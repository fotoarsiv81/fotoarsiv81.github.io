<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">KAANÛNÎ SULTÂN SÜLEYMÂN ÂİLESİ,<br class="chapter" />
  ÇOCUKLARI ve TORUNLARI</h1>

  <p class="h2baslik">KAANÛNÎ SÜLEYMÂN II<br class="chapter" />
  &nbsp;(1495-1566) (1520-1566)&nbsp;</p>

  <p class="normal">SÜLEYMÂN II KAANÛNÎ, Gaazî, “Muhibbî”, şehzâdeliğinde bâzan “Süleymân-Şâh” (Top.Sar.Arş., E 10.292). Avrupalılarca “Muhteşem” ve “Büyük” (Trabzon Sarayı, 27.4.1495 (dîğer rivâyet 6.11.1494) –Sigetvar otağ-ı hümâyûnu, 7.9.1566, saat 1.30 = 71,4,10) (saltanatı: 22.9.1520 – 7.9.1566 = 45, 11, 15) (cülûsunda yaşı: 25, 4, 25): Velîahd: 24.4.1512 – 22.9.1520 = 8, 4, 28 (velîahdliğinde yaşı: 16, 11, 27). Medfeni: Süleymânîye Câmii’nde Sinân yapısı Süleymâniye veyâ Kaanûnî Türbesi.</p>

  <p class="normal">Nikrîs (goutte=damla) hastalığına inzimâmen ihtiyarlık ve sürmenajdan 13. sefer-i hümâyûnunda Macaristan’da Sigetvar kalesini Almanlar’dan almak üzereyken öldü. Ölümü 48 (gerçekte 52) gün saklandı. Orduy-ı Hümâyûn, Sigetvar fethinden dönüşünde Mohaç sahrâsında Vezîr-i âzam Dâmâd Sokollu Mehmed Paşa, orduya pâdişâhın öldüğünü, arabasının içindekinin cenâzesi olduğunu açıkladı. Yeni pâdişâh İkinci Selîm de Belgrad’a gelmişti. Ahşâsı Sigetvar yakınlarında Macarlar’ın “Turbek” (Türbe) dedikleri hâlen mevcûd türbesine gömüldü. Cenâze, İstanbul’da sevkedildi (Mohaç’da ölümünün açıklanması 25.9.1566). 28.11.1566’da Belgrad’da ve 5.12.1566’da İstanbul’da cenâze töreni yapıldı.</p>

  <p class="normal">Şâir, hattât, kuyumcu idi. Sırbca da biliyordu. Dîvân’ı büyüktür ve Â’dile Sultân tarafından, yeni harflerle 1001 Temel Eser’de (2 c., Vahîd Çabuk nş.) ve sonra Kültür Bakanlığı’nca basıldı. Dîvân-ı Muhibbî’yi, pâdişâhın bütün şiirlerini toplayıp sıraya koyarak şâir ve müellif Draçlı Ahmed Fevrî Efendi (ölm. 1570) tedvîn etti.</p>

  <p class="normal">Şehzâde Süleymân, önce, babasının Trabzon sancağına yakın Şebinkarahisâr sancakbeyi, bir kaç ay sonra, gene 1509’da Bolu sancakbeyi, amcası Velîahd-Şehzâde Ahmed’in Bolu’ya îtirâzı üzerine Kefe sancakbeyi (6.8.1509-24.4.1512=2,8,19) oldu. Kırım’da Kefe’ye, ölen amcası Şehzâde Mehmed’in yerine ve annesi ile berâber gitti (Top.Sar.Arş., E 6.185, E 98). Babasının cülûsunda, Kırım Hânı ile görüşerek, İstanbul’a geldi. 22.9.1520’ye kadar velîahdliği boyunca Saruhân (Manisa) sancakbeyi oldu. Buraya da annesi ile gitti. Velîahdliğinde babasının uzun Mısır seferinde Edirne’de taht muhâfızı ve Rûmeli saltanat nâibi bulundu (5.6.1516-27.7.1518=2,1,20). Daha önceki İran seferinde ise İstanbul muhâfızı idi. Binâenaleyh velîahdliğinde uzun müddet Manisa’dan uzakta, Edirne ve İstanbul’da bulundu. Manisa’dan İstanbul’a gelip 30.9.1520’de cülûs etti. Eyüb Sultân’da son Abbâsî Halîfesi Mütevekkil tarafından halîfelik kılıcı kuşatıldı (5.10.1520) (“el-Mütevekkil..., Selîm Hân ile İstanbul’a gidip hayli î’zâz, ikrâm olunup zevk, safâda iken Selîm Hân vefât edip Süleymân Hân dahi kendiye hâdden efzûn in’âm, ihsân edip, Süleymân Hân’a ibtidâ hılâfet şemşîrîn Ebâ-Eyyûb-i Ensârî’de bunlar kuşatıp, Süleymân Hân, bunlardan bî’at kabûl edip cülûs etdiler”, Evliyâ Çelebi, X, 38).</p>

  <p class="normal">Dadısı: Dâye Hâtûn (ölm. İstanbul 1531’den sonra), Ayvansaray’da mescid ve türbesi, Mahmûdpaşa’da câmii (1530). Velîahd olmadan önceki lalası: Ken’ân Hudâyî Bey, şâir, med.Balıpaşa. Şehzâde iken önce defterdâr, sonra lalası: Sinân Paşa (ölm. Selânik, 1550?), 1520’de 4. vezîr, emekli olup câmî yaptırdı, Selânik’de yaşadı. Velîahdliği boyunca lalası, Cezerî-zâde Kaasim Paşa, cülûsunda tekrar 4. vezîr oldu (ölm. Bursa 1543; 90’lık) ki, Yavuz’un da son lalasıdır (1511-2). Ölüm hastalığında hekimi: Kaysûnî-zâde Mehmed Efendi, Başmuallimi: Hâce-i Sultânî Mevlânâ Hayreddîn Hızır Çelebî (doğ. Daday, ölm. Kefe 1543). Daday’da mescid, mekteb, vs.; bunun oğlu: Ahmed Efendi (1537-8.1563=26), 1561’de Şâm kadısı, Dîğer hocası: Zeyrek-zâde Rükneddîn (Şemseddîn) Ah. Efendi (1470?-Mekke, 1532/33 = 63?, Rûmeli kazaskeri, Fâtih’in muallimlerinden olan babası Mollâ Zeyrek Mehmed Efendi’dir).</p>

  <p class="normal">Kaanûnî’nin süd kardeşi ve oğlu Velîahd-Şehzâde Mustafa’nın 1548-53’de hocası: Musliheddîn Mustafa Sürûrî Efendi b. Hoca Şâ’bân (Gelibolu’da tâcir) (Gelibolu 1491 – İstanbul 13.1.1562 = 71): Fenârî-zâde Muhyiddîn Efendi’den me’zûn, müderris, sonra Nakşî şeyhi, Kasımpaşa’daki mescidinde medfûn, 36 eserin müellifi, 3 dilde şâir (Türkçe Dîvân’ında 500 kadar gazel) (Mesnevî, Dîvân-ı Hâfız, Gülistân, Bostân şerhleri çok ünlüdür).</p>

  <p class="normal">Kaanûnî’nin süd annesi: ‘Afîfe Hâtûn, med. Yahyâ Efendi Türbesi. Bunun zevci: Amasyalı Ömer Efendi, 1495’de Trabzon müftîsi. Bunların oğulları: Celâleddîn Yahyâ Efendi (Trabzon 1495 – İstanbul 5.1570 = 75): çocukken yüksek tahsîl için Trabzon’dan İstanbul’a gelip Beşiktaş’a yerleşti. Kaanûnî ile Trabzon’da ayni yıl içinde doğmuş ve annesi şehzâdeye süd vermişti. Şeyhulislâm Zenbilli ‘Alî Efendi’den me’zûn, mutasavvıf, şeyh, âlim, dîvân sâhibi, cenâze namâzını Süleymâniye Câmii’nde Şeyhulislâm Ebüssüûd Efendi kıldırdı. Beşiktaş’da câmî, medrese, tekke, hamam, çeşme, mekteb, park yaptırdı. Türbesini İkinci Selîm, Sinân’a yaptırdı, İkinci Mahmûd, sonra 1873’de Pertevniyâl Vâlide-Sultân ve son def’a İkinci Abdülhamîd yeniledi. Burada Osmanlı Hânedânı’ndan pek çok kişi medfûndur (Evliyâ, I, 451). Yahyâ Efendi’nin oğulları: Şeyh İbrahim Efendi ve Şeyh ‘Alî Efendi (babalarının türbelerinde); bu sonuncusunun neslinden: İmâm-zâde Mehmed Sa’îd Efendi, Galata kadısı = Fülâne Hâtûn (ölm. 1818, Yahyâ Efendi Türbesi’nde).</p>

  <p class="normal">Kaanûnî, 10 yıl, 7 ay, 7 gününü, 13 sefer-i hümâyûnunda geçirdi: 1. sefer-i hümâyûn 18.5.1521 – 19.10.1521 = 0,5,1 (1. Macar=Engerûs seferi, Belgrad’ın 4. muhâsarası ve fethi); 2. sefer-i hümâyûn 16.6.1522 – 29.1.1523 = 0,6,13 (Rodos’un 3. muhâsarası ve fethi); 3. sefer-i hümâyûn 23.4.1526 – 13.12.1526 = 0,6,21 (2. Macar=Engerûs seferi, Mohaç zaferi 29.8.1525, Budin’in fethi 11.9.1526, Kaanûnî’nin “Macaristan Fâtihi” olması); 4. sefer-i hümâyûn 10.5.1529-16.12.1529 = 0,7,7 (1. Almanya = Nemçe Seferi, 1. Viyana muhâsarası = Gazây-ı Bec); 5. sefer-i hümâyûn 25.4.1532-21.10.1532=0,6,26 (2. Almanya=Nemçe Seferi) (Barbaros İstanbul’da 27.12.1533); 6. sefer-i hümâyûn 11.6.1534 – 8.1.1536 = 1,4,27 (1. İran = ‘Irâkayn Seferi, Tebrîz’in fethi 13.7.1534, Bağdâd’ın fethi 28.11.1534) (Barbaros’un Tûnus’u fethi 22.8.1534); 7. sefer-i hümâyûn 17.5.1537-22.11.1537=0,6,6 (İtalya = Korfu ve Otranto Seferi); 8. sefer-i hümâyûn 8.7.1538 – 27.11.1538 = 0,4,20 (Kara Boğdan=Moldavya Seferi) (Preveze deniz zaferi 28.9.1538) (Süleymân Paşa’nın Hindistan seferi için Süveyş’ten hareketi 13.6.1538); 9. sefer-i hümâyûn 20.6.1541-27.11.1541=0,5,7 (Budin Seferi, Macaristan’ın eyâlet ol. ilhâkı); 10. sefer-i hümâyûn 17.11.1542-16.11.1543=0,11,29 (Estergon Seferi) (Charles-Quint’e karşı Cezâyir zaferi 25.10.1541; Barbaros’un Fransa seferine çıkması 28.5.1543, Roma civârına çıkması 20.6.1543, Nice’i fethi 20.8.1543) (Süleymâniye Külliyesi’nin küşâdı 7.6.1557); 11. sefer-i hümâyûn 29.5.1548-21.12.1549=1,8,23 (2. İran Seferi, Tebrîz’in yeniden fethi 27.7.1548, Haleb’de kışlaması) (İstanbul Muâhedesi ile Almanya’nın yıllık vergi vermeyi kabûlü 19.6.1547; Fransa ile İstanbul Muâhedesi ve Fransa’nın pâdişâhın üstünlüğünü kabûl edip donanmasını Osmanlı’ya terhîn etmesi 1.2.1553; Turgut Paşa’nın Korsika’yı fethi 17.8.1553); 12. sefer-i hümâyûn 28.8.1553 – 31.7.1555 = 1,11,3 (3. İran=Nahcewân Seferi; pâdişâhın Amasya’da kışlaması) (İstanbul muhâfızı: 2. vezîr Dâmâd Hâdim İbrahim Paşa) (en uzun sefer-i hümâyûn); 13. sefer-i hümâyûn 1.5.1566 – 7.9.1566=0,4,7 (Sigetvar Seferi, Almanya üzerine) (İstanbul muhâfızı: İskender Paşa) (Piyâle Paşa’nın Balear adaları seferi 1558 ve Cerbe zaferi 14.5.1560).</p>

  <p class="normal">Kaanûnî’nin sefer-i hümâyûnları dışında başlıca seyâhatleri: Edirne seyâhatleri: 1524-25 kışı (avdeti 20.3.1525), 1.12.1540-4.4.1541, 1542-43 kışı (29.4.1543’de Filibe’ye hareket), 18.10.1546’da Edirne’de gelerek 1546-47 kışı, 1557-8 kışı. Bursa seyâhatleri: Ocak 1526, 8 gün Bursa’da kalarak 28.9.1539’da İstanbul’a avdet, 8.1544’de 40 gün Bursa’da oturması (Hurrem Sultan, Sadrâzam Dâmâd Rüstem Paşa, Mihr-ü Mâh Sultan, Şehzâde Selîm ile). Bursa seyâhati 19.8.1530 (İstanbul’dan hareket) – 1.10.1530 (İstanbul’a avdet); av için İznik-Yalova 7-8. 1531; 1525’de İbrahim Paşa’yı Mısır’a uğurlamak için İstanbul adalarını gezip ayni gün döndü. İran’da Sultâniye (25.10.1534). Bağdâd’ın fethinden sonra Kerbelâ ve Necef-Kûfe ziyâretleri 18-23.3.1535. Kışı geçirmek için Haleb’e gelmesi 26.11.1548, Şehzâde Bâyezîd’i yanına çağırdı (Şehzâde Cihângîr yanında idi), 6 ay, 9 gün kalarak 5.6.1549’da Haleb’den ayrıldı, bu arada 6.12.1548’de Hamâ’yı ziyâret etti. 1553-54 kışında gene Haleb’e geldi. Hamâ ve Ma’arra’yı ziyâret etti, Karacadağ’a gelerek dinlendi ve hastalığı geçti.</p>

  <p class="normal">Kaanûnî’nin kabûl ettiği yabancı hânedân mensublarından örnekler: Kazan hanı Sâhib Giray İstanbul’da (1524); Tûnus sultânı Sultan Hasan Hafsî’nin birâderi Sultan Reşîd, İstanbul’da (1526); Âdilcevâz’da Şîrvân-Şâh Halîl’i îdâm ettirdi ve İstanbul’da yaşıyan oğlu ‘Alî’yi kabûl etti; Timuroğlu Hümâyûn Şâh’a karşı yardım istiyen Bürhân Bey Sultan İskender III Sûr, İstanbul’da (1537 başı, Osmanlı sancakbeyi oldu); Geylân hükümdârı Melik Muzaffer’i Ucan otağ-ı hümâyûnunda (Tebrîz) kabûlü 11.10.1534 (ayın 23’ünde hükümdâra yurduna dönmesi için izin verdi); ayni yerde otağ-ı hümâyûnunda Şîrvân-Şâh’ın oğlu Muh. Mîrzâ’yı kabûlü (14.10.1534); Elkass Mîrzâ Safevî’nin Kafkasya-Kefe yoluyle gemiyle İstanbul’a gelip kabûlü (1547), Bosna beylerbeyisi Ulama Paşa’nın Erzurum beylerbeyisi yapılıp Mîrzâ’nın yanına verilerek Osmanlı ordusu ile Kâşân-Kumm-Isfahân akını icrâ ettirilmesi.</p>

  <p class="normal">Kaanûnî Sultân Süleymân, Şâh Tahmasb’ın kardeşi Sâm Mîrzâ’yı 21.7.1535’te kabûl etti. Macaristan kralı Birinci Janos Szapolyai ile 19.8.1529’da, bunun oğlu İkinci Janos’la 29.8.1541’de ve sonra 1566’da Sigetvar seferine giderken kabûl edip görüştü. 22.8.1538’de Edirne’de Basra emîri Râşid’in oğlu Mânî’yi babasının gönderdiği Basra şehrinin anahtarları ile kabûl etti. 18.9.1535’te Bitlis emîri Üçüncü Şemseddîn’in annesini kabûl edip oğlu nâmına Bitlis’in anahtarlarını aldı. 26.12.1522, 29.12.1522 ve 1.1.1523 günleri 3 def’a Rodos Saint-Jean üstâd-ı âzamı Fransız asıllı Philippe Villiers de l’Isle-Adam’ı kabûl etti.</p>

  <p class="h2baslik">Kaanûnî’nin Zevceleri</p>

  <p class="normal">=1. Fülâne Hâtûn (1496?-İstanbul 1550?=54?): İzdivâcı 1511, izdivaç müddeti 39? yıl, med. Şehzâde Camii Şehzâde Mahmûd’un annesi.</p>

  <p class="normal">=2. Mâh-i Devrân Haseki b.’Abdullâh (1499?-Bursa, 3.2.1581 = 82?) (Ahmed Refîk, Hicrî X. Asırda İstanbul Hayâtı, s.8): İzdivacı 1514, izdivaç müddeti 52 yıl (gerçekte 20 yıl), 1534’den îtibâren oğlunun yanında yaşadı, 1553’de Bursa’ya yerleşti, medfeni Bursa, oğlunun türbesinde (ki bu türbeyi o yaptırdı). Şehzâde Mustafa’nın annesi.</p>

  <p class="normal">=3. Gülfem Hâtûn (1497?-İstanbul1562=65?): İzdivacı 1511, izdivaç müddeti 51 yıl. Câmiinde medfûn. Şehzâde Murâd’ın annnesi. Kaanûnî tarafından boğduruldu. İstanbul’da büyük emlâk ve vakıflar (Top. Sar. Arş., D. 2.497, 3.683, 3.954, 4.545, 8.732), Yenişehir’in Karahisâr köyüne su getirip çeşme (Top.Sar.Arş., E 3.362), Manisa’da çeşme (1539) ve vakıflar (İ.H.Konyalı, Üsküdar Târîhi, I, 154-7), Üsküdar’da Sinân eseri câmî (1561), mahalle, medrese, mekteb, türbesi (Ayni Eser, II, 288, 308).</p>

  <p class="normal">=4. Hurrem Haseki-Sultân (1506?-İstanbul, 17.4.1558 = 52?): Polonya krallığı tab’ası bir Ukran Katolik râhibin kızı, Avrupa dillerinde: Roxelane, Roxelana (asıl adı: Alexandra Lisowska). İzdivacı 1520, izdivaç müddeti 38 yıl. Med. Süleymâniye Câmii, Hurrem Sultan Türbesi. Şehzâde Mehmed, II. Selîm, Şehzâde Bâyezîd, Şehzâde Cihângîr, Şehzâde ‘Abdullâh, Mihr-ü Mâh Sultan annesi. Oğulları Mehmed ile Selîm’i görmek için bir kaç def’a Manisa’ya gitti. 3.4.1546’da Şehzâde Cihângîr ile Manisa’ya gelip 4.5.1546’ya kadar kaldı ve oradan Şehzâde Selîm’i alıp İstanbul’a döndü. 1544 yazında Kaanûnî ile berâber 40 gün Bursa’da oturdu. Son kışını Edirne’de geçirdi, hasta olarak İstanbul’a dönüp öldü. Şâire olup nesri de güzeldir. Osmanlı târîhinde Ahmed Refîk’ın “Kadınlar Saltanatı” dediği dönemi başlattı ki, fâsılalarla 1656’ya kadar devâm etti ve 1656’dan sonra hiç bir Hânedân mensûbu kadın politikaya karışmadı. Başlıca hayrâtı: İstanbul’da Ayasofya’da hamam (Sinân eseri), Kaariye’de medrese (Sinân), Yahûdîler semtinde hamam, Haseki’de mahalle, hastahâne (1539), câmî, medrese, mekteb, çeşme, şadırvân, imâret, sebîl (hepsi Sinân eseri, Külliye 1550’de bitdi), Balat’da tekke (1548); Ankara’da câmî, Edirne’de câmî, imâret, kervansaray, çeşmeler, suyolları, köprü (1554) (Edirne’de Osmanlı Devri Âbideleri, 160) (Top. Sar. 7.788, 5.221/12, 7.816), çeşmeler, Cisr-i Mustafa Paşa’da kervansaray, câmî, imâret, Mekke ve Medîne’de (1549) Sinân yapısı birer imâret (Haseki İmâreti), Mekke ve Medîne’de dağıtılmak üzere hemen her yıl 3.000 altın, Kudüs’te imâret (1550).</p>

  <p class="h2baslik">Kaanûnî’nin Çocukları</p>

  <p class="normal">1) VELÎAHD-ŞEHZÂDE Sultân MAHMÛD HÂN (1512 – İstanbul, 29.10.1521 = 9): Velîahd 22.9.1520 = 29.10.1521 = 1,1,7. Medfeni Sultânselîm Camii, Şehzâdeler Türbesi. Çiçek’ten öldü (Evliyâ, I, 344).</p>

  <p class="normal">2) VELÎAHD-ŞEHZÂDE Sultân MUSTAFA HÂN (Manisa 1515 – Aktepe / Ereğli, 6.11.1553 = 38): Velîahd 29.10.1521 – 6.11.1553 = 32, 0, 8. Med. Bursa’da 1560’da annesinin yaptırdığı “Şehzâde Mustafây-ı Cedîd Türbesi”. Kardeşleri Mehmed ve Selîm ile berâber İstanbul’da Atmeydanı’nda İbrahimPaşaSarayı’nda 3 hafta süren sünnet düğünü 21.6.1530’da başladı (sünnet 27.6.1530). Saruhân (Manisa) sancakbeyi (Aydın sancağı ilâvesiyle) 2.1533 – 18.6.1541 = 8,4 (Manisa’dan hareket günüdür, Amasya’ya tâyin günü 16.5.1541), Amasya sancakbeyi 18.6.1541 – 1549 = 8, Karamân vâlîsi 1549 – 6.11.1533 = 4. Oğullarından Bâyezîd’i Edirne’de taht muhâfızı bırakan Kaanûnî, Selîm ve Cihângîr ile Ereğli’de Aktepe’ye geldi, Sultân Mustafa’yı boğdurdu, Şâh ile anlaştığına ve ısyân edeceğine ıknâ edilmişti. Yahyâ ve Sâmî’nin Sultân Mustafa mersiyeleri ünlüdür. Şâir (mahlası Muhlisî: Ahdî, Tezkire), hattât (elyazısı: Viyana, Şark yazmaları, no.998’deki nesh ile yazılmış Süleymân-nâme). Manisa’da Bozdağ’da câmî, saray, türbe, çeşmeler yaptırdı. 6. Irâkayn ve 7. Korfu sefer-i hümâyûnlarında (1534-6 ve 1537) ve 8. Boğdan seferinde Anadolu muhâfızı, 9. sefer-i hümâyûnda (1541) İstanbul muhâfızı oldu. Vechen, bedenen, tavran dedesi Yavuz’a çok benziyordu. Hocaları: Celâl-zâde Sâlih Çelebî (ölm. 1565); Manisalı (Saruhânî) Senâî Mehmed Çelebî; Hayreddîn Hızır Efendi (ölm. 1546, müellif); Şems Efendi; şâir Lâ’lî Çelebî; Karaçelebî-zâde Hicrî Mehmed Muhyiddîn Efendi (1501?-1576=75?), İstanbul kadısı, şâir; Muhyiddîn Mehmed Hüseynî Efendi (ölm. 1540, Ankaralı, Ankara’da mescid, han; oğlu Şemseddîn Mehmed Efendi, 1526-1568a=42, müellif); Kaanûnî’nin süd kardeşi Mustafa Sürûrî Efendi (Sultân Mustafa adına Bahrü’l-Ma’ârif ve Zahîretü’l-Mülûk’ü yazdı; Sultân Mustafa’nın katli üzerine Kaanûnî ile kat’ı alâka edip bir daha aslâ görüşmedi). Sultân Mustafa’nın zevcesi: =Fülâne Hâtûn, Kırımlı (doğ. 1525?): izdivâcı: Pertev Mehmed Paşa (ölm. 1574), izd. 1555?, 2. vezîr 28.6.1565 - 21.10.1571 = 6,3,23, sonra emekli (Pertev Paşa, bir de Yavuz’un kızının kızı bir Hanım-Sultân ile evlenmiştir). Pertev Paşa’nın kızı ile, II. Osmân evlendi. Sultân Mustafa’nın çocukları:</p>

  <p class="normal">ŞEHZÂDE MEHMED (Amasya 1546 – Bursa, 10.9.1553 = 7): Boğuldu.</p>

  <p class="normal">ŞEHZÂDE AHMED (ölm. Konya, 1552?): Med. Konya (Konyalı, Konya Târîhi, 767).</p>

  <p class="normal">ŞÂH Sultân (1550?-2.10.1577=27?)=Dâmâd ‘Abdülkerîm Ağa (ölm. 1580?), izd. 1.8.1562 (İsmihân ve Gevherhân Sultânlar ile ayni düğünde), izd. müd. 15,22,2, yeniçeri ağası (1564’e kadar).</p>

  <p class="normal">NERGİS-ŞÂH SULTÂN (doğ. 1536) = Dâmâd Cenâbî Ahmed Paşa (ölm. 1562), şâir, târihçi; Enderûn, çâşnigîrbaşı, 20 yıl kadar Anadolu beylerbeyisi (Kütahya).</p>

  <p class="normal">3) ŞEHZÂDE MURÂD (Manisa 1519 – İstanbul, 12.10.1521 = 2): Med. Sultânselîm Camii, Şehzâdeler Türbesi. Çiçek’ten öldü, 3. velîahd idi.</p>

  <p class="normal">4) FÜLÂNE SULTÂN (1521 – 28.10.1522 = 1).</p>

  <p class="normal">5) ŞEHZÂDE SULTÂN MEHMED HÂN (İstanbul 1521 – Manisa, 6.11.1543 = 22): 2. velîahd 29.10.1521’den îtibâren. Saruhân (Manisa) sancakbeyi 12.10.1542 – 6.11.1543 = 1,0,25 (Manisa’yı gelmesi 12.11.1542). Med. Şehzâde Camii, Şehzâde Mehmed Türbesi. (Sinân, 1544). Ölüm sebebi: çiçek. 7. sefer-i hümâyûn (1537, Korfu) ve 9. sefer-i hümâyûna (1541, Budin) babasının yanında katıldı. 1540-41 kışını Edirne’de babası ile geçirdi. Rûhu için babası Sinân’a Şehzâde Câmii’ni yaptırdı. Sünneti, Atmeydanı’nda İbrahim Paşa Sarayı’nda Şehzâde Mustafa ve Şehzâde Selîm ile berâber 27.6.1530. Hattât, şâir (mahlası: Mehemmed; Ahdî, Tezkire). Şehzâde Külliyesi için bkz. Paşa Livâsı, 498, no. 347. Cenâzesi 10 gün sonra İstanbul’da yapıldı (16.11.1543); cenâzeyi ricâl, Üsküdâr’da karşıladı, Pâdişâh da katıldı. Kaanûnî, 40 gün boyunca her gün hiç aksatmadan Şehzâde’nin mezârına gelip duâ etti; oğlunun ölüm haberini 10. seferinden İstanbul’a dönerek almıştı. Dadısı: Dâye Hâtûn (İstanbul’da Şehzâde’de mescid (1544) ve Kâğıdhâne’de mescid). Lalaları ‘Alî Bey ve İbrahim Çelebî. Şehzâde Mehmed’in eşi: =Fülâne Hâtûn (öl. 1570’den sonra), Hümâ-Şâh Sultân annesi. Şehzâde Mehmed’in kızı:</p>

  <p class="normal">HÜMÂ-ŞÂH SULTÂN (Manisa 1544? – İstanbul 1582? = 38?): muhtemelen posthume. Med. Şehzâde Türbesi’nde babasının yanında. Edirne’deki emlâki için: Paşa Livâsı, 499, no.349. =1. Dâmâd Mehmed Ferhâd Paşa b. Mustafa (1526 – 6.1.1575 = 49): izd. 1566/67, izd. müd. 8-9 yıl. Med. Eyüb’deki türbesi. Karahisârî’den icâzetli hattât. İstanbul’da Bâyezîd’de saray, Bosnasarayı’nda câmî (1562), sebîl, imâret, hamam, Edirne’de emlâk (Paşa Livâsı, 432, no.262). Enderûn, 2. kapıcıbaşı, yeniçeri ağası 1553, Kastamonu sancakbeyi 1558 (beylerbeyi pâyesiyle), 3. vezîr 1564/65. Kardeşi: Mustafa Paşa (İstanbul doğumlu) ve bunun oğlu Mehmed Paşa. = 2. Sadrâzam Dâmâd Sokollu-zâde Lala Mustafa Paşa (ölm. 7.8.1580), izd. 25.8.1575, izd. müd. 4, 11, 13 yş. 31-36?. Bu izdivâcdan: Sultân-zâde Sokollu-zâde ‘Abdülbâkî Bey. =3. Dâmâd Gaazî Mehmed Paşa (ölm. 23.8.1592), izd. 1581, izd. müd. 1 yıl kadar, Şehr-i Zor beylerbeyi, med. Şehzâde Câmii. Paşa’nın kardeşi: Sadrâzam Dâmâd Kanijeli İbrahim Paşa</p>

  <p class="normal">Ferhâd Paşa-zâdeler (Hümâ-Şâh Sultân ile Ferhâd Paşa’nın çocukları) (hepsi Şehzâde Câmii’nde medfûn) (yaş sırası bahis mevzuu değildir): 1/ Fülâne Hanım-Sultân. 2/ Fülâne Hanım-Sultân. 3/ Sultân-zâde Hüsnî Bey. 4/ Sultân-zâde ‘Osmân Bey (1571-1626=55, Bolu sancakbeyi iken Bağdâd önünde Âzamiyye’de şehîd, Na’îmâ bu târîhi veriyor, bâzı kaynaklarda şehâdeti: 10.1630). 5/ Fülâne Hanım-Sultân. 6/ Fülâne Hanım-Sultân. 7/ Fatma Hanım-Sultân (1567-29.7.1588=21): Şehzâde’de açık türbesinde zevci ile berâber medfûn. 2 çeşmesi var (İstanbul). =Mehmed Bey (ölm. 1586), izd. 1577, izd.müd. 9 yıl, Kastamoni sancakbeyi, Şehir-i Zor Beylerbeyi Mustafa Paşa (ölm. 1575) oğlu: Bu izdivâcdan: Hacı Paşa (2.6.1628’de Sadrâzam Husrev Paşa tar. Manisa’dan Tokat’a getirtilip îdâm edildi, Na’îmâ ve Hammer, IX, 100), uzun müddet Saruhân sancakbeyi ve bunun oğlu: Hacıpaşa-oğlu Fülân Bey, sancakbeyi (ölm. 1652’den sonra). 8/ Sultân-zâde İbrâhîm Paşa (şehâdeti 1601/2, beylerbeyi) ve bunun oğlu: Mustafa Paşa (doğ. Bosna, ölm. 1636), müderris, sonra beylerbeyi. 9/ Sultân-zâde Mustafa Paşa (1569-1593=24, şehîd), Belgrad sancakbeyi, hattât (Tuhfe, 355). Oğlu: Süleymân Bey (ölm. 1.1655, 65 yaşlarında), bunun oğlu Ahmed Paşa (idamı 1685, Bolu sancakbeyi), bunun oğlu Mustafa Paşa (Banyaluka’ya beylerbeyi pâyesiyle sancakbeyi 1698a ki az sonra öldü), bunun oğlu Mehmed Paşa ve bunun da oğlu İsmâ’îl Paşa (ölm. 1776?). Hümâ-Şâh Sultân’ın bu çocuklarının bâzılarının ikiz olduğu anlaşılır.</p>

  <p class="normal">6) ŞEHZÂDE ‘ABDULLÂH (1522 – 28.10.1522).</p>

  <p class="normal">7) MİHR-Ü MÂH (Mihr-i Mâh) SULTÂN (İstanbul 1522 – İstanbul, 25.1.1578 = 56): med. Süleymâniye Camii, Kaanûnî T. Kaanûnî’nin tek kızı. Başlıca hayrâtı: İstanbul’da Bâyezîd’de sarayı, Edirnekapısı’nda Sinân yapısı câmî (1558) (bu câmî için R.T. Bölükbaşı’nın 5 kıt’a ünlü şiiri: Serâb-ı ‘Ömrüm, 68-9), medrese, mekteb, hamam, çarşı, mahalle, Üsküdar’da çifte kervansaray, mekteb, hastahâne, imâret, câmî (Sinân, 1547), medrese, çeşme, saat kulesi (câmî 2 minâreli) (Konyalı, Üsküdâr Târîhi, II, 71, 289, 316, 533); İstanbul dışında Edirne’de değirmen, bostân, 20 ev, Filibe vs.’de emlâk (Paşa Livâsı, 501, no. 817, 819, s. 500, no. 350), her yıl Donanmay-ı Hümâyûn’a 192 kantar işlenmiş demir sağlıyan vakıf, Mekke’de su yolları, havuzlar, sarnıçlar (Mir’ât-ı Mekke, 740-56). Sultân, XVI. asrın en zengin kadını idi.</p>

  <p class="normal">= Sadrâzam Dâmâd Rüstem Paşa (1505?-10.7.1561 = 56?) İzdivâcı 26.11.1539 (düğün 11.11’de başladı, Atmeydanı’nda İbrahim Paşa Sarayı’nda, Şehzâdeler’in sünnet düğünleri ile berâber), izd. müd. 21, 7, 14, yş. 17? – 39?, zevcinden 17? yş. kç. Med. Şehzâde Camii, Rüstem Paşa Türbesi (Sinân). Sadrâzam: 28.11.1544 – 6.10.1553 = 8,10, 8 + 29.9.1555-10.7.1561 = 5,9, 1 = 14, 7, 19, makaamında öldü.</p>

  <p class="normal">Bâkî’nin ünlü mersiyesi (Dîvân, 80-84), Mihr-ü Mâh Sultân içindir, 5 bend ve 40 beyitli terkîb-i bend’dir, “Hala Sultân” diye anılır (ölümünde tahtta bulunan III. Murâd’ın halası).</p>

  <p class="normal">Mihr-ü Mâh Sultân kızı: ‘Ayşe Hümâ-Şâh Hanım-Sultân (1541?-1594 = 53?). İlk izdivâcından olan 4 oğlu ve bunların nesline Mihr-ü Mâh-zâdeler denir. Mihr-ü Mâh Sultân’ın oğlu: Sultân-zâde ‘Osmân Bey (ölm. 1576). Hümâ-Şâh Hanım-Sultân’ın izdivâcları: =1. Sadrâzam Semiz Ahmed Paşa (1520?-28.4.1580=60?), izd. 1557?, izd. müd. 23? yıl, yş. 16?-39?, zevcinden 21? yş.küçük Sadrâzam 13.10.1579 – 28.4.1580 = 0, 6, 16, med. Edirnekapısı Camii, Ahmedpaşa Türbesi. Hanım-Sultân’ın çocukları, bu ilk izdivâcındandır. Hanım-Sultân, 1593’de oğullarından ‘Abdurrahmân Bey’le berâber hacca gitti. Üsküdâr’da 3. zevci olarak Hüdâyî adına câmî, dergâh vs. yaptırdı ki bu dergâhta medfûndur. = 2. Ahmed Ferîdûn Paşa ki daha çok “Nişâncı Ferîdûn Bey” diye ünlüdür (1522?-16.3.1583=61?), izd. İbrahim Paşa Sarayı, 6.4.1582, izd.müd. 0, 11, 10, yş. 41?-42?, zevcinden 19? küçük (bu izdivâcı dul kaldıktan 1,11,8 sonra yapdı), ünlü müellif, şâir, hattât, med. Eyüb’de Ferîdûn Paşa Türbesi; Emîrgân’da (İstanbul) park ve köşk (Ferîdûn Paşa Bağçesi); Dimetoka’da câmî, hamam, Niğbolu’da 2 değirmen, çayır, koru, Edirne’de değirmen, bostan, 20 ev, Gelibolu’da çarşı, Lapseki’de hepsi vakıf 2 bağ, fırın, 3 tarla ve bunlara ilâveten 12.000 altın nakid vakıf, İstanbul’da mescid, mekteb, dârüttâlîm, İstinye’de (İstanbul) tekke, 2 tâb-hâne, Karaköy’de (İstanbul) 40 odalı vakıf han gibi hayrât bıraktı. Ferîdûn Paşa’nın önceki izdivâcından: Halîl Bey, 1593’de Eskişehir sancakbeyi =3. Şeyh ‘Azîz Mahmûd Hüdâyî Efendi (1543 – 1.10.1628 = 85), izd. 1583?, izd. müd. 11? yıl, yş. 42?-53?, zevcinden 2 yş. büyük, ünlü mutasavvıf, şâir, bestekâr, müellif, Celvetî tarîkatinin kurucusu, I. Ahmed’le oğlu II. Osmân’ın şeyhi, med. Üsküdâr, Hüdâyî Türbesi.</p>

  <p class="normal">8) SELÎM II, Sarı (İstanbul, 28.5.1524 – İstanbul (Topkapı Sarayı), 15.12.1574 = 50, 6, 18) (saltanatı: 7.9.1566 – 15.12.1574 = 8, 2, 22) (cülûsunda yaşı 42, 3, 10): ağabeyi Sultan Mustafa yerine velîahd 6.11.1553 (yaş 31, 5, 9) – 7.9.1566 = 12, 10, 1. Medfeni: Ayasofya Camii, II. Selîm Türbesi (Sinân eseri, 1575’de bitti, Yeşil Türbe’den sonra en güzel Osmanlı türbesidir). Ölümü 7 gün saklandı, cenâzesi 22.12’de kaldırıldı. Namâzını Şeyhulislâm Hâmid Efendi kıldırdı. İstanbul’da doğan ilk pâdişâh, ayni zamanda İstanbul’da ölen ilk pâdişâhdır. Okçu ve şâir (mahlasları: Selîm, Selîmî). Sünneti: Atmeydanı’nda İbrahim Paşa Sarayı’nda ağabeyleri Mustafa ve Mehmed’le berâber 21.6.1530’de başlıyan 3 haftalık düğün (sünnet 27.6.1530, yaş 6, 1, 0) (Tabakaatü’l-Memâlik: 17.7.1530). Hamamda ayağı kayıp düştü, beyin kanamasından öldü. Konya v. 18.6.1541 – 6.11.1543 = 2, 4, 18; ölen ağabeyi Şehzâde Mehmed yerine Saruhân (Manisa) sancakbeyi (Bursa’ya uğrayıp gitti) 6.11.1543 – 27.10.1557 (Manisa’dan hareket günü) = 13, 11, 21, tekrâr Konya v. 27.10.1557 - 18.3.1561 = 3, 4, 22 (toplam Konya 5, 10, 10), Germiyân (Kütahya) sancakbeyi 18.3.1561 – 7.9.1566 = 5, 5, 20.</p>

  <p class="normal">11. sefer-i hümâyûnda (1548-9) Edirne’de taht muhâfızı oldu, bu seferde Seyyidgaazî’de babasına mülâkî oldu. 13 yaşında iken 7. sefer-i hümâyûna da katılıp Korfu’ya kadar gitti (1537). 9. sefer-i hümâyûnda Budin’e kadar 17 yaşında olduğu hâlde ağabeyi Şehzâde Mehmed’le beraber bulundu. Şehzâde Mehmed’le 1.12.1540’da babası ile İstanbul’a geldi. 20.3.1548’de Manisa’dan Bursa’ya gelip babası ile görüştü. 21.9.1553’de Bolvadin’de babasına mülâkî olup İran seferine Orduy-ı Hümâyûn’un sağ kanat kumandanı olarak katıldı. 7.8.1544’de Bursa’ya gelip babası Kaanûnî ile annesi Hurrem’e mülâkî oldu. Haleb’de babası ile berâber kışladı, sonra 22.11.1554’de Manisa’ya döndü. 12. sefer-i hümâyûnda (Nahçevân) gene babası ile Haleb’e geldi, berâberce Hamâ ve Ma’arra’yı gezdiler (Şehzâde Selîm, Maraş’da ordugâhda kışlıyordu). Pâdişâhlığında İstanbul’da kaymakam olarak Piyâle Paşa kaldı. 1574’de İstanbul’da Sultân ‘Abdülmelik’i kabûl etti, Sultân, İstanbul’da mukıym Fâslı bir kızla evlendi ve oğlunu İstanbul’da bırakarak Cezâyir’e döndü.</p>

  <p class="normal">II. Selîm adına önce Kütahya Hisâr Câmii’nde hutbe okundu, hutbede kendisi de bulundu. Oradan İstanbul’a gelip kılıç kuşandı. İstanbul–Belgrad yolunu 15 günde aldı. 17 gün Belgrad’da bekledi. O gün Ordu ve babasının cenâzesi geldi. Zemun (Zemlin) sahrâsında otağ-ı hümâyûn önünde cenâze namâzı kılındı. Cenâzeyi Ordu ve pâdişâhı beklemeden önden vezîr Ahmed Paşa ve eski Mısır beylerbeyisi Ali Paşa, İstanbul’a götürdü. II. Selîm, Orduy-ı Hümâyûn ile sonradan İstanbul’a girdi (5.12.1566). Kütahya’dan ilk İstanbul’a gelip cülûsu ise 30.9.1566’dır. Saltanata dâvet mektûbunu 19.9’da aldığına göre, mektub Sigetvar’dan Kütahya’ya 12 günde geldi.</p>

  <p class="normal">Dadısı Kamer Hâtûn, 1618’de 100 yaşını geçmiş olarak öldü. İstanbul’da Tepebaşı’nda (Beyoğlu) İngiltere Sefâreti arkasında adını taşıyan mahalledeki câmiine defnedildi. Lalası: Boşnak Sofu ‘Alî Paşa: Enderûn me’zûnu, sancakbeyi, lala, imrahor 1557, Dulkadır bey1.1.1558, gene Şehzâde hizmetinde, İran sefîri, Karamân, Haleb, Şâm, Mısır (1564a-4.1566), Bağdâd (1569b) Beylerbeyi, ölm. 1571. Dîğer lalası: evvelce Şehzâde Bâyezîd’in lalası olan Kara Mustafa Bey ki, Kıbrıs Fâtihi Sokollu-zâde Lala Mustafa Paşa’dır, Sofu Ali Bey’in yerine tâyîn edildi ve entrikalarıyle Şehzâde Bâyezîd’i mahvederek Sultân Selîm’e taht yolunu açtı. Dîğer lalası: Tütünsüz Lala Hüseyn Paşa: Enderûn me’zûnu, Pozega sancakbeyi, Budin Beylerbeyi 1551, Lala Mustafa Bey’in yerine lala ve vezîr 1560a-1566, Anadolu Beylerbeyi 10.1566, Karamân Beylerbeyi 1568b, Kıbrıs Beylerbeyi, Rûmeli Beylerbeyi, kubbe vezîri, ölm. İstanbul 1572, med. Eğrikapı, 2. vezîr Pertev Paşa akrabâsı, oğlu Ahmed Paşa (ölm. 1605, Şîrvân-Bakû Beylerbeyi iken şehîd), İstanbul’da Tavşantaşı’nda havuzlu mescid, Kütahya’da câmî (1570). – II. Selîm’in musâhibi: “Celâl Bey” denen Celâleddîn Hüseyn Bey: Manastır doğumlu, Enderûn me’zûnu, lala ve II. Selîm cülûs edince musâhib, Anadolu tımar defterdârı 1574, sancakbeyi, Manastır’a sürgün, ölm. Manastır 1574, şâir. Dîğer muâhib-i şehryârî: Akşemseddîn-zâde Şemsî Çelebî ve musâhibe-i şehryârî olan zevcesi şâire ‘Ayşe Hubbâ Hâtûn (bunlar III. Murâd’a da musâhib ve musâhibe oldular).</p>

  <p class="normal">II. Selîm’in başlıca hocaları: müderris Mollâ Bahşî (doğ. Bakırküre, ölm. 1544); yukarıda anılan Şemsî Çelebî; Menteşeli müderris Câ’fer Efendi (ölm. 1557, şâir, müellif, med. İstanbul, Şeyh Vefâ Türbesi, Şehzâde Bâyezîd’in de hocası) (oğlu şâir Muhlis Çelebi, ölm. 1565?); Ebü’s-süûd-zâde Câ’fer Efendi, kazasker (ölm. 1577); Muhyiddîn Sîrek Efendi (ölm. 1540); başmuallimi: Hâce Sultânî (7.9.1566 – 5.7.1571 = 4, 9, 28) Birgili Ah. ‘A tâullâh “Atâî” Efendi, hocalığa tâyîni 1550, ölm. 5.7.1571, namâzını Ebüssuûd Efendi kıldırdı, Birgili’nin 3 oğlu: şâir Muhlis Çelebi, şâir ‘Abdülhayy Hâlis Efendi (ölm. 1571) ve kazasker (3.1601) Şemseddîn Efendi (1543 – 3.1603 = 60) ve bunun oğlu Kadı Mehmed Efendi “Çekirdek Çelebî” (1572 – 9.1617 = 45).</p>

  <p class="normal">Celâl Bey, Câfer Paşa dâmâdıdır. Şemsî (Şems) Çelebî, ayni zamanda İkinci Selîm’in hocasıdır. Cinânî’nin (Dîvân, s. 614) İnebahtı’ndan sonra deryâya açılan Donanma-yı Hümâyûn için renkli bir gazeli vardır. Gene Cinânî, Nûr-Bânû Vâlide için 38, Hâce-i Sultânî Atâullâh Efendi eşi Şemsiye Hâtûn için 47 (bu evlenmeden Şems Efendi doğdu), Hubbî (Hubbâ) Hâtûn için 32 beyitli kasîdeler yazmıştır.</p>

  <p class="normal">II. Selîm zevcesi: Nûr-Bânû Vâlide-Sultân (1525-7.12.1583=58): Vâlidesultân 15.12.1574 – 7.12.1583 = 8, 11, 23. İzdivacı Konya 1545?, izdivaç müddeti 29? yıl. III. Murâd ile İsmihân ve Fatma Sultânlar’ın annesi. Yenikapı has bahçesinde öldü, cenâzesi Fâtih Câmii’nden kaldırıldı, Ayasofya’da II. Selîm türbesine defnedildi. Rossi’ye göre İtalyan asıllı, Venedikli Venier-Baffo soylu âilesinin kızı olup Ahmed Refîk’ın Yahûdî olduğu hakkındaki rivâyeti mesnedsizdir. Başlıca hayrâtı: İstanbul’da Mercân’da Ağa Mescidi’ni câmî yapması, ‘Alemdağı’nda mescid (ki sonradan câmî oldu), Dîvânyolu’nda çifte hamam (Sinân), Langa’da saray, imâret, çifte hamam, tâb-hâne (Hadîka, I, 616, II, 183) (Langa’daki havuzlu hamam, Sinân’ındır), mum-hâne, debbâğ-hâne; Silistre’de vakıf; İstanbul’da Üsküdar’da ‘Atîk Vâlide Külliyesi (Sinân): câmî, tekke, medrese, Direkli Hamam, şadırvân, kervansaray, mekteb, çeşme, mescidli tımarhâne, misâfir-hâne, kütübhâne, dârülhadîs, dârülkurâ, “Orta Vâlide-Sultân Külliyesi” de denen bu eserler 1583’de bitti (Konyalı, Üsküdar Târîhi, II, 385, 444).</p>

  <p class="normal">Nûr-Bânû V.-S., 1537’de Barbaros Hayreddîn Paşa tarafından esîr edilip Saray’a sunuldu. Topkapı sûrlarında sarayı vardı.</p>

  <p class="normal">II. Selîm’in büyük oğlu III. MURÂD’dır. Dîğer oğulları:</p>

  <p class="normal">ŞEHZÂDE MEHMED (ölm. 1574): çocukken öldü. Med. Hurrem SultanTürbesi. Hocası: hekimbaşı (1568-75) Garsüddîn-zâde Şemseddîn Mehmed Muhiddîn Efendi (ölm. 3.1575) ki Garseddîn Ahmed Şihâbeddîn Efendi’nin (doğ. Haleb, tahsîli Şâm ve Kahire, 1517’de İstanbul’a geldi, ölm. İstanbul 1564a, tabîb, riyâziyeci, müellif) oğludur.</p>

  <p class="normal">ŞEHZÂDE’ ALÎ (ölm. 1572): Çocuk. Med. Kaanûnî Türbesi.</p>

  <p class="normal">ŞEHZÂDE SÜLEYMÂN (katli 22.12.1574): Bu şehzâde ve aşağıdaki 4 kardeşi, ağabeyleri III. Murâd’ın cülûsunda boğdurularak hepsi babalarının yanına II. Selîm Türbesi’ne gömüldüler.</p>

  <p class="normal">ŞEHZÂDE MUSTAFA (katli 22.12.1574).</p>

  <p class="normal">ŞEHZÂDE CİHÂNGÎR (katli 22.12.1574)</p>

  <p class="normal">ŞEHZÂDE ‘ABDULLÂH (katli 22.12.1574)</p>

  <p class="normal">ŞEHZÂDE ‘OSMÂN (katli 22.12.1574)</p>

  <p class="h2baslik">II. Selîm’in Kızları</p>

  <p class="normal">1) İSMİHAN SULTÂN (Uşak 1544 – İstanbul, 7.8.1585 = 41): Manisa’da salgın hastalık dolayısıyle Şehzâde Selîm’in bir müddet kaldığı Uşak’da doğdu. II. Selîm’in büyük kızı olup ayni yıl içinde ayrı annelerden 2 kızı daha doğdu. Oğlunu doğurduktan 2 gün sonra öldü, II. Selîm Türbesi’ne gömüldü. Sokollu ölünce Sultân, Sadrâzam Özdemiroğlu Osmân Paşa ile evlenmek istedi, olmayınca Kalaylıkoz Alî Paşa ile evlendi. Hayrâtı: Edirne’de Sinân eseri Câmî (Sarachâne-Horozlu yokuşunda), hamam, Mudanya’da Sinân eseri câmî (1572) (Top. Sar. Arş., E 1.993, 7.537), Mangalya’da câmî, vakıflar, İslimye’de vakıflar, ‘Akabe yakınlarında hac yolu üzerinde Cugeyman’da su kemerleri ve su te’sîsâtı, Silistre’de vakıf (1572), Balçık’ta hamam; İstanbul’da Fener’de mahalle, mekteb, ve İsmihân Sultân Mektebi sokağı, Üsküdar’da Sinân eseri kervansaray, dârülkurâ (Üs. Târ., II, 294, 386).</p>

  <p class="normal">=1. Sadrâzam Dâmâd Sokollu Mehmed Paşa (Sokol/Bosna, 1510? – İstanbul, 12.10.1579 = 69?): III. Murâd’ın düzenlettiği bir sûikasdde hançerlenerek öldürüldü. Med. Eyüb, Sokollu Mehmed Paşa Türbesi. Sadrâzam 28.6.1565 – 12.10.1579 = 14, 3, 15 (Kaanûnî’nin son, II. Selîm’in tek, III. Murâd’ın ilk sadrâzamı), izd. 1.8.1562, izd. müd. 18, 2, 12, yaş 18-35, zevcinden 34? yaş küçük. Sokollu’un ilk 2 eşinden olan çocukları ve Sultân’dan olan çocuklarının nesli Sokollu-zâdeler denir. Bu izdivâcdan: Sultân-zâde Sokollu Ahmed Bey (1563? – 1566/67 = 4?); Sultân-zâde Pîr-Mehmed Bey (1566? – 1567a = 1?); Sultân-zâde Sokollu-zâde İbrâhîm Hân/Paşa (1565 – 1622? = 57? (Sokollu Türbesi’nde yatıyor), zamânımıza kadar nesli geldi); Safiyye Hanım-Sultân (1562?-?)=Sokollu-zâde Câ’fer Paşa (ölm. 21.1.1587, med. Sokollu Türbesi, izdivâcında silâhdâr, sonra vezîr, Sadrazam Lala Mustafa Paşa oğlu) (bu izdivâcdan posthume ikizler ol. Mehmed Bey’le Câ’fer Bey doğdular).</p>

  <p class="normal">=2. Dâmâd Kalaylıkoz ‘Alî Paşa (ölm. 2.1587): izd. 1584, izd. müd. 1, yaş 40-41, II. Selîm’in nedîmi, çavuş, beylerbeyi, Rûmeli Beylerbeyi, vezîr, Budin beylerbeyisi iken makamında Budapeşte’de öldü, buraya gömüldü (vezîr 10.1584). İlk zevcesinden 1 oğlu vardı. Bu izdivâcdan: Sultân-zâde Mahmûd Bey (5.8.1585 – 24.9.1585 = 0, 1, 20), med. Sokollu Türbesi.</p>

  <p class="normal">2) GEVHER-HÂN SULTÂN (Konya 1544 – İstanbul 1580? = 36?): II. Selîm’in 2. kızı. 1579’da haccetti. Med. II. Selîm Türbesi. Eserleri: İstanbul’da İstavroz’da (Beylerbeyi) tepede park içinde saray, Cağaloğlu’nda medrese (Hadîka, I, 71) (Top. Sar. Arş., D 7.859), Cerrâhpaşa’da medrese, Filibe’de ve başka yerlerde mülkler (Paşa Livâsı, 501, no.35). =1. Dâmâd Piyâle Paşa b.’Abdürrahmân (1515? – İstanbul, 21.1.1578 = 63?), izd. 1.8.1562, izd. müd. 15, 5, 21, yaş 18-34. Med. Kasımpaşa, Piyâle Paşa Câmii. Enderûn me’zûnu, kapıcıbaşı, sancakbeyi ve sonra beylerbeyi pâyesiyle kapdân-ı deryâ 1554 – 1568 = 14 (beylerbeyi 1558), 3. vezîr 1566, 2. vezîr 1571, Cerbe zaferi 14.5.1560, Malta (1565) ve Kıbrıs (1570) seferlerinde donanma kumandanı. Hayrâtı: İstanbul’da Kasımpaşa’da Sinân eseri 1573 târihli câmî, tekke, hamam, çarşı (Evliyâ, I, 418-9), Haydarpaşa’da –Kâtib Çelebî’ye göre “’acâib-i â’lem’den” olan ve sonra Kaya Sultân’a geçen- havuzlu bahçe (park) ve köşkü, Üsküdar’da Sinân yapısı saray; Çanakkale’de mâlikâne, Kilîdülbahr’de bahçe (park) ve kalede toplar; Sakız’da câmii, hamam, su yolları, 60 odalı han, 20’ye yakın çeşme, hepsi vakfedilen 5.006 dönüm arâzî, 5 mandıra, 10 kireç ocağı. Bu izdivâcdan: ‘Ayşe Â’tike Hanım-Sultân (1563 - ?) = Doğancıbaşı Fülân Ağa, izd. 1573, yaş 10; Fatma Hanım-Sultân (Paşa Livâsı, 502, no.821); Sultân-zâde Fülân Bey; Sultân-zâde Fülân Bey, Sultân-zâde Fülân Bey; Sultân-zâde Mehmed Bey (en küçük çocukları), Mora bahriye sancakbeyi (nesli günümüze kadar geldi). =2. Dâmâd Boyalı Mehmed Paşa, 3. vezîr, izd. 1579, izd. müd.1?.</p>

  <p class="normal">3) ŞÂH SULTÂN (Konya 1544 – İstanbul, 9.1580 = 36): II. Selîm’in 3. kızı. Med. Eyüb Câmii. Hayrâtı: Eyüb’de Sinân yapısı ve bugün mevcud bulunmıyan câmî, çeşme, tekke vs ve bunlara vakıf ol. Filibe’de 12 köy (Paşa Livâsı, 502, no. 352). = 1. Dâmâd Çakırcıbaşı Hasan Paşa (ölm. 13.1.1574), izd. 1.8.1562, izd. müd. 11, 5, 13, yaş 18-30. Enderûn, Rus asıllı, çakırcıbaşı, İran sefîri, sancakbeyi, yeniçeri ağası 1562, Bosna 1564a, Rûmeli Beylerbeyi 1565a, kubbe vezîri, Karaman Beylerbeyi, medfeni Konya, Mevlânâ yakınındaki türbesi, İstanbul’da Üsküdar’da Doğancılar’da câmî yaptırdı. =2. Dâmâd Zâl Mahmûd Paşa (1530? – 9.1580 = 50?), izd. 1575, izd. müd. 5, yaş 31-36. Boşnak, Enderûn, kapıcıbaşı, Haleb Beylerbeyi, Anadolu Beylerbeyi 1569, vezîr 1567/8, sonra 2. vezîr. Hayrâtı: İstanbul’da Eyüb’de Sinân eseri câmî, kendi türbesi, imâret, medrese; Nahçevân’da hamam, Filibe’de han, Mizistre’de câmî, Âdilcevâz’da câmî, hamam, bahçe, Ahlat’ta kule (Top. Sar., D 7.859). İlk zevcesinden olan oğlu: Mehmed Paşa, 11.1592’de Tûnus Beylerbeyi ki bu görevde bir kaç yıl sonra öldü. Bu izdivâcdan: Fülâne Hanım-Sultân (1576? – 1660’dan sonra) = Abdâl Hân, Şeref-Hânlar’dan Bitlis hanı; Sultân-zâde Köse Husrev Paşa (Âdilcevâz’da Safevîler’e karşı şehîd ve burada medfûn).</p>

  <p class="normal">4) FATMA SULTÂN (Konya 1548? – 9.1580 = 32?): Hanım-Sultan’ı erken doğurduktan 6 gün sonra öldü, med. Selîm II Türbesi (Selânikî, 208, 265; Ravzâtü’l-Ebrâr, 470). Hayrât: İstanbul’da Edirnekapısı’nda medrese, mekteb, Salacak’ta park içinde köşk, Yanya’da vakıflar (Top. Sar., D 4.501, E 6.879, 6.877). = Dâmâd Kanijeli Siyâvuş Paşa (ölm. 1601/2), izd. 1572, izd. müd. 8. Med. Eyüb’de Sinân yapısı türbesinde ki Sokollu Türbesi’nin karşısındadır. Hırvat, Enderûn, yeniçeri ağası 1569, Rûmeli Beylerbeyi, vezîr 1572, Sadrâzam 24.12.1582 – 25.7.1584 = 1, 7, 2 + 15.4.1586 – 2.4.1589 = 2, 11, 15 + 4.4.1592 – 28.1.1593 = 0, 9, 24 = 5, 4, 11 ve buradan emekli. Hayrâtı: İstanbul’da Eyüb’de Sinân yapısı türbesi, medrese, çeşme vs, İstanbul’da 1 ve Üsküdar’da 2 toplam hepsi Sinân yapısı 3 saray, Harmanlı’da (Edirne) câmii, mekteb, hamam. Kardeşi: Vezîr Gazî Sarı Dişleng Hüseyin Paşa (katli 1623) (Erdel Yanova yakınlarında Felekbatur palangasını yaptırdı) ve bunun oğlu Mustafa Paşa (1627’de İran’da şehîd). Siyâvuş Paşa dâmâdı: Hırâmî Ahmed Paşa (Eğrikapı’daki mescidindeki türbesinde medfûn, Fâtih’de de bir mescidi var) ve bunların oğlu Mustafa Bey. Siyâvuş Paşa’nın Sultân’dan olan çocukları: Sultân-zâde Ahmed Bey (1573 – 1582 = 9) (kendisi ve bütün kardeşleri babalarının türbesinde medfûn); Sultân-zâde ‘Abdülkaadir Bey (1577 – 1583 = 6); Sultân-zâde Süleymân Bey (1579 - ?), bu da çocukken öldü; Fülâne Hanım-Sultân (9.1580’de doğduktan birkaç gün sonra annesinin öldüğü günlerde öldü); Sultân-zâde Mustafa Paşa (1575 – 4.1599 = 24), bunun 1591-99 arasında doğan çocukları: Mehmed Bey, Fülân Bey ve Fülâne Hâtûn. – Kaanûnî’nin küçük oğlu:</p>

  <p class="normal">9) ŞEHZÂDE SULTÂN BÂYEZÎD HÂN (İstanbul 14.9.1525 – Kazvîn, 23.7.1562 = 36, 10, 9): 6.11.1543’de 3. Velîahd, 6.11.1553’de 2. Velîahd. Med. Sıvas, Şehzâdeler Türbesi. Karamân (Konya) v., buradan Germiyân (Kütahya) sancakbeyi 18.6.1541 – 2.12.1558 = 17, 6, 3, Amasya sancakbeyi 21.12.1558 – 7.7.1559 = 0, 6, 17. Amasya yerine Ankara sancağını istedi, reddedilmesi üzerine 12.000 kişilik ordu ile Amasya’dan ayrılıp Konya’ya ağabeyi Velîahd-Şehzâde Selîm üzerine yürüdü, Konya meydan muhârebesinde (30.5.1559) bozuldu, tâkıybât altında İran’a sığındı, Kazvîn’de Şâh Tahmasb tarafından karşılandı (24.11.1559) ve şerefine 30 tepsi mücevher serpildi (“saçı”, Türkçe). Kazvîn’de 3 yıla yakın ikaamet edip oğulları ile berâber Şâh tarafından boğdurulup cenâzeleri Osmanlı’ya teslîm edildi, 4 oğlu ile berâber cenâzeleri Sıvas’a getirilip sûr dışına gömüldü, sonra üzerlerine türbe yapıldı. Şâir (mahlası: Şâhî), hattât (Türkçe ve Farsca şiirler: Ahdî, Tezkire). Îdâm târîhi: Hasan Bey Rûmlu, Ahsenü’t-Tevârîh, I, 417. Sünneti kardeşleri ile berâber Atmeydanı, İbrahimPaşa Sarayı, 26.11.1539. Babası ile berâber 9. sefer-i hümâyûna (1541, Budin Seferi), 10. sefer-i hümâyûna (Estergon Seferi, 17.11.1542’de İstanbul’dan Edirne’ye hareket, oradan Almanya), katıldı. 11. sefer-i hümâyûnda 6.12.1548’de babası ile Haleb’den ayrılınca 10.6.1549’da Edirne’ye taht muhâfızı olarak döndü. 12. sefer-i hümâyûnda Bursa Yenişehiri’nde babası ile buluştu. 1.12.1540’da babası ile Edirne’ye geldi. 1542-43 kışını Edirne’de babası ile geçirdi (Kaanûnî’nin Edirne’den ayrılması 29.4.1543). Başmuallimi: Karabâğlı ‘Abdülcebbâr Efendi (ölm. 1559, hocalığa tâyîni 1558) (bu zâtın dâmâdı: Bayrâm-zâde Ah. Efendi, İstanbul Dârülhadîs müderrisi, Kütahya’da medrese yaptırdı, babası: Emîn Efendi). Şehzâde Bâyezîd’in 5 oğlu 4 kızı:</p>

  <p class="normal">ŞEHZÂDE ORHÂN (Kütahya 1543? – Kazvîn, 23.7.1562 = 19?): diğer 3 kardeşi ile berâber babasının Sıvas’taki türbesi. Dîğer 3 kardeşi ile Kazvîn’de îdâm edildi. Çorum sancakbeyi 21.12.1558-7.7.1559. Lalası: Çandarlı-zâde Halîl Bey b.Î’sâ Paşa (1508 – İstanbul 1568=60, sancakbeyi, Defterî ve Muhlisî mahlaslariyle şâir). Şehzâde’nin ve kardeşlerinin hocası: Akşehirli şâir ‘Abdurrahmân Gubârî (ölm.Mekke 1566, şâir, hattât, hacı, Nakşbendî) ve Kütahyalı şâir Firâkî Mehmed Bey (medfeni Bursa, Mustafây-ı Cedîd Türbesi).</p>

  <p class="normal">ŞEHZÂDE ‘OSMÂN (Kütahya 1545? – Kazvîn, 23.7.1562 = 17?): Karahisâr-ı Şarkî sancakbeyi 16.6.1559, sonraCânik (Samsun) sancakbeyi</p>

  <p class="normal">ŞEHZÂDE ‘ABDULLÂH (Kütahya 1548? – Kazvîn, 23.7.1562 = 14?).</p>

  <p class="normal">ŞEHZÂDE MAHMÛD (Kütahya 1552? – Kazvîn, 23.7.1562 = 10?). Şehzâde Osmân ile ayni anneden. Cânik sancakbeyi 1559.</p>

  <p class="normal">ŞEHZÂDE MEHMED (Amasya 1559 – Bursa, 1.8.1562 = 3): Annesi ile Bursa’da kalıp İran’a gitmedi, Bursa’da îdâm edilip gömüldü.</p>

  <p class="normal">MİHR-Ü MÂH SULTÂN (Kütahya 1574 - ?): Halasının adını taşıyor. =Dâmâd Muzaffer Paşa (ölm. 1593): Enderûn me’zûnu, 11.1559’da Amasya’da tevkıyf edildi, beylerbeyi, Bağdâd Beylerbeyi 1568a, Şehr-i Zor Beylerbeyi, Kıbrıs Beylerbeyi 1570a, Lûristân Beylerbeyi 1592 (burada (Batı İran) öldü).</p>

  <p class="normal">HADÎCE SULTÂN (Kütahya 1550? - ?).</p>

  <p class="normal">‘AYŞE SULTÂN (Kütahya 1553? - ?) =Dâmâd Eretnaoğlu Hoca ‘Alî Paşa (îdâmı Tokat 1562, buradaki câmiinin türbesinde). Oğulları: Sultân-zâde Mehmed Bey.</p>

  <p class="normal">HÂN-ZÂDE SULTÂN (Kütahya 1556? - ?).</p>

  <p class="normal">Şâhî (Şehzâde Bâyezîd) dîvânı, Kültür Bakanlığı’nca yayınlandı.</p>

  <p class="normal">10) ŞEHZÂDE SULTÂN CİHÂNGÎR HÂN (İstanbul 1531 – Haleb, 27.11.1553 = 22). Zarîfî mahlasıyle şâir ve hattat (Ahdî, Tezkire). Aya Mavri adasının suyollarını yaptırdı. Amasya sancak beyliğini kabûl etmedi, dâimâ babasının yanında yaşadı. 12. sefer-i hümâyûnda babası ile İstanbul’dan hareketle (28.8.1553) Haleb’e geldi ve burada öldü. Ağabeyi Sultân Mustafa’nın îdâmı üzerine şok geçirerek 21 gün sonra melankoliden öldü. Kaanûnî, bu oğlu adına İstanbul’da Beyoğlu’nda bir semt kurdurarak Sinân’a burada şehzâdesi adına câmî, türbe, imâret, tekke yaptırdı (Evliyâ Çelebi, I, 442). 26.11.1539’da ağabeyi Bâyezîd ile berâber Atmeydanı’nda İbrahim Paşa Sarayı’nda sünnet edilmişti.</p>

  <p class="normal">11) FATMA SULTÂN: bebek iken öldü (1561).</p>

  <p class="normal">12) RAZİYYE SULTÂN: geç kızken öldü, Yahyâ Efendi Dergâhı’na gömüldü.</p>

  <p class="normal">13) ŞEHZÂDE ORHÂN (1554? – 1562 = 8?).</p>

  <div class="calibre1" id="calibre_pb_14"></div>
</body>
</html>
