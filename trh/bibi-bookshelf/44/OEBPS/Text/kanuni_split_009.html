<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">XVI. ASRIN ORTALARINDA DÜNYÂNIN<br class="chapter" />
  UMÛMÎ SİYÂSÎ TABLOSU (1566)</h1>

  <p class="h2baslik">1. AVRUPA</p>

  <p class="normal">Kaanûnî’nin öldüğü 1566 yılında dünya devletlerinin durumlarını kısaca gözden geçirmek suretiyle, Türkiye’nin dünya üzerindeki pozisyonunu daha iyi anlamış olacağız.</p>

  <p class="normal">Yalnız Avrupa kıt’asındaki toprakları bakımından, bu tarihte, nüfusça Avrupa’nın 1. devleti Türkiye (28 milyon kadar), 2.’si İspanya (19 milyon), 3.’sü Almanya (18 milyon), 4.’sü Fransa (15 milyon) idi, başka hiçbir Avrupa devletinin nüfusu 10 milyonu aşmıyordu. Türkiye’nin, İspanya’nın, Avrupa dışında da pek geniş toprakları vardı. İspanya ile Almanya, henüz 10 yıl önce (1556) Charles-Quint’in Almanya için kardeşi, İspanya için oğlu lehine tahttan feragat etmesiyle ayrılmışlardı. Ayrılmadan önce, 36 milyonluk o zaman için pek muazzam bir topluluk meydana getiren Almanya-İspanya, yalnız Avrupa kıt’asındaki nüfus bakımından, Türkiye’yi de geçiyordu.</p>

  <p class="normal">Genişlik bakımından Avrupa’nın en büyük devleti Rusya idi. Sonra Türkiye, sonra İsveç, sonra İspanya, sonra Almanya, sonra Lehistan geliyordu. Bunlar dışında –Fransa dâhil- Avrupa devletlerinin toprakları 500.000 km2’yi geçmiyordu. İsveç, henüz büyük devletlerden sayılmıyordu. Rusya da 10 yıl önce büyük devletler arasına girmişti. Avrupa büyük devletleri, güç ve ehemmiyet bakımından şöylece sıralanabilir:</p>

  <p class="normal">- Türkiye</p>

  <p class="normal">- İspanya</p>

  <p class="normal">- Almanya</p>

  <p class="normal">- Fransa</p>

  <p class="normal">- Venedik</p>

  <p class="normal">- Portekiz</p>

  <p class="normal">- İngiltere</p>

  <p class="normal">- Lehistan</p>

  <p class="normal">- Rusya</p>

  <p class="normal">Bu listede dikkati çeken taraf, XV. asrın ortalarında Avrupa’nın Türkiye’den sonra 2. devleti olan Venedik’in düşmeye başlamasıdır. Bunun sebebi, XVI. asır ticaretinde Akdeniz’in inhisârını kaybetmesi ve bu ticâretin Okyanuslar’a yayılmasıdır. Portekiz, bu sebeple, 1499’dan beri büyük devletler arasına girmiştir. Lehistan ve Rusya’nın güçsüzlüklerinin sebebi, tamamen kara devleti olmalarıdır. Zaten Rusya bu asırda ve XVII. asırda bir “Avrupa devleti” mahiyetinde değildir. Tamamen bir Ortaçağ cemiyeti hâlinde ve her bakımdan Avrupa’dan geridir. Altınordu Hâkanlığı’nın maddî olduğu kadar mânevî mîrâsını da toparlamak suretiyle güç ve mevki kazanmaya çalışmaktadır.</p>

  <p class="normal">Nisbetsiz şekilde öteki Hıristiyan Avrupa devletlerinden güçlü olan İspanya Krallığı, İspanya’dan başka İtalya’nın en güzel eyaletlerini, Sicilya’yı, Napoli Krallığını, Milano’yu (Lombardiya), Sardunya’yı elinde tutmaktadır. Avrupa’nın en sanayileşmiş ülkeleri olan Holanda ve Belçika da İspanya’nın elindedir. Bugün Fransa’ya ait olan Franche-Comté, Roussillon, Artois gibi yerler de İspanya’nındır. İspanya, Amerika kıt’asından sonra Asya’ya da el atmış, Filipin Adaları’nı elde etmiştir.</p>

  <p class="normal">Almanya İmparatorluğu, feodal bir devlettir. İmparatora doğrudan doğruya ait olan yerler, eski Bohemya Krallığı (Bohemya ve Moravya ile Silezya), eski Macaristan Krallığının Türkiye’ye geçmeyen bazı parçaları (Slovakya vs.) –ki bu parçalar için Almanya, Türkiye’ye tâbî idi-, Avusturya arşidukalığından ibarettir. Devlet, Trieste limanı vasıtasiyle Adriyatik’e, dolayısıyla Akdeniz’e de inmektedir. Bu topraklar dışında Almanya’da 500 kadar devlet ve devletçik vardır. Bazılarının nüfusu bir kaç yüzden ibaret olan bu devletçiklerin hükümdarları, imparatora tâbidirler. Bu tâbiiyet bağları henüz oldukça kuvvetlidir. Bu hükümdarcıklardan bir kısmı Katolik’liği bırakıp Protestan’lığa geçmişler, fakat imparatorlarıyla olan bağlarını koparmamışlardır. Bu sûretle Almanya, Katoliklik’e dayanmakla beraber, bir Katolik-Protestan devlet olmuştur. İspanya, Portekiz, Venedik, Lehistan, hattâ Fransa’daki koyu Katoliklik burada yoktur. İngiltere, Protestan/Anglikan, Rusya ise Ortodoks’tur.</p>

  <p class="normal">İskoçya, henüz ayrı bir krallıktır, İngiltere ile birleşememiştir. İngiltere, Galler ve İrlanda, “Büyük-Britanya ile İrlanda” krallığını meydana getirmektedir. İngiltere, mahcub şekilde Kuzey Atlantik’e el atmaya başlamıştır. Danimarka-Norveç, tek krallıktır ve Güney İsveç, İzlanda gibi yerler de 1,5 milyon nüfuslu bu devlete aittir. İsveç krallığının nüfusu 2,5 milyondur ve Finlandiya, Karelya ve bir kısım Baltık ülkelerini de içine almaktadır. Lehistan krallığı ile Litvanya büyük-dukalığından meydana gelen Lehistan’ın 6 milyondan fazla nüfusu vardır. Beyaz Rusya, bu krallığa aittir. Venedik Cumhuriyeti’nin nüfusu 4 milyona yakındır. Venedik, Dalmaçya, Doğu Lombardiya, Kıbrıs, Girit ve Korfu, bu kudretli devletin elindedir.</p>

  <p class="normal">Diğer Avrupa devletleri arasında, Korsika ile Ligurya’yı elinde tutan Ceneviz Cumhuriyeti (800.000 nüfus), İsviçre Cumhuriyeti (1,2 milyon), Papalık (1,8 milyon), Malta (100.000), Ferrara Dukalığı (140.000), Savoie Dukalığı (1,5 milyon), Mantua Dukalığı (110.000), Parma Dukalığı (200.000), Luka Dukalığı (70.000), Toskana (Floransa) Büyük-Dukalığı (800.000) sayılabilir.</p>

  <p class="normal">Bütün Hıristiyan Avrupa’da nüfusu 200.000’i geçen sadece 5 şehir vardır: Londra, Paris, Napoli, Venedik ve Lizbon.</p>

  <p class="h2baslik">2. AFRİKA</p>

  <p class="normal">Afrika kıt’asının en büyük kısmını Türkiye eline geçirmiştir. Bu kıt’ada aşağı yukarı 8,7 milyon km2 tutan ülkeler, doğrudan doğruya veya tâbiiyet yoluyla Türkiye’ye aittir. Bu topraklarda takriben 17 milyon nüfus yaşamaktadır.</p>

  <p class="normal">Türkiye’nin Afrika’da 4 beylerbeyiliği vardır: Yarım asır önce Türkiye’ye katılan Memlûk İmparatorluğunun Afrika’daki topraklarını içine alan ve Türkiye’nin en mühim eyaletini teşkil eden Mısır Beylerbeyiliği (merkezi Kahire), Cezâyir Beylerbeyiliği (merkezi Cezâyir), Tunus’un en mühim kısmını da içine alan Trablusgarb Beylerbeyiliği (merkezi Trablusgarb) ve Habeş Beylerbeyiliği (merkezi Massava). Mısır Beylerbeyiliği bugünki Mısır’dan başka Doğu Sudan ve Bingazi’yi, Trablusgarb Beylerbeyiliği ise, bugünki Libya’dan (Bingazi hariç) başka Tunus’un üçte ikisini ve güneye doğru Orta Afrika’da mühim bir araziyi içine alıyordu. Bu 4 beylerbeyiliğe bağlı, yahut doğrudan doğruya padişahın metbûluğunu tanıyan Orta Afrika’nın Müslüman Zenci Devletleri vardı. Bunların en mühimmi, Çad Gölü’nün güneybatısına doğru uzanan Bornu krallığı idi.Habeşistan’daki Müslüman devletçikler de Türkiye’ye tâbi idi.</p>

  <p class="normal">Türkiye’den başka Afrika’da büyük devlet olarak yalnız Fas İmparatorluğu vardı. Bu Arab devleti, bugünki Fas’tan başka, geniş ölçüde güneye, Batı Afrika’ya yayılıyordu. Fas’ı metbû tanıyan birçok Müslüman Zenci devleti vardı. Bunların en ehemmiyetlileri, Gao Müslüman Zenci Krallığı ile Hausa Krallığı idi. Çad Gölü’nün güneydoğusunda uzanan ve Putperest olan Bagirmi Krallığı, Habeşistan’daki Ortodoks/Yâkubî krallık gibi, bağımsızdı.</p>

  <p class="normal">Portekizliler, Doğu ve Batı Afrika kıyılarında bazı üsleri ellerinde tutuyorlardı. İspanya’nın da bir kaç ehemmiyetsiz toprağı vardı. Bütün Orta (Kongo havzası) ve Güney Afrika, meçhul ülkeleri teşkil ediyordu. Bu ülkelerde yaşayan Zencîler, henüz târîhî zamanlara girmemişlerdi, yazı kullanmıyorlar ve bilmiyorlardı. Onun için bunların tarihleri hakkındaki bilgilerimiz pek iptidâîdir ve ancak arkeolojik donelere dayanmaktadır.</p>

  <p class="h2baslik">3. ASYA</p>

  <p class="normal">XVI. asırda Avrupa’nın hayli ehemmiyet kazanmasına ve umumî dünya tarihi içindeki payını büyütmesine, birçok kıt’aya el atmasına rağmen, Asya, en büyük, güçlü, zengin ve ehemmiyetli kıt’a olmak durumunu muhafaza ediyordu. 1566’da Asya’daki büyük devletler, güç sırasına göre şunlardır:</p>

  <p class="normal">- Türkiye</p>

  <p class="normal">- İran</p>

  <p class="normal">- Hindistan</p>

  <p class="normal">- Çin</p>

  <p class="normal">- Türkistan</p>

  <p class="normal">- Güney Hindistan</p>

  <p class="normal">Bunlardan ilk dördü, Avrupa’nın bütün devletlerinden daha zengin ve güçlü devletlerdi. Türkistan ile Güney Hindistan’ın ehemmiyetleri nisbeten azdı. İran Türk İmparatorluğu (Safevîler), Türkiye’den sonra dünyânın 2. devleti vaziyetinde idiler. Türkiye ve İran, yükselme hızlarından hayli kaybetmekle beraber, henüz hafif de olsa, yükselmelerine devâm ediyorlardı. Halbuki Hindistan Türk İmparatorluğu (Timuroğulları) tam bir yükselme çağındaydılar, yükselme hızları, diğer iki büyük Türk devletinden fazlaydı. Nitekim XVII. asrın ortalarında Timuroğulları, Safevîler’i 3. derecede bırakıp dünyanın 2. devleti hâline çıkacaklardır. Türkiye, Anadolu’nun ve Arabistan’ın tamamını henüz ele geçirmişti. Arabistan’ın bazı bölgeleri, tâbiiyet yoluyla devlete bağlanmıştı. İran, Türkiye’ye kaptırdığı Gürcistan’ın Karadeniz kıyıları dışında bütün Kafkasya’yı elinde tutuyor, fakat Türkiye bu büyük ülkeyi komşusundan koparmaya azimli görünüyordu. İran, Türkiye tarafından Arabistan’dan tamamen çıkarılmıştı. İran’ın bazı eyâletleri, Osmanlı istilâsına açıktı.</p>

  <p class="normal">Afganistan’ın Farsça konuşan eyaletleri İran Safevîleri’ne, Afganca (Puştû) konuşan eyaletleri ise Hindistan Timuroğulları’na bağlı idi. Türkçe konuşan kuzey eyaletlerini Türkistan Şeybânîler’i ellerinde tutmakta devâm ediyorlardı. Timuroğulları, Hindistan’daki diğer devletlerin zararına, bu kıt’ayı birleştirmek için, çok büyük faaliyete girişmişlerdi. Güney Hindistan’daki devletlerden imparatorluk derecesinde mühim olan, Âdil-Şâhlar idi. Bu hânedan, Osmanoğulları’ndan (II.Murad’dan) indikleri iddiasında idiler. Orta ve Güney Hindistan’daki diğer Türk, Müslüman ve Hindû devletlerinin ehemmiyetleri ancak mahallî idi. Bunlardan Gücerât Şâhlığı, Timuroğulları tarafından ortadan kaldırılmak üzere bulunuyordu.</p>

  <p class="normal">Türkistan, duraklama devresindeydi. Orta Asya’daki bu tek büyük Türk devletinden başka diğer Türk devletleri, Harzem Hanlığı, Sibir Hanlığı, Kazan Hanlığı, Çağatay Hanlığı idi ve bunların hepsinin başında Cengiz Han’dan inen hânedânlar bulunuyordu. Moğolistan ve Doğu Sibirya’nın mühim kısmı, gene Cengiz Han’dan inen, fakat Türk’leşip Müslüman’laşamamış olan Budist Moğol hanlarının elindeydi. Doğu Avrupa’da gene Cengiz Han’dan inen Kırım hanları Türkiye’ye, Kasım Hanları ise Rusya’ya bağlı idi. Rusya, Urallar’a dayanmış, bu sıradağları atlayıp Asya kıt’asına, Sibirya’ya geçmek için hazırlanıyordu. XVI. asrın sonları, Doğu Türk âlemi için, inhitat devresini teşkil ediyordu.</p>

  <p class="normal">Kuzey Asya’da Yakut Türkleri, Samoyedler, Tunguzlar ve onların yakın akrabası Mançular, göçebe halde yaşıyorlardı. Orta Asya’da Budist Tibet, Hindû Nepal, Müslüman Kişmir, henüz bağımsızdılar. Budist Kore Krallığı da fiilen bağımsızdı. Japonya İmparatorluğu, fazla nüfusuna ve orijinal medeniyetine rağmen tamamen içine kapanmış olmak yüzünden, büyük devlet vaziyetinde değildi. Güneydoğu Asya’da Çinhindi’nde Budist krallıklar vardı. Daha güneydoğuda Müslüman Malezya ve İndonezya devletleri bulunuyordu. Bunların en ehemmiyetlisi, Türkiye’yi metbû tanıyan Kuzey Sumatra’daki Açe Melikliği idi. O zaman az bir nüfusa sahib olan Cava adası, Müslüman devletçikler arasında paylaşılmıştı. Filipinler, İspanyol hakimiyetinde bulunuyordu. Portekiz de Asya kıyılarında birçok üssü elinde tutuyordu. Henüz başka Avrupalılar, Asya’ya el atamamışlardı. Seylan, bağımsızdı.</p>

  <p class="h2baslik">4. AMERİKA</p>

  <p class="normal">İspanya, Kuzey ve Güney Amerika’nın en mühim kısmını elinde tutuyor, bu kıt’alarda daha da genişlemek istidadını gösteriyordu. Portekiz, ancak Doğu Brezilya kıyılarına sâhibdi, o da içeriye, karaya doğru sokulmaya çalışıyordu. Fransa, Terre Neuve (Newfoundland) adasına ve bu adanın karşısındaki Kanada sahillerine sokulmuştu. Terre Neuve’ün bazı sahilleri de İngiltere’nin elindeydi. İngilizler, henüz kıt’a Amerikası’na uzanamamışlardı. Bütün Orta Amerika ve Antil Adaları, İspanya sömürgesiydi. İngiltere, Antiller’e sokulmak arzusundaydı, fakat kendinde henüz bu derece bir deniz gücü göremiyordu. Bununla beraber, 10 yıldan beri tahtta olan I. Elizabeth, İngiltere’yi, büyük bir denizci devlet yapma çabası içindeydi. Meksika’nın kuzeyinde uzanan Kuzey Amerika toprakları, henüz Beyazlar’ın müdahalesine maruz kalmamıştı. Bu büyük ülkelerde, Kızılderili federasyon ve konfederasyonları bulunuyordu. Güney Amerika’da İspanyol ve Portekizliler’in erişemedikleri iç ülkelerde, bilhassa Amazon havzasında yaşayan Kızılderililer, Kuzey’dekilerden daha ibtidâî idiler. Meksika, Peru ve orta Amerika’daki mütekâmil Kızılderili medeniyeti, İspanyollar tarafından yok edilmiş, bu ırklar, büyük bir inhitat devresine girmişlerdi. Avrupa’lılar nazarında bütün Kızılderililer ve Zenciler, hayvan derekesinde ve esir sayılıyordu. Avrupalılar, bu muameleyi sonraki asırlarda Sarı Irklar’a, Esmer Irklar’a, hatta Hıristiyan olmayan Beyaz Irklar’a da teşmil edeceklerdir.</p>

  <p class="normal">Amerika’ya yüzbinlerce İspanyol gelip yerleşmişti. Portekizliler, hatta diğer Avrupalılar’dan da bu kıt’aya yerleşmek üzere gelenler vardı ve nisbetleri gittikçe çoğalıyordu. Amerika’daki nüfusu 70.000’i geçen hiçbir şehir yoktu. 70.000 nüfusa da, henüz yalnız Meksiko şehri ulaşabiliyordu. İspanyollar, bu şehirde 1551’de bir üniversite kurmuşlardı. Güney Amerika’da Peru’nun Lima şehrinde de aynı yıl bir dînî üniversite açmışlardı. 1572’de Kolombiya’da Bogota’da da açacaklardı. 1535’te, daha güneyde Buenos Aires kasabasını kurmuşlardı. Bu devirde İspanya’nın Amerika’da 6,5, Portekiz’in 1,5 milyon tebaaya mâlik oldukları tahmin edilmektedir. Florida yarımadası da İspanya’ya aitti. Bataklıklar halinde olan ve 1990’da 8 milyon nüfusun (1910’da henüz 713.000) yaşadığı bu yarımadada o devirde ancak 10.000 Kızılderili ile bir kaç yüz İspanyol vardı.</p>

  <p class="normal">Okyanusya kıt’ası, tamamen meçhuldü. Beyazlar, buraya ayak basmamışlardı. Avustralya yerlileri, Taş Devri’nde yaşıyor ve yeryüzünün en ilkel topluluklarını teşkil ediyorlardı. Diğer Okyanusya adalarındaki yerliler daha yüksek medeniyet seviyesine erişmişler idiyse de, bunlar da yazı bilmedikleri için târih çağına girememişlerdi.</p>
</body>
</html>
