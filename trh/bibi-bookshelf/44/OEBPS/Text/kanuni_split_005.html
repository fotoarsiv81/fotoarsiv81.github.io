<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">GİRİŞ</h1>

  <p class="h2baslik">ŞEHZÂDELİĞİ</p>

  <p class="normal">Osmanoğulları’nın Türkiye tahtında Fâtih Sultan Mehmed’in oğlu ve halefi İkinci Sultan Bâyezîd oturuyordu (Saltanatı 1481-1512). Şehzâde Selim, Sultan Bâyezîd’in 8 oğlunun 4 üncüsü idi. Sert karakterinden dolayı “Yavuz” ve “Selim-Şâh” deniyordu. 1470’de babası Sultan Bâyezîd’in sancak beyi bulunduğu Amasya’da doğmuştu. 1487’den beri Trabzon’da sancak beyi sıfatıyla ve hükümdarca yetkilerle bulunuyordu. Annesi Dulkadıroğlu Ayşe Hatun da yanında idi (1505’de Trabzon’da öldü). Kırım hânı Mengli (bizim Türkçemizde Benli) Giray Han’ın kızı Ayşe Hanım’la evlendi (Topkapı Sarayı Arşivi, E 6.185). Bu prensesten 1494’e doğru Gevherhân Sultan adlı kızı doğdu (1509’da Şehzâde Selim bu büyük kızını İsfendiyâroğlu Dâmâd Sultan-zâde Mehmed Bey’le evlendirdi ki, annesi Yavuz’un kızkardeşi Fatma Sultan olmakla, Gevherhân Sultan halasının oğlu ile evlenmiş olur, bu Dâmâd Bey, Karası (Balıkesir) sancak beyi sıfatıyla katıldığı Çaldıran meydan muharebesinde 23.8.1514 günü şehid oldu).</p>

  <p class="normal">Şehzâde Yavuz Selim-Şâh’ın diğer eşi Ayşe Hafsa Hâtun’dur (bazı kaynaklarda adı Hafîsa ve hatta Hafîza şeklinde de geçiyor). Bu eşinden sırasıyla Sultan Süleyman, Hadice Sultan (1496?-1582), Hafsa (Hafîsa) Sultan (1500?-1538), Fatma Sultan (ölm. 1556) doğdular. Kısaca Şâh Sultan denen Devlet-Şâhî Sultan’ın (ölm. 1572) annesi saptanamadı. Beyhan Sultan’ın (ölm. yaklaşık 1558) annesi de bilinmiyor.</p>

  <p class="normal">Görüldüğü gibi Yavuz Selim’in 6 kızı, fakat tek oğlu, Sultan Süleyman oldu. 3 şehzâdesi daha oldu ise de, bunlar küçük yaşlarda öldüler: Şehzâde Orhan 1510’a doğru 10 yaşlarında, Şehzâde Mûsâ ile Şehzâde Korkut ise daha da küçük yaşta öldüler. Ortada Yavuz’un tek oğlu ve vârisi olarak Şehzâde Süleyman kaldı.</p>

  <p class="normal">Sultan Süleyman bu sûretle Trabzon’da 27 Nisan 1495 günü doğdu (6.11.1494 tarihi de veriliyor). Annesi Hafsa Hâtun (1479?-İstanbul, 19.3.1534), oğlu ile berâber Trabzon, Kefe (Kırım), Manisa ve 1520’den itibaren İstanbul’da yaşayıp burada ölecektir. 13,5 yıl Vâlide-Sultan oldu (22.9.1520-19.3.1534). Sultanselim Camii’nde eşi Yavuz Sultan Selim’in türbesinin yanındaki küçük türbede gömülüdür. 1520’den sonra Edirne’de oturdu ki, Edirne’ye yakın Hafsa kasabasını yeniden kurduğu için bugün adını taşımaktadır. Manisa’da yaptırdığı, inşaatı 1520’den 1539’a kadar devâm eden (cami 1532’de bitti) külliyesi ile ünlüdür (cami, bîmâr-hâne, hamam, imaret, mektep, hankah, fırın, kiler, mutfak, ahır v.s.). Trabzon’da imaret ve medrese, Aydın’da çeşitli hayır eserleri, Niş yakınlarında Peraken’de cami (Sırbistan), Marmaris’te cami, han, hamam, diğer hayrâtı arasındadır. Yavuz Sultan Selim’le 26 yıl evli kalmakla beraber, Yavuz 1512’de tahta çıktıktan sonra, oğlunun yanında yaşadı.</p>

  <p class="normal">Şehzâde Süleyman, asrın şehzâdeleri gibi, en üst düzeyde öğrenim ve eğitim gördü. Kendisine devrin ilimleri ve edebiyatlarıyla beraber, dilleri yanında, askerlik san’atının her türlü nazarî ve uygulamalı incelikleri öğretildi. 1509’da 14 yaşında iken, babasının Trabzon sancağına yakın Şebinkarahisar (Karahisâr-ı Şarkî) sancak beyliğine gönderildi. Bir kaç ay sonra Yavuz, tek oğlu Süleyman için, babası İkinci Sultan Bâyezîd’den Bolu Sancak Beyliğini istedi ve aldı. İstanbul’a çok yakındı. Velîahd-i Saltanat olan ulu şehzâde Sultan Ahmed (Yavuz’un ağabeyi), yeğeninin Bolu’ya tayinine kızdı. Amasya-Tokat sancak beyi idi. “Bu oğlan (Şehzâde Süleyman) benim yolum üzerinde n’eyler?” diye itiraz etti. Sultan Ahmed’in yolladığı birlik Bolu’ya geldi. 14 yaşındaki Şehzâde Süleyman’ı babasının yanına Trabzon’a gönderdi. Yavuz, ağabeyine karşı dişlerini gıcırdattığı gibi, babası Sultan Bâyezîd’e de, torununun haklarını korumadığı için kızdı. Bunun üzerine Sultan Bâyezîd, torunu Şehzâde Süleyman’ı, Kırım’da Kefe Sancak Beyliğine tâyin etti (6.8.1509). Şehzâde Süleyman, yanında annesi ve kalabalık maiyeti, Trabzon’dan gemiye bindi. Kırım’a gelip sancağını teslim aldı. Kefe sancağı, İkinci Bâyezîd’in oğullarından ve Yavuz’un küçük kardeşi Şahzade Mehmed’in Kırım’da ölmesi üzerine açılmıştı (Topkapı Sarayı Arşivi, E 6.185, E 98). Kırım Hanı Mengli Giray, Yavuz’un kayınpederi olduğu için, Şehzâde Süleyman’ın Kırım’a tayinini hazırladığı anlaşılmaktadır. Şehzâde, Kefe’de 2 yıl, 8 ay, 19 gün valilik yaptı (24.4.1512’ye kadar). Bu 3 yıla yakın müddet içinde, Şehzâde Süleyman, Kırım’da iken, yalnız Osmanlı Devleti için değil, Yakın Doğu politikası için de birinci derecede önemli gelişmeler oldu.</p>

  <p class="normal">İran’da Şâh İsmâil Safevî, Akkoyunlu Sünnî Türk hânedânını yıkarak, Şîî bir Türk hânedânı kurdu ve dehşetli bir Şîî’leştirme politikasına girişti. Osmanlı Türkiyesi ile uğraşmaya başladı. Osmanlı’dan sonraki en kudretli devletin sahibi hâline geldi. Anadolu’da Safevî ajanları ihtilâller çıkartmaya, kandırdıkları Türkmenleri İran’a götürmeye başladılar. Cengizoğulları’ndan Şeybânîler’in yönetimindeki Türkistan Türk İmparatorluğunda da anarşi başladı. Altınordu denen Doğu Avrupa Türk Hâkanlığı tamamen dağıldı ve Türk hanlıklarına ayrıştı. Memlûkler denen Mısır Türk Hâkanlığı sıkıntılar içindeydi. İspanya’daki son İslâm Devletini de –Amerika’nın hesabına keşfedildiği- 1492 yılında ortadan kaldıran İspanya Krallığı, en kudretli Hıristiyan devlet hâline gelmiş, Kuzey Afrika’daki Müslüman Arap-Berberî devletlerine saldırmaya başlamıştı.</p>

  <p class="normal">İkinci Sultan Bâyezîd, zamanından önce ihtiyarlamıştı. 1511’de Karaman beylerbeyisi olan oğlu Şehenşâh’ın da ölümü ile 8 oğlundan sadece üçü hayatta kaldı: yaş sırasıyla Sultan Ahmed, Korkut Han ve Şehzâde Selim... Üçü de, Osmanlı tahtını istiyorlardı. Ancak ordu, Safevî tehdidini Anadolu’dan def edeceğini isbat etmiş bulunan Şehzâde Selim’i, yâni en küçüklerini destekledi. Ordunun gönlünü kazanan, kayınpederi Kırım Hanı’ndan destek gören, meşrû velîahd olan ağabeyi Sultan Ahmed’i tutan Sadrâzam Ali Paşa’nın Safevîler’e karşı vuruşurken şehit düşmesiyle rahatlayan, büyük bir askerî dehâ ile doğmuş, büyük fetihler yapmayı planlayan, aldığı kararların amansız bir uygulayıcısı bulunan Şehzâde Selim’e, taht yolu açıldı. Hasta padişah, tahttan, Sultan Selim nâmına ferâgat etti. İstanbul’a gelen Yavuz Sultan Selim, babasının elini öpüp tahta geçti (24 Nisan 1512). İhtiyar padişah Sultan Bâyezîd, 32 gün sonra öldü. Yavuz, önce ağabeyleriyle anlaşmak istedi. Fakat onlar, tahta hak iddia etmekte direndiler. Bunun üzerine Sultan Ahmed ve Sultan Korkut’un üzerlerine yürüyüp yok etti, tarafdarlarını dağıttı.</p>

  <p class="normal">Yavuz’un tahta geçmesiyle Şehzâde Süleyman, ulu şehzâde yâni velîahd oldu. Zaten tek oğuldu. Tam 17 yaşındaydı. Saruhan (Manisa) sancak beyliğine tâyin edildi. Annesi ve kalabalık ve seçkin bir maiyyetle Manisa’ya gitti. Bu görevi, babasının bütün saltanatı boyunca devâm edecektir (8 yıl, 4 ay, 28 gün). Yavuz, yalnız Türkiye tarihinde değil, dünya tarihinde dönüm noktaları olan ve tarihin akışını değiştiren iki seferine, İran ve çok uzun süren Mısır seferlerine oğlunu götürmedi. Şehzâde Süleyman, babasının, Türkiye’den sonra dünyanın 2. ve 3. devletleri olan İran ve Mısır’ın taht şehirlerine Tebrîz ile Kahire’ye girişine bizzât katılamadı. Uzun Mısır seferinde, Edirne’de kaldı ve bütün Rumeli eyaletlerinin gözetimi görevini yürüttü. Yavuz seferden, halîfe sıfatını da kazanarak İstanbul’a geldi. Şehzâde Süleyman, Manisa’ya döndü.</p>

  <p class="normal">Yavuz Sultan Selim, üçüncü seferine çıkmak üzere iken, ordusunun içinde, otağ-ı hümâyûn’unda 50 yaşında, Edirne yakınlarında öldü (22 Eylül 1520). Sultan Süleyman, 9 gün sonra İstanbul’a gelip tahta oturdu ve Sadrâzam Pîrî Mehmed Paşa’nın getirdiği babasının cenazesini şehrin surları önünde karşıladı, tabutunun altına girdi. Yavuz’un cenazesi eller üzerinde Fâtih Camii’ne getirilip namazı kılındı. O yakınlarda bir yere gömülüp, türbe yapıldı ve yanına günümüze kadar başka hiç kimse gömülmedi. Sultan Süleyman, babasının gömüldüğü yere, onun adına bir cami yapılması için Mimarbaşı Alâeddin Ali Bey’e emir verdi (Sultanselim Camii). Babasının askerî sınıftan değil, mülkiye sınıfından gelen sadrâzamı Konyalı Pîrî Mehmed Paşa’yı görevinde bıraktı. Sonra tersâneye gidip, babasının tezgâha koydurduğu -bir Rodos fethinin projesi olduğu sanılan- 150 parça harb gemisinin inşâsını gördü.</p>

  <p class="normal">Sultan Süleyman, yaklaşık 2.373.000 km2 topraklar üzerinde uzanan bir imparatorluğu devralıp, 8 yıl içinde bunu 2,5 misline ve yaklaşık 6.557.000 km2’ye çıkaran babası Yavuz Sultan Selîm’in devletini teslim alıyordu. 8 yıl içinde Osmanlı Devleti, Afrika kıt’asına çok sağlam şekilde ayak basmış, dünyanın 3. önemli devleti bulunan Mısır-Suriye Türk Memlûk İmparatorluğunun bütününü ilhâk etmiş, Kızıldeniz’e, Umman Denizi’ne, Hind Okyanusu’na, Cezâyir tarafından Batı Akdeniz’e çıkmış, Basra Körfezi’ne çok yaklaşmış, Mekke, Medîne ve Kudüs gibi İslâm’ın en kutsal 3 şehrine hâkim olmuş, 750 yılından beri Abbâsîler’in temsil ettiği Dünya Müslümanları’nın en büyük lideri sayılan halîfelik makam ve sıfatını elde etmişti. “Yavuz Selîm devrinde Türkiye, cihan devleti, gerçek bir cihan devleti oldu. Sultan Selîm, Avrupa’yı serbest bıraktı ise de, Asya ve Afrika’daki ölçüye sığmaz fetihleri, bu durumu sağladı. Akdeniz, Türk Denizi hâline gelmek üzereydi ve Hind Okyanusu’na çıkılmıştı” (René Grousset, L’Empire du Levant, s. 642-4).</p>

  <p class="normal">Kanunî Sultan Süleyman, Afrika’nın kuzey-doğusunun tamamını içine alan muazzam bir Mısır eyâleti ile Batı Akdeniz kıyılarında Cezâyir eyâletini, babasının fetihleri ile bugünkü sınırlarına çok yaklaşan birlik içinde bir Anadolu’yu miras alıyordu. 1517’den beri artık Osmanlı Devleti, tam bir Cihan Devleti (Alm. Weltreich, Fr. Puissance mondiale) hâlindeydi. Büyük Devlet ve dünyanın 1. devleti safhalarını çok aşmış bulunuyordu.</p>

  <p class="normal">25 yaşını 4 ay ve 25 gün geçe böylesine bir imparatorluğun tahtına oturan Sultan Süleyman, şehzâdeliğinde “Süleyman Şâh” diye de anılmıştır (Topkapı Sarayı Arşivi, E 10.292). Babası tahta geçince, Kırım Hanı ile de görüşüp acele Kırım’dan İstanbul’a gelen Sultan Süleyman, Manisa’ya tâyin edilmesine rağmen, babasının İran seferinde “İstanbul muhâfızı” adıyla saltanat nâibi olarak İstanbul’da oturdu ve sonra çok uzun Mısır seferinde Edirne’de oturarak Avrupa eyâletlerini, Balkanlar’ı yönetti. Bu tecrübeleri kazanarak Cihan Tahtı’na oturdu. 30 Eylül 1520’de hâkan-halîfe sıfatıyla bîat kabul etti. Eyüb Sultan’daki törende son Abbâsî halîfesi Mütevekkil kendisine kılıç kuşattı (“el-Mütevekkil..., Selim Hân ile İstanbul’a gelip, hayli î’zâz, ikrâm olunup zevk, safâda iken Selîm Hân vefât edip Süleymân Hân dahi kendiye hâdden efzûn in’âm, ihsân edip, Süleymân Hân’a ibtidâ hılâfet şemşîrin Ebâ-Eyyûb-i Ensârî’de bunlar kuşatıp, Süleymân Hân, bunlardan bî’at kabûl edip cülûs etdiler”, Evliyâ Çelebî, X, 38).</p>

  <p class="normal">Sultan Süleyman şair, hattat ve kuyumcu idi. Değerli taşlar mütehassısı idi. Arapça, Farsça, Çağatayca dışında Sırpça da biliyordu. Çok şiir söylemiştir, en büyük kısmı gazeldir. Padişahın bütün şiirlerini toplayıp, sıraya koyarak düzenleyen şair ve yazar Draçlı Ahmed Fevrî Efendi’dir (ölm. 1570). Onun düzenlediği edebiyatımızın en hacimli dîvânı olan Dîvân-ı Muhibbî, 3 defa İstanbul’da (son ikisi Latin harfleriyle) ve 1 defa Almanya’da basıldı. Muhibbî, Sultan Süleyman’ın şiirlerinde kullandığı mahlas (takma ad)’dır.</p>

  <p class="normal">Şehzâde Süleyman’ı yetiştiren hocaların adlarını bilmiyoruz. Dâye Hâtun denen dadısı, 1532’ye doğru İstanbul’da ölmüş, Ayvansaray’da mescit ve kendisi için türbe, 1530’da Mahmudpaşa’da cami yaptırmıştır. Velîahd olmadan önceki lalası Ken’ân Hüdâyî Bey, şair olup, Balıpaşa’da gömülüdür. 1550’ye doğru Selânik’de ölen Sinân Paşa, Şehzâde Süleyman’a önce defterdar, sonra lala olmuş, 1520’de padişah olunca 4. vezirliğe getirilmiş, emekli olmuş, cami yaptırdığı Selânik’de yaşamıştır. Yavuz’un son lalası olan Cezerî-zâde Kasım Paşa, velîahdliği boyunca Şehzâde Süleyman’a da lalalık yapmış, öğrencisi tahta çıkınca tekrar 4. vezir olup, 1543’de Bursa’da 90 yaşlarında ölmüştür. Şehzâde Süleyman’ın baş muallimi, talebesi tahta çıkınca Hâce-i Sultânî olan Mevlânâ Hayreddin Hızır Çelebî, Daday doğumlu olup, 1543’de Kırım’da Kefe’de öldü. Daday’da mescit, mektep gibi hayrâtı vardır. Zeyrek-zâde Rükneddin (Şemseddin) Ahmed Efendi’nin de, Şehzâde Süleyman’ın hocaları arasında bulunduğunu biliyoruz. 1532/3’de 63 yaşlarında Mekke’de öldü, Rûmeli kazaskeri idi.</p>

  <p class="normal">Musliheddin Mustafa Surûrî Efendi (Gelibolu 1491-İstanbul, 13.1.1562), Sultan Süleyman’ın süt kardeşi ve oğlu Velîahd-Şehzâde Mustafa’nın 1548-53’de hocasıdır. Müderris, sonra Nakşî şeyhi oldu. Kasımpaşa’daki mescidinde gömülüdür. 36 eserin yazarı ve 3 dilde şairdir, Türkçe Dîvân’ında 500 kadar gazel vardır. Mesnevî, Dîvân-ı Hâfız, Gülistân, Bostân şerhleri çok ünlüdür. Sultan Süleyman’ın süt annesi Afîfe Hâtun, Beşiktaş’ta Yahyâ Efendi Türbesi’nde gömülüdür. 1495’te yâni Şehzâde Süleyman’ın doğumunda Trabzon müftüsü bulunan Amasyalı Ömer Efendi’nin karısıdır. Bu Ömer Efendi ile Afîfe Hâtun’un oğulları ve Sultan Süleyman’ın diğer süt kardeşi Celâleddin Yahyâ Efendi’dir (Trabzon 1495-İstanbul, Mayıs 1570). Çocukken yüksek tahsil için Trabzon’dan İstanbul’a geldi. Beşiktaş’a yerleşti. Kanunî Sultan Süleyman ile aynı yıl içinde Trabzon’da doğmuş ve annesi Şehzâde Süleyman’a süt vermişti. Şeyhulislâm Zenbilli Ali Efendi’den mezun, mutasavvıf, şeyh, bilgin, dîvân sahibi idi. Cenâze namazını Şeyhulislâm Ebüssuûd Efendi, Sultan Süleyman’ın cenâze namazını kıldırdıktan 4 yıl sonra kıldırdı. Beşiktaş’ta cami, medrese, tekke, hamam, çeşme, mektep, park yaptırdı. Türbesini İkinci Selim, Mimar Sinan’a yaptırdı, 1873’te Pertevniyâl Vâlide-Sultan, sonra İkinci Abdülhamîd yeniledi. Burada Osmanlı Hânedânı’ndan pek çok kişi gömülüdür (Evliyâ, I, 451).</p>

  <p class="normal">Şehzâde Süleyman, 1511’de Kefe’de adını bilmediğimiz bir hanımla evlendi ki, 1550’ye doğru İstanbul’da ölmüştür. Şehzâde Camii’nde gömülüdür. Şehzâde Mahmûd’u doğurmuştur.</p>

  <p class="normal">Şehzâde Süleyman, 1514’te Mâh-i Devrân Haseki ile evlendi ki, Velîahd Şehzâde Mustafa’nın annesidir. 1534’ten itibaren oğlunun yanında yaşadı, 1553’te Bursa’ya yerleşti, 3.2.1581’de 82 yaşlarında Bursa’da ölüp, kendi yaptırdığı oğlunun türbesine gömüldü (Ahmed Refik, Hicrî X. Asırda İstanbul Hayâtı, s. 8).</p>

  <p class="normal">Şehzâde Süleyman, 1511’de Gülfem Hâtun ile de evlendi ki, 1562’de 65 yaşlarında İstanbul’da ölmüştür. Şehzâde Murâd’ı doğurdu. 1558’de Hurrem Sultan ölünce Gülfem Hâtun, Sultan Süleyman’ın tek eşi olarak kaldı. Fakat bunu değerlendiremedi, padişahı kızdırdı ve onun emriyle boğuldu. İstanbul’da büyük mülkleri ve vakıfları, Üsküdar’da Sinan eseri cami (1561), mahalle, medrese, mektep, türbesi, Manisa’da cami (1539) ve vakıfları, Yenişehir’in Karahisar köyü için su tesisleri ve çeşmesi vardır (Topkapı Sarayı Arşivi, D 2.497, 3.683, 3.954, 4.545, 8.732; E 3.362; İ.H.Konyalı, Üsküdar Târîhi, I, 154-7, II, 288, 308).</p>

  <p class="normal">Sultan Süleyman’ın sonuncu eşi ünlü Hurrem Sultan’dır (1506?-İstanbul, 17.4.1558). Pâdîşâh olduğu yıl (1520) evlendi. Polonya krallığı tab’ası Ukran ırkından bir Katolik râhibinin kızı olup, asıl adı Alexandra Lisowska’dır, Batı dillerinde Roxelane veya Roxelana diye ünlüdür. 38 yıl Sultan Süleyman’la evli kaldı ve padişah üzerindeki nüfuzunu gittikçe arttırdı. Süleymaniye Camii’nde kendi türbesinde gömülüdür. Sırasıyla Şehzâde Mehmed, İkinci Selim, Şehzâde Bâyezîd, Şehzâde Cihangir, Şehzâde Abdullah, Mihr-ü Mâh Sultan adlı çocuklarını doğurdu. Oğulları Mehmed ve Selim’i görmek için bir kaç defa Manisa’ya gitti. 3 Nisan 1546’da Şehzâde Cihangir’le Manisa’ya gelip, 5 Mayıs’a kadar kaldı, Şehzâde Selim’i alıp İstanbul’a döndü. 1544 yazında Sultan Süleyman’la beraber 40 gün Bursa’da oturdu. Son kışını Edirne’de geçirdi. Hasta olarak İstanbul’a döndü ve öldü. Şiirler yazmış olup, nesri de güzeldir. Osmanlı tarihinde Ahmed Refik’in “Kadınlar Saltanatı” dediği dönemi başlattı ki aralıklarla 1656’ya kadar devâm etti ve 1656’dan sonra hiçbir hânedân mensubu kadın politikaya karışmadı (1876’daki bir 3 aylık dönem hâriç). Hurrem Haseki-Sultan’ın hayır eserleri sayılamayacak derecede çoktur. İstanbul, Ankara, Edirne, Cisrimustafapaşa, Mekke, Medîne,Kudüs şehirlerindedir (Topkapı Sarayı Arşivi, 7.788, 5.221/12, 7.816). Birçoğu Sinân eseridir (en ünlüleri kendi adıyla Haseki diye anılan semtte kurdurduğu külliye ki, 1539’da yapılan hastahanesi ünlüdür ve bu kompleksin inşââtı 1550’de bitti. Ünlü Ayasofya Hamamı’nı gene Sinân’a yaptırdı).</p>

  <p class="normal">Sultan Süleyman’ın çocukları şunlardır: Velîahd (22.9.1520-29.10.1521) Şehzâde Mahmûd (1512-İstanbul, 29.10.1521), çiçekten öldü, Sultanselim Camii’nde Şehzâdeler Türbesi’ne gömüldü (Evliyâ Çelebi, I, 344). Velîahd (29.10.1521-6.11.1553) Şehzâde Sultan Mustafa Han (Manisa 1515-Konya Ereğlisi dışında Aktepe, 6.11.1553), 38 yaşında öldü, 1560’ta annesinin Bursa’da yaptırdığı türbeye gömüldü. Kardeşleri Mehmed ve Selim’le beraber İstanbul’da Atmeydanı’nda (sonradan Sultanahmet Meydanı) İbrahim Paşa Sarayı’nda bütün halka açık olarak yapılan ve 3 hafta süren düğünle sünnet edildi (düğünün başlaması 21.6.1530, sünnet 27.6.1530). Aydın sancağı ilâvesiyle Saruhan (Manisa) sancak beyi oldu (Şubat 1533-18.6.1541). Oradan alınıp Amasya sancak beyliğine (16.5.1541), buradan alınıp Karaman (Konya) beylerbeyiliğine (1549) tâyin edildi. Muhlisî mahlasıyla şair ve hattattır (Ahdî, Tezkire; elyazısı: Viyana, Şark Yazmaları, no. 998’deki nesh ile yazılmış Süleyman-nâme). Babasının 6. Irâkayn ve 7. Korfu sefer-i hümâyûnlarında (1534-6 ve 1537) ve 8. Boğdan seferinde Anadolu muhâfızı, 9. Sefer-i hümâyûnda (1541) İstanbul muhâfızı unvanlarıyla saltanat nâibi oldu. Yüzü, vücudu ve davranışları tamâmen dedesi Yavuz’a benziyordu. Manisa’da hayır eserleri vardır (cami, saray, türbe, çeşmeler). Ölümünde Yahyâ Bey ile Sâmî’nin yazdıkları mersiyeler ünlüdür. Kızı Şâh Sultan (1550?-2.10.1577), 1.8.1562’de yeniçeri ağası Dâmâd Abdülkerîm Ağa (ölm. 1580’e doğru) ile evlendi. Şehzâde Mustafa’nın diğer kızı, şair ve tarihçi Dâmâd Cenâbî Ahmed Paşa (ölm 1562) ile evlendi. Oğulları Şehzâde Mehmed ve Ahmed 1553’de Bursa’da ve 1552’ye doğru Konya’da öldüler.</p>

  <p class="normal">Kaanûnî Sultan Süleyman’ın 3. oğlu Şehzâde Murad (Manisa 1519-İstanbul 12.10.1521), 2 yaşında çiçekten ölüp, Sultanselim Camii’ne gömüldü, 3. velîahd idi. Şehzâdeliğinde doğan 3 çocuğu, bu 3 şehzâdedir. Padişahlığında doğan çocukları şunlardır:</p>

  <p class="normal">28.10.1522’de İstanbul’da 1 yaşında ölen bir Sultan, padişahlığında doğan ilk çocuğudur. Sonra Şehzâde Sultan Mehmed Han doğdu (İstanbul 1521-Manisa, 6.11.1543). 22 yaşında 2. velîahd iken, bu da çiçekten öldü. 12.10.1542-6.11.1543 arasında 1 yıl, 25 gün Saruhan (Manisa) sancak beyliği yaptı (Manisa’ya gelmesi 12.11.1542). 1544’de Sinân tarafından yapılan Şehzâde Camii’ndeki türbesinde gömülüdür, cenazesi Manisa’dan İstanbul’a getirilmiştir. 7. Sefer-i hümâyûna (1537 Korfu) ve 9. Sefer-i hümâyûna (1541 Budin) babasının yanında katıldı. 1540-41 kışını babası ile Edirne’de geçirdi. Rûhu için babası, Mimar Sinân’a Şehzâde Camii’ni yaptırdı. Hattat ve Mehemmed mahlasıyla şairdir (Ahdî, Tezkire). Cenâze töreni ölümünden 10 gün sonra Devlet töreniyle Üsküdar’da karşılanarak yapıldı ve padişah da katıldı (16.11.1543) (Şehzade Külliyesi için bkz. Edirne ve Paşa Livâsı, 498, no. 347). Kanunî, 40 gün boyunca hiç aksatmadan her gün oğlunun mezarına gelip dua etti. Ölüm haberini, 10. seferinden İstanbul’a dönerken almıştı. Şehzâde Mehmed’in kızı Hümâ-Şâh Sultan (Manisa 1544?-İstanbul 1532?), muhtemelen posthume’dür (babasının ölümünden sonra doğmuş). Önce Dâmâd Mehmed Ferhâd Paşa (1526-6.1.1575) ile 1566/67’de, dul kalınca Sadrâzam Dâmâd Sokollu-zâde Lala Mustafa Paşa (ölm. 7.8.1580) ile evlendi (25.8.1575). Ondan da dul kalıp Dâmâd Gazi Mehmed Paşa (ölm. 23.8.1592) ile evlendi ki, Sadrâzam Dâmâd Kanijeli İbrâhim Paşa’nın kardeşidir. İlk eşinden 9 yılda 9 çocuk doğurdu ki, bunlar Ferhâd Paşa-zâdeler denen aileyi oluştururlar.</p>

  <p class="normal">Kaanûnî’nin 6. çocuğu Şehzâde Abdullâh, 28.10.1522’de İstanbul’da bir kaç aylık bebekken öldü. Sonra Mihr-ü Mâh Sultan doğdu (İstanbul 1522-İstanbul, 25.1.1578). Kaanûnî’nin yaşayan tek kızıdır ve babasının türbesinde onun yanında yatmaktadır. Yeryüzünün en zengin kadını olarak 56 yaşında yeğeni Üçüncü Murâd devrinde öldü. İstanbul, Üsküdar, Edirne, Filibe, Mekke gibi şehirlerde pek çok hayır eseri (Üsküdar Târîhi, II, 71, 289, 316, 533; Edirnekapısı’nda 1558’de Sinân’a yaptırdığı cami için Rızâ Tevfik Bölükbaşı’nın 5 kıt’a ünlü şiiri: Serâb-ı Ömrüm, 68-9). Sadrâzam Dâmâd Rüstem Paşa (1505?-10.7.1561) ile 26.11.1539’da evlendi. Bâkî, “Hala Sultân” diye anılan Mihr-ü Mâh Sultân’ın ölümü için 5 bend ve 40 beyitli terkîb-i bend’ini yazdı (Dîvân, 80-84). Sultân, şairin koruyucularındandı. Mihr-ü Mâh Sultân’ın kızı Ayşe Hümâ-Şâh Hanım-Sultan (1541?-1594), hem annesinden, hem babasından, hem ilk kocası Sadrâzam Semiz Ahmed Paşa’dan (ölm. 28.4.1580) yediği mîraslarla, annesinden daha zengin ve muhtemelen XVI. asrın en zengin kadını olarak öldü. İkinci eşi ünlü tarihçi Ahmed Ferîdûn Paşa’dır (ölm. 16.3.1583) ki, daha çok Ferîdûn Bey diye anılır. Bundan da dul kaldı. Asrın en büyük mutasavvıfı Şeyh Azîz Mahmûd Hüdâyî Efendi (1543-1.10.1628) ile evlendi ki, Birinci Ahmed’le oğlu İkinci Osmân’ın şeyhidir (Celvetî).</p>

  <p class="normal">Kaanûnî’nin 8. çocuğu İkinci Sultan Selim Han (28.5.1524-15.12.1574), 1553 sonunda padişahın hayattaki tek oğlu olarak kaldı ve 1566’da tahta çıkarak Osmanoğulları Hânedânı’nı devâm ettirdi. Sonra doğan Şehzâde Sultan Bâyezîd Han’dır (İstanbul 14.9.1525-Kazvîn, 23.7.1562). 6.11.1543’de 3. ve 6.11.1533’de 2. velîahd oldu. Kazvîn’de Şâh Tahmasb tarafından öldürülüp, cenazesi Türkiye’ye yollandı ve Sivas’a gömüldü (öldürülme tarihi: Hasan Bey Rûmlu, Ahsenü’t-Tevârîh, I, 417). Karaman (Konya) valisi, buradan Germiyân (Kütahya) sancak beyi (18.6.1541-2.12.1558), 17,5 yıl burada görev yapıp, Amasya sancak beyi (21.12.1558-7.7.1559) oldu. Amasya yerine Ankara sancağını istedi, reddedilmesi üzerine 12.000 kişilik bir ordu ile Amasya’dan ayrıldı. Konya’daki ağabeyi Ulu Şehzâde Sultan Selîm’in üzerine yürüdü. Konya meydan muhârebesinde (30.5.1559) bozuldu, ordunun takibi altında İran’a sığındı, Şâh Tahmasb tarafından karşılandı (24.11.1559) ve şerefine 30 tepsi dolusu mücevher saçıldı (“saçı” denen saltanat töreni). Şâhî mahlasıyla Türk ve Fars dillerinde şair ve hattattır (Ahdî, Tezkire). Babası ile 9. sefer-i hümâyûna (1541 Budin Seferi), 10. sefer-i hümâyûna (Estergon Seferi, 17.11.1542’de İstanbul’dan Edirne’ye hareket ve oradan Almanya) katıldı. 11. sefer-i hümâyûnda (6.12.1548) babası ile Haleb’de bulundu, babası ile Hamâ’ya geldi, babası Haleb’den ayrılınca 10.6.1549’da Edirne’ye taht muhâfızı olarak döndü. 12. sefer-i hümâyûnda Bursa Yenişehri’nde babası ile buluştu. 1.12.1540’ta babası ile Edirne’ye geldi. 1542-43 kışını babası ile Edirne’de geçirdi (Kaanûnî’nin Edirne’den ayrılması 29.4.1543). 5 oğlu ve 4 kızı oldu: Orhan, Osmân, Abdullah, Mahmûd, Mehmed adlı şehzâdeler ve Mihr-ü Mâh, Hadîce, Ayşe, Hanzâde adlı sultanlar. Mihr-ü Mâh Sultan (doğ. Kütahya 1547) Dâmâd Muzaffer Paşa (ölm. 1593) ile, Ayşe Sultan ise Dâmâd Eratnaoğlu Koca Ali Paşa (ölm. Tokat 1562) ile evlendi.</p>

  <p class="normal">Kaanûnî’nin 10. çocuğu Şehzâde Sultan Cihangir Han’dır (İstanbul 1531-Haleb, 27.11.1553). Zarîfî mahlasıyla şair ve hattattır (Ahdî, Tezkire). İyonya Denizi’nde Aya Mavri (Santa Maura) adasının su yollarını yaptırdı. Amasya sancak beyliğini kabûl etmedi, daima babasının yanında yaşadı. 12. sefer-i hümâyûn için 28.8.1553’te babası ile İstanbul’dan hareketle Haleb’e geldi ve burada, ağabeyi Sultan Mustafa’nın fecî ölümü üzerine şok geçirerek, 21 gün sonra melankoliden öldü. Babası Sultan Süleyman, bu oğlunun ruhu için İstanbul’da bir semt kurdurarak Sinân’a şehzâdesi adına cami, türbe, imâret, tekke yaptırdı (Evliyâ Çelebi, I, 442). 26.11.1539’da ağabeyi Bâyezîd ile beraber Atmeydanı’nda İbrâhim Paşa Sarayı’nda sünnet ettirilmiştir.</p>

  <p class="normal">Şehzâde Orhan, 1562’de 8 yaşlarında öldü. Razıyye Sultan, genç kızken ölüp, Yahyâ Efendi Dergâhı bahçesine gömüldü. Fatma Sultan ise 1561’de bebekken öldü. Kaanûnî Sultan Süleyman’ın çocukları bunlardan ibârettir.</p>

  <p class="normal">XVI. asırda, asrın ortalarına doğru dünyamızın nüfusu bugünkinin on ikide biri kadardır: yaklaşık 500 milyon. Bunun 112 milyonu Avrupa’da, 9 milyonu Kuzey Amerika’da, 5 milyonu Güney Amerika’da, 2 milyonu Okyanusya’da, 55 milyonu Afrika’da, geri kalan 317 milyonu Asya’dadır. İşte Osmanlı Cihan Politikası böyle bir dünya içinde cereyan etmektedir. Osmanlı “nizâm-ı âlem” dediği Pax Ottomana’yı böyle bir dünya için kurmaya çalışmaktadır (Dünya, ancak 1830 yılına doğru 1 milyar nüfusa erişti). Avrupa kıtasında bu dönemde yarım milyon nüfuslu hiçbir şehir yoktur. İstanbul Kaanûnî devrinde –banliyöleri ile- yarım milyonu geçebilmiştir. Londra ve Paris, yarım milyona erişmeye çalışmaktadır. Afrika’da yarım milyonun üzerinde Kahire ve Asya’da bir kaç şehir mevcuttur.</p>
</body>
</html>
