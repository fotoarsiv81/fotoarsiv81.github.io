<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-1" xml:lang="tr"><span class="bolum-ismi">Türkmenlik’ten “devlet”e</span></h1>

  <p class="duz1" xml:lang="tr"><span class="duz">Âşıkpaşazade Derviş Ahmed, Osmanlı Beyliği’nde Oğuz-Türkmen geleneklerinin hâlâ ağır basmakta olduğu bir dönemde, 1400-1484 arasında yaşamıştır.</span></p>

  <p class="duz1" xml:lang="tr"><span class="duz">İlk eğitimini doğduğu Mecitözü / Elvan köyündeki tekke dervişlerinden almıştır. “Gazi derviş” olarak Rumeli’deki “gaza”lara ve İstanbul’un fethine katılmıştır. Bu gözle yazdığı</span> <span class="italik">Âşıkpaşazade Tarihi’</span><span class="duz">nde anlattıkları, Oğuz-Türkmen geleneğine dayalı Osmanlı Beyliği’nin kurumlaşmış ve merkeziyetçi bir Sünni devlet yapısına doğru evrimleşmesini yansıtır.</span></p>

  <p class="duz1" xml:lang="tr"><span class="duz">Osman Gazi, Oğuz töresine uygun olarak bir tür Türkmen kurultayınca “beğ” seçilmekte, kımız içerek kutlanmaktadır. Ve İslam töresince cuma namazı kılınıp onun adına hutbe okunmaktadır.</span></p>

  <p class="duz1" xml:lang="tr"><span class="duz">Sonrasını Âşıkpaşazade’den dinleyelim:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Kadı (yargıç) konuldu. Sübaşı (güvenlik görevlisi, polis) konuldu. Pazar kuruldu ve hutbe okundu. Bu halk kanun ister oldu. Germiyan’dan birisi çıkageldi, “Bu pazarın vergisini bana satın” dedi...</span></p>

  <p class="duz-ilk-paragraf" xml:lang="tr"><span class="duz">Yerleşik ve kurumlaşmış bir devlet faaliyeti olan pazar vergisi, göçer Türkmen töresine yabancı bir kavram! Bunu öneren kişi, Osman Bey’in Kayı aşiretinden çok önce Anadolu’ya gelip çoktan yerleşik medeniyete geçmiş Germiyan Türklerinden bir tüccardır!</span></p>

  <p class="duz1" xml:lang="tr"><span class="duz">Osman Gazi vergi konusunda sorar:</span></p>

  <p class="duz1" xml:lang="tr"><span class="duz">“Tanrı mı buyurdu, yoksa beğler kendileri mi yaptı?..”</span></p>

  <p class="duz1" xml:lang="tr"><span class="duz">Osman Gazi halkla da konuşur ve daha önce Bizans’ın aldığından çok daha hafif bir “bac”, yani pazar vergisi koyar. Bu yumuşak yönetim sayesinde Osmanlı pazarları ve kent hayatı gelişmeye başlar:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bütün köylüler gelip yerinde oturdular. Halleri kâfir (Bizans) zamanındakinden daha iyi oldu. Buradaki kâfirlerin rahatlığını işitip başka yerlerden de adam gelmeye başladı...<a class="footnote-link" href="../Text/MEHZEP_VE_DEVLET_split_015.xhtml#footnote-231-15" id="footnote-231-15-backlink">[15]</a></span></p>

  <p class="duz-ilk-paragraf" xml:lang="tr"><span class="duz">Âşıkpaşazade’nin bu satırları, Balkanlar’daki Osmanlı fetihlerinin özetidir: Hoşgörülü bir İslam anlayışı ve hoşgörülü bir “gazi devlet” anlayışı... Modern Batılı tarihçiler de Bizans’ın ve yerli feodallerin zulmünden usanan Balkan köylülerinin Osmanlı’yı “hoş geldin” ettiğini belirtirler.<a class="footnote-link" href="../Text/MEHZEP_VE_DEVLET_split_015.xhtml#footnote-231-16" id="footnote-231-16-backlink">[16]</a></span></p>

  <p class="baslik" xml:lang="tr"><span class="duyuru-baslik">Yerleşik-Merkezi yapılanma</span></p>

  <p class="duz1" xml:lang="tr"><span class="duz">Osmanlı kurulurken Anadolu Türklüğünün çok büyük bir kısmı çoktan göçebeliği bırakıp yerleşik medeniyete geçmişti. Anadolu Selçuklu Devleti ile onu izleyen Beyliklerin “gelişmiş” hukuk ve idare yapısı, toprak düzeni, ticaret şebekesi ve mimari eserleri (camiler, medreseler, sebil ve darüşşifalar, kervansaraylar) bunun kanıtıdır.</span></p>

  <p class="duz1" xml:lang="tr"><span class="duz">Değerli tarihçi İlber Ortaylı şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Göçebe federasyonları halindeki Danişmendli veya XV. yüzyıl İran’ındaki Türkmen Akkoyunlu devletleri gibi siyasal kuruluşlar dağılmaya mahkûmdu. (Anadolu’da ise) Selçuklu düzeni bir yandan yerleşik toplumun devlet sistemini kurarken, bir yandan da göçebelerin eritilmesi ve bertaraf edilmesi ile uğraştı. Ancak bu konuda kesin başarıyı Osmanlılar XV. yüzyılda sağlamış görünüyorlar.<a class="footnote-link" href="../Text/MEHZEP_VE_DEVLET_split_015.xhtml#footnote-231-17" id="footnote-231-17-backlink">[17]</a></span></p>

  <p class="duz-ilk-paragraf" xml:lang="tr"><span class="duz">Ortaylı’nın deyimiyle “yerleşik toplumun devlet sistemi” ister istemez Türkmen-göçebe gelenekleriyle ve kitleleriyle çelişmiştir.</span></p>

  <p class="duz1" xml:lang="tr"><span class="duz">Anadolu Selçuklu ve Beylikler dönemi gibi yerleşik “nizami” bir geleneğe dayanmak Osmanlı’nın işini kolaylaştırmıştır. Ama zorlaştıran bir unsur, XIII. yüzyıldaki Mogol istilası yüzünden Orta Asya, Azerbaycan ve İran’daki göçebe Türkmenlerin bir bölümünün büyük kitleler halinde yeniden Anadolu’ya gelmeleriydi. Anadolu’da Müslüman ve Türk nüfusunun daha da yoğunlaşmasını sağlayan bu kitlevi göçler, aynı zamanda göçebe ve “heterodoks” Türkmen nüfusunu da artırdı.<a class="footnote-link" href="../Text/MEHZEP_VE_DEVLET_split_015.xhtml#footnote-231-18" id="footnote-231-18-backlink">[18]</a></span></p>

  <p class="duz1" xml:lang="tr"><span class="duz">Henüz merkeziyetçi ve kurumlaşmış bir imparatorluk aşamasına gelmemiş olan Osmanlı Beyliği’nde, Âşıkpaşazade’nin anlattığı gibi, Fatih “Sultan” Mehmed’e kadarki padişahlar Türkmen-Oğuz geleneklerini kuvvetle koruyan “beğ”lerdi... Hatta bu ilk padişahlar mutlakıyetçi otoriteye sahip birer “sultan” değil, öteki gazilerin yol arkadaşı, “eşitler arasında birinci” idiler.<a class="footnote-link" href="../Text/MEHZEP_VE_DEVLET_split_015.xhtml#footnote-231-19" id="footnote-231-19-backlink">[19]</a></span></p>

  <p class="duz1" xml:lang="tr"><span class="duz">Henüz “padişah-ı cihan” veya “padişah-ı âlempenah” değildiler. Bu sebeple göçer Türkmenlerle çok iyi anlaşıyorlardı.</span></p>

  <p class="duz1" xml:lang="tr"><span class="duz">Mogol istilasının Anadolu’ya sevk ettiği yeni göçebe, yarı göçebe, gezgin, savaşçı ve mistik heterodoks Türkmen-Oğuz kitlelerinin manevi liderleri olan “baba”lar, “abdal”lar, “Horasan erenleri”, “gazi dervişler” Anadolu’nun batısında “kâfir” Bizans’a karşı “gaza” yapan Osmanlı’nın “gazi” padişahlarıyla çok iyi anlaşmışlardır.</span></p>

  <p class="duz1" xml:lang="tr"><span class="duz">Henüz, Sünnilik ile Alevilik arasında bir çelişme değil, aksine, birlik vardır.</span></p>

  <p class="duz1" xml:lang="tr"><span class="duz">Bu derviş gazilerden kerametine inanılan Geyikli Baba, Alevi-Bektaşi geleneğinde kuvvetle benimsenen bir Yesevi tarikatı şeyhidir. İslam uğruna “gaza” yapan Geyikli Baba, “arak” (“rak”) da içmektedir. Sultan Orhan’ın yakın dostu ve hürmet ettiği bir zattır.</span></p>

  <p class="duz1" xml:lang="tr"><span class="duz">Hatta, Bursa’nın fethine katılan Geyikli Baba bizzat müritleriyle Kızıl Kilise mevkiini fethetmiş ve bu zaferini kutlamak için Orhan Gazi ona “iki yük arak ve iki yük şarap” göndermiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-20" id="footnote-231-20-backlink">[20]</a></span></p>

  <p class="duz1" xml:lang="tr"><span class="duz">Ve bu Orhan Gazi, ilk Osmanlı mimari eseri olan Bursa’daki camiini ve ilk Osmanlı medresesini kuran Sünni bir hükümdardır.</span></p>

  <p class="duz1" xml:lang="tr"><span class="duz">Alevi kültürünün kökenindeki çok önemli isimlerden Erdebil’deki Safevi tarikatı şeyhi Cüneyd ile Edirne’deki Sultan II. Murad arasındaki ilişkiler de önemli ve ilginçtir.</span></p>

  <p class="duz1" xml:lang="tr"><span class="duz">Erdebil Güney Azerbaycan’da, bugünkü İran sınırları içinde, sufiliğin en önemli kentlerinden biridir. Safevi Devleti’ne adını verecek olan Şeyh Safiyeddin (kısaca Safi) burada Sünni Halveti tarikatı ile heterodoks Türkmen Müslümanlığını birleştirerek “Safevi” adlı yeni bir sufi tarikatı kurmuştur. Şah İsmail bu tarikattan gelecektir!</span></p>

  <p class="duz1" xml:lang="tr"><span class="duz">Osmanlı padişahları Erdebil’deki bu tekkeye her yıl “çerağ akçesi” göndererek hürmetlerini belirtmektedirler. Bu çerağ akçeleri o kadar muntazam gönderiliyordu ki, bir defa aksadığında, Şeyh Cüneyd Edirne’deki Osmanlı padişahı Sultan Murad’a şikâyette bulunmuştur.<a class="footnote-link" href="../Text/MEHZEP_VE_DEVLET_split_015.xhtml#footnote-231-21" id="footnote-231-21-backlink">[21]</a></span></p>

  <p class="duz1" xml:lang="tr"><span class="duz">İstanbul’un fethiyle Osmanlı’nın imparatorluk kurumlaşmasına geçişine kadar süren “kuruluş devri”nde Sünni-Alevi farkı netleşmemiştir, Türkmen gelenekleri, Türkmen kültürü son derece etkilidir.</span></p>

  <p class="duz1" xml:lang="tr"><span class="duz">Bu konuda Prof. Faruk Sümer şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">XVI. yüzyılın ikinci yarısında ve XV. yüzyılın başlarında, Türkiye Türklerinin kıyafetleri, umumiyetle Orta Asya Türklerininkinin aynı idi; ayaklarında –kadınlar da dahil olmak üzere– kırmızı çizmeler ve başlarında da kızıl börk vardı. Ozanlar XIV. yüzyılda olduğu gibi, bu yüzyılda da ellerinde kopuzlar ile her tarafta dolaşıyorlar ve Dede Korkut destanlarını söylüyorlardı. Bu destanlar o kadar ilgi görüyordu ki, dinî eserlerde dahi onların yankılarına rastgelinir. Saraylara gelince, durum buralarda da dışarıdakinden farksızdı. Tebriz’deki (Şii-Türkmen) Kara-Koyunlu sarayında, Cihan-Şah, Osmanlı elçisine kütüphanesinde bulunan Uygurca bir Oğuzname’ye dayanarak babası Kara-Yusuf Beğ ile Sultan Murat’ın Oğuz-Han soyundan geldiklerini söylüyordu...</span></p>

  <p class="duz-ilk-paragraf" xml:lang="tr"><span class="duz">Prof. Sümer, II. Bayezid’in oğullarından birinin “Korkud” adını, Cem’in oğlunun ise “Oğuz Han” adını taşımasını, Türkmen-Oğuz kültür geleneğinin devamı olarak gösterir ki, haklıdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-22" id="footnote-231-22-backlink">[22]</a></span></p>

  <p class="baslik" xml:lang="tr"><span class="duyuru-baslik">Yerleşik düzen ve medrese</span></p>

  <p class="duz1" xml:lang="tr"><span class="duz">Anadolu’da Türkmen geleneklerinin toplumda ve devlette çok etkin olduğu dönem kuruluş dönemidir; yani imparatorluk öncesi... İşte Âşıkpaşazade, Türkmen ile Osmanlı’nın, Sünni İslam ile Sünnilik dışı İslam’ın iç içe olduğu bu dönemi anlatır.</span></p>

  <p class="duz1" xml:lang="tr"><span class="duz">Bu dönemin dini yapısını, araştırmacı Reha Çamuroğlu şu şekilde ortaya koyuyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu ilk dönemde Osmanlı devletinin dinî yapısında en fazla dikkati çeken özellik, bu dinî yapının fıkıh ya da kelam temelli değil, fakat gaza ruhuna daha uygun ve göçebe asabiyetine daha rahat cevap verebilen ahlakî ve tasavvufî bir ağırlık temelli olmasıdır. Bu dönemde önde olan medrese ve kadı mahkemesi değil, tekke, dergâh ve zaviye idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-23" id="footnote-231-23-backlink">[23]</a></span></p>

  <p class="duz-ilk-paragraf" xml:lang="tr"><span class="duz">Böyle bir yapıda gelişen çok önemli bir süreç, Âşıkpaşazade’nin deyimiyle, “halkın kanun ister” olmasıdır. Devlet artık yalın bir “beylik” olmanın ötesine geçmekte, hukuk yapılanmasına ve “bürokrasi”ye ihtiyaç duyulmaktadır.</span></p>

  <p class="duz1" xml:lang="tr"><span class="duz">Bu elemanları yetiştirmek için medrese lazımdır!</span></p>

  <p class="duz1" xml:lang="tr"><span class="duz">Yani “beylik”ten “devlet”e geçiş dönemi...</span></p>

  <p class="duz1" xml:lang="tr"><span class="duz">Orhan Gazi, kurduğu İznik Medresesi’nin hocalarını (müderris) Anadolu’daki yerleşik öteki Türk beyliklerinin başkentlerinden getirmiştir. İlk başmüderris, devrin ünlü bilgini Davud Kayseri’dir. Felsefi eğilimleri de olan büyük bilginlerden Molla Fenari bu medresede yetişecektir. İkinci medreseyi de Bursa’da Orhan Gazi’nin kumandanlarından Lala Şahin Paşa vakfedecektir. Bu medresenin büyük bilginlerinden Kadızade-i Rumi Musa Paşa akli ilimlerde önemli bir isimdir ve Orta Asya’daki Uluğ Bey rasathanesinde eğitim görmüştür; bu olay, Anadolu ile Türkistan arasındaki ilişkilerin hâlâ devam ettiğini gösterir.<a class="footnote-link" href="../Text/MEHZEP_VE_DEVLET_split_015.xhtml#footnote-231-24" id="footnote-231-24-backlink">[24]</a></span></p>

  <p class="duz1" xml:lang="tr"><span class="duz">Medresenin Osmanlı’daki bu süratli gelişimi “kanun” faaliyetinin, bürokrasinin, kurumlaşmanın hızla geliştiğini gösterir.</span></p>

  <p class="duz1" xml:lang="tr"><span class="duz">Osmanlı kurumlarının ve bu arada medresenin Anadolu Selçuklu mirasına dayandığını belirten ünlü tarihçi Paul Wittek şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osmanlılar Selçukluların medenî hayatlarını yaşadıkları muhitlere, diğer Gazi beyliklerine göre daha yakın buluyorlardı. Osmanlıların arka hudutlarına pek yakın bir yerde Eskişehir, yani eski Doryleum şehri bulunuyordu. Bu şehir, Konya-İstanbul ticaret yolu üzerindeydi, bu yol Osmanlı topraklarından geçiyordu...</span></p>

  <p class="alinti-son-paragraf" xml:lang="tr"><span class="dar-paragraf-duz">Bu hinterlanddan (dolayı) dır ki, Osmanlılar yeni zapt ettikleri yerlere nizam ve idareyi tesis edebilmek için muhtaç oldukları unsurları elde edebilmişlerdir...</span></p>

  <p class="duz1" xml:lang="tr"><span class="duz">Wittek, bunların en önemlilerinden birinin “ticaret ve sanat erbabının işbirliğini temsil eden Ahi loncaları” olduğunu belirtir... Zaten Osman Bey, taze beyliğinde hemen pazar ve vergi sorunlarıyla karşılaşmıştı. Bu, hukuku ve medreseyi gerektirmişti.</span></p>

  <p class="duz1" xml:lang="tr"><span class="duz">Wittek’e göre:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Ulema bir idarî teşkilatın kurulması ve inkişafı için lazım olan kuvvet ve selahiyete sahipti... Ulema, eski İslam geleneklerine ilave olarak, bir de gayrimüslimler, özellikle Hıristiyan ve Museviler hakkında hoşgörü göstermek esasını getirdiler. Bu hoşgörü ulemanın takip ettiği malî siyasetlerle pek yakından ilgili idi: Gösterilen hoşgörüye karşı gayrimüslimlerden bir vergi almak...</span></p>

  <p class="duz-ilk-paragraf" xml:lang="tr"><span class="duz">Böylece, gazilerin yaptığı gazaların ve çoğu Bektaşi olmak üzere tarikatların yürüttüğü sosyal çalışmaların yanında, bir devlet için lazım olan diğer faaliyetler olarak kural koyma, yargı, vergi, eğitim, kayıt ve tescil gibi kamu hizmetleri de artık kurumlaşmaktadır.</span></p>

  <p class="duz1" xml:lang="tr"><span class="duz">Wittek akınlar ve savaşlar yüzünden “medeniyet âlemine darbe ve rahne (boşluk) açılmamışsa” bunun ulemanın müdahalesiyle olduğunu yazar.<a class="footnote-link" href="../Text/MEHZEP_VE_DEVLET_split_015.xhtml#footnote-231-25" id="footnote-231-25-backlink">[25]</a></span></p>

  <p class="duz1" xml:lang="tr"><span class="duz">Kurumlar oluşturmaya daha başlangıçta ihtiyaç hissedilmiş, Orhan Gazi devrinde divan teşkilatı, bürokrasi ve medrese kurulurken, bir de, Türkmen akıncılar ve derviş gazilerden ayrı, “yaya” adıyla merkezi ve profesyonel bir “nizami” ordu kurulmuştur.</span></p>

  <p class="duz1" xml:lang="tr"><span class="duz">Genişleyen, kentlere sahip olan, ticaretin giderek önem kazandığı bir toplumda artık Türkmen gelenekleri yetersiz kalıyordu. Vergi, maliye, tapu, ticaret gibi alanlarda yeni düzenlemeler yapan Orhan Gazi, tarihçi Findley’e göre “modern çağın en önemli kanun yapıcılarından biri” idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-26" id="footnote-231-26-backlink">[26]</a></span></p>

  <p class="duz1" xml:lang="tr"><span class="duz">İlk Osmanlı medresesinin hemen Orhan Bey zamanında kurulması tesadüf değildir. O çağlarda hukukun en önemli kaynaklarından biri medrese idi. Medreseyle birlikte, Osmanlı’nın baştan beri varolan “Sünni” karakteri giderek daha dominant ve “merkezi” hale geliyordu.</span></p>

  <p class="duz1" xml:lang="tr"><span class="duz">Hele de I. Murad zamanında, “devşirme”lerden oluşan, çok sıkı disiplinli yeniçeri ordusunun kurulması disiplin ve hiyerarşi tanımayan Türkmen aşiretlerinin, süvarilerinin, derviş gazilerin etkisizleşecek olmalarının bir işaretiydi.</span></p>

  <p class="duz1" xml:lang="tr"><span class="duz">Zaten “devşirme” yoluyla yeniçeriliğin kurulmasındaki amaç aşireti, işi, dükkânı olmayan, mutlak olarak padişaha bağlı (kul) bir ordu oluşturmaktı.</span></p>

  <p class="duz1" xml:lang="tr"><span class="duz">Osmanlı tarihçisi Şamdanizade bunu şöyle anlatır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Müslüman evladından (devşirme) alınmaz idi. Hatta sünnetli doğan zımmi (gayrimüslim) evladı dahi şüphelü deyu alınmaz idi. Zira Müslüman evladı kâr ve kisp (ticaret ve kazanç) bilür, hıyn-i muzayakada (tehlike anında) babası anası yanına kaçar, zahmete tahammül etmez deyü kabul olunmazdı. İlla reaya (gayrimüslim) evladı (devşirilip Müslüman olduktan sonra) cenkten dönemez, dönse hakkından gelinür, kaçamaz deyü böyle kanun kılınmıştı.<a class="footnote-link" href="../Text/MEHZEP_VE_DEVLET_split_015.xhtml#footnote-231-27" id="footnote-231-27-backlink">[27]</a></span></p>

  <p class="duz-ilk-paragraf" xml:lang="tr"><span class="duz">Böyle bir profesyonel ordunun büyük bir önem ve işlev kazanacağı bellidir. Kurumlaşmalar yoluyla Sünni “merkez”in gücü arttıkça, Türkmen aşiretleri ve heterodoks-İslam “kenar”da kalıyordu.</span></p>

  <p class="baslik" xml:lang="tr"><span class="duyuru-baslik">Merkez-kenar çelişkisi</span></p>

  <p class="duz1" xml:lang="tr"><span class="duz">Toplumdaki aşiret, kabile, sülale, aile çekişmelerinin devlete yansımasını önlemek için kurulmuş bulunan devşirme-kapıkulu teşkilatını devletin temel askeri bürokrasisi haline getiren, Fatih’tir. Hatta devşirmelerin rakibi olan Türk sadrazam ailesi Çandarlıları bile tasfiye etmiştir...</span></p>

  <p class="duz1" xml:lang="tr"><span class="duz">Eski Oğuz-Türkmen geleneğine göre devletin şehzadeler arasında paylaşılarak parçalanmasını önlemek için Fatih, “kardeş katli”ni bile yasallaştırmıştır. Böylece Osmanlı’nın daha önceki Türkmen devletleri gibi parçalanmasını önlemiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-28" id="footnote-231-28-backlink">[28]</a></span></p>

  <p class="duz1" xml:lang="tr"><span class="duz">Muhakkak ki Fatih, Timur’dan sonra şehzadeler savaşı olarak yaşanan korkunç “Fetret devri”ni unutmamıştı: 1402’de Yıldırım Bayezid Timur’a yenilip esir düşünce Anadolu’da eski beylikler yeniden kurulmuş, şehzadelerin kavgaları sebebiyle Anadolu on yıl süreyle bir iç savaş felaketini yaşamıştı.</span></p>

  <p class="duz1" xml:lang="tr"><span class="duz">Bütün bunlar Fatih’i etkilemiş ve “nizam-ı âlem” (diyelim, “kamu düzeni”) için kardeş katli gibi fevkalade ağır, dehşet verici bir uygulamayı “kanunname”ye koymuştur.</span></p>

  <p class="duz1" xml:lang="tr"><span class="duz">Fakat madalyonun bir de öteki yüzü vardır: Osmanlı Devleti kurumlaştıkça ve padişah artık “eşitler arasında birinci” değil, kardeşini bile idam ettirme yetkisine ve gücüne sahip mutlakıyetçi bir “sultan” haline geldikçe, göçebe ve yarı göçebe Türkmen geleneklerinden kopuyordu!</span></p>

  <p class="duz1" xml:lang="tr"><span class="duz">Bu aynı zamanda dini bakımdan Osmanlı’nın “heterodoksi”yle de yol arkadaşlığının sona ermesi demekti. Bunun yerine kuralcı, kitabi (ortodoks) bir Müslümanlığa, yani Sünni İslam’ı kurumlaştırmaya yöneliyordu. Değerli tarihçi Prof. Ahmet Yaşar Ocak, bütün bu dönemi çok güzel özetlemiştir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Özellikle göçebe ve yarı göçebe kesimi için, XV. yüzyılın ikinci yarısından itibaren başlayan Osmanlı yönetimindeki hızlı merkezîleşme eğilimleri, bu tarihe kadar, yaşadıkları hayata alışmış, bir yerde devamlı oturmayan ve vergi kavramını, disiplinli bir yerleşik hayatı tanımayan Türkmen zümrelerini derinden rahatsız etmişti. Merkezî yönetimin bu zümreleri yerleşik hayata geçmeye zorlayarak daha çok vergi tahsili yoluna gitmesi, bu maksatla tayin edilen kısmen devşirme kökenli mahallî yöneticilerin tavizsiz tutumları, onlarla devletin arasını açmağa kâfi gelmiş görünüyor. Bu yöneticilerin çoğunun daha ziyade kendi çıkarlarını garantiye almaları sebebiyle bu zümrelerin hayat tarzlarını, âdet ve geleneklerini, inançlarını aşağıladıklarını biliyoruz.<a class="footnote-link" href="../Text/MEHZEP_VE_DEVLET_split_015.xhtml#footnote-231-29" id="footnote-231-29-backlink">[29]</a></span></p>

  <p class="duz-ilk-paragraf" xml:lang="tr"><span class="duz">Sosyolog Şerif Mardin’in terimleriyle, “kenar”da (“periferi”) kalan Türkmen geleneklerine bağlı göçebe ve kısmen köylü kitleler ile “merkez”deki bürokrasi ve kentler birbirine yabancılaşmıştı!</span></p>

  <p class="duz1" xml:lang="tr"><span class="duz">İşte bu sosyolojik ortamda Şah İsmail “kenar”da kalmış Anadolu Türkmenlerine seslendi!</span></p>

  <p class="duz1" xml:lang="tr"><span class="duz">Tarihin eski çağlarından beri Anadolu yarımadası ile İran platosu çarpışmıştı... Şimdi aynı jeopolitik, Türkmen-Oğuz boylarından iki hükümdarın şahsında iki ayrı devleti karşı karşıya getirmişti.</span></p>

  <p class="duz1" xml:lang="tr"><span class="duz">Kan gövdeyi götürecekti...</span></p>

  <p class="baslik" xml:lang="tr"><span class="duyuru-baslik">“Yezid zulmü”</span></p>

  <p class="duz1" xml:lang="tr"><span class="duz">Yumuşak huylu II. Bayezid zamanında Safevi tehdidi artarken, Anadolu’da buna paralel olarak Şah Kulu isyanıyla büyük bir huzursuzluk patlak vermişti. Bu durumda Şehzade Selim (Yavuz), babasını devirip tahta geçti.</span></p>

  <p class="duz1" xml:lang="tr"><span class="duz">İran seferine hazırlanan Yavuz, beylerbeyi ve sancakbeylerine emir vererek “Şah İsmail’e taraftar olan ve ayaklanma ihtimalleri bulunan 40 000 kişiyi” deftere yazdırarak bunları hapis ve idam ettirdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-30" id="footnote-231-30-backlink">[30]</a></span></p>

  <p class="duz1" xml:lang="tr"><span class="duz">Tarihçi Danişmend, bu sayının “memurların ifradı yüzünden 40 000’den çok fazla tuttuğu da rivayet edilir” diyor.<a class="footnote-link" href="../Text/MEHZEP_VE_DEVLET_split_015.xhtml#footnote-231-31" id="footnote-231-31-backlink">[31]</a></span></p>

  <p class="duz1" xml:lang="tr"><span class="duz">Tarihçi Akdağ ise, 40 000 sayısını mübalağalı bulmaktadır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şah İsmail’e bağlılıkları, sadece dinî inanç olma çizgisini aşarak para yardımı, asker olarak gidip ordusuna katılma, kızılbaşlık propagandası yapmak ve Şah’a casusluk etmek gibi yollarla hizmet ettikleri sabit olanlar hakkında kovuşturma başladı; yakalananlar suç derecesine göre ya yerlerinden sürülüyorlar (özellikle Rumeli tarafına), ya da hapis ve idam ediliyorlardı.<a class="footnote-link" href="../Text/MEHZEP_VE_DEVLET_split_015.xhtml#footnote-231-32" id="footnote-231-32-backlink">[32]</a></span></p>

  <p class="duz-ilk-paragraf" xml:lang="tr"><span class="duz">Rakam ne olursa olsun, büyük baskı ve katliam yapıldığı muhakkaktır.</span></p>

  <p class="duz1" xml:lang="tr"><span class="duz">İkinci şiddet fırtınası Kanuni Süleyman zamanında yaşanmıştır. Mohaç seferi sırasında Anadolu’da isyanlar yüzünden, Doğu Anadolu’da da Safevi akınları yüzünden kan gövdeyi götürüyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-33" id="footnote-231-33-backlink">[33]</a></span></p>

  <p class="duz1" xml:lang="tr"><span class="duz">Kanuni, Mohaç’tan sonra İran seferine çıkmış, Yavuz zamanındaki kadar olmasa da, Anadolu Alevileri üzerinde yine şiddet uygulamıştır.</span></p>

  <p class="duz1" xml:lang="tr"><span class="duz">Heterodoks Türkmenlerin İran’a, Sünni Kürtlerin Osmanlı’ya yönelmesi bölgenin etnik yapısını da etkilemiştir.</span></p>

  <p class="duz1" xml:lang="tr"><span class="duz">Şah İsmail olayına kadar heterodoks Türkmen “baba”larla iç içe yaşayan, ordusunu Hacı Bektaş ruhaniyetiyle takdis eden, birçok heterodoks tarikatlara arazi tahsis eden Osmanlı hem şiddet politikasıyla hem şeyhülislam fetvalarındaki aşağılayıcı ifadelerle Alevilerin karşısındadır artık!</span></p>

  <p class="duz1" xml:lang="tr"><span class="duz">Bu fetvalarda Alevi Türkmenler “zındık” vs gibi itikadi terimlerle aşağılanmışlar, “mum söndü” gibi iftiralara da maruz kalmışlardır!</span></p>

  <p class="duz1" xml:lang="tr"><span class="duz">Uygulanan şiddet politikası hakkında, Suraiya Faroqhi’nin yazdıkları, konumuzla ilgili genel bir fikir verecek niteliktedir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şii Safevilere karşı savaşın başlamasıyla (1514), Osmanlı padişahları kendilerini gittikçe daha fazla ulemanın temsil ettiği Sünniliğin savunucusu olarak tanımlamaya başladılar. Böylece şeriata ve kent toplumunun âdetlerine uyum gösteremeyen dervişler, üstelik çoğunun Şii olmamasına karşın, acımasız bir baskının hedefi haline geldiler. Zaman içinde sadece kabul gören bir tarikata sığınanlar takibattan kurtulabildi; bir çoğu için bu sığınak Bektaşi tarikatıydı.<a class="footnote-link" href="../Text/MEHZEP_VE_DEVLET_split_015.xhtml#footnote-231-34" id="footnote-231-34-backlink">[34]</a></span></p>

  <p class="duz-ilk-paragraf" xml:lang="tr"><span class="duz">Çarpışmaların kışkırttığı bu husumet ortamında Aleviler hakkında aşağılayıcı ve haksız ifadelerle önyargılar oluşturulduğu gibi, Aleviler tarafından da yine haksız olarak Sünniler “yezid”, “münkir”, “münafık” gibi sözlerle aşağılanmıştır. Pir Sultan Abdal’ın şiirlerinde “Münkire kılıç çalalım / Hüseyn’in kanın alalım” gibi ifadeler vardır.</span></p>

  <p class="duz1" xml:lang="tr"><span class="duz">İlerde genel bir değerlendirme yaparken göreceğimiz gibi, Avrupa’da da Asya’da da dini inançların temel politik kimlikler olarak algılandığı o çağlarda Osmanlı’da Aleviler, İran’da Sünniler ağır mağduriyetlere uğramışlardır. Artık o çağların önyargıları, hatta dışlama duyguları tarihe bırakılmalıdır.</span></p>

  <p class="duz1" xml:lang="tr"><span class="duz">Fakat, bugün özellikle “Alevi ıstırabı”nı anlamalıyız.</span></p>

  <p class="duz1" xml:lang="tr"><span class="duz">Şii İslam’dan alınan “Kerbela” ve “matem” kültleriyle birlikte, Anadolu’da yaşanan bu vahim olaylar Alevilerde “Yezid zulmü” olarak algılanmış, derin bir ıstırap ve tepki kültürü oluşmuştur.</span></p>

  <p class="duz1" xml:lang="tr"><span class="duz">İran savaşları sırasındaki şiddetin artık kalktığı XVIII. yüzyılda bile Erzurumlu Alevi şair İsmail Noksani’nin bir şiirinden aldığım şu beyit, “Alevi ıstırabı” dediğim derin duyguyu yansıtır:<a class="footnote-link" href="../Text/MEHZEP_VE_DEVLET_split_015.xhtml#footnote-231-35" id="footnote-231-35-backlink">[35]</a></span></p>

  <p class="alinti-ilk-paragraf" xml:lang="tr"><span class="dar-paragraf-duz">Yezidler elinde müşkil halimiz</span></p>

  <p class="alinti-son-paragraf" xml:lang="tr"><span class="dar-paragraf-duz">Münkir münafık ferş etti yolumuz.</span></p>

  <p class="baslik" xml:lang="tr"><span class="duyuru-baslik">“Kızılbaş-Şii zulmü”</span></p>

  <p class="duz1" xml:lang="tr"><span class="duz">Mezhep savaşları ve baskıları, bir mezhebin “iyi”, ötekinin “kötü” olmasından değil, sosyolojik ve özellikle siyasi şartlardan kaynaklanır. Anadolu Alevilerine yapılan zulümden bir mezhep olarak Sünniliği sorumlu tutmak, “tarih dışı” bir önyargı olur. Çünkü, mezheplerin siyasi tavırları, felsefi ilkelerinden çok, siyasi ve sosyolojik konumlarıyla ilgilidir.</span></p>

  <p class="duz1" xml:lang="tr"><span class="duz">Nitekim aynı zulüm, hatta daha şiddetli olarak, Şah İsmail ve devleti tarafından İran’daki Sünnilere ve heterodoks sufi tarikatlara uygulanmıştır. Ira Lapidus’a göre, o zamana kadar çoğunluğu Sünni olan İran’da, Safeviler “İslam’ın başka bir yöresinde bir paraleli görülmemiş veya az görülmüş bir zulümle On İki İmam Şiiliği’ni dayatmışlar” ve İran’ı Şiileştirmişlerdir.<a class="footnote-link" href="../Text/MEHZEP_VE_DEVLET_split_015.xhtml#footnote-231-36" id="footnote-231-36-backlink">[36]</a></span></p>

  <p class="alinti-ilk-paragraf" xml:lang="tr"><span class="dar-paragraf-duz">Safevi kuvvetleri İran’da bir baştan öbür başa yürürken, Sünnilere kılıç zoruyla Şiiliği empoze etmiş, bunu kabul etmek istemeyen Sünnilere karşı gaddarca davranılmış ve çoğu öldürülmüştür.<a class="footnote-link" href="../Text/MEHZEP_VE_DEVLET_split_015.xhtml#footnote-231-37" id="footnote-231-37-backlink">[37]</a></span></p>

  <p class="duz-ilk-paragraf" xml:lang="tr"><span class="duz">Arjamani’ye göre, İran’da nüfusun çoğunluğunu oluşturan Sünniler ya Şiiliği ya ölümü seçmek zorunda bırakıldılar.<a class="footnote-link" href="../Text/MEHZEP_VE_DEVLET_split_015.xhtml#footnote-231-38" id="footnote-231-38-backlink">[38]</a></span></p>

  <p class="duz1" xml:lang="tr"><span class="duz">Cleveland da “Şiiliği yerleştirmek için Şah İsmail’in Sünni cemaatleri dağıttığını ve Şiiliği kabul etmeyenlerin öldürülmesini emrettiğini” yazıyor<a class="footnote-link" href="../Text/MEHZEP_VE_DEVLET_split_015.xhtml#footnote-231-39" id="footnote-231-39-backlink">[39]</a></span></p>

  <p class="duz1" xml:lang="tr"><span class="duz">Hatta Hz. Ali’nin, Şah İsmail’e rüyasında, Şiiliği kabul etmeyen halktan Müslümanları silahlı askerlerle kuşatıp “halletmesini” söylediği şeklinde uydurma, fakat Sünnilik karşıtlarını kuvvetle tahrik edecek söylentiler de yayılıyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-40" id="footnote-231-40-backlink">[40]</a> Bu tür rüya söylentilerinin mistik bir kültürdeki etkisini tahmin etmek zor değildir.</span></p>

  <p class="duz1" xml:lang="tr"><span class="duz">İran’da mezhep değiştirme baskılarına direnmeye yeltenen Sünnilerin toptan ve merhametsizce öldürüldüğünü belirten Prof. Faruk Sümer, devrin seyyah ve yazarlarına dayanarak, mesela Şah İsmail’in Tebriz’e girdiğinde Sünni din adamları, kadınlar ve çocuklar dahil olmak üzere pek çok insanı öldürttüğünü, savaşta ve Tebriz’de 20 000’den fazla insanın telef olduğunu belirtir. Şah İsmail Sünni ve Türkmen Akkoyunlu oymağından 40 000-50 000 kişiyi kılıçtan geçirmiş ve bu zulmünden dolayı kendisini kınayan anasına kızıp onu da öldürtmüştür.<a class="footnote-link" href="../Text/MEHZEP_VE_DEVLET_split_015.xhtml#footnote-231-41" id="footnote-231-41-backlink">[41]</a></span></p>

  <p class="duz1" xml:lang="tr"><span class="duz">Safevi İranı’nda müthiş bir Sünni düşmanlığı motifi egemendir. Safevilerin kitleleri bağlamak için özel olarak desteklediği “taziye”, yani Kerbela faciasını anmak için yapılan matem törenleri Sünni (“Yezid”) düşmanlığını daha da körüklemiştir. Safevilerin bilinçli olarak “dramatik temsiller”le Sünni düşmanlığını nasıl körüklediklerini anlatan Hodgson şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hüseyin’in kesik başı aşağılanmak üzere halife Yezid’e götürülürken (vaizler) kâfirleri ve hatta bir aslanı imana getiren, fakat taş kalpli Sünnileri yola getiremeyen ne denli mucizeler gösterdiğini anlatmayı ihmal etmiyorlardı. Mersiye denilen şiir türü, Hz. Hüseyin’in ızdıraplarını anlatmaya ayrıldı.</span></p>

  <p class="alinti" xml:lang="tr"><span class="dar-paragraf-duz">Tüm bunlarda insan yaşamından ayrılamayan derin üzüntü göklere çıkarılıp ona deney üstü bir anlam kazandırıldı... Hüseyin için yapılan her matem Sünnilere duyulan öfkeyi körükledi. –Benzer şekilde Hz. İsa’nın yaralarının son derece hararetle düşünülmesi bazen Hıristiyanların (yaptığı) Yahudi katliamlarının esinlenilmesine yardımcı olmuştur.–</span></p>

  <p class="alinti-son-paragraf" xml:lang="tr"><span class="dar-paragraf-duz">Bir muharrem ayininde bir kâfirin daha bir “hoşamedi” (hoşgeldin) ile karşılandığı söylenir. Ve bunların beraberinde tüm Müslümanların cemaatsel tekelcilik eğilimi, bir kâfir veya Sünni tarafından kullanılan bir tabağın Şiiler tarafından sonsuza kadar kirlenmiş kabul edilmesi noktasına kadar getirildi.<a class="footnote-link" href="../Text/MEHZEP_VE_DEVLET_split_015.xhtml#footnote-231-42" id="footnote-231-42-backlink">[42]</a></span></p>

  <p class="duz1" xml:lang="tr"><span class="duz">Bu husumetle, Şah İsmail’in torunlarından Tahmasp ve “Büyük Abbas” (I. Abbas) zamanlarında da İran’daki Sünnilere karşı şiddet ve tasfiye (eradication) uygulamaları zirveye çıkmış ve neticede İran neredeyse tümüyle Şiileşmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-43" id="footnote-231-43-backlink">[43]</a></span></p>

  <p class="duz-son-paragraf" xml:lang="tr"><span class="duz">Ve Şiilik, İran’da ortak bir kültür ve kimlik yaratarak İran milliyetçiliğinin temelini hazırlamıştır. İlerdeki bölümlerde bunu göreceğiz!</span></p>

  <div class="calibre1" id="calibre_pb_2"></div>
</body>
</html>
