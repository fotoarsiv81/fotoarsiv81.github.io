<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-5" xml:lang="tr"><span class="bolum-ismi">Osmanlı’da ve İran’da “devlet”</span></h1>

  <p class="duz1" xml:lang="tr"><span class="duz">Tarihçi İsmail Hami Danişmend’in ilginç bir “istatistik” çalışması vardır: Osmanlı Devleti’nin kuruluşundan İstanbul’un fethine kadarki yaklaşık bir buçuk asırlık “kuruluş dönemi”nde 11 vezir ve veziriazam görev yapmıştır. Bunların hepsi Türk, Türkmen’dir. Danişmend bu döneme “Türk vezirler dönemi” diyor.</span></p>

  <p class="duz1" xml:lang="tr"><span class="duz">Türkmen geleneklerinin güçlü olduğu Osman ve Orhan Beyler döneminde idari-bürokratik işler pek az olduğu için, devlette bir vezir vardır. Fakat, devlet büyüyüp idari ve adli işler çoğalınca vezir sayısı artmıştır. Vezirlerin başına tayin edilen en yüksek devlet memuruna daha I. Murad’dan itibaren “veziriazam” denilmiştir.</span></p>

  <p class="duz1" xml:lang="tr"><span class="duz">1453’te kökeni tam bilinmeyen ama Rum olduğu söylenen Mahmud Paşa’nın sadrazamlığa gelmesiyle, Danişmend’e göre, “devşirme vezirler devri” başlamıştır. Bu ikinci dönemde Türk kökenli veziriazam sayısı azdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-110" id="footnote-231-110-backlink">[110]</a></span></p>

  <p class="duz1" xml:lang="tr"><span class="duz">Devletin genişlemesi ve kurumlaşması artıp da “beylik”ten “imparatorluğa” geçince, “toplumdan ayrı” bir yapılanma olan devşirme (kapıkulu) sınıfının güçlendiği, devlet görevlerine daha çok onların getirildiği görülüyor.</span></p>

  <p class="duz1" xml:lang="tr"><span class="duz">Şimdi Türkmenlerin kurduğu Safevi Devleti’ne bakalım.</span></p>

  <p class="duz1" xml:lang="tr"><span class="duz">İran tarihi uzmanı Alessandro Bausani de ilginç rakamlar verir: Köklü merkeziyetçi reformların başarıldığı Şah Abbas döneminden önceki 1576 yılında “han” ve “sultan” gibi unvanlarla onurlandırılan askeri vali ve komutan konumundaki “âmir”lerin sayısı 114’tür ve bunların hepsi Kızılbaş, yani Anadolu kökenli Alevi göçer Türklerdir.</span></p>

  <p class="duz1" xml:lang="tr"><span class="duz">Köklü merkezileşme reformlarını gerçekleştiren Şah Abbas’ın öldüğü yıl olan 1628’de “âmir”lerin sayısı 90’a inmiştir! Bu azalma merkezileşmenin göstergesidir. Fakat “âmir”lerin özelliği de değişmiştir: Artık hepsi “Kızılbaş” değildir, 35’i Kızılbaş’tır. 34’ü Kızılbaş olmayanlardan, İranlı Kürt, Lur aşiretlerinden gelmektedir... 21’i ise “gulam” yani Osmanlı’daki deyimiyle “devşirme”dir, “kul”dur.</span></p>

  <p class="duz1" xml:lang="tr"><span class="duz">Üstelik, bunlar eskiden olduğu gibi kendi yaylak ve otlaklarındaki aşiret adamları değil, “divani” denilen devlet tarafından tahsis edilmiş (“ikta” edilmiş) toprakların geliriyle ayakta duran bürokratlardır.<a class="footnote-link" href="../Text/MEHZEP_VE_DEVLET_split_015.xhtml#footnote-231-111" id="footnote-231-111-backlink">[111]</a></span></p>

  <p class="duz1" xml:lang="tr"><span class="duz">Yani devlete bağımlıdır, kendi toprakları yoktur, memur olarak devlet dışında ekonomik bir dayanağa sahip değildirler. Osmanlı timar sistemi de, tabii daha evrimleşmiş olarak, böyleydi. O çağda merkezileşmenin kaçınılmaz araçlarından biri, “timar” ya da “ikta” sistemi yoluyla toprak mülkiyetinin devlet denetimine alınmasıdır. Devletten bağımsız feodalitenin oluşmasına izin verilmemiştir.</span></p>

  <p class="duz1" xml:lang="tr"><span class="duz">David Morgan, Türkmenler tarafından kurulan Safevi İmparatorluğu’nun merkezi bir Fars devletine dönüşmesini anlatırken, Çinli bir bürokratın Mogol hükümdarı Ögedey Han’a söylediklerine dikkat çeker:</span></p>

  <p class="alinti-ilk-paragraf" xml:lang="tr"><span class="dar-paragraf-duz">At sırtında imparatorluk fethedilebilir ama at sırtında yönetilemez!</span></p>

  <p class="duz-ilk-paragraf" xml:lang="tr"><span class="duz">Büyük sosyolog İbni Haldun’u hatırlatan bu sosyoloji kuralı, Safeviler için de geçerlidir. Askeri bakımdan Türkmen aşiretleri tarafından kurulan Safevi Devleti kurumlaştıkça Farslaşmıştır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Merkezi Fars ülkesinin (Persia) kentlerinden toplanan elemanların oluşturduğu yerel bürokrasiler hükümet makinasının esas unsurunu oluşturmuştur.<a class="footnote-link" href="../Text/MEHZEP_VE_DEVLET_split_015.xhtml#footnote-231-112" id="footnote-231-112-backlink">[112]</a></span></p>

  <p class="duz-ilk-paragraf" xml:lang="tr"><span class="duz">Safevi Devleti o devrin kamu hizmetlerini yürütmek için ulemaya ve bürokrasiye ihtiyaç duydukça Kızılbaş aşiretlerinden kopmuş, askeri alanda “gulam” (“kul”) denilen devşirmelere, bürokrasi alanında eskiden beri bu işleri yapmakta olan kentli Farslara dayanmış ve kurumlaşma sürecinde Şii karakteri ağır basmıştır! Aynı süreçte Osmanlı’nın Sünni karakterinin ağır basması gibi...</span></p>

  <p class="duz1" xml:lang="tr"><span class="duz">Göçer aşiretlerden “nizami” ordu kurulamadığı gibi, ülkede bir “hukuk” ve “yönetim” cihazı olan bürokraside de aşiretleri kullanmak mümkün olmamıştır.</span></p>

  <p class="duz1" xml:lang="tr"><span class="duz">O çağda geçerli olan ve Max Weber’in “patrimonyal” dediği bürokrasi tipinde, kamu hizmetlisinin hükümdarın şahsına mutlak bağlı olması, bunu sarsacak başka bağlılıklarının (aşiret, tarikat vs) olmaması aranır. Zaten “patrimonyal” kavramı, hükümdarın devlet üzerinde “malvarlığı” imiş gibi tasarruf edebilmesini ifade eder.<a class="footnote-link" href="../Text/MEHZEP_VE_DEVLET_split_015.xhtml#footnote-231-113" id="footnote-231-113-backlink">[113]</a></span></p>

  <p class="duz1" xml:lang="tr"><span class="duz">Aşiretlerde ise, bürokrasi için gereken eğitim genelde söz konusu olmadığı gibi, başına buyruktur, hiyerarşiye de yatkın değildir. Aşiret sadakatinin (asabiyet) nasıl güçlü bir bağ olduğunu, askeri disiplini bile tanımadığını görmüştük.</span></p>

  <p class="duz1" xml:lang="tr"><span class="duz">Savory, Kızılbaşların “şiddetli aşiret bağlılığı”nı belirtir. İbni Haldun’un “asabiyet” dediği bu kabilecilik / aşiretçilik duygusu İran tarihine “taassub-ı oymakiyat, taassub-ı Kızılbaşiyat” olarak geçmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-114" id="footnote-231-114-backlink">[114]</a></span></p>

  <p class="duz1" xml:lang="tr"><span class="duz">Bu yüzden aşiretler birbirleriyle de çatışıyordu.</span></p>

  <p class="duz1" xml:lang="tr"><span class="duz">Bürokrasiyi oluştururken aşiretlerin değil, kendini hükümdarın emrinde “hizmet”e adamış “kapıkulu” veya “gulam” denilen köksüz devşirmelerin ve aşiret bağlarından uzaklaşmış eğitimli (medrese, Enderun) kentlilerin tercih edilmesi bundandır.</span></p>

  <p class="duz1" xml:lang="tr"><span class="duz">İşte, sufi Türkmenlerin kurduğu Safevi Devleti’nde şahlar sadece tarikatla yetinmeyip maliye, güvenlik, adalet, bayındırlık, nizami ordu gibi birtakım kamu hizmetlerini de üstlenmek durumuna gelince, artık bürokratik kurumlara ihtiyaç duymuşlardır. Bu süreçte, Kızılbaşlıktan Şii mezhebine, yani “fıkıh” (şer’i hukuk) sistemi bulunan On İki İmam Şiiliği’ne geçilmiştir; aşiret süvarilerinden gulam / kapıkulu ordusuna ve Fars bürokrasisine geçilmesi gibi...</span></p>

  <p class="duz1" xml:lang="tr"><span class="duz">Göçerlerden bürokrasi çıkarmak mümkün olmazken, Farsların ta İslam öncesinden gelen derin bir bürokrasi kültürü ve geleneği olduğunu da hatırlamalıyız.<a class="footnote-link" href="../Text/MEHZEP_VE_DEVLET_split_015.xhtml#footnote-231-115" id="footnote-231-115-backlink">[115]</a></span></p>

  <p class="duz1" xml:lang="tr"><span class="duz">Göçebe ve yarı göçebe Türkmen aşiretlerinin dışlanması ve devletin kurumlaştırılması daha Şah İsmail zamanında başlamıştı. Tarihçi Cleveland, İsmail’in nasıl Kızılbaş aşiretlerine dayandığını ama bir süre sonra nasıl “idari kurumlar” oluşturmaya yöneldiğini güzel özetlemiştir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Safevi Devleti Kızılbaş aşiretlerinin askeri kahramanlığıyla kurulmuştu. Onların sadakatini elde etmek için İsmail aşiretlere geniş otlaklar bahşetmiş ve en güçlülerini eyalet valiliklerine atamıştı...</span></p>

  <p class="duz-ilk-paragraf" xml:lang="tr"><span class="duz">Benzer sürecin kısa ömürlü hanedan yönetimlerinde de yaşandığını hatırlatan Cleveland, bilhassa kurumlaşmanın önemini vurgulamaktadır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">İsmail yeni idari kurumlar oluşturdu ve bu idari kurumlar Safevi Devleti’ne, daha önceki kısa ömürlü hanedanlıklardan çok daha uzun süre devam edebilme gücünü kazandırdı. Hükümet bünyesinde yeni oluşturulmuş bürokratik makamlara kentli İranlıları tayin ederek bir yönetim cihazı oluşturdu. Sivil idareden büyük ölçüde dışlanan Kızılbaş aşiret liderleriyle, yükselen İranlı bürokrat sınıf arasında gerilimler arttı (ise de) 1524’te Şah İsmail öldüğünde Safevi İmparatorluğu aşiretsel-askeri rejimden mutlakıyetçi bürokratik imparatorluğa geçiş aşamasındaydı...<a class="footnote-link" href="../Text/MEHZEP_VE_DEVLET_split_015.xhtml#footnote-231-116" id="footnote-231-116-backlink">[116]</a></span></p>

  <p class="duz-ilk-paragraf" xml:lang="tr"><span class="duz">Belli ki, at sırtında fetihler yapılabilir ama devlet, hele de imparatorluk yönetilemez. İşte, Mogollar ve Timur idari, mali, ilmi (ulema) ve askeri kurumlar oluşturamadığı için, fırtına gibi gelip geçmişlerdi.</span></p>

  <p class="baslik" xml:lang="tr"><span class="duyuru-baslik">Fars bürokrasisi</span></p>

  <p class="duz1" xml:lang="tr"><span class="duz">Safevi tarihi uzmanı R. Savory, Şah İsmail zamanında beş makamın son derece önemli olduğunu ve yönetici eliti oluşturduğunu yazar:</span></p>

  <p class="duz1" xml:lang="tr"><span class="bold">Emîr ül-ümera:</span> <span class="duz">Komutanlar komutanı demektir. Merkezdeki ve eyaletlerdeki Kızılbaş Türkmen aşiretleri dahil, bütün savaşçıların üst düzey komutanı...</span></p>

  <p class="duz1" xml:lang="tr"><span class="bold">Korcibaşi:</span> <span class="duz">Yani korucubaşı, Türkmen aşiret reislerinin ortak komutanı...</span></p>

  <p class="duz1" xml:lang="tr"><span class="duz">Bu ikisi “ehl-i seyf” (kılıç erbabı) sınıfını oluşturur. Gulam (devşirme) ordu sistemi geliştikçe Türkmen aşiretlerinin öneminin azaldığını görmüştük.</span></p>

  <p class="duz1" xml:lang="tr"><span class="bold">Vekil:</span> <span class="duz">Şahın vekili; tam adı “şahın nefis nefsinin vekili”dir, yani şahın naibi... Onun hem “manevi” hem siyasi “vekil”idir. Bu bakımdan bilhassa Kızılbaş Türkmen aşiretleri için son derece önemlidir; manevi olarak da, siyasi olarak da...</span></p>

  <p class="duz1" xml:lang="tr"><span class="bold">Sadr:</span> <span class="duz">Şahların Şii ulemayı ve dini vakıfları denetlemek üzere tayin ettiği “siyasi” yetkili... Bu makam zayıflayınca ulema güçlenmiştir.</span></p>

  <p class="duz1" xml:lang="tr"><span class="bold">Vezir:</span> <span class="duz">Bürokrasinin başıdır. Zamanla Osmanlı’daki sadrazamın karşılığı bir konuma evrimleşmiş, “sadrazam” da denilmiştir.</span></p>

  <p class="duz1" xml:lang="tr"><span class="duz">Bu son üçü, vekil, sadr ve vezir “ehl-i kalem”dir; kalem erbabı, yani bürokrasi... “Vekil”lik hariç, bu idari makamlar geleneksel olarak eğitimli, kentli Farsların elindedir.</span></p>

  <p class="duz1" xml:lang="tr"><span class="duz">Kılıcı, askeri gücü temsil eden “emîr ül-ümera” ve “korcibaşi” makamları ile şahın “vekil”liği ise, Kızılbaş Türkmenlerin elindedir. Şah İsmail’in ilk “vekil”i, onun aynı zamanda lalası olan Kızılbaş-Türkmen Şamlu aşiretinin reisi Hüseyin Beğ Şamlu’dur. Fakat Şah İsmail’in Kızılbaş aşiretlere ilk darbesi, 1508 yılında, “vekil” makamından bu Hüseyin Beğ Şamlu’yu azledip yerine Emîr Necmeddin adlı bir Tacik’i getirmesidir!</span></p>

  <p class="duz1" xml:lang="tr"><span class="duz">Emîr Necmeddin 1510’da öldüğünde Şah İsmail bu defa da yine Fars kökenli Amir Yar Ahmed Huzani’yi atadı. Üstelik, “vekil”in bundan böyle bütün komutanların (emîr), vezirlerin ve bütün “erkân-ı davlat”ın üzerinde olduğunu ilan etti!</span></p>

  <p class="duz1" xml:lang="tr"><span class="duz">Derin bir kırgınlık içinde bulunan Kızılbaşlar, Özbeklerle yapılan savaşta Safevi ordusunu desteksiz bıraktılar. Safevi ordusu yenildi, Safevi ordusuna kumanda eden “Vekil” Ahmed Huzani savaş meydanında öldü.</span></p>

  <p class="duz1" xml:lang="tr"><span class="duz">Onun yerine Şah İsmail’in atadığı Fars kökenli üçüncü “vekil”, Abdülbaki’dir!</span></p>

  <p class="duz1" xml:lang="tr"><span class="duz">Abdülbaki’nin Çaldıran Savaşı’nda ölmesi üzerine, Şah İsmail dördüncü defa Fars kökenli bir bürokratı, Mirza Şah Hüseyin Isfahani’yi “vekil” olarak atadı! Bu Mirza Şah Hüseyin meslek olarak mimardı. “Duvarcı, mimar” diye küçümsenen bir konumdan, devletin şahtan sonraki en yüksek makamına atanması Kızılbaşları son derece sinirlendirdi.</span></p>

  <p class="duz1" xml:lang="tr"><span class="duz">Kızılbaş beğlerinden Miktar Şahkulu, bir grup “korçi”yle (korucu) birlikte, “Vekil” Mirza Hüseyin’i öldürdü. Şah İsmail derhal Miktar Şahkulu ve beraber çalışan “korçi” grubunu idam ettirdi. Bununla yetinmedi, çok sayıda Kızılbaş “emîr” ve “korçi”yi öldürttü.</span></p>

  <p class="duz1" xml:lang="tr"><span class="duz">Ve beşinci defa bir Fars’ı, Hoca Celaleddin Tebrizi’yi “vekil” makamına tayin etti! 1524’te Şah İsmail öldüğünde Hoca Celaleddin “vekil” makamında bulunuyordu. Bir yıl sonra Hoca Celaleddin’i de Rumlu Türkmen aşiretinden Kızılbaş “emîr ül-ümera” Dev Sultan Rumlu öldürdü.<a class="footnote-link" href="../Text/MEHZEP_VE_DEVLET_split_015.xhtml#footnote-231-117" id="footnote-231-117-backlink">[117]</a></span></p>

  <p class="duz1" xml:lang="tr"><span class="duz">İsmail’in yerine geçen Tahmasp çocuktu ve devlete hemen Kızılbaş “emîr”ler hâkim oldular. Fakat, Tahmasp dizginleri eline alınca merkezileşme politikasını sürdürdü. Kızılbaşları “kenar”a itti. Kızılbaş Türkmen aşiretlerinin ittifakla “emîr ül-ümera” seçtiği Hüseyin Han Şamlu’nun Tahmasp tarafından “Osmanlı işbirlikçisi” suçlamasıyla idam ettirilmesi, Safevi Devleti’nde Kızılbaşların üstünlükten düşkünlüğe kaymalarında dönüm noktasıdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-118" id="footnote-231-118-backlink">[118]</a></span></p>

  <p class="duz1" xml:lang="tr"><span class="duz">Tahmasp’ın oğlu (Şah İsmail’in torunu) II. İsmail döneminde de bu siyaset devam etti. Anadolu ve İran’daki sufi tarikat şefleri olan “halife”lerin Safevi başkentindeki komutanı “halifet ül-hulefa” (halifeler halifesi) makamında bu sırada Şamlu Türkmen aşiretinden Hüseyin Kulu vardır. II. İsmail, 1576’da Hüseyin Kulu’yu azlederek yerine onun düşmanı olan Bulgar Halife’yi atamış, Hüseyin Kulu da bunun sebebini sorunca, sinirlenen şah, Hüseyin Kulu’yu onur kırıcı biçimde, düşük bir rütbe olan Meşhed vilayeti korucubaşılığına tayin etmiştir. Meşhed’e gitmek üzere yola çıkan Hüseyin Kulu, Damgan’a vardığında şahın emriyle kör edilmiş ve ardından Hüseyin Kulu’ya bağlı 1 200 sufi kılıçtan geçirilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-119" id="footnote-231-119-backlink">[119]</a></span></p>

  <p class="duz1" xml:lang="tr"><span class="duz">Savory’nin belirttiği gibi, şahların “vekil” makamına ısrarlı bir şekilde Farsları tayin etmesindeki amaç, Kızılbaşların askeri gücünü etkisiz hale getirmekti. Bunu sağlamak için şahlar Fars ve devşirme karakterli askeri ve siyasi bürokrasiye dayanıyorlardı.</span></p>

  <p class="duz1" xml:lang="tr"><span class="duz">Çaldıran’dan sonra şahların artık “mürşid-i kâmil” ve “Mehdi” karizmaları da pörsüdüğü için, “kenar”a itilen aşiretler artık isyan edebiliyorlardı.</span></p>

  <p class="duz1" xml:lang="tr"><span class="duz">Bu durum Safevi Devleti’ni artık tarikat sadakatine ve aşiretlere değil, mutlakıyetçi merkezi otoriteye, şaha “kul” gibi bağlı kurumlaşmalara, yani gulam ordusuna ve Fars bürokrasisine daha fazla yöneltmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-120" id="footnote-231-120-backlink">[120]</a></span></p>

  <p class="duz1" xml:lang="tr"><span class="duz">Ve şahlar artık “mürşid-i kâmil” ya da “Mehdi” değil, mutlak hükümdardırlar!</span></p>

  <p class="duz1" xml:lang="tr"><span class="duz">Merkezde şahın otoritesi böyle güçlendikçe, Şah İsmail zamanındaki beşli (ve birbirini dengeleyip frenleyen) yapı tasfiye edilmiş, yönetim daha da merkezileştirilmiş, Kızılbaşlar daha da dışlanmıştır.</span></p>

  <p class="duz1" xml:lang="tr"><span class="duz">Savory, “ehl-i kalem” denilen bürokrasinin daha Şah İsmail zamanında çoğunlukla Farslardan oluştuğunu, Kızılbaş Türkmenlerin askeri gücünü dengelemek için Şah İsmail’in bürokraside Fars egemenliğine büyük destek verdiğini anlatır.</span></p>

  <p class="baslik" xml:lang="tr"><span class="duyuru-baslik">Bürokrasinin zirvesi</span></p>

  <p class="duz1" xml:lang="tr"><span class="duz">Şah I. Abbas zamanında Kızılbaş Türkmenlerin askeri gücü kırılmış ve bütün askeri kuvvetler “sipahsalar” denilen yeni üst komutanlığa bağlanmıştır. Devleti kuran Kızılbaşlar “kenar”a itilmiştir. Savory, bu yeni askeri örgütlenmede Kızılbaş aşiret askerlerine orduda geri planda hizmet işlerinin yaptırıldığına dikkat çeker. Savaşçılık onuru konusundaki duyarlıklarını gördüğümüz Kızılbaş aşiretlerinin bundan son derece rencide olduklarını tahmin etmek zor değildir. Zaten isyanlar düzenlemişler ama kanla bastırılmışlardır.</span></p>

  <p class="duz1" xml:lang="tr"><span class="duz">Abbas zamanındaki bir kurumlaşma da “vezir”in güçlenmesi, Osmanlı’daki veziriazam durumuna gelmesidir. “Vekil” kurumu aradan çıkarılmıştır. Abbas’tan önceki şahların Şii ulema sınıfını ve vakıflarını denetlemek üzere kurdukları “sadr” makamı, vezirin artan gücü karşısında gölgede kalmış, XVIII. yüzyılda Nadir Şah zamanında tamamen ortadan kaldırılmıştır. (Bu, ulemanın güçlenmesine yol açarak bugünkü İran devriminin tarihi kaynaklarından birini oluşturmuştur.)</span></p>

  <p class="duz1" xml:lang="tr"><span class="duz">Abbas zamanında göçer Türkmenlik devlet üzerindeki bütün etki gücünü kaybetmişti, “nizami” ordu gulamlardan, bürokrasi ise kentli, eğitimli Farslardan oluşuyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-121" id="footnote-231-121-backlink">[121]</a></span></p>

  <p class="duz1" xml:lang="tr"><span class="duz">Toprak düzeni de merkezileştirilmiştir: Aşiret toprakları “miri arazi” haline getirilmiş, doğrudan şahın iradesine bağlanmış ve böylece aşiretlerin askeri gücünün ekonomik temeli bir hayli daraltılmıştır. Safevi Devleti’nde mülki ve askeri bürokrasi ya şahtan maaş almaktadır ya da şahın “ikta” ettiği, yani hizmet karşılığında kullanım hakkını verdiği topraklardan geçimini sağlamaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-122" id="footnote-231-122-backlink">[122]</a></span></p>

  <p class="duz1" xml:lang="tr"><span class="duz">Artık taşrada geniş aşiret topraklarına dayanarak isyan etmek zorlaşmış, isyanların bastırılması ise kolaylaşmıştır.</span></p>

  <p class="duz1" xml:lang="tr"><span class="duz">Osmanlı’da da böyleydi!</span></p>

  <p class="duz1" xml:lang="tr"><span class="duz">Cleveland’a göre, Şah Abbas “hükümet makinesini merkezileştirerek, kendisinden sonraki yeteneksiz şahlar zamanında da imparatorluğun devam edebilmesini sağlamış, İran’a bir yüzyıllık daha siyasi istikrar kazandırmıştır”.<a class="footnote-link" href="../Text/MEHZEP_VE_DEVLET_split_015.xhtml#footnote-231-123" id="footnote-231-123-backlink">[123]</a></span></p>

  <p class="duz1" xml:lang="tr"><span class="duz">Devamlılık, kurumlaşmayla mümkündür.</span></p>

  <p class="duz1" xml:lang="tr"><span class="duz">Türkmen aşiretlerinin ve “taşra”nın bu şekilde etkisini kaybetmesi ve devletin merkezileşerek güçlenmesi, Abbas’ın başkenti Isfahan’ın kazandığı ihtişamda kendini gösterir. Osmanlı’da İstanbul’un, merkeziyetçi Fransa Krallığı’nda Paris’in ihtişamı gibi...</span></p>

  <p class="duz1" xml:lang="tr"><span class="duz">Isfahan’ı, bu “nısf-ı cihan” (“cihanın yarısı”) diye ün yapan kenti ben de gördüm. Camileri, kervansarayları, kasırları, medreseleri, Meydan-ı Şah’ı gezdim. Safevi mimarisi hiç de Osmanlı’dan geri kalmamıştır ama tabii tarzı farklıdır. Osmanlı mimarisinde ahenk ve genişlik, Safevi mimarisinde ise süsleme ve yoğunluk unsurlarının ağır bastığını düşünüyorum.</span></p>

  <p class="duz1" xml:lang="tr"><span class="duz">Isfahan, Selçuklulardan sonra Abbas’ın başkentidir. Abbas, stratejik sebeplerle, başkentini Osmanlı sınırına yakın Kazvin’den daha içerilerdeki Isfahan’a taşımıştır. Isfahan’ın bir özelliği de Fars kültürünün egemen olduğu Orta İran’da bulunmasıdır. Böylece, Fars kültürünün devlet üzerindeki etkisi daha da artmış ve devlet yazışmalarında eskiden Türkçe hâkimken, giderek Farsça ağır basmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-124" id="footnote-231-124-backlink">[124]</a></span></p>

  <p class="duz1" xml:lang="tr"><span class="duz">Fars bürokrasisinin kazandığı kudretin simgesi, daha başkent taşınmadan Kazvin’de büyük bir “Âli Kapu” (“Yüksek Kapı”) sarayının yapılmasıdır; Osmanlı’daki Bâb-ı Âli... Yani Başbakanlık! Alt katlarda bürokratların ve muhafızların büroları, birinci katta geniş bir toplantı salonu ve Şah Meydanı’na açılan görkemli bir galeri yer alıyordu. Üstteki iki katta ise duvarları resimlerle dekore edilmiş, kıymetli vazo ve cam eşyayla süslenmiş odalar bulunuyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-125" id="footnote-231-125-backlink">[125]</a></span></p>

  <p class="duz1" xml:lang="tr"><span class="duz">Göçerlerin hayat tarzına aykırı bu mimari ve “Âli Kapu”nun işlevleri, Safevi Devleti’ndeki merkezi kurumlaşmanın Fars karakterini yansıtır.</span></p>

  <p class="baslik" xml:lang="tr"><span class="duyuru-baslik">Kızılbaşlara Şii zulmü</span></p>

  <p class="duz1" xml:lang="tr"><span class="duz">Şah Abbas büyük bir hükümdardır ama gaddardır, kızdığı insanları kaynar sulara atıp haşlattırarak öldürtürmüş. Claud Cahen’in yazdığına göre, pek kalabalıklaşan Sohum şehrinin ahalisini azaltmak üzere bir kısmının kesilmesi için emir vermiş, ancak bu emir bir tesadüf eseri olarak icra edilmemiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-126" id="footnote-231-126-backlink">[126]</a></span></p>

  <p class="duz1" xml:lang="tr"><span class="duz">Abbas’ın gaddarlığını gösteren bu tablo, aynı zamanda Safevi Devleti’nde iktidarın hükümdar (şah) elinde nasıl mutlak, sorgusuz sualsiz, sınırsız bir güç haline geldiğini gösterir.</span></p>

  <p class="duz1" xml:lang="tr"><span class="duz">Merkezi kurumlaşmanın ve Safevi Devleti’nin gücünün zirveye çıkması, aynı zamanda Kızılbaş aşiretlerinin gösterdiği tepkinin de zirveye çıkmasıdır. Bunun Abbas gibi bir şahın zamanına tesadüf etmesi, aşiretler için büyük bir talihsizlik olmuştur.</span></p>

  <p class="duz1" xml:lang="tr"><span class="duz">Bunun en kanlı örneği, Tekelü aşiretinin toptan kılıçtan geçirilmesidir.</span></p>

  <p class="duz1" xml:lang="tr"><span class="duz">Safevi Devleti’nin kuruluşunda büyük katkıları bulunan Anadolulu Tekelü Türkmen aşireti, İran’da şahlarla ilk çatışan büyük aşiretlerden biridir. Ulama Han’ın Osmanlı’ya katıldığını, Kanuni tarafından “Ulama Paşa” unvanıyla eyalet valiliğine atandığını görmüştük.</span></p>

  <p class="duz1" xml:lang="tr"><span class="duz">Şah İsmail’in oğlu Tahmasp zamanında Kızılbaşlar Bağdat’ta isyan etmiş, kanla bastırılmıştır. Bunun ardından, Tahmasp kendisinin en büyük destekçilerinden biri olan Çoban Sultan Tekelü’yü öldürtmüş ve Tekelü aşiretine karşı genel bir katliam uygulamıştır! Arkasından Şamlu aşireti aynı işleme maruz kalmıştır.</span></p>

  <p class="duz1" xml:lang="tr"><span class="duz">Abbas zamanında aynı şiddet politikası sürdürülmüş, Tekelü aşiretinden Cafer Bey isyan edip yenilince katliamdan kurtulmak için yandaşlarıyla birlikte Hindistan’a giderek Ekber Şah’ın hizmetine girmiştir. Tekelü aşiretinden bazıları da Mazdarani İsyanı’na destek vermiştir.</span></p>

  <p class="duz1" xml:lang="tr"><span class="duz">Bu olaylar üzerine Abbas, Szuppe’un deyimiyle “iyi planlanmış ve iyi icra edilmiş bir katliam” düzenlettirerek, “Tekelü aşiretinden herkesin görüldüğü yerde öldürülmelerini” emretmiş ve Tekelülerin çoğunun ikamet ettiği Hemedan eyaletinin valisi Çegani bu emri yerine getirerek Tekelü aşiretini “temizlemiştir”.<a class="footnote-link" href="../Text/MEHZEP_VE_DEVLET_split_015.xhtml#footnote-231-127" id="footnote-231-127-backlink">[127]</a></span></p>

  <p class="duz1" xml:lang="tr"><span class="duz">Abbas dönemindeki bir olay da önemlidir. Abbas, tahta geçince, Kızılbaşlar için fevkalade önemli olan “mürşid-i kâmil” unvanını kullanmayı reddetmişti. Sufiler “Bizim pirimiz kimdir?” diye sarayın önünde kalabalık bir gösteri yapmışlardır. Abbas görüşmek üzere saraya çağırdığı üç sufi temsilcisini öldürtmüş, dışarıdaki sufi kalabalığının üzerine asker göndererek “ayakkabılarını giymeye bile izin vermeden” dağıtmıştır.</span></p>

  <p class="duz1" xml:lang="tr"><span class="duz">Şah Abbas, “Osmanlılarla işbirliği yaptığı için” Kızılbaş Karacadağ valisi Şahverdi Han’ı öldürtmüş, “Karacadağlu” sufilerin kılıçtan geçirilmesini emretmiştir. Bu emri yerine getiren de, Rumlu Türkmen aşiretinden “halifet ül-hulefa” makamındaki Muhammed Kulu Hulefa-yı Rumlu’dur!</span></p>

  <p class="duz1" xml:lang="tr"><span class="duz">Safevi Devleti Kızılbaş Türkmenlere Osmanlı’dan daha gaddar davranmıştır. Demek ki, sorun mezhep sorunu değil, göçebe hayat tarzı ile yerleşik kurumların çatışmasıdır.</span></p>

  <p class="duz1" xml:lang="tr"><span class="duz">Şah Abbas, genelde sufilerin Osmanlılarla gizli işbirliği yaptıkları şeklinde bir kuşku taşıyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-128" id="footnote-231-128-backlink">[128]</a></span></p>

  <p class="duz1" xml:lang="tr"><span class="duz">Kızılbaşları dışlayan merkezileşme ve bürokratikleşme süreci Farslara dayandığı için, Farslar ve Türkmenler daha da ayrışmışlardır. Minorski, o dönemde İran’da Türkmenlerin ve Farsların “yağ ve su gibi karışmaz” olduğu yönünde özdeyişler bulunduğunu belirtir. Mamafih, bazı İranlı bürokratlar Kızılbaş Türkmen aşiretlerinden kızlarla evlenmiş, şahlar ve özellikle Abbas da bu aşiretlerden bazı kabiliyetli gençleri saraya alarak eğitmiş ve bürokratik görevler vermiştir.</span></p>

  <p class="duz1" xml:lang="tr"><span class="duz">Kızılbaşların içinden, bilinenlerin sayısı çok az da olsa ressamlar, şairler, “kitabdar” denilen kütüphane yöneticileri yetişmiştir. Bunlar hakkındaki bir araştırma</span> <span class="italik">Turcica’</span><span class="duz">da yayımlanmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-129" id="footnote-231-129-backlink">[129]</a></span></p>

  <p class="duz1" xml:lang="tr"><span class="duz">Bu İranlı Kızılbaş-Türkmen sanatçı ve şairler hakkında Türkiye’de de araştırma ve yayınlar yapılması, milli kültürümüze ilginç bir katkı teşkil eder.</span></p>

  <p class="duz1" xml:lang="tr"><span class="duz">Şunu da kaydedelim ki, Savory’nin de belirttiği gibi, şahın sarayında eğitim görerek ya da bürokrasiye girerek “merkez”de yer alan Kızılbaş Türkmenler, “Türk’ten ziyade Tacik bir arkaplan ve görüş” yansıtmışlardır.</span></p>

  <p class="duz1" xml:lang="tr"><span class="duz">Herhalde devletin kurucusu Kızılbaş Türkmenler merkezileşme ve kurumlaşma sürecinde katliamlarla, toprakları alınarak, aşiretleri dağıtılarak güçsüz düşürülmüşlerdir. Bu şekilde Kızılbaş Türkmenler “kenar”a itilirken, “merkez”de “nizami” ordu ile geleneksel Fars bürokrasisi “İran Devleti”ni oluşturmuştur.</span></p>

  <p class="duz1" xml:lang="tr"><span class="duz">Yerleşik ve “nizami” kurumlaşma aşamasında On İki İmam Şiiliği, İran’da ortak bir milli inanç ve hukuk sistemi haline gelmiş, Safevi Devleti’nin Türkmen rengi solarak Fars rengi egemen olmuştur.</span></p>

  <p class="duz1" xml:lang="tr"><span class="duz">Bu gelişmelerin zirvesi, Safevilerin en parlak dönemini temsil eden Şah Büyük Abbas’tır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Selefleri Şiiliği kabul etmesi için halka şiddet kullanırken, Şah Abbas, yönetiminin Fars yönünü vurgulamıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-130" id="footnote-231-130-backlink">[130]</a></span></p>

  <p class="duz-ilk-paragraf" xml:lang="tr"><span class="duz">Çünkü idari ve mali kurumlaşma, bürokrasi, Fars unsuruna dayanmıştır.</span></p>

  <p class="duz1" xml:lang="tr"><span class="duz">Böylece bugünkü İran’ı yaratmak üzere, tarih iki temeli hazırlamış oluyordu: Şiilik ve Fars idaresi...</span></p>

  <p class="duz1" xml:lang="tr"><span class="duz">Savory’ye göre de, Safevilerin On İki İmam Şiiliği’ni resmi mezhep ilan edip toplumun büyük çoğunluğuna zorla kabul ettirmeleri ve merkezi hükümet kurumunu güçlendirmeleri İran milli kimliğinin oluşmasında en önemli tarihi etkenlerden biridir.<a class="footnote-link" href="../Text/MEHZEP_VE_DEVLET_split_015.xhtml#footnote-231-131" id="footnote-231-131-backlink">[131]</a></span></p>

  <p class="duz1" xml:lang="tr"><span class="duz">Osmanlı’nın altı asırlık süreçte Cumhuriyet’in tarihi temellerini oluşturması gibi...</span></p>

  <p class="baslik" xml:lang="tr"><span class="duyuru-baslik">Türklerin iki devleti</span></p>

  <p class="duz1" xml:lang="tr"><span class="duz">Neden Osmanlı Devleti Türkmen aşiret geleneklerinden uzaklaştıktan sonra da Türk kültürünü yeni formlarla devam ettirdiği halde, Safevi Devleti Farslaştı?!</span></p>

  <p class="duz1" xml:lang="tr"><span class="duz">Büyük tarihçi Bernard Lewis, iki devletin tarihindeki ilginç bir paradoksa dikkat çeker. Sultan Selim ve Şah İsmail’in birbirlerine şahsen yazdıkları öfkeli mektuplarda kullanılan diller:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Giderek kızgınlık ifadeleri artan bu mektuplarda, Sultan Selim İran Şah’ına kentli kültürlü çelebilerin (gentlemen) dili olan Farsçayla yazarken, Sultan’a gönderdiği mektuplarda Şah, kendi kırsal ve aşiretsel kökeninin dili olan Türkçe’yi kullanmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-132" id="footnote-231-132-backlink">[132]</a></span></p>

  <p class="duz-ilk-paragraf" xml:lang="tr"><span class="duz">Safevilerin Osmanlılarla diplomatik yazışmaları Farsça olsa da, şahsi mektuplarında Türkiye ülkesinin padişahı Farsçayı, İran ülkesinin şahı ise Türkçeyi kullanıyor!</span></p>

  <p class="duz1" xml:lang="tr"><span class="duz">Öyleyse niye Türk kültürel karakterini Osmanlı korudu da Safevi Devleti Farslaştı?</span></p>

  <p class="duz1" xml:lang="tr"><span class="duz">Yerleşik ve “nizami” kurumların dili Osmanlı’da daima Türkçe olmuş, devlete ait bütün yazışma, kayıt ve tescil işlemleri Türkçe olarak kaleme alınmıştır. Safevilerde ise, Türkçe bir ara saray dili olmuş ama resmi yazışma ve kayıtlarda Farsça kullanılmıştır.</span></p>

  <p class="duz1" xml:lang="tr"><span class="duz">Osmanlı, kurumlar bakımından büyük ölçüde Anadolu Türk Beylikleri’nin vârisi olmuştur. Bundan başka, “devşirme” kurumu “Türkleştirme” kurumu gibi çalışmıştır.</span></p>

  <p class="duz1" xml:lang="tr"><span class="duz">Osmanlı’da askeri ve mülki bürokrasiye “devşirme” elemanlar yetiştirmek için Acemi Ocağı ile Yeniçeri Ocağı teşkilatları Sultan II. Murad zamanında kurulurken, Çandarlı Hayreddin Paşa’nın sözleriyle, şu kural konulmuştur:</span></p>

  <p class="alinti" xml:lang="tr"><span class="dar-paragraf-duz">Bunları Türk’e virelüm. Hem Müslüman olsunlar, hem Türkçe öğrensinler. Sonra getirelüm, yeniçeri olsunlar...<a class="footnote-link" href="../Text/MEHZEP_VE_DEVLET_split_015.xhtml#footnote-231-133" id="footnote-231-133-backlink">[133]</a></span></p>

  <p class="duz-ilk-paragraf" xml:lang="tr"><span class="duz">Bunun bugünkü anlamda bir milliyetçilik olmamakla birlikte, bilinçli bir tercih olduğu açıktır. Hatta Sultan II. Bayezid, Şah İsmail’e gönderdiği bir mektupta, Sünni kanı dökmemesi, Sünni mezarlarını tahrip etmemesi gibi “babaca” nasihatler yaparken, çok ilginç bir uyarıda da bulunmuştur:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Farslar konusunda dikkatli ol, çünkü onlar kendilerinden olmayan hükümdarlara itaat etmeyen bir halktır.<a class="footnote-link" href="../Text/MEHZEP_VE_DEVLET_split_015.xhtml#footnote-231-134" id="footnote-231-134-backlink">[134]</a></span></p>

  <p class="duz-ilk-paragraf" xml:lang="tr"><span class="duz">Osmanlılar bu anlamda “kendilerinin Türklerden olduğunu” gözetmişler, mesela, Balkanlar’da stratejik yerlere “güvenilir tebaa” olarak Türk nüfus yerleştirmişlerdir.</span></p>

  <p class="duz1" xml:lang="tr"><span class="duz">Devlet dili, hatta edebi dil daima Türkçe olmuştur.</span></p>

  <p class="duz1" xml:lang="tr"><span class="duz">Şiirler gibi fermanlar, kanunnameler, adaletnameler, buyrultular, şer’iye sicilleri hep Türkçe yazılmıştır.</span></p>

  <p class="duz1" xml:lang="tr"><span class="duz">Osmanlı’nın bir şansı da kendisinden önceki Anadolu Selçuklu ve Anadolu Beylikleri’nin mirasına dayanmış olmasıdır. Değerli tarihçi Prof. İlber Ortaylı bu konuda şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Anadolu kıtasının yol, köprü, cami, hamam, medrese vb. gibi alt yapısal tesisleri Anadolu Beylikleri döneminde tamamlanmış ve Osmanlı devleti Anadolu’yu ele geçirdiğinde bu bakımdan sıkıntı çekmemiş ve Rumeli ile Anadolu’nun bütünlüğü kolayca sağlanabilmiştir.</span></p>

  <p class="duz-ilk-paragraf" xml:lang="tr"><span class="duz">Konumuz bakımından daha önemli olan, Osmanlı’nın sivil bürokrasi ve ilmiye (ulema) kadrosunun Safevilerinki gibi Fars kökenli olmayıp, Anadolu Türk Beylikleri’nden evrilmiş olmasıdır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Beyliklerden idari ve ilmi kadrolar da Osmanlı İmparatorluğunun eyalet örgütünün ve bürokrasisinin temelini oluşturmuştur.<a class="footnote-link" href="../Text/MEHZEP_VE_DEVLET_split_015.xhtml#footnote-231-135" id="footnote-231-135-backlink">[135]</a></span></p>

  <p class="duz-ilk-paragraf" xml:lang="tr"><span class="duz">İran’da ise, Şii Safevilerin dayanacağı bir göçer Türkmen bürokrasi ve ilmiye geleneği yoktur; göçerliğin böyle geleneği olamaz zaten...</span></p>

  <p class="duz1" xml:lang="tr"><span class="duz">İran ülkesinde bürokrasi geleneği tamamen Fars karakterlidir ve ta Perslere kadar uzanan derin, köklü bir gelenektir. İran’da birçok hanedan değiştiği, Selçuklular, İlhanlılar, Timurlular, Safeviler, Zendler, Kaçarlar, Pehleviler ülkeyi yönettiği halde, devamlılığı sağlayan faktör, Fars bürokrasisi olmuştur. Türkmenlere dayanan Safevi Devleti’nde de, Şah İsmail zamanında bile, sarayda Türkçe konuşulduğu halde, bütün resmi belgeler ve diplomatik yazışmalar, hatta Türkçe konuşulan devletlerle yapılan yazışmalar bile tamamen Farsçayla kaleme alınmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-136" id="footnote-231-136-backlink">[136]</a></span></p>

  <p class="duz1" xml:lang="tr"><span class="duz">Bu sebeple de Safevilerin kurumlaşması, “nizami” bir devlete dönüşmesi Farslaşma süreci halinde gelişmiştir.</span></p>

  <p class="duz1" xml:lang="tr"><span class="duz">Tarih bugünkü iki ülkenin, Türkiye ve İran’ın kültürlerini ve resmi dillerini yüzyıllar boyu işte böyle hazırlamıştır! Türkiye’de Türkçenin, İran’da Farsçanın resmi dil olması tarihin eseridir.</span></p>

  <p class="duz-son-paragraf" xml:lang="tr"><span class="duz">Şimdi Osmanlı’da ve İran’da devlet ve din kurumlarına bakabiliriz.</span></p>

  <div class="calibre1" id="calibre_pb_6"></div>
</body>
</html>
