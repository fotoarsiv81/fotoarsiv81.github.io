<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }

  div.sgc-1 {height:0pt}
</style>
</head>

<body class="calibre">
  <div class="sgc-1" id="mehzep-ve-devlet"></div>

  <div class="calibre1" id="calibre_pb_0"></div>

  <h1 class="bolum-ismi-tek-satir" id="toc-anchor" xml:lang="tr"><span class="bolum-ismi">Bektaşilik ve Osmanlı şemsiyesi</span></h1>

  <p class="duz1" xml:lang="tr"><span class="duz">İstanbul’da toplanan Uluslararası 2. Ehl-i Beyt Kurultayı’nda, eski Osmanlı coğrafyasından ve çeşitli ülkelerden, özellikle de Balkanlar’dan gelen Alevi ve Bektaşi cemaat liderleri sırtlarında cüppeleri, başlarında Bektaşi kavuklarıyla sadece gönüllere değil, gözlere de bir kültür ziyafeti çektiler.</span></p>

  <p class="duz1" xml:lang="tr"><span class="duz">İzzettin Doğan liderliğindeki Cem Vakfı ile bu kurultayı düzenleyen Fermani Altun liderliğindeki Ehl-i Beyt Vakfı’nın çalışmalarını sempati ve takdirle izliyorum. Kültürel zenginliğimizin gelişmesi bakımından önemli buluyorum.</span></p>

  <p class="duz1" xml:lang="tr"><span class="duz">Ehl-i Beyt Kurultayı’nda Balkanlar’dan gelen kavuklu ve cüppeli Bektaşileri görüp de iktisat tarihçisi merhum Ömer Lütfi Barkan’ın anlattığı “kolonizatör Türk dervişleri”ni hatırlamamak mümkün mü?</span></p>

  <p class="duz1" xml:lang="tr"><span class="duz">Kökü Orta Asya’daki Hoca Ahmed Yesevi’ye kadar uzanan bu “derviş” ya da “Horasan erenleri” geleneği Anadolu’da başta Hacı Bektaş Veli ve Yunus Emre olmak üzere, Sarı Saltuk, Hacı Bayram, Somuncu Baba, Geyikli Baba, Kılıç Baba gibi tasavvuf erlerini yetiştirdi ve Balkanlar’a uzandı. Nitekim Ehl-i Beyt Kurultayı’na katılan Balkanlı temsilcinin adının Seyyid Naki Horasani (Horasanlı) olması da bu “silsile”yi ortaya koymaktadır.</span></p>

  <p class="duz1" xml:lang="tr"><span class="duz">Barkan’ın anlattığı gibi, çoğu Bektaşi olan bu şeyh ve dervişler, Balkan fetihlerinde askeri harekâttan önce veya sonra buralara yerleşerek zaviye ve tekkeler açmışlar, buraları kültürel ve sosyal merkezler haline getirmişlerdir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu merkezlerle Türk dil ve dinini yaymaya başlayacak bu misyonerlere ve gönüllü muhacirlere malik olmak, yeni kurulmakta olan Türk (Osmanlı) devletinin en büyük kuvvetini temsil etmiştir.</span></p>

  <p class="duz-ilk-paragraf" xml:lang="tr"><span class="duz">Bu şeyh ve dervişler, dünya ekonomik dengesi Atlantik’e kayıp da Osmanlı timar sistemi bozuluncaya kadar, Balkanlar’da Osmanlı sosyal nizamının önemli unsurlarından birini oluşturmuşlardır. Bizzat ziraatle, bağ, bahçe ve değirmencilik gibi işlerle uğraşarak hem göçebelere örnek olmuşlar, hem sosyal yardım faaliyetleriyle çevredeki Müslüman ve Hıristiyan ahalinin sevgisini kazanmışlardır.</span></p>

  <p class="duz1" xml:lang="tr"><span class="duz">Derviş gazi, alp, alperen, abdalan-ı Rum gibi adlarla anılan ve ilk Osmanlı padişahlarının gaza ve yol arkadaşları olan sufi (mistik) gazi-evliyalar ve müritler arasında “baciyan-ı Rum” (Anadolu bacıları) olarak adlanan kadın zümreler de vardır. Prof. Barkan kadın tekke şeyhlerinden bazılarının adlarını vermektedir: Kıza Bacı, Ahi Ana, Sakari Hatun, Hacı Fatma, Hendi Hacı, Sume Bacı gibi...</span></p>

  <p class="duz1" xml:lang="tr"><span class="duz">Osmanlı kayıtlarında bu kadın tekke şeyhleri “saliha ve mütedeyyine, ehl-i vilayet (yani evliya)” gibi saygılı ifadelerle anılmaktadır.</span></p>

  <p class="duz1" xml:lang="tr"><span class="duz">Bunlardan Hatun Ana, Hacı Bektaş Veli’nin mürididir ve Hacı Bektaş Veli onu evlat edinmiştir.</span></p>

  <p class="duz1" xml:lang="tr"><span class="duz">Osmanlı Devleti’nin kuruluşunda ve sosyal düzenin oluşmasında büyük rol oynayan esnaf teşkilatı Ahilik de bir sufi tarikatıdır. Osman Gazi’nin mürşidi Şeyh Edebalı kerametine inanılan ve son derece saygın bir Ahi şeyhidir, aynı zamanda fıkıh (İslam hukuku) âlimidir. Osman Gazi’nin bir rüyasını yorumlayarak küçük beyliğin büyük bir imparatorluk halinde dünyayı tutacağını “keramet” olarak haber vermesi, asırlar boyunca kuşakları etkilemiş, Osmanlı Beyliği’nin karizmasına büyük destek olmuştur.</span></p>

  <p class="duz1" xml:lang="tr"><span class="duz">Şeyh Edebalı’nın kızı Mal Hatun’u Osman Gazi’yle evlendirmesi, o devrin kültür anlayışında manevi bir “beşaret” (“müjde”) olarak yorumlanmıştır.</span></p>

  <p class="duz1" xml:lang="tr"><span class="duz">Osman Gazi, Orhan Gazi ve I. Murad Gazi zamanında Osmanlı Devleti’nin kuruluş gelişmesinde büyük rol oynayan Ahi Hasan, Ahi Mahmud ve Çandarlı Kara Halil de Ahi tarikatına mensuptur.</span></p>

  <p class="duz1" xml:lang="tr"><span class="duz">I. Murad’ın kendisi de Ahi reislerinden olup, “Ahilerden kuşandığım kuşağı Ahi Musa’ya kendi elimle kuşadup Malkara’ya Ahi diktim (atadım)” demektedir. Sultan Murad, Ahi Musa’ya verdiği “icazet”in isterlerse Ahi Musa’nın “evlatlarından ve gügeygülerinden (güveyilerinden) bunu hak edenler için de geçerli olacağının şer’le (şeriatla) zahir ve sabit olmasını” istemiştir.</span></p>

  <p class="duz1" xml:lang="tr"><span class="duz">İsmini andıklarımızdan başka, padişahla birlikte “gazi” derviş ve babalardan Abdal Murad, Abdal Musa, Tuğlu Baba, Konur Alp, Turgut Alp, Hüseyin Alp gibi kahraman “alperenler”i de saymalıyız.</span></p>

  <p class="duz1" xml:lang="tr"><span class="duz">Prof. Halaçoğlu’nun belirttiği gibi XIV. yüzyılın sonu ile XV. yüzyılda bu tarikatların kuvvetlenerek Anadolu’nun siyasi tarihinde söz sahibi olmaları beyliklerin, özellikle de Osmanlı’nın bu tarikatları himaye etmesi sebebiyledir. Osman Gazi ile çocukları baba ve dervişlere, şeyhlere, âlim ve mutasavvıflara son derece saygılıdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-1" id="footnote-231-1-backlink">[1]</a></span></p>

  <p class="duz1" xml:lang="tr"><span class="duz">Bu aşamada, Türkmen dervişleri ile Osmanlıların “yol arkadaşlığı” apaçık bellidir; birlikte “gazi”dirler, tekkede, zaviyede, dergâhta, tarikatta “yoldaş”tırlar.</span></p>

  <p class="duz1" xml:lang="tr"><span class="duz">Osmanlılar bu dervişlerin, şeyhlerin, tarikatların önemini takdir etmiş, bunlara topraklar tahsis ederek tekke ve zaviyeler açmalarını desteklemiştir.</span></p>

  <p class="duz1" xml:lang="tr"><span class="duz">Barkan’ın dediği gibi:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bir sosyal yardım kurumu olduğu kadar, bu tekkeler, aynı zamanda bir imar ve iskân vasıtası, emniyet ve ulaşım temini ve dinî propaganda bakımından birinci derecede ehemmiyetli tesislerdir.</span></p>

  <p class="duz-ilk-paragraf" xml:lang="tr"><span class="duz">Osmanlı padişahlarının toprak tahsis ederek desteklediği bu tekke, zaviye, dergâh gibi kurumların nasıl çalıştığına ilişkin bir örnek:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu zaviyelere uğrayan yolcular orada herkese açık bir misafirhane, yatacak yer ve yiyecek bulabilmektedir. Hatta bunlardan bazılarında mevcut kazan ve tepsilerin sayısı, hiç olmazsa ayin ve bayram günlerinde büyük ölçekte yemek dağıtıldığını ispat etmektedir. Mesela Hasköy’ün köylerinde Yağmur Oğlu Hasan Baba zaviyesinde 16 kazan, 37 tepsi ve 16 bakraç vardır ve senede 350 kadar adak koyun kesilmektedir...<a class="footnote-link" href="../Text/MEHZEP_VE_DEVLET_split_015.xhtml#footnote-231-2" id="footnote-231-2-backlink">[2]</a></span></p>

  <p class="duz-ilk-paragraf" xml:lang="tr"><span class="duz">Fetih ordularının manevi ve sosyal kolu olan bu sufi dervişler hem “gazi”dirler, “kâfirlere karşı gaza” yapmışlardır, hem de son derece hoşgörülü, dogmatizmden uzak, sevecen insanlardır.</span></p>

  <p class="duz1" xml:lang="tr"><span class="duz">Balkanlar’daki Pax Ottomana’nın sosyal ve kültürel dayanaklarından birinin bu tarikatlar olduğu muhakkaktır.</span></p>

  <p class="duz1" xml:lang="tr"><span class="duz">Ahmed Yesevi ve Hacı Bektaş Veli hazretlerinin Anadolu ve Balkanlar’daki “çerağ”ları olan şeyh ve dervişlerin temsil ettiği bu manevi ve sosyal değerler sayesinde Bektaşilik, Türk kültürünün yayılmasında çok önemli bir rol oynamış, Osmanlı tarafından da korunup desteklenmiştir. Bunun bir örneği, Budin (Budapeşte) fethinde şehit düşen Gülbaba’nın cenaze namazını Ebussuud Efendi’nin kıldırması, namaza bizzat Kanuni’nin katılması ve Kanuni’nin emriyle Gülbaba Türbesi’nin yapılmasıdır.</span></p>

  <p class="duz1" xml:lang="tr"><span class="duz">Macaristan’daki önemli Osmanlı eserlerinden biri olan Gülbaba Türbesi, Türkiye Cumhuriyeti hükümeti tarafından restore edilerek 3 Eylül 1997’de Türk ve Macar cumhurbaşkanlarının katıldığı resmi törenle ziyarete açılmıştır.</span></p>

  <p class="duz1" xml:lang="tr"><span class="duz">Şeriatın kurallarından ve kelamın (teoloji) ince tartışmalarından ziyade Allah, Muhammed, Ali ve Ehl-i Beyt sevgisi, iyilik, dayanışma, hoşgörü, diğerkâmlık gibi değerlere dayalı bir sevap duygusuyla birlikte, cihat ve gaza heyecanına dayalı tarikatlara çok genel bir terimle “sufi tarikatlar” denilmektedir. Alevi ya da Sünni denilsin, bu tarikatlarda aslolan tasavvuftur, sufiliktir, mistisizmdir. Bu “derviş gaziler” ve “bacı”lar sufi İslam’ın insanlarıdır, sufi Müslümanlardır.</span></p>

  <p class="duz1" xml:lang="tr"><span class="duz">Sufi hareketler standart bir tip oluşturmayıp çok çeşitlidir.</span></p>

  <p class="duz1" xml:lang="tr"><span class="duz">Birtakım “marjinal” gruplara da sufi denilmektedir.</span></p>

  <p class="duz1" xml:lang="tr"><span class="duz">Kentli, rafine, belli bir “irfan” ve “edep” geliştirmiş, entelektüel düzeyi yüksek, kültürümüz ve sosyal dokumuz için büyük katkılarda bulunmuş sufi tarikatlar da vardır ki, bunların hemen tamamının kökeni Türkistanlı Hoca Ahmed Yesevi’dir.</span></p>

  <p class="duz1" xml:lang="tr"><span class="duz">Sünni nitelikli Mevlevilik ile Alevi nitelikli Bektaşilik hem entelektüel ve moral bakımından, hem tarihi etkileri bakımından tarikatların en önemlileridir.</span></p>

  <p class="duz1" xml:lang="tr"><span class="duz">Sünni Osmanlı, başta bu ikisi olmak üzere, bütün sufi tarikatlarını desteklemiştir.</span></p>

  <p class="duz1" xml:lang="tr"><span class="duz">Prof. Metin Kunt şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hoşgörüleriyle, dogmatik-olmayan ve coşkulu İslam anlayışlarıyla bu, ister kentli ister kırsal kökenli, sufî tarikatları gayrimüslimlerin İslamı kabul etmesini kolaylaştırmışlardır. Ya da en azından, dinî olduğu kadar sosyal amaçlı birliktelikler sağlayarak, karşılıklı saygı içinde yakın ilişkilerle bir arada yaşamayı kolaylaştırmışlardır.</span></p>

  <p class="duz-ilk-paragraf" xml:lang="tr"><span class="duz">XIX. yüzyılda milliyetçilik cereyanları çıkıncaya kadar, devletin en zor dönemlerinde bile Balkanlar’da Osmanlı nizamına (Pax Ottomana) karşı Hıristiyan toplumların önemli bir ayaklanmaya yönelmemiş olmalarındaki sebeplerden biri de budur.</span></p>

  <p class="duz1" xml:lang="tr"><span class="duz">Çoğunluğu kesinlikle Yesevi ve Bektaşi olan bu dervişlerin Balkanlar’daki faaliyetlerini böyle anlatan Prof. Kunt, devletin tavrı konusunda da şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bunların işlevini takdir eden Osmanlılar, bu tarikatlara arazi bağışlayarak Balkanlar’da yayılmalarını teşvik etti. Bir bütün olarak baktığımızda, Müslümanlar kibirli istilacılar olarak değil, fakat çok defa hoşgörülü, zaman zaman da sevecen komşular olarak belirdiler.<a class="footnote-link" href="../Text/MEHZEP_VE_DEVLET_split_015.xhtml#footnote-231-3" id="footnote-231-3-backlink">[3]</a></span></p>

  <p class="duz-ilk-paragraf" xml:lang="tr"><span class="duz">Bundan başka devletin geliştirdiği üreticiyi koruma politikaları da Balkanlar’daki Osmanlı idaresinin uzun ömürlü olmasını sağlamıştır, ama bu ayrı bir konudur.</span></p>

  <p class="baslik" xml:lang="tr"><span class="duyuru-baslik">Bektaşiliğin etkileri</span></p>

  <p class="duz1" xml:lang="tr"><span class="duz">Bektaşilik, hoşgörülü ve yumuşak hayat anlayışıyla gayrimüslimleri en çok etkileyen İslam tarikatlarından biri, belki birincisi olmuştur. Sadece Balkanlar’da değil, Anadolu’da da Türk kültürünün Hıristiyan toplulukları etkilemesinde Bektaşilik de büyük bir rol oynamıştır.</span></p>

  <p class="duz1" xml:lang="tr"><span class="duz">Türk kültüründen büyük çapta etkilenmiş olan Ermeni halk ozanlarına “aşug” (“âşık”) denilmiştir. Çünkü onlar da aynen bizim âşıklar gibi bağlama çalıp, aynı tarz şiirler söylüyorlardı. Bunlar arasında Bektaşi kültürünü ve itikadını benimsemiş “aşug”ların önemli bir yer tutması Bektaşi kültürünün etki gücünü gösteren kanıtlardır.<a class="footnote-link" href="../Text/MEHZEP_VE_DEVLET_split_015.xhtml#footnote-231-4" id="footnote-231-4-backlink">[4]</a></span></p>

  <p class="duz1" xml:lang="tr"><span class="duz">Devletlerin din kurallarıyla idare edildiği o çağlarda, İslam’ın Sünni akidesine ve esnek Hanefi fıkhına dayanan Osmanlı Devleti, Bektaşiliğe saygı göstermiş, pek çok Alevi ve Bektaşi şeyhine toprak tahsis ederek buralarda dergâh ve zaviyelerin oluşmasını sağlamıştır. Osmanlı’nın gittiği her yere İslam’ın Sünni yorumuyla birlikte Alevi ve Bektaşi yorumları da gitmiş, aynı bayrak altında yürümüşlerdir.</span></p>

  <p class="duz1" xml:lang="tr"><span class="duz">Evliya Çelebi’ye göre XVII. yüzyılın ortalarında Osmanlı İmparatorluğu’nda 700 kadar Bektaşi tekkesi faaliyet gösteriyordu. Osmanlı tarihçiliğinin yaşayan en büyük ismi Prof. Halil İnalcık bu rakamda biraz mübalağa olabileceğini söyler. Ama İnalcık’a göre de Balkanlar’da İslam’ın yayılmasına, bu hoşgörülü ve sosyal yönleriyle Bektaşi tarikatının tekkeleri, dergâh ve zaviyeleri öncülük etmiştir. XIX. yüzyıl başlarında İstanbul nüfusunun beşte birinin Bektaşi olması da bu hoşgörülü tarikatın önemini göstermektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-5" id="footnote-231-5-backlink">[5]</a></span></p>

  <p class="duz1" xml:lang="tr"><span class="duz">Bir tahmine göre de, 1925’lere doğru, yani tekke ve zaviyeler kapatılmadan önce Türkiye nüfusunun yüzde 10 ila 20 arasında bir bölümü Bektaşi idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-6" id="footnote-231-6-backlink">[6]</a></span></p>

  <p class="duz1" xml:lang="tr"><span class="duz">Balkanlar’da İslami misyonerlik hareketini Bektaşi dervişlerinin başlatmış olması, buralarda diğer Sünni ve Alevi tarikatlarına göre Bektaşiliğin daha bir yaygın ve kurumlaşmış olmasını da sağlamıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-7" id="footnote-231-7-backlink">[7]</a></span></p>

  <p class="duz1" xml:lang="tr"><span class="duz">Son derece ilginçtir ki, 1912 yılında Sünni Osmanlı Devleti’nin bölgeden çekilmesinden, yani Osmanlı şemsiyesinin kalkmasından sonra, Balkanlar’da Bektaşilik hızla gerilemiştir. Bunun en önemli sebebi, Balkanlar’daki Müslüman nüfusun büyük kitleler halinde Anadolu’ya göçmesidir. Fakat dikkat çeken bir husus daha var: Balkanlar’da kalan Müslümanlardan Bektaşilerin bir bölümü Nakşi ve Halveti tarikatlarına yönelmişlerdir.<a class="footnote-link" href="../Text/MEHZEP_VE_DEVLET_split_015.xhtml#footnote-231-8" id="footnote-231-8-backlink">[8]</a></span></p>

  <p class="duz1" xml:lang="tr"><span class="duz">Balkanlar’da Osmanlı şemsiyesi kalkınca orada Sünni ya da Alevi, Türk ya da Boşnak, Müslüman nüfus anavatan Anadolu’ya göçmüştür. Kalanlardan Bektaşilerin bir kısmının, “kuralcı” Sünni Nakşi ve Halveti tarikatlarına yönelmeleri arada geçişler olduğunun kanıtıdır. Bunun incelenmesi gereken bazı sosyolojik ve psikolojik sebepleri olmalıdır.</span></p>

  <p class="duz1" xml:lang="tr"><span class="duz">Her ne olursa olsun, her mezhep, tarikat ve etnisiteden Müslüman kültürler ve bunların kurumları olan tarikatlar, vakıf, tekke ve zaviyeler geniş Osmanlı şemsiyesi altında çok geniş bir kültürel zenginlik oluşturmuşlardır. Aralarında önemli bir çatışma da yaşanmamıştır.</span></p>

  <p class="duz1" xml:lang="tr"><span class="duz">Devletle vahim sorunlar yaşanmıştır. Ama kültürel zenginlik ve halk arasındaki barışçı ilişkiler daima sürmüştür. Bütün bu sebeplerle tarihimizin de, tıpkı toplumumuz gibi, hem çoğulcu özelliği vardır, hem bütünlüğü vardır. Kesin olan şudur ki, Alevi ve Bektaşi kültürünü, kökendeki Selçuklulardan koparmak imkânsız olduğu gibi, Osmanlı tarihinden de koparmak imkânsızdır.</span></p>

  <p class="baslik" xml:lang="tr"><span class="duyuru-baslik">Tarihin anlamı</span></p>

  <p class="duz1" xml:lang="tr"><span class="duz">Sadece bizde değil, Batı’da da tarihçilik çeşitli aşamalardan geçmiştir. Destanlar yazılmıştır, hanedan tarihleri, “eğitsel” tarihler yazılmıştır. Sınıf, bölge, kent (burg) tarihleri yazılmıştır, tarihi mirası reddetmek için “pozitivist” tarihler yazılmıştır.</span></p>

  <p class="duz1" xml:lang="tr"><span class="duz">Milli devletlerin oluşumunda yeni devlete temel oluşturacak “millet” tarihleri yazılmıştır...</span></p>

  <p class="duz1" xml:lang="tr"><span class="duz">Tarihçiliğin bugünkü aşamasında artık “uzun dönemli” sosyolojik süreçleri ve süreçlerin iç ilişkilerini dikkate alan bir tarihçilik geçerlidir.</span></p>

  <p class="duz1" xml:lang="tr"><span class="duz">Bizde uzun süre tarihe çok genel normatif (değer yüklü) kavramlarla ve “çizgisel” (lineer) zihniyetle bakılmıştır. Osmanlı yöneticileri ve tarihçileri, sosyal bilimlerin bilinmediği bir çağda, devletle çelişen grupları “zındık, mülhit, eşirra” gibi kavramlarla suçlamış, problemin ekonomik ve sosyal değil, “itikadi” olduğunu zannetmişlerdir.</span></p>

  <p class="duz1" xml:lang="tr"><span class="duz">Cumhuriyet tarihçiliğinde de aynı normatif tavır devam etmiş, sadece “norm” değişmiştir; yeni resmi ideolojinin “zındık, mülhit ve eşirra”sı “irtica”dır.</span></p>

  <p class="duz1" xml:lang="tr"><span class="duz">1932’de toplanan “Birinci Türk Tarih Kongresi” tarihin nasıl ideolojik-zihni bir kurgu gibi algılandığını, tarihteki süreçlere analitik bir zihniyetle bakılmadığını gösterir.</span></p>

  <p class="duz1" xml:lang="tr"><span class="duz">Mamafih, milli tarihlerin doğuşunda romantik dönemler vardır. Yeni milli devleti kuranlar, kuruluştaki amaçlarına göre romantik bir tarih düşünmüşlerdir. Bundan başka, modern ideolojiler, özellikle devrimci hareketler de tarihi alet olarak kullanmışlardır.</span></p>

  <p class="duz1" xml:lang="tr"><span class="duz">Fuat Köprülü’nün yıllar önce söylediği gibi, “tarihin siyasi menfaatler uğruna yahut marazi ideolojileri müdafaa maksadıyla bir ‘yalancı şahit’ gibi kullanılması... acı ve faydasız”dır. Artık, romantik yahut pozitivist veya resmi-ideolojik kurgular yerine, “her şeyden evvel ilmi bir hakikatin hizmetkârı” olması gerektiğini unutmadan “tarihi hakikat”i araştırmak gerekmektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-9" id="footnote-231-9-backlink">[9]</a></span></p>

  <p class="duz1" xml:lang="tr"><span class="duz">Aksi halde tarih, bugünkü ideolojik kavgaların bir aleti durumuna düşer.</span></p>

  <p class="duz1" xml:lang="tr"><span class="duz">Ünlü tarihçi Leon E. Halkin, “şimdiki zaman, tarihe kendi çözümlemesini empoze ettiği zaman onu bozar” diyor. “Tarih bilgisi insanların anlaşmasına ve sulh içinde yaşamasına yardım etmezse, neye yarar?” diye soran Halkin, çağdaş tarihçiliğe örnek olarak Fustel de Coulanges’ın romantizme ve pozitivizme şiddetle karşı çıkışını örnek vermektedir.</span> <span class="italik">Eski Fransa’nın Müesseselerinin Tarihi</span> <span class="duz">adlı kitabını yazdığında büyük tarihçi Fustel şunları söylemiş:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu kitabı yazarken biz Fransa’nın eski müesseselerini ne övmeyi ne de yermeyi düşündük, sırf onları tasvir etmeye ve aralarındaki bağlantıları göstermeye niyetlendik.<a class="footnote-link" href="../Text/MEHZEP_VE_DEVLET_split_015.xhtml#footnote-231-10" id="footnote-231-10-backlink">[10]</a></span></p>

  <p class="duz-ilk-paragraf" xml:lang="tr"><span class="duz">Halbuki pozitivist Aydınlanma ideologlarına göre tarihteki müesseseler mutlaka gerici, kötü, karanlık olmalıydı. Milliyetçi romantizme göre ise aksi...<a class="footnote-link" href="../Text/MEHZEP_VE_DEVLET_split_015.xhtml#footnote-231-11" id="footnote-231-11-backlink">[11]</a> Daha kötüsü, tarihe böyle bakan bir kafanın günümüzdeki olaylara da sosyal bilim mantığıyla değil, ideolojik önyargılarla, “iç düşman” paranoyasıyla bakmasıdır.</span></p>

  <p class="duz1" xml:lang="tr"><span class="duz">Tarih bilincinin gelişmediği dönemlerin eseri olan bu yargılayıcı tarihçiliği büyük tarihçi Marc Bloch şöyle eleştirir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Tarihçi uzun süre ölü kahramanlara methiye veya lanet dağıtmakla yüklü bir cins taraf yargıcı rolü oynamıştır. Bu tavrın, güçlü bir şekilde kök salmış bir içgüdüye tekabül ettiğine inanmak gerekmektedir...</span></p>

  <p class="duz-ilk-paragraf" xml:lang="tr"><span class="duz">Böyle bir yaklaşımda tarihin “yalnızca bir siyah-beyaz tablosu” haline gelerek muğlak gerçekliğin kaybolacağını belirten Bloch, tarihçiliğin bir yargılama değil, bir analiz işlemi olduğunu anlatır, Fransız Aydınlanma filozoflarının tarihi yargılama çabalarını eleştirir.<a class="footnote-link" href="../Text/MEHZEP_VE_DEVLET_split_015.xhtml#footnote-231-12" id="footnote-231-12-backlink">[12]</a></span></p>

  <p class="duz1" xml:lang="tr"><span class="duz">Çağımızda analitik düşünce, tarih araştırmaları için de gerekmektedir.</span></p>

  <p class="duz1" xml:lang="tr"><span class="duz">Zihnimizdeki pozitivist ya da romantik kurgu, tarihin karmaşıklığının üzerine sürekli bir ak-kara şalı örtebilir mi? İşte şimdi toplumsal gelişmenin kaldırdığı şalın altından ortaya çıkan olguların tarihleri önem kazanmaktadır: Sünnilik, Alevilik, Bektaşilik, Kürtlük, bölgeler ve kentler hakkındaki tarihler gibi...</span></p>

  <p class="duz1" xml:lang="tr"><span class="duz">Bizim zihin alışkanlığımız “milli tarih” ya da “ulus tarihi”dir, geçmiş olaylara böyle bir tarihi “inşa” etmek amacıyla bakılmasıdır.</span></p>

  <p class="duz1" xml:lang="tr"><span class="duz">Şimdi toplumsal olgular olarak ortaya çıkan mezhepler, tarikatlar, etnisite, bölge ve her türden “partiküler” altkültür konularının tarihi köklerini incelerken, önümüzde zihni bir tuzak vardır: Ayrı “millet” tarihlerini inceliyormuş gibi “inşacı” bir mantıkla düşünme tehlikesi!</span></p>

  <p class="duz1" xml:lang="tr"><span class="duz">Halbuki, Fustel’in belirttiği gibi, “aradaki bağlantılar” ortak milli tarihimizi oluşturan iç içe süreçlerdir ve son derece önemlidir. Aksi halde tarih mezheplerin, etnisitelerin, bölgelerin, devletlerin, kurumların “kabile hikâyesi”ne dönüşür ve tanınmaz hale gelir.</span></p>

  <p class="baslik" xml:lang="tr"><span class="duyuru-baslik">Ortodoks, heterodoks</span></p>

  <p class="duz1" xml:lang="tr"><span class="duz">Tarihte yeni araştırmalar ve yeni bulgular olduğu gibi, yeni bakış açıları ve yeni yorumlar da ufkumuzu genişletir. Tarih kesin, donmuş, sabitleşmiş bir “hakikat” değildir; sürekli yeni boyutları ve anlamları bulunmaktadır. Bu nispi “muğlaklık” zihnimiz için bir kazançtır: İçinde yaşamakta olduğumuz süreçlerin de karmaşık ve muğlak olduğunu anlamamıza yardım eder, günümüzün süreçleri ve tartışmaları hakkında kesin, donmuş, sabit düşünceli olmaktan kurtuluruz.</span></p>

  <p class="duz1" xml:lang="tr"><span class="duz">Olaylara “mavi kuvvetler” ile “kırmızı kuvvetler”in, “ak” ile “kara”nın çarpışması şeklinde yalın bir savaş oyunu gibi bakmaktan kurtuluruz.</span></p>

  <p class="duz1" xml:lang="tr"><span class="duz">Tarihçi Cemal Kafadar’ın yeni bir yaklaşımını örnek vermek istiyorum.</span></p>

  <p class="duz1" xml:lang="tr"><span class="duz">Yakın zamana kadar tarihteki dini hareketler “ortodoksi” ve “heterodoksi” diye iki başlık altında incelenmiştir. “Doksi” (“doxy”), Latince “görüş, doktrin, inanış” anlamına geliyor.</span></p>

  <p class="duz1" xml:lang="tr"><span class="duz">“Ortodoksi”yle kastedilen, bir camiadaki ana akımdır, büyük çoğunluğun doğru kabul ettiği, kuralları, kurumları, kitabiyatı belirlenmiş, işlenmiş akımlardır ki, Sünnilik böyledir.</span></p>

  <p class="duz1" xml:lang="tr"><span class="duz">“Ortodoks iktisat” denildiği zaman da iktisat ilminde iktisatçıların çoğunluğunca doğru kabul edilmiş, iktisadın “klasik” kurallarına bağlı görüşler kastedilmiş olur.</span></p>

  <p class="duz1" xml:lang="tr"><span class="duz">“Heterodoks” ise “kabul edilmiş ve kurumlaşmış doktrin ve görüşlerle uyum halinde olmayan” anlamına gelir. (</span><span class="italik">Webster’s</span><span class="duz">)</span></p>

  <p class="duz1" xml:lang="tr"><span class="duz">Alevilik bu anlamda “heterodoks” bir mezheptir.</span></p>

  <p class="duz1" xml:lang="tr"><span class="duz">Cemal Kafadar incelediğimiz dönemdeki tarikatları ve dini hareketleri “ortodoks” ve “heterodoks” diye ikiye ayırmanın kolay olmadığını belirtiyor, “metadoksi” diye yeni bir kavram geliştiriyor.</span></p>

  <p class="duz1" xml:lang="tr"><span class="duz">Gerçekten, Osmanlı’da Osman ve Orhan Gazilerin Türkmen gelenekleriyle karışmış Sünniliği ile sonraki dönemlerde işlenmiş medrese kültürüyle oluşturulmuş Sünnilik aynı değildir.</span></p>

  <p class="duz1" xml:lang="tr"><span class="duz">Fuat Köprülü, Abdülbaki Gölpınarlı ve Ahmet Yaşar Ocak gibi saygın tarihçilerimizin “heterodoks” olarak nitelediği Baba İlyas ile onun müritleri olan Hacı Bektaş Veli ve Şeyh Edebalı da birbirlerinin aynı değildirler. Anadolu Selçuklularına karşı çok büyük ve tahripkâr bir isyana liderlik eden Türkmen şeyhi Baba İlyas ile onun müritleri olarak yola çıkıp kendi yollarını oluşturmuş olan Şeyh Edebalı ve Hacı Bektaş Veli, ondan farklıdırlar. Şeyh Edebalı ve Hacı Bektaş, devletin kuruluşuna büyük katkıda bulunmuşlardır.</span></p>

  <p class="duz1" xml:lang="tr"><span class="duz">Ayrıca Kafadar, Baba İlyas’ın oğlunun adının Ömer olmasına ve Osman adında müridinin bulunmasına dikkat çekiyor. Sünnilik dışı (heterodoks) İslam’da bu iki ismin makbul olmadığı malumdur.</span></p>

  <p class="duz1" xml:lang="tr"><span class="duz">Bundan başka, Şeyh Edebalı ve Hacı Bektaş Veli ile Osman ve Orhan Gaziler Babai-Vefai tarikat çevresine mensupturlar.</span></p>

  <p class="duz1" xml:lang="tr"><span class="duz">Hangisi “ortodoks”, hangisi “heterodoks”tur?!</span></p>

  <p class="duz1" xml:lang="tr"><span class="duz">Kafadar, bu kavramların o zamanki Anadolu’nun son derece renkli dini tablosunu anlatmaya yetmeyeceğini belirterek “ ‘doksi’lerin ötesinde bir metadoksi durumunun bulunduğunu” belirtiyor.<a class="footnote-link" href="../Text/MEHZEP_VE_DEVLET_split_015.xhtml#footnote-231-13" id="footnote-231-13-backlink">[13]</a></span></p>

  <p class="duz1" xml:lang="tr"><span class="duz">Metadoksi, yani “doksi ötesi” bir Müslümanlık...</span></p>

  <p class="duz1" xml:lang="tr"><span class="duz">Bu, tarihe yeni bir yorumdur ve ufkumuzu açmaktadır.</span></p>

  <p class="duz1" xml:lang="tr"><span class="duz">Alevi araştırmacı Reha Çamuroğlu da bu dönemdeki Osmanlı toplumu için benzer bir tespit yapmaktadır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Kuruluş ve yükseliş dönemleri diye nitelenen bu dönemlerin temel özelliği bu dinsel çeşitlilikti. Hacı Bektaş halifelerinden Abdal Musa’yı seferlerde bu dönemde görürüz. Geyikli Baba’yı Osmanlı beyleriyle ilişki içinde yine bu dönemde görürüz. Fatih Sultan Mehmed’in yanında Fazlullah-ı Hurufi’nin dervişlerini yine bu dönemde görürüz... Dinsel çeşitliliğin en çarpıcı sembolik örneklerinden birine Fatih Sultan Mehmed’in İstanbul’u fethi sırasında yanında bulundurduğu iki akıl hocasına tanık oluruz: Molla Gürani ve Akşemseddin. Bir din bürokratı ve bir halk İslamı önderi.<a class="footnote-link" href="../Text/MEHZEP_VE_DEVLET_split_015.xhtml#footnote-231-14" id="footnote-231-14-backlink">[14]</a></span></p>

  <p class="duz-ilk-paragraf" xml:lang="tr"><span class="duz">Bu iç içe tablo, Alevi-Sünni kavramlarının keskinleştiği sonraki devirlerde yapılmış tariflere uymuyor! Demek ki, tarihin bir döneminde karşılıklı propagandalarla zihinlerde oluşturulmuş Alevi ve Sünni kavramlarıyla tarihin bütün dönemlerini izah edemeyiz. Tarihi süreçler zihnimizdeki kategoriler kadar net, berrak, ayrışmış ve düz (lineer) değildir!</span></p>

  <p class="duz1" xml:lang="tr"><span class="duz">Tarihçinin, hatta analitik düşünceli bir aydının görevi bu uzun dönemli ve muğlak süreçleri anlamaya çalışmaktır; “ak-kara” kavgasına kalkışmak değil...</span></p>

  <p class="duz1" xml:lang="tr"><span class="duz">Tarihe uzun dönemler ve süreçlerin iç ilişkileri açısından baktığımızda görülmektedir ki, Alevi ve Bektaşi kültürü ile genel Osmanlı-Türk-İslam kültür ve tarihi “çoklukta birlik” şeklinde, bir bütünün parçalarıdır.</span></p>

  <p class="duz-son-paragraf" xml:lang="tr"><span class="duz">Ehl-i Beyt Vakfı’nın toplantısı için Balkanlar’dan Bektaşi kavuklarıyla İstanbul’a gelenler bu “çoklukta birliğimizin” canlı kanıtlarıydı.</span></p>

  <p class="ikon" xml:lang="tr"><span><img alt="icon2b.jpg" class="generated-style1" src="../Images/icon2b_fmt.jpeg" /></span></p>

  <div class="calibre1" id="calibre_pb_1"></div>
</body>
</html>
