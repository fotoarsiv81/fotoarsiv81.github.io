<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-3" xml:lang="tr"><span class="bolum-ismi">Şah İsmail ve Yavuz Selim</span></h1>

  <p class="duz1" xml:lang="tr"><span class="duz">İkisi de Türkmen Türkçesiyle konuşurlardı. Yavuz Selim bizim tarihimizin üç büyük padişahından biridir. Şah İsmail ise Azeri Türklerinin milli kahramanıdır.</span></p>

  <p class="duz1" xml:lang="tr"><span class="duz">Şah İsmail 1487’de Erdebil’de politik savaş veren bir tarikatın şeyh adayı olarak doğdu. 13 yaşındayken tarikat ve aşiret mensuplarından oluşturduğu ordusuyla Azerbaycan’daki Şirvan Şahlığı’nı yıktı. Çökmekte olan Akkoyunlu Devleti’ne son darbeyi vurup Tebriz’de dedesi Uzun Hasan yerine İran şahlığı tacını giydiğinde 14 yaşındaydı.</span></p>

  <p class="duz1" xml:lang="tr"><span class="duz">Yavuz Selim 1470’te Amasya’da, II. Bayezid’in en küçük oğlu olarak dünyaya geldi. Fatih’in şehzadesi olan Bayezid o sırada Amasya’da sancak beyi idi. Selim’in annesi Dülkadiroğulları’ndan Alaüddevle Bey’in kızı Ayşe Hatun’dur.</span></p>

  <p class="duz1" xml:lang="tr"><span class="duz">Bayezid 1481’de padişah olunca oğlu Selim’i de Trabzon sancak beyliğine atadı; demek ki, Selim ilk devlet görevini üstlendiğinde 18 yaşındaydı. Trabzon sancak beyi olması da önemlidir. Çünkü Safevi tarikatını politize eden Şeyh Cüneyd bir ara Trabzon’u kuşatmıştı; Safevi-Osmanlı sınırına yakın Trabzon’da Selim, Şah İsmail’in faaliyetlerini daha yakından izleyecek, tabii küplere binecekti.</span></p>

  <p class="duz1" xml:lang="tr"><span class="duz">Selim de hırslı ve enerjikti.</span></p>

  <p class="duz1" xml:lang="tr"><span class="duz">Hatta babasından sonra saltanatı kardeşlerine kaptırmamak düşüncesiyle, oğlu Süleyman’ı İstanbul’a yakın Bolu’ya sancak beyi olarak tayin ettirmişti. Bayezid’in öteki şehzadesi Ahmed buna tepki gösterince Süleyman Bolu’dan alınıp Karadeniz’in öteki yakasındaki Kırım’da Kefe sancak beyliğine atanmıştı.</span></p>

  <p class="duz1" xml:lang="tr"><span class="duz">Belli ki, Selim de İsmail de ilerde devleti yönetme ve fetihler yapma hırsıyla büyümüşlerdir.</span></p>

  <p class="duz1" xml:lang="tr"><span class="duz">İkisinin de deha çapında üstün yeteneklere sahip, atılgan, enerjik, sert, hatta bazen gaddarlık derecesinde sert liderler olduğu muhakkaktır.</span></p>

  <p class="duz1" xml:lang="tr"><span class="duz">Farsça şiirler yazan Yavuz’un Türkçe tek dörtlüğü olduğu halde, Safevi hükümdarı Şah İsmail’in “Hatai” mahlasıyla Türkçe bir divanı vardır.</span></p>

  <p class="duz1" xml:lang="tr"><span class="duz">İkisi arasındaki kanlı kavga iki ayrı “millet”in kavgası değildir; çünkü o çağda dünyanın hiçbir yerinde bugünkü anlamda “millet” bilinci ve realitesi yoktu. O yüzden ne şahtan kaçıp Osmanlı’yı destekleyenler İran’ın “hain”leridir, ne de Osmanlı’ya isyan edip şaha destek verenler “hain”dir.</span></p>

  <p class="duz1" xml:lang="tr"><span class="duz">Tarihin o dönemi bizde de Avrupa’da da siyasi aidiyetlerin “millet”, hatta “ülke” kavramlarına göre değil, mezhep, aşiret, feodalite ve hanedan kavramlarına göre oluştuğu devirlerdir.</span></p>

  <p class="duz1" xml:lang="tr"><span class="duz">Her tarihi olaya kendi devrinin şartları açısından bakmak gerekir.</span></p>

  <p class="duz1" xml:lang="tr"><span class="duz">O zamanlarda Anadolu’daki göçebe veya yarı göçebe Türkmen hayat tarzı (Sünni olsa bile) serbest, başına buyruk, merkezi otoriteden hoşlanmayan, gerektiğinde “Ferman padişahın, dağlar bizimdir” diyen bir hayat tarzıdır. Dini inanışları da (Sünni olsalar bile) “akaid”, “kelam” ve “fıkh”ın ince kurallarına değil, içten gelen pek yoğun duygulara, mistik (sufi) coşkulara eğilimlidir. Bunun büyük bir kültürel zenginlik kaynağı olduğu da muhakkaktır.</span></p>

  <p class="duz1" xml:lang="tr"><span class="duz">Devlet ve kentler ise, kayıt ve kuralların, hiyerarşinin, “teşkilat ve teşrifat”ın, vergi ve maliyenin ifadesidir.</span></p>

  <p class="duz1" xml:lang="tr"><span class="duz">Şah İsmail ve Yavuz bu iki farklı toplumsal yapının temsilcileri gibi çarpışmışlardır.</span></p>

  <p class="duz1" xml:lang="tr"><span class="duz">Yavuz Selim artık ordu ve bürokrasisiyle “devletleşmiş” bir yapının “sultan”ıdır.</span></p>

  <p class="duz1" xml:lang="tr"><span class="duz">Şah İsmail ise Oğuz-Türkmen aşiret geleneklerine dayanan bir sufi tarikat reisliğinden İran tahtının hükümdarlığına tırmanmıştır, hem ruhani-mistik, hem de siyasi bir liderdir...</span></p>

  <p class="baslik" xml:lang="tr"><span class="duyuru-baslik">Safevi tarikatı</span></p>

  <p class="duz1" xml:lang="tr"><span class="duz">Şah İsmail’in hayat hikâyesini bilmeden onun müthiş enerjisini anlamak mümkün değildir... Kökler, Erdebil’de Şeyh Safiyeddin’in (kısaltılmışı Safi) kurduğu Sünni Safevi tarikatına kadar gider...</span></p>

  <p class="duz1" xml:lang="tr"><span class="duz">Safevi adı kelime anlamı olarak bu Şeyh Safiyeddin’den gelmektedir, Safi’nin müritleri, taraftarları demektir.</span></p>

  <p class="duz1" xml:lang="tr"><span class="duz">Şeyh Safi’den sonra, şeyhlik babadan oğula intikal ederek, dördüncü sırada Şeyh Cüneyd’e geçer. Şeyh Cüneyd müthiş bir siyasi ihtirasa ve enerjiye sahiptir. Şeyhlik postunu ele geçirmek için amcası Şeyh Cafer’le çarpışmış, yenilince Anadolu’ya kaçmıştır. Burada topladığı müritleriyle Trabzon’u kuşatmış, Osmanlı kuvvetlerince Anadolu’dan çıkarılınca da Erdebil’e giderek Sünni Akkoyunluların desteğiyle şeyhlik postuna oturmuştur.</span></p>

  <p class="duz1" xml:lang="tr"><span class="duz">Tarihçi R. Savory’ye göre, Safevi tarikatını ilk “militanlaştıran” odur. Cüneyd, “ruhani otoriteyle yetinmemekte, bu dünyada hükümdar olmak istemektedir”. Safevi tarikatında kendisine ilk “sultan” dedirten de odur. Mevcut Sünni otoritelere karşı “iktidar” kavgasına girişen Cüneyd için yol, militan Şii-sufi bir ideolojidir. Bu haliyle Cüneyd, ılımlı Şii Karakoyunlu Türkmen devletiyle de çatışmıştır.</span></p>

  <p class="duz1" xml:lang="tr"><span class="duz">Cüneyd Sünni Akkoyunlu hükümdarı Uzun Hasan’ın kız kardeşi Halime Begüm’le evlidir. Uzun Hasan rakibi Karakoyunlulara karşı Cüneyd’le akraba olarak onu yanına çekmek istemektedir.</span></p>

  <p class="duz1" xml:lang="tr"><span class="duz">Cüneyd önemli bir güçtür, Kafkasya’daki “kâfirler”e karşı, 10 000 kişilik mürit ordusuyla “cihat” ve “gaza” akınları düzenleyebilmektedir! Böylece ünü daha da artmış ve cengâver (savaşçı) Türkmenler üzerinde etkili olmuştur. Türkmenler onun doğaüstü güçlere sahip, yarı ilahi bir varlık olduğuna inanmaktadır.</span></p>

  <p class="duz1" xml:lang="tr"><span class="duz">Savory, bazı Türkmenlerin Cüneyd’e Tanrı (ilah), oğlu Haydar’a da (Şah İsmail’in babası) “Tanrı’nın oğlu” (ibn-ullah) olarak hitap ettiklerine, Cüneyd için “ondan başka tanrı yok” dediklerine dair iddialar bulunduğunu belirtir.<a class="footnote-link" href="../Text/MEHZEP_VE_DEVLET_split_015.xhtml#footnote-231-66" id="footnote-231-66-backlink">[66]</a></span></p>

  <p class="duz1" xml:lang="tr"><span class="duz">Herhalde Şeyh Cüneyd’den sonra, torunu Şah İsmail dahil, Safevi şeyhleri kendilerini bir biçimde doğaüstü güçlere sahip, tanrısal varlıklar olarak göstermişlerdir.</span></p>

  <p class="duz1" xml:lang="tr"><span class="duz">Belli ki, Cüneyd müthiş bir mistik karizmayla, göçebe Türkmenlerin eski Şamanistik doğaüstü mistik güçler inancına seslenerek ve kendisinde böyle doğaüstü niteliklerin bulunduğuna onları inandırarak, ölümüne bağlanmış bir göçer kitlesini kendine bağlamıştır.</span></p>

  <p class="duz1" xml:lang="tr"><span class="duz">Artık Uzun Hasan da Cüneyd’in savaşçı gücünden ve siyasi niyetlerinden rahatsız olur.</span></p>

  <p class="duz1" xml:lang="tr"><span class="duz">Henüz Müslüman olmamış Çerkezlere karşı Cüneyd bir “gaza” düzenlediği sırada, Uzun Hasan’ın gönderdiği kuvvetler savaş alanında Cüneyd’i öldürürler.</span></p>

  <p class="duz1" xml:lang="tr"><span class="duz">Yerine geçen oğlu Şeyh Haydar babasının siyasi ihtiraslarını devam ettirir. Uzun Hasan’ın kızlarından Halime Begüm Alemşah’la evlenir. İsmail bu evliliğin üç çocuğundan en küçüğüdür.</span></p>

  <p class="duz1" xml:lang="tr"><span class="duz">Şeyh Haydar, taraftarlarına “On İki İmam”ı temsilen 12 dilimli kırmızı Türkmen börkü giydirir ve ondan sonra kendilerine “Kızılbaş” denilmiştir.</span></p>

  <p class="duz1" xml:lang="tr"><span class="duz">Şeyh Haydar tarikat-aşiret ya da mürit ordusuyla Şirvan hükümdarı Ferruh’un üzerine yürür. Akkoyunlular askeri birlik göndererek Ferruh’u takviye ederler. Haydar’ın kuvvetleri mağlup edilir, Haydar da öldürülür.</span></p>

  <p class="duz1" xml:lang="tr"><span class="duz">Haydar öldürüldüğünde üç oğlu vardır: Ali, İbrahim ve henüz 2 yaşını doldurmamış İsmail!</span></p>

  <p class="duz1" xml:lang="tr"><span class="duz">Safevi tarikatına bağlı sufiler derhal Ali’nin etrafında toplanırlar. Tarikatın siyasi amaçlarından kuşkusu süren Akkoyunlu hükümdarı Yakub, Erdebil’e askeri birlik göndererek Haydar’ın çocukları Ali, İbrahim ve İsmail ile anneleri Halime Begüm’ün tutuklanmalarını emreder. Tutukluluk dört buçuk yıl sürer. Yakub onları öldürtmemiştir, çünkü çocukların dayısıdır.</span></p>

  <p class="duz1" xml:lang="tr"><span class="duz">Bu arada Akkoyunlu tahtına Rüstem geçmiştir. Öldürülme emrini Rüstem verecektir.</span></p>

  <p class="duz1" xml:lang="tr"><span class="duz">Savory’ye göre, “yaklaşan ölümü Ali’nin içine doğmuş” ve üç kardeş, tarikat üyelerinin yardımıyla Erdebil’e kaçmışlardır. Ali, başındaki 12 dilimli tarikat tacını 7 yaşındaki İsmail’e giydirerek ona şunları söyler:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Benim, babamızın ve atalarımızın intikamını Uzun Hasan’ın çocuklarından almanı istiyorum. Çünkü ilahi takdir senin adında tecelli edecektir, sen çok geçmeden Gilan’dan parlak bir güneş gibi yükseleceksin ve kâfirleri kılıcınla yeryüzünden silip süpüreceksin.<a class="footnote-link" href="../Text/MEHZEP_VE_DEVLET_split_015.xhtml#footnote-231-67" id="footnote-231-67-backlink">[67]</a></span></p>

  <p class="duz-ilk-paragraf" xml:lang="tr"><span class="duz">Babası ve ağabeyi öldürülen, kendisi de ölüm tehlikesi içinde yaşayan 7 yaşındaki İsmail’i bu sözlerin nasıl etkilediğini düşünmek zor değildir.</span></p>

  <p class="duz1" xml:lang="tr"><span class="duz">Rüstem’in askerleri Ali’yi öldürdüler, küçük İsmail ise müritler tarafından kaçırılıp kurtarıldı. Rüstem her evin tek tek aranıp İsmail’in bulunmasını emretti. 7 yaşındaki İsmail, Lahican bölgesinde o müridin evinden bu müridin evine, dört yıl her gün yakalanma korkusuyla gizlendi.</span></p>

  <p class="duz1" xml:lang="tr"><span class="duz">Daha ağabeyi Ali’nin ölümünden itibaren binlerce mürit tarafından âdeta tapılırcasına “mürşid-i kâmil”, hatta Mehdi olarak görülmüş, kendisinde doğaüstü birtakım güçlerin bulunduğuna inanılmıştır.</span></p>

  <p class="duz1" xml:lang="tr"><span class="duz">Ölüm ile Mehdilik arasındaki bu hayat tarzının İsmail’de uyandırdığı duyguları, öfkeyi, hırsı düşünmek zor değildir. Bir de gerçek olan dehası...</span></p>

  <p class="duz1" xml:lang="tr"><span class="duz">Anadolu’dan Ustaclu, Rumlu, Şamlu, Tekelü, Dülkadir, Kaçar ve Varsak Türkmen aşiretlerinden binlerce aile ona inanıp Erdebil’e giderek ona katılmışlardır. Gücü büyüyen İsmail, daha Akkoyunluları tepeleyip resmen İran tahtına geçmeden önce, babasını öldürten Şirvan Şahı Ferruh’a saldırmış ve aynı şekilde savaşta onu öldürtmüştür. İsmail bu sırada 13 yaşındadır!</span></p>

  <p class="duz1" xml:lang="tr"><span class="duz">Şiraz’ı aldığında buradaki Sünni ulemayı kılıçtan geçirdi. Güney Azerbaycan’daki Tebriz’de şah ilan edildikten sonra Bağdat’ı fethetti ve burada Sünniliğin büyük isimlerinden İmam-ı Azam Ebu Hanife ile Abdülkadir Geylani’nin türbelerini yıktırdı, Şiiliğin büyük isimlerinden, “On İki İmam”dan biri olan Musa Kâzım’a muhteşem bir türbe yaptırdı.</span></p>

  <p class="duz1" xml:lang="tr"><span class="duz">Bu akıl almaz başarıları İsmail’in ününü büyütüyor, müthiş karizmatik gücüne efsanevi bir kudret kazandırıyordu.</span></p>

  <p class="duz1" xml:lang="tr"><span class="duz">Anadolu’dan büyük kafileler halinde “Kızılbaş” taraftarları ziyaretine geliyordu. Şah İsmail bu ziyaretlerin sırf dini amaçlı olduğunu bildirerek Osmanlı Padişahı II. Bayezid’den izin istiyor, o da bu izni veriyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-68" id="footnote-231-68-backlink">[68]</a></span></p>

  <p class="baslik" xml:lang="tr"><span class="duyuru-baslik">Şah İsmail’in müthiş kudreti</span></p>

  <p class="duz1" xml:lang="tr"><span class="duz">Genç Şah İsmail artık Afganistan’dan Doğu Anadolu’ya kadar uzanan büyük bir imparatorluğun hükümdarıdır. Gücü mistik karizmasından, Türkmen oymaklarının ölümüne bağlılıklarından, onlara verdiği müthiş savaşçı enerjiden gelmektedir. Anadolu Türkmenleri arasında pek çok sayıda inanmış, ölmeye hazır, hatta artık isyan eden taraftarları vardır.</span></p>

  <p class="duz1" xml:lang="tr"><span class="duz">Anadolu’daki heterodoks-İslam’a bağlı göçebe ve köylü Türkmenler üzerinde Safevi tarikatının etkisi Şeyh Cüneyd zamanında artmış, Şah İsmail’le birlikte en yüksek noktasına ulaşmıştır. Bu yaygın bir anonim etki olmakla kalmayıp aynı zamanda tarikat olarak örgütlenmiştir.</span></p>

  <p class="duz1" xml:lang="tr"><span class="duz">Mesela, Anadolu’da Tekelü Türkmenlerinden 15 000 inanmışı etrafında toplayan Şahkulu Osmanlı’ya isyan ederek bütün taraftarlarıyla gidip şaha katılmaktadır.</span></p>

  <p class="duz1" xml:lang="tr"><span class="duz">Ve şah, bir kervanı soyduğu için bu Şahkulu’nu idam ettirmekten çekinmemektedir.</span></p>

  <p class="duz1" xml:lang="tr"><span class="duz">Osmanlı ise, Türkmen geleneklerine dayalı olarak kurulduğu halde, devletin ve kent hayatının kurumlaşması (bu arada medrese) geliştikçe Türkmen hayat tarzından uzaklaşmakta, üstelik, Türkmenleri yerleşik hayata geçmeleri ve vergi vermeleri için zorlamaktadır.</span></p>

  <p class="duz1" xml:lang="tr"><span class="duz">Osmanlı’nın bu zaafını, Türkmen-Safevi hükümdarı Şah İsmail iyi yakalamıştır. Anadolu’nun yarı göçebe Türkmenlerinde bu dışlanma ve yabancılaşma duygusu derinleşirken, İsmail, Türkmen mistisizmine (heterodoks sufilik) dayanan, Türkmenlerin Mehdici (mesiyanik) umutlarına seslenen ve onların kurulu düzene tepkilerini işleyen bir “Kızılbaş” hareketi başlatmıştır!</span></p>

  <p class="duz1" xml:lang="tr"><span class="duz">Şeyh Cüneyd’den itibaren ve bilhassa İsmail’le birlikte Anadolu’daki heterodoks-sufi İslama mensup Türkmenler arasında, Safevilerin gönderdiği “halife”ler Şah İsmail’in propagandasını yapmışlar ve kitleleri örgütlemişlerdir. Türkmenler Şah İsmail’in doğaüstü güçlere sahip bir Mehdi olduğuna inanmışlardır.</span></p>

  <p class="duz1" xml:lang="tr"><span class="duz">Şii radikalizmi ile Türkmen sufiliğinin birleşmesi daha derin ve coşkulu bir mistisizm yaratmıştır. Bu kültürde metafizik güçlere sahip “Mehdi” bekleyişi çok önemli bir etkendir.</span></p>

  <p class="duz1" xml:lang="tr"><span class="duz">İleride göreceğimiz gibi Şiilik’te “On İki İmam”a itikadi bir saygı ve bağlılık gösterilir. Şii inancına göre, “On İki İmam”dan sonuncusu olan Muhammed Mehdi ölmemiş, “gayb” âlemine çekilip “saklanmış”tır. Bir gün yeryüzünde adaleti tesis etmek üzere, “Mehdi” olarak dünyaya dönecektir.</span></p>

  <p class="duz1" xml:lang="tr"><span class="duz">Burada derin mistik coşkuyla birlikte, mistik boyutlara ulaşmış bir “adalet düzeni” özlemi belirgindir. Şiiliğin de Aleviliğin de “mazlum, garip, miskin” kavramlarına ileri derecede, mistisizm boyutlarında önem verdiğini biliyoruz. Sünni İslam’ın “hukuk” (fıkıh) ağırlıklı olarak algıladığı “adalet”, Şia ve özellikle de Alevi İslam’da protesto ağırlıklı, Mehdici (mesiyanik) ve mistik bir kavramdır.</span></p>

  <p class="duz1" xml:lang="tr"><span class="duz">Anadolu’nun “mazlum, garip, miskin”, yani “kenar”daki Türkmenleri işte Şah İsmail’de bu Mehdi’yi gördüler ve samimi bir coşkuyla bağlandılar.</span></p>

  <p class="duz1" xml:lang="tr"><span class="duz">Günümüzdeki İranlı tarihçi Moojan Momen şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Açıkça bellidir ki, İsmail kendisini Türkmen izleyicilerine, sadece “Saklı İmam”ın yeryüzündeki temsilcisi olarak değil, fakat “Saklı İmam”ın kendisi olarak tanıtıyor, hatta tanrısallığa (divinity, uluhiyet) sahip olduğunu iddia ediyordu. İsmail’e bağlananların “La ilahe ill’Allah, İsmail veliyyullah” diyerek, kendilerine bir zarar ulaşmayacağı inancıyla savaşa hiçbir zırh giymeden atıldıkları anlatılır. Böylece İsmail, İmam Ali (Hz. Ali) ile eşitleniyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-69" id="footnote-231-69-backlink">[69]</a></span></p>

  <p class="duz-ilk-paragraf" xml:lang="tr"><span class="duz">Şii ezanında, bildiğimiz ezana ek olarak Hz. Ali’ye bağlılığı anlatmak üzere “Ali’yyül veliyyullah” (“Ali, Allah dostu”) ifadesi vardır. Bu ifadenin İsmail için kullanılması, onun nasıl aşırı ve mistik bir tutkuyla yüceltildiğini, tanrısal, doğaüstü bir insan, bir kült halinde algılandığını gösterir.</span></p>

  <p class="duz1" xml:lang="tr"><span class="duz">Savory’ye göre, Şah İsmail “Hatai” mahlasıyla yazdığı bazı şiirlerinde, “tanrısal bir enkarnasyon”, yani kendi kişiliğinde Tanrı’nın cisimleştiği inancını telkin etmiştir. Savory, İsmail’in “uluhiyet” (“Tanrılık”) iddiasında bulunduğu çağrışımını yaptıran şiirlerinden örnekler verir. Bu şiirlerinde Şah İsmail “aynillahım” (“Tanrı’nın aynısıyım”), “yakin bil kim hüdadır Hatai” (“yakından bil ki Hatai, hüdadır”) demekte ve “benim evvel fail-i mutlak” diyerek Tanrı’ya ait bu sıfata kendisinin sahip olduğunu söylemektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-70" id="footnote-231-70-backlink">[70]</a></span></p>

  <p class="duz1" xml:lang="tr"><span class="duz">İslam literatüründe, Sünnilik tarafından şiddetle reddedilen ve kökleri eski Ortadoğu inançlarına giden bu tür inançlara “mücessime” ve “hulûl” adı verilmiştir; yani Allah’ın bir kişiye “hulûl” ettiği veya o kişide “cisimleştiği” (enkarnasyon) inancı...</span></p>

  <p class="duz1" xml:lang="tr"><span class="duz">Zaten çeşitli kültürlerde bir şekilde görülen “Mehdici” hareketlerin anlamı, ilahi sıfatlara veya doğuüstü güçlere sahip bir kurtarıcının geleceğine olan mistik inancı ifade eder.</span></p>

  <p class="duz1" xml:lang="tr"><span class="duz">Şamanların doğaüstü (metafizik) güçlere sahip oldukları şeklindeki eski Orta Asya inancı, şimdi İslami motifler ve ifadelerle heterodoks Müslüman Türkmenlerde devam etmektedir. Şah İsmail’in bu görünümünden Türkmenlerin nasıl etkilendiğini tahmin etmek zor değil; İsmail’in etkisi de bunu belirtir zaten...</span></p>

  <p class="duz1" xml:lang="tr"><span class="duz">Sosyal ve siyasi zorluklar yüzünden “kurtarıcı”ya derin bir özlem duyan Türkmenler içinden zaten zaman zaman Mehdi iddiasında bulunan mistik liderler ortaya çıkmış, isyanlar meydana gelmişti. Şah İsmail ise, sosyal huzursuzluğun çok daha derin olduğu bir zaman kesitinde çok daha karizmatik bir Mehdi olarak kendisini Türkmenlere herkesten fazla benimsetebilmiştir.</span></p>

  <p class="duz1" xml:lang="tr"><span class="duz">O zamanki sosyokültürel ortamı Prof. Faruk Sümer şöyle anlatır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Göçebe ve köylü Türkler, batıl inançlara çok inanan ataları Oğuzlar gibi bu çeşit adamlara meclub (kuvvetle bağlanmış) idiler. Onlar bu kimselerin gizli kuvvetlere sahip olduklarını sanıyorlardı. Esasen köylü ve göçebe Türkleri ziyaret eden, onlar ile daima temas ve münasebetlerde bulunanlar da (bu) dervişler ve şeyhlerdi; aralarında medreseden yetişen adamlar az olduğu gibi, şehir ve kasabalarda oturan medrese mensuplarının onlar ile teması pek zayıf idi. Kısaca, Türkiye’de, diğer İslam ülkelerinde olduğu gibi, halkın çoğunluğunu teşkil eden köylü ve göçebeler medresenin tesiri dışında bulunuyorlardı...<a class="footnote-link" href="../Text/MEHZEP_VE_DEVLET_split_015.xhtml#footnote-231-71" id="footnote-231-71-backlink">[71]</a></span></p>

  <p class="duz-ilk-paragraf" xml:lang="tr"><span class="duz">Osmanlı’yı, onun kurallarını ve kurumlarını tanımayan bu çoğu yarı göçebe ve daha az oranda köylü Türkmenlerde ise, tek saygın otorite, kendi içlerinden çıkmış “halife”, “baba”, “dede” gibi lakaplarla anılan “heterodoks” derviş ve şeyhlerdir.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Eski Türk şaman’larını hatırlatan bu “baba” lakaplı Türkmen şeyhleri, köylülerin ve göçebelerin manevî hayatlarının başlıca nâzımı ve hâkimi idiler; ne (medreseli) din âlimleri, ne de burjuva tarikatlarına mensup şeyhler, zihniyetine tamamiyle yabancı oldukları o muhitlerde “baba”larla mücadele edemezlerdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-72" id="footnote-231-72-backlink">[72]</a></span></p>

  <p class="duz-ilk-paragraf" xml:lang="tr"><span class="duz">Devleti ve Anadolu’daki düzeni derin bir şekilde sarsan “Kızılbaş” isyanları böyle güçlü bir sosyolojik zeminden kaynaklanıyordu.</span></p>

  <p class="duz1" xml:lang="tr"><span class="duz">“Alevi” demiyorum, çünkü Alevilik “Kızılbaş”tan daha geniş bir kültür ve irfan kavramıdır. Tarihte “Kızılbaş” deyimi, Şah İsmail ve onu destekleyen sufi-Türkmen hareketini ifade eder.</span></p>

  <p class="duz1" xml:lang="tr"><span class="duz">Şah İsmail, gönderdiği “halifeler” vasıtasıyla, Anadolu’da eski Türk inançlarının ağır bastığı heterodoks Müslüman Türkmen kültüründe “Ehl-i Beyt” ve “On İki İmam” gibi bazı “Şii İslam” unsurlarının güçlenmesini sağladı. Anadolu Türkmenliği bu noktadan itibaren Alevi kültürü olarak yeni bir senteze yöneldi.<a class="footnote-link" href="../Text/MEHZEP_VE_DEVLET_split_015.xhtml#footnote-231-73" id="footnote-231-73-backlink">[73]</a></span></p>

  <p class="duz1" xml:lang="tr"><span class="duz">Bu, heterodoks Türkmen Müslümanlığında (Şii yorum yoluyla da olsa) İslami motiflerin daha bir artması demektir ve olumlu bir kültürel katkıdır.</span></p>

  <p class="duz1" xml:lang="tr"><span class="duz">Osmanlı’ya yabancılaşmış olan Anadolu’daki heterodoks Türkmen aşiretleri, bekledikleri Mehdi’yi Şah İsmail’de bulduklarına inandılar ve muazzam bir mistik güce sahip olan Türkmen “baba”lar şahın lehine, padişahın aleyhine isyanlar başlattılar. (İran’da ise şaha karşı isyan ettiklerini göreceğiz.)</span></p>

  <p class="duz1" xml:lang="tr"><span class="duz">Şah İsmail ile sufi Türkmen kitleleri arasındaki ilişki, bir “mürşit-mürit” ilişkisidir. Şah İsmail, öteki sıfatlarına ilaveten, sıkı tarikat disiplini içinde “mürşid-i kâmil” olarak kabul edilmektedir. Tarikat teşkilatlanması yaygın, disiplinli ve sağlamdır. Heterodoks aşiretler ve sufi cemaatler, Şah İsmail’in “halife” denilen temsilcilerine bağlıdır. Bu “halife”ler Şah İsmail’in yanındaki “halifet ül-hulefa”nın (halifeler halifesi) emrindedirler; o da Şah İsmail’in emrinde...</span></p>

  <p class="duz1" xml:lang="tr"><span class="duz">“Halife” denilen yerel liderlerin işlevi hakkında fikir verebilecek bir örnek Nur Ali Halife’dir. Rumlu Türkmen aşiretinden olan Nur Ali, Şah İsmail’in Anadolu’daki önde gelen “halife”lerinden biridir. Çaldıran’dan iki yıl önce, Kara Hisar (Afyon) yöresine geldiğinde “sayıları üç dört bin civarında olan atlı müritler” kendisine katılmıştır. Atlı olmalarından göçer ya da yarı göçer olduğunu tahmin etmek yanlış olmasa gerektir. Savory, bu tür olayların Yavuz Selim’i daha da tahrik ettiğini yazar.<a class="footnote-link" href="../Text/MEHZEP_VE_DEVLET_split_015.xhtml#footnote-231-74" id="footnote-231-74-backlink">[74]</a></span></p>

  <p class="baslik" xml:lang="tr"><span class="duyuru-baslik">Şahın Türkmen devleti</span></p>

  <p class="duz1" xml:lang="tr"><span class="duz">Osmanlı gerçekten derin, köklü, ciddi bir tehditle karşı karşıya idi.</span></p>

  <p class="duz1" xml:lang="tr"><span class="duz">Anadolu’da sosyopolitik şartlar bakımından “gayri memnun” olan kitleler, Şah İsmal’in şahsında bir Mehdi bulduklarına tam bir sufi coşkusuyla inandıkları gibi, Safevi Devleti’nde de kendilerini görüyorlardı.</span></p>

  <p class="duz1" xml:lang="tr"><span class="duz">Şah İsmail’in Safevi Devleti, hem din anlayışı, hem askeri yapısıyla tam bir Türkmen aşiret devleti olarak kurulmuştu.</span></p>

  <p class="duz1" xml:lang="tr"><span class="duz">Parry’nin yazdıkları önemlidir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şah İsmail’in kurduğu Safevi Devleti’nin askeri gücü, öncelikle, uzun süre Anadolu’da yaşamış Türkmen aşiretlerinin savaşçılarına dayanıyordu. Bu savaşçılar İran’a geldiklerinde de aşiret kimliklerini korudular, aşiretlerinin reisleri Şah’ın eyalet valileri oldular; gençleri Şah’ın ordusunun esas kitlesini oluşturdular...<a class="footnote-link" href="../Text/MEHZEP_VE_DEVLET_split_015.xhtml#footnote-231-75" id="footnote-231-75-backlink">[75]</a></span></p>

  <p class="duz-ilk-paragraf" xml:lang="tr"><span class="duz">Tarihçi Arjomand, Anadolu’dan gelen bu heterodoks-Müslüman göçer aşiretlerini Şah İsmail’in “militan bir ‘gazi’ hareketine dönüştürdüğünü” belirtir. İsmail, kendisini Tanrı’nın tecelli ettiği ilahi bir kişilik gibi göstererek, kuvvetli mistik ve Mehdici duygularını bildiğimiz bu saf göçer Türkmenleri müthiş etkilemiş ve onları dinamik, savaşkan bir “gazi ordusu” haline getirmişti.<a class="footnote-link" href="../Text/MEHZEP_VE_DEVLET_split_015.xhtml#footnote-231-76" id="footnote-231-76-backlink">[76]</a></span></p>

  <p class="duz1" xml:lang="tr"><span class="duz">Safevilerin Sünni mezhebine mensup Osmanlı, Özbek ve İran’ın güneyindeki Araplarla savaşması, mezhep farkının “keskinleştirilmesi”ni gerektirmiş, İran milliyetçiliğine zemin hazırlamıştır.</span></p>

  <p class="duz1" xml:lang="tr"><span class="duz">Osmanlı ise, aynı Türkmen “gazi” dinamizmini Balkanlı Hıristiyan devletlere karşı seferber ediyordu. Fakat Osmanlı’da “nizami ordu”nun ve yerleşik kurumların gelişmesi sürecinde Türkmen göçerler “kenar”da kalmış, devlet kurumlarına yabancılaşmıştı.</span></p>

  <p class="duz1" xml:lang="tr"><span class="duz">Buna karşılık, Safevi Devleti’nde göçer Türkmenler Şah İsmail’in şahsında sadece duygudaşları olan bir “başbuğ”a ve “mürşid-i kâmil”e kavuşmakla kalmıyorlar, itibar da görüyorlar, mevki makam sahibi oluyorlardı.</span></p>

  <p class="duz1" xml:lang="tr"><span class="duz">Hatta aralarında kız alıp verme yoluyla Safevi hanedanı ile çoğu Anadolu kökenli olan “Kızılbaş” Türkmen aşiretleri arasında akrabalık da kuruluyordu. Szuppe’ye göre, “önemli her Kızılbaş aşiret grubu ile Safevi hanedanı arasındaki bu evlilik ittifakları politikası” sayesinde aşiretlerin Safevi hanedanına sadakati daha bir güçleniyordu. Bu evlenmelerden olan “hanedan kuzenleri”yle de Kızılbaş aşiretleri ekonomik ve sosyal avantaj, siyasi prestij ve güç kazanıyorlardı.<a class="footnote-link" href="../Text/MEHZEP_VE_DEVLET_split_015.xhtml#footnote-231-77" id="footnote-231-77-backlink">[77]</a></span></p>

  <p class="duz1" xml:lang="tr"><span class="duz">Safevi Devleti Kızılbaş Türkmenlere dayanıyordu. Prof. Faruk Sümer’e göre, Ustaclu, Varsak, Rumlu, Tekelü, Şamlu, Kaçar, Afşar ve Kamanlı Türkmenleri Safevi süvari ordusunu oluşturuyordu. Hatta Safevi Devleti’nde 14 “hanlık” (üst komutanlık) ve 10 sancak beyliği (valilik) şah tarafından Türkmen beylerine verilmişti.</span></p>

  <p class="duz1" xml:lang="tr"><span class="duz">Hatta İsmail’den sonraki bir saltanat krizinde, tahta geçecek yeni şahı “mirza” denilen Safevi şehzadeleri arasından Türkmen oymakları seçmişti. (Mirza, hükümdar çocukları anlamına gelen “emîrzade”nin kısaltılmışıdır.)</span></p>

  <p class="duz1" xml:lang="tr"><span class="duz">“Emîr ül-ümera” denilen üst komutanlık ile başka bir önemli askeri-siyasi makam olan “korucubaşılık” Türkmen beylerinin elindeydi.</span></p>

  <p class="duz1" xml:lang="tr"><span class="duz">Hillenbrand, eskiden beri Farsların elinde olan bürokraside ve eyalet yönetiminde görev alanların Safeviler zamanında yavaş yavaş “Türkleştiğini” belirtir. Çünkü, askeri güç Türki (Turkic) aşiret prensiplerine dayanmaktadır, sarayda bizzat “İran şahı” Türkçenin bir lehçesini (Azeri Türkçesi) konuşmaktadır ve fermanlar bu Türkçeyle yazılmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-78" id="footnote-231-78-backlink">[78]</a></span></p>

  <p class="duz1" xml:lang="tr"><span class="duz">Osmanlı’nın da konuşma ve yazışma (resmi) dili Türkçeydi, devşirmeler de “Türkleştiriliyor”du. Osmanlı’da ya medreseden ya da Enderun okulundan geçmeden ordu komutanlıklarının, hele de idari ve adli bürokratik makamların Türkmen aşiret reislerine verilmesi özellikle Fatih’in merkeziyetçi reformlarından sonra, pek istisnai hale gelmişti.</span></p>

  <p class="duz1" xml:lang="tr"><span class="duz">Safeviler Anadolu’da böyle bir yandan Türkmenlik ve aşiret bağlarıyla, öbür yandan Mehdici-sufi tarikat propagandası ve örgütlenmesiyle aktif bir taraftarlar kitlesi toplamışlardı. Bu, o çağda askeri bakımdan da son derece önemli olan bu büyük insan gücünü Osmanlı Devleti’nin kaybetmesi, Safevi Devleti’nin kazanması demekti.<a class="footnote-link" href="../Text/MEHZEP_VE_DEVLET_split_015.xhtml#footnote-231-79" id="footnote-231-79-backlink">[79]</a></span></p>

  <p class="duz1" xml:lang="tr"><span class="duz">Osmanlı tepkisiz kalabilir miydi?</span></p>

  <p class="duz1" xml:lang="tr"><span class="duz">Mezhep çatışması biçiminde ortaya çıkan Osmanlı-Safevi savaşlarını doğru değerlendirmek için, İslam’dan önce de Anadolu ve İran jeopolitiklerindeki devletlerin birbirleriyle çatıştıklarını akıldan çıkarmamak lazım.</span></p>

  <p class="baslik" xml:lang="tr"><span class="duyuru-baslik">Osmanlı’ya tehdit</span></p>

  <p class="duz1" xml:lang="tr"><span class="duz">Safeviler Osmanlılara karşı gerçekten son derece önemli güçleri harekete geçirmişlerdi: Anadolu’daki göçebe, yarı göçebe ve kısmen köylü Türkmen kitleleriyle kurdukları akrabalık, aşiret, yol arkadaşlığı, duygudaşlık, tarikat ve bilhassa sufi-Mehdici inanç bağları! Mürşit-mürit ilişkisi gibi çok kuvvetli bağlara dayanan örgütlenmelerini görmüştük.</span></p>

  <p class="duz1" xml:lang="tr"><span class="duz">R. Savory’nin belirttiği gibi, Osmanlılar Safevi şeyhlerinin, özellikle de Şah İsmail’in Anadolu’da yürüttüğü tarikat faaliyetlerinin ardında dini bir heyecandan ziyade siyasi amaçların bulunduğunu çok iyi biliyorlardı. Sultan II. Bayezid (Veli), Şah İsmail’e gönderdiği mektupta, onu uyarırken, “tarikat faaliyetlerini bu fâni dünyada hâkimiyet kurmak için bir araç olarak kullanmasını” ve böylece Müslümanlar arasına ihtilaflar sokmasını eleştiriyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-80" id="footnote-231-80-backlink">[80]</a></span></p>

  <p class="duz1" xml:lang="tr"><span class="duz">Gerçekten İsmail siyasi amaçları için Safevi tarikatını bir milis teşkilatı gibi kullanmış ve doğuda Sünni Özbekleri yenerek Ceyhun’a, batıda ise Diyarbakır’ı alarak Fırat’a dayanmıştı.</span></p>

  <p class="duz1" xml:lang="tr"><span class="duz">Şah İsmail, bir tarikattan bir devlet çıkarmıştır!</span></p>

  <p class="duz1" xml:lang="tr"><span class="duz">Kısa sürede akıl almaz başarılar sağlayan Şah İsmail’in kendisi de ilahi bir güce sahip olduğuna inanmış olmalıdır.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu haliyle gayet tabii kendinde Osmanlı padişahıyla boy ölçüşecek kudret görüyordu. Şah İsmail’in ondört senede mağlup ettiği hükümdarların sayısı ondördü buluyordu...</span></p>

  <p class="alinti-son-paragraf" xml:lang="tr"><span class="dar-paragraf-duz">Özbek hükümdarı Şeyban Han’ın üzerine yüklenerek onu da yenip öldürdükten sonra, kafatasını içki meclislerinde teşhir etmesi ve başının derisini de baharatla doldurup zafer nişanı olarak İkinci Bayezid’e göndermesi, bu nevi küçük hareketlerine dahildir.<a class="footnote-link" href="../Text/MEHZEP_VE_DEVLET_split_015.xhtml#footnote-231-81" id="footnote-231-81-backlink">[81]</a></span></p>

  <p class="duz1" xml:lang="tr"><span class="duz">Osmanlı gerçek bir tehdit altındaydı.</span></p>

  <p class="duz1" xml:lang="tr"><span class="duz">Prof. Kunt şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Safevi Devleti, Osmanlı’dan fazla olarak, belli bir bölgenin imparatorluğu değildi; (kendi sınırları dışında) Akkoyunlu ülkesindeki etnik kardeşleri olan Türkmenleri cezbettiği gibi, Anadolu’daki Osmanlı Oğuz-Türkmenlerine de cazip geliyordu. Karizmatik Şah İsmail’in bu mehdici (mesiyanik) hareketi, Osmanlı devletini Anadolu’dan Avrupa’ya itmek ve böylece Ege denizinden Orta Asya’ya kadar geniş bir Türkmen imparatorluğu kurmak gibi bir tehdit oluşturuyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-82" id="footnote-231-82-backlink">[82]</a></span></p>

  <p class="duz-ilk-paragraf" xml:lang="tr"><span class="duz">Ve bu tehdit karşısında Şehzade Selim harekete geçti. Kayınpederi olan Kırım Hanı Mengli Han’ın ve İstanbul’daki bazı devlet adamlarının desteğini alarak babasının üzerine yürüdü; II. Bayezid tahttan çekildi, yerine Selim geçti. Yıl 1412’dir, Selim 42 yaşındadır.</span></p>

  <p class="duz1" xml:lang="tr"><span class="duz">Selim önce, kardeşi Şehzade Korkud’u Manisa sancak beyliğine atadı. Öteki şehzade Ahmed’in isyanı üzerine, Korkud dahil beş şehzadenin tamamını idam ettirdi, Şehzade Ahmed’i de Yenişehir ovasındaki savaşta yenerek çocuklarıyla birlikte öldürttü!</span></p>

  <p class="duz1" xml:lang="tr"><span class="duz">Artık devletin tek başına ve “mutlak” egemeni oydu.</span></p>

  <p class="duz1" xml:lang="tr"><span class="duz">Ve Şah İsmail’in üzerine yürüdü...</span></p>

  <p class="duz1" xml:lang="tr"><span class="duz">Yavuz Selim ile Şah İsmail’in çarpıştığı Çaldıran Savaşı, tarihin en önemli ve sonraki yüzyıllara da yön vermiş savaşlarından biridir.</span></p>

  <p class="duz1" xml:lang="tr"><span class="duz">R. Savory’nin yazdıkları hem Osmanlı’nın nasıl bir tehditle karşı karşıya kalmış olduğunu, hem Çaldıran’ın nasıl bir dönüm noktası teşkil ettiğini ortaya koymaktadır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Çaldıran’da Türkler yenik düşseydi, Şah İsmail’in iktidarı Timur’unkinden daha büyük sonuçlar doğuracak, sırf bu zaferinin ünüyle İsmail, Doğu dünyasının mutlak efendisi olacaktı.<a class="footnote-link" href="../Text/MEHZEP_VE_DEVLET_split_015.xhtml#footnote-231-83" id="footnote-231-83-backlink">[83]</a></span></p>

  <p class="duz-ilk-paragraf" xml:lang="tr"><span class="duz">Savaşı Yavuz değil de Şah İsmail kazansaydı, İran tarihine yön veren Şiilik, Anadolu tarihine de yön verebilecekti. Çaldıran, Anadolu’nun geleceğine İran Şiiliğinin yön vermesini önlemiştir.</span></p>

  <p class="duz1" xml:lang="tr"><span class="duz">Yavuz Selim ile Şah İsmail’in çarpışmalarının önemini belirtmek bakımından tarihçi İsmail Hami Danişmend’in yazdıkları önemlidir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hakikatte bu iki Türk hükümdarını birbiriyle çarpıştıran en mühim sebep, çok büyümüş olan bu iki devletin fütühat (fetih) siyasetlerinde en şiddetli devirlerine girmiş ve artık birbirinin toprağına göz dikmiş olmalarında gösterilebilir...</span></p>

  <p class="alinti" xml:lang="tr"><span class="dar-paragraf-duz">Afganistan’dan Doğu Anadolu’ya kadar yayılan Safevi imparatorluğunun elinde mezhep bir siyasi kuvvet şeklidir: Şah İsmail’in bütün hedefi, bu mezhebi Batı Anadolu Türkleri arasında da yayarak Anadolu’nun Osmanlı idaresinde bulunan ikinci yarısını da kolaylıkla ele geçirmekti...</span></p>

  <p class="alinti-son-paragraf" xml:lang="tr"><span class="dar-paragraf-duz">Halbuki, Yavuz devrine gelene kadar Osmanlı padişahları Anadolu’nun birliğini temin için uğraşmışlardır; mesela Fatih, Uzun Hasan’la işte bu gaye uğruna çarpışmıştır. Onun için Yavuz’un elinde Sünnilik davası demek Doğu-Anadolu davası demek olduğu gibi, Şah İsmail’in elinde de Şiilik davası demek Batı-Anadolu davası demektir. İşte bundan dolayı Yavuz Çaldıran seferine Osmanlı ulemasının fetvalarını alarak çıkmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-84" id="footnote-231-84-backlink">[84]</a></span></p>

  <p class="duz-son-paragraf" xml:lang="tr"><span class="duz">23 Ağustos 1514’te Çaldıran’da Yavuz Sultan Selim ile Şah İsmail Safevi karşılaştığında sadece askerler değil, aynı zamanda iki farklı sosyolojik yapı savaşacaktı.</span></p>

  <div class="calibre1" id="calibre_pb_4"></div>
</body>
</html>
