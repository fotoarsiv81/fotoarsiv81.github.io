<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-2" xml:lang="tr"><span class="bolum-ismi">Osmanlı’da isyanlar ve mezhep</span></h1>

  <p class="duz1" xml:lang="tr"><span class="duz">Osmanlı tarihinde özellikle XVI. yüzyılda yaşanan ayaklanmaların ve şiddetli bastırmaların sebebi, mezhep çatışması mıydı?</span></p>

  <p class="duz1" xml:lang="tr"><span class="duz">İlk tespit etmemiz gereken gerçek, göçebe veya yarı göçebe geleneklerini sürdüren Türkmen hayat tarzının merkezileşen Osmanlı siyasi sistemiyle uyuşmamasıydı. Nitekim o devirde sadece “Kızılbaş” heterodoks Müslüman Türkmen boyları değil, Karamanlı ve Akkoyunlu gibi “Sünni” Müslüman Türkmen boyları da yerleşik ve merkeziyetçi Osmanlı’yla sert çarpışmalara girmişlerdir.<a class="footnote-link" href="../Text/MEHZEP_VE_DEVLET_split_015.xhtml#footnote-231-44" id="footnote-231-44-backlink">[44]</a></span></p>

  <p class="duz1" xml:lang="tr"><span class="duz">Türkmen, Yörük, Kızılbaş gibi adlarla anılan göçebe Türk kitleleri XVI. yüzyıl başlarında Anadolu nüfusunun yüzde 15’ini oluşturmaktadır. Göçer kökenli “yaya” ve “müsellem” askerleriyle bu oran yüzde 27 olmaktadır. Askeri disiplin altında bulunan “yaya” ve “müsellem”ler konumuzun dışındadır. Yine de 15’lik bir “göçer” nüfus, sosyal düzen bakımından önemlidir, üstelik kentlilerden daha doğurgandırlar.<a class="footnote-link" href="../Text/MEHZEP_VE_DEVLET_split_015.xhtml#footnote-231-45" id="footnote-231-45-backlink">[45]</a></span></p>

  <p class="duz1" xml:lang="tr"><span class="duz">Artık, sınırlar aşırı genişlediği için, Türkmen aşiretlerine fetihlerle toprak açmak da zorlaşmıştır.</span></p>

  <p class="duz1" xml:lang="tr"><span class="duz">Bundan başka, göçebeler devletin onları toprağa yerleştirme (iskân) ve tarımsal üretici haline getirme politikasına karşı direnç göstermektedir. Yerleşikliğe uyum gösteremeyip toprağı terk ederek yeniden göçerliğe yönelen aşiretler, o dönemde, az değildir.</span></p>

  <p class="duz1" xml:lang="tr"><span class="duz">Bu sorunlara ek olarak, F. Braudel’in belirttiği gibi, XVI. yüzyılda Osmanlı’da ve bütün Akdeniz havzasında nüfus patlaması ve ona bağlı olarak Avrupa’da da sosyal ve dini sorunlarda patlamalar yaşanmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-46" id="footnote-231-46-backlink">[46]</a></span></p>

  <p class="duz1" xml:lang="tr"><span class="duz">XVI. yüzyıl bizde olduğu gibi Avrupa’da da kitle (özellikle köylü) isyanlarının sık sık görüldüğü ve sosyal gerilimin ifadesi olarak mezhep ve tarikat çatışmalarının yoğun olduğu, Protestanlığın ortaya çıktığı bir dönemdir.</span></p>

  <p class="duz1" xml:lang="tr"><span class="duz">Batı Avrupa’nın verimli topraklarına ve okyanusun sağlamaya başladığı imkânlara Osmanlı sahip değildir. Bu ağır ekonomik ve sosyal bunalım yüzyılında en çok da “kenar”daki göçerlerin, çorak Anadolu topraklarındaki köylülerin, işsiz güçsüz bekâr delikanlıların (levent) zarar görmesi ve buna tepki göstermesi tabiidir.</span></p>

  <p class="duz1" xml:lang="tr"><span class="duz">İşte böyle bir ortamda, kurulu düzenin “kenar”ında kalıp mağdur olan göçer ve köylü kitlelere Safevi propagandası seslendi! Etkili de oldu. Prof. Ocak’ın belirttiği gibi, devlet eliyle yerleşik hayata geçmeye zorlanan yarı göçebe Türkmenler, “kendilerini Osmanlı yönetiminin zulmünden kurtaracak bir ‘Mehdi’ bekliyorlardı. Bu ‘Mehdi’, Şah İsmail şeklinde zuhur etti”.<a class="footnote-link" href="../Text/MEHZEP_VE_DEVLET_split_015.xhtml#footnote-231-47" id="footnote-231-47-backlink">[47]</a></span></p>

  <p class="duz1" xml:lang="tr"><span class="duz">Üstelik, “hemen hiçbir kıymet verilmeyen” bu Türkmen oymak ve beylerine, kendisi de Türkmen olan Şah İsmail büyük itibar gösteriyor, kıymet veriyor, onları ordu komutanlığı, sipahi-valilik gibi önemli mevkilere, makamlara tayin ediyordu!<a class="footnote-link" href="../Text/MEHZEP_VE_DEVLET_split_015.xhtml#footnote-231-48" id="footnote-231-48-backlink">[48]</a></span></p>

  <p class="duz1" xml:lang="tr"><span class="duz">Osmanlı ise merkezileşme ve kurumlaşma sürecinde, coğrafyasını genişletip farklı kültürlerle karşılaşmanın sonucunda kentli ve bürokratik bir yapıya yönelmiştir, Türkmen geleneklerinden ve kitlelerinden kopmuştur.</span></p>

  <p class="duz1" xml:lang="tr"><span class="duz">Prof. Şerif Mardin’in tarihimize uyguladığı “merkez-kenar” kavramlarını kullanırsak, Osmanlı “merkez”leştikte, göçer ve köylü Türkmen kitleler “kenar”da kalmışlar ve tabii buna tepki göstermişlerdir. Bir de “merkez”de yer aldığı ve hatta Sünni olduğu halde devletin bir tasarrufundan zarar görüp öfkeye kapılanlar, mesela timarı elinden alınanlar gibi kitleler vardır ki, onlar da bazen isyan etmişler, bazen çıkmış isyanlara katılmışlardır.</span></p>

  <p class="duz1" xml:lang="tr"><span class="duz">İsyanlarda asıl sebepler böyle sosyal ve siyasi niteliktedir; sırf mezhep farkından dolayı çıkan isyan ve çatışma yoktur. Mezhep farkı sosyal ve siyasi sebeplerle oluşan isyan potansiyelini hızlandırmak, belirginleştirmek, “ifade” etmek gibi roller oynamış gözüküyor.</span></p>

  <p class="baslik" xml:lang="tr"><span class="duyuru-baslik">Şeyh Bedreddin İsyanı</span></p>

  <p class="duz1" xml:lang="tr"><span class="duz">Şeyh Bedreddin İsyanı bu özelliklere sahiptir.</span></p>

  <p class="duz1" xml:lang="tr"><span class="duz">Yıldırım’ın 1402’de Ankara Savaşı’nda Timur’a yenilmesiyle “Fetret devri” denilen şehzadeler kavgası, yani iç savaş patlamıştı. On yıl süreyle Anadolu ve Rumeli’de büyük sosyal ve ekonomik çöküntülere sebep olmuştu. Savaşı 1413’te Mehmed Çelebi kazandığında Osmanlı ülkesinde perişanlık vardı.</span></p>

  <p class="duz1" xml:lang="tr"><span class="duz">Büyük bir âlim ve düşünür olan Bedreddin, Yıldırım’ın taht için savaşan şehzadelerinden Musa Çelebi’yi desteklemiştir. Tarihçi Ahmet Yaşar Ocak’ın belirttiği gibi, Musa Çelebi devletin ve toprak rejiminin merkezileşmesine karşı çıkan yerel güçlerin ve feodallerin çıkarlarını temsil etmektedir. Şeyh Bedreddin de Musa Çelebi’nin “kazasker”idir (kadıasker), yani onun en yüksek yargı ve fetva makamındadır.</span></p>

  <p class="duz1" xml:lang="tr"><span class="duz">Mehmed Çelebi ise, Osmanlı’nın gelişim süreci yönündedir, merkezileşmeyi temsil etmektedir. Çelebi kavgayı kazanmıştır ama karşısında isyana hazır geniş bir mağdurlar kitlesi vardır: Mehmed Çelebi diğer şehzadelerin ve bu arada Musa Çelebi’nin, onun kazaskeri olarak Şeyh Bedreddin’in dağıttığı toprakları geri almıştır ve bunların öfkesini çekmiştir.</span></p>

  <p class="duz1" xml:lang="tr"><span class="duz">Öte yandan, “şehzadeler savaşı” sırasında gaza ve akınlar durduğu için boş kalan, ganimet de alamayan “uç” (serhat) akıncıları da kayba uğramışlardır. Bir de şehzadeler arasındaki iç savaşın yarattığı tahribattan daha da zarar gören göçebe, yarı göçebe ve itikaden heterodoks zümreler vardır.</span></p>

  <p class="duz1" xml:lang="tr"><span class="duz">Bedreddin bu öfkeli kitlelerin ilgisini çekecek kişilik özelliklerine sahiptir, son derece renkli, hatta çelişik niteliklere sahip bir şahsiyettir. Medrese eğitimi görmüş Sünni bir fıkıh âlimi olduğu gibi, aynı zamanda ihtilalci panteist fikirlere inanmaktadır. Yaşadığı sosyal bunalım ortamında, Şeyh Bedreddin sufi felsefelerin etkisiyle kendisinin eşitlikçi, “adil bir düzen” kuracak “Mehdi” olduğuna kanaat getirerek isyan etmiştir.</span></p>

  <p class="duz1" xml:lang="tr"><span class="duz">Yakalandığında “zındıklık” suçlamasıyla değil, devlete isyan suçlamasıyla yargılanmış olması önemlidir. Zamanın hukukuna uygun olarak, maalesef, idam edilmiştir. Keşke idam edilmese de eser yazması sağlansaydı. Yazdığı</span> <span class="italik">Varidat,</span> <span class="duz">onun idamından sonra da Osmanlı medreselerinde okutulmaya devam etmiştir.</span></p>

  <p class="duz1" xml:lang="tr"><span class="duz">Tarihçi Ocak, “Musa Çelebi’nin Osmanlı sultanı olması halinde Şeyh Bedreddin’in kesinlikle isyana kalkışmayacak olduğunu” düşünmektedir.</span></p>

  <p class="duz1" xml:lang="tr"><span class="duz">İsyan sırasında toprakları geri verilen Müslüman ve Hıristiyan “feodallerin” Bedreddin’i terk edip devlete katıldıklarını da hatırlatalım.<a class="footnote-link" href="../Text/MEHZEP_VE_DEVLET_split_015.xhtml#footnote-231-49" id="footnote-231-49-backlink">[49]</a></span></p>

  <p class="duz1" xml:lang="tr"><span class="duz">XVI. yüzyıldaki Anadolu isyanlarında da toprakları verilenlerin isyandan vazgeçtiklerini göreceğiz.</span></p>

  <p class="baslik" xml:lang="tr"><span class="duyuru-baslik">Otman Baba örneği</span></p>

  <p class="duz1" xml:lang="tr"><span class="duz">Otman Baba Fatih Sultan Mehmed ve II. Bayezid döneminde yaşamıştır. Balkan-Alevi geleneğinin oluşmasında önemli bir isimdir. Doğu Balkanlar’da çok etkili olmuş bir “derviş gazi” ve sufi tarikat şeyhidir. Sosyolog Max Weber de Otman Baba’yı “sufi derviş” tipi olarak nitelemiştir.</span></p>

  <p class="duz1" xml:lang="tr"><span class="duz">Halil İnalcık’a göre, Otman Baba kendisini “masivaullah”, yani Allah’tan başka her şeyden vazgeçmiş, kendini Allah’a adamış bir “abdal” (sufi derviş) olarak nitelemiştir.</span></p>

  <p class="duz1" xml:lang="tr"><span class="duz">Evliyalık (vilayet) mertebesine “erdiği”ne, hatta tasavvufun en yüce makamına ulaşarak “kutb-ül ahtab” olduğuna inanılmaktadır. Geleneğe göre, “ilm-el yakin” sahibidir, yani doğrudan ilahi bilgiler edinebilmektedir; “sırr-ı Hakk”a, ilahi sırlara “ermiş”tir.</span></p>

  <p class="duz1" xml:lang="tr"><span class="duz">Otman Baba “mazlumların, gariplerin, miskinlerin” dostu olduğu gibi, müritleri de kendilerini “garip ve miskin” olarak nitelemektedir.</span></p>

  <p class="duz1" xml:lang="tr"><span class="duz">Otman Baba ve “abdal”ları “derviş gazi”dirler. Otman Baba’nın “uç”larda gaza yapan akıncılar üzerinde büyük bir manevi nüfuzu vardır.</span></p>

  <p class="duz1" xml:lang="tr"><span class="duz">Prof. İnalcık’ın verdiği bu bilgilere bakarak, Otman Baba’nın bir “Türkmen-İslam sentezi” olduğunu düşünüyorum. “Kutb-ül ahtab” olması, “ilm-el yakin”e ve “sırr-ı Hakk”a ermesi gibi tasavvufi ve doğaüstü niteliklere sahip bulunduğuna inanılması en çok göçer Türkmenleri etkilemiştir. Çünkü Türkmen-Oğuz geleneğinde İslam’dan önceki Şaman dininde de “kam” denilen mistiklerin doğaüstü güçlerle doğrudan temas kurduklarına inanılır ve onlara korkuyla karışık derin, mistik bir saygı ve bağlılık gösterilirdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-50" id="footnote-231-50-backlink">[50]</a></span></p>

  <p class="duz1" xml:lang="tr"><span class="duz">Bu mistisizm İslam’la birlikte Müslümanlaşmış ve hem Sünni hem heterodoks mistik (tasavvufi, sufi) hareketler için “popüler” bir kaynak teşkil etmiştir. Türkmen Müslümanlığında bu yoğun mistisizm ya da sufilik her zaman önemli olmuştur. Medrese ise mistisizmin, tasavvufun değil, “kuralların” dünyasını temsil eder.</span></p>

  <p class="duz1" xml:lang="tr"><span class="duz">Otman Baba bu “mistik” yönüyle, medrese eğitiminden uzak büyük Türkmen kitlelerle “ruhani” bir bağ kurduğu gibi, sosyal bağlara da sahiptir: Otman Baba vilayetnamelerinde “garipler” (kimsesizler), “mazlumlar” (ezilmişler) ve “miskinler” (güçsüzler) savunulmaktadır. Göçebe Türkmenler, yani Balkanlar’daki Yörükler de kendilerini “garip, mazlum, miskin” olarak hissetmektedir.</span></p>

  <p class="duz1" xml:lang="tr"><span class="duz">Prof. İnalcık’ın yazdığı gibi:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Otman Baba hareketi Osmanlı toplumunun ayrışmış (segmented, “kenar”daki) gruplarıyla, uç gazileri ve Yörüklerle kaynaşmıştır. Bunlar 1416’da Şeyh Bedreddin liderliğinde kapsamlı bir isyan hareketine girişmişlerdi. Otman Baba’nın etkin olduğu bölge de bu Bedreddin isyanının gerçekleştiği bölgedir. Yörükler, Osmanlı sultanlarının merkeziyetçi-bürokratik rejimi yüzünden büyük sıkıntılara uğradıkları şeklinde kuvvetli bir duygu taşıyorlardı...</span></p>

  <p class="duz-ilk-paragraf" xml:lang="tr"><span class="duz">Yerleşik köylülerin üretimden kopmasını istemeyen Osmanlı bürokrasisi yol, köprü ve kale yapımı, madencilik gibi işler için gerekli işgücü olarak Yörükleri kullanıyordu. Başına buyruk göçerler için bunun hayli “ağır” geldiği muhakkaktır.</span></p>

  <p class="duz1" xml:lang="tr"><span class="duz">Otman Baba ve müritleri çeşitli sosyal ve siyasi sebeple “gayri memnun” olan böyle kesimlerin tepkisini seslendirmişlerdir. “Dünya nimeti uğruna halkı ezenlere karşı olduklarını” ilan etmişler, doktrinlerinde “dünya malı biriktirenlerin Allah’ın iyi kulları olamayacağına” inanmışlardır.</span></p>

  <p class="duz1" xml:lang="tr"><span class="duz">Bu, “kenardakiler”in tepkilerini ifade eder.</span></p>

  <p class="duz1" xml:lang="tr"><span class="duz">Otman Baba, bu yönüyle, ekonomik ve sosyolojik faktörlerin ne kadar önemli olduğunu ortaya koyan bir örnektir. Mesele yalınkat bir itikat sorunu değildir. Nitekim Sünni Fatih Sultan Mehmed, Otman Baba’yla sürekli temas halinde olmuş, ona itibar göstererek hoş tutmaya çalışmıştır.</span></p>

  <p class="duz1" xml:lang="tr"><span class="duz">Otman Baba ise hem Fatih’le bu ilişkilerini korumuş hem de “protesto” tavrını sürdürmüştür.<a class="footnote-link" href="../Text/MEHZEP_VE_DEVLET_split_015.xhtml#footnote-231-51" id="footnote-231-51-backlink">[51]</a></span></p>

  <p class="duz1" xml:lang="tr"><span class="duz">Otman Baba örneğinde gördüğümüz gibi, sufi tarikatlarda “dünya malı biriktirenlerin Allah’ın iyi kulu olamayacağı” şeklinde bir ahlaki ideoloji vardır. Bu ideoloji toplumun üst ve yönetici katmanlarına karşı sosyal bir tepkinin de ifadesidir.</span></p>

  <p class="duz1" xml:lang="tr"><span class="duz">Ağır sosyal sorunları tabii en çok göçerler ve köylülerin bir kısmı hissetmiştir. Bunlar, üst-yönetici eliti temsil eden Sünni Osmanlı’ya ve sembollerine karşı tepkilerini sufi tarikatlarla, heterodoks inançlarla, isyanlarla (Şeyh Bedreddin gibi) veya isyansız “muhalif” tavırlarla (Otman Baba gibi) ortaya koymuşlardır.</span></p>

  <p class="duz1" xml:lang="tr"><span class="duz">İsyanlarda, mezhep ve inanç farklarından çok, temeldeki en önemli sebeplerden biri bu “dünyevi” üst ve yönetici katmanlara duyulan tepkidir. Bu açıdan bakıldığında Osmanlı daha “dünyevi”dir (seküler), sufiler daha mistiktir!</span></p>

  <p class="duz1" xml:lang="tr"><span class="duz">“Osmanlı eliti ile muhalif Kızılbaşlar arasında derin bir kültür çatışmasının” olduğunu vurgulayan Faroqhi şu değerlendirmeyi yapıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Burada din çatışmasının yanı sıra, İslam’ın savunucusu değil de, tam tersine dünyevi gücün temsilcisi olmakla eleştirilen ve dindarların boyun eğmemesi istenen Osmanlı padişahına karşı politik bir meydan okuma da söz konusudur.<a class="footnote-link" href="../Text/MEHZEP_VE_DEVLET_split_015.xhtml#footnote-231-52" id="footnote-231-52-backlink">[52]</a></span></p>

  <p class="duz-ilk-paragraf" xml:lang="tr"><span class="duz">Sosyal ve siyasi tepkinin böyle mezhep ve tarikat formlarıyla kendini göstermesi ve kurulu düzene karşı tepkilerin dinin farklı ve daha eşitlikçi yorumuyla ifade edilmesi o çağda çok yaygındır...</span></p>

  <p class="duz1" xml:lang="tr"><span class="duz">Kurulu düzende kendini ezilmiş, garip, miskin, mağdur hisseden kitleler, eşitlikçi özlemlerle İslam dünyasında “Mehdici” (mesiyanik), Batı’da ise “millenarian” hareketler yaratmışlardır.</span></p>

  <p class="duz1" xml:lang="tr"><span class="duz">Binyıl (millennium) sürecek bir “adil düzen” özlemi!</span></p>

  <p class="duz1" xml:lang="tr"><span class="duz">Bizde bunu “Mehdi” getirecekti... Avrupa’da ise, Mehdi’nin Hıristiyanlardaki karşılığı olan Mesih...</span></p>

  <p class="baslik" xml:lang="tr"><span class="duyuru-baslik">Avrupa’da ve bizde</span></p>

  <p class="duz1" xml:lang="tr"><span class="duz">XVI. yüzyılın Avrupa’da da çok sıkıntılı geçtiğini ve dini-sosyal nitelikli isyan, protesto ve muhalefet (heresy) hareketlerinin ortaya çıktığını belirtmiştik. Bir yandan hızlı nüfus artışının yarattığı darlıklar, öbür yandan Amerika kıtasının keşfiyle canlanan ticaretin yarattığı altüst oluşlar Avrupa’da en çok köylüyü ezmiştir. (Anadolu’dan üç kat fazla yağmur alan Avrupa’nın verimli topraklarında göçebelik çoktan aşılmıştı.)</span></p>

  <p class="duz1" xml:lang="tr"><span class="duz">Koenigsberger’e göre, XVI. yüzyılda Avrupa’da “yükselen popüler dini duygular ve heyecanlar köylülerin sosyal ve ekonomik tutkularıyla bütünleşmişti... Köylülüğün aşağıya inen statüsü, sıkıntının asıl kaynağı idi”... Böyle bir ortamda, özellikle köylü savaşlarına sahne olan Almanya ve İsviçre’yi kapsayan coğrafyada, kurulu düzene karşı “ilahi yasaların üstünlüğü”nü savunan dini-sosyal muhalefet (heresy) ve isyan hareketleri patlak vermiştir.</span></p>

  <p class="duz1" xml:lang="tr"><span class="duz">Bu hareketlerin tarımsal ürünlerden alınan öşür (âşar, onda bir) vergisinin “Tanrı’nın emirlerine aykırı olduğunu, eşitliğin Tanrı yasalarının özünde bulunduğunu” savunmuş olmaları son derece önemli bir göstergedir.</span></p>

  <p class="duz1" xml:lang="tr"><span class="duz">Münster eyaletinde Bernard Rothman adlı bir vaiz, yeni bir Hıristiyan doktrini ortaya atarak, “Tanrı’nın nazarında ‘benim’ ve ‘senin’ kavramlarının değil inancın önemli olduğunu” belirtip özel mülkiyete karşı, ortak mülkiyeti savunan bir “teokratik” hareket başlatmıştır. Okuryazar olmayan, yoksul, ezik kitleler üzerinde son derece etkili olmuş ve hareket kısa sürede büyük bir isyana dönüşmüştür. Hatta John of Leyden liderliğinde bu isyan bir ara başarılı olmuş ve tarihe “Münster teokrasisi” olarak geçen teokratik-diktatoryal bir idare bile kurulmuştur. Bizim Şeyh Bedreddin’i hatırlatan bu hareket, Avrupa’da katliamla bastırılmıştır!<a class="footnote-link" href="../Text/MEHZEP_VE_DEVLET_split_015.xhtml#footnote-231-53" id="footnote-231-53-backlink">[53]</a></span></p>

  <p class="duz1" xml:lang="tr"><span class="duz">Sosyal ve ekonomik şartlara ve o çağların “hiyerarşik” toplumlarındaki konumlara bakmadan meseleyi sırf mezhep ve inanç farkına indirgemek son derece yanlıştır. Osmanlı’daki mezhep, tarikat farkı şeklinde dışa vuran rahatsızlıklar ve isyanlar kurumlaşan, merkezileşen “kurulu düzen”e karşı “kenar”ın tepkilerinin dışa vurumudur.</span></p>

  <p class="duz1" xml:lang="tr"><span class="duz">Sünnilikteki kurallara göre daha serbest yorumlar getirmiş İslam tarikatı ve akımı olan Bektaşiliğin, devletle barışık, hatta el ele, iç içe olmasının sebebi, kentli ve “merkez”de olmasıdır.</span></p>

  <p class="duz1" xml:lang="tr"><span class="duz">1826’da yeniçeriliğin ilgası gibi siyasi bir olaya kadar Bektaşilik Osmanlı Devleti’nden daima derin bir saygı ve destek görmüştür.</span></p>

  <p class="baslik" xml:lang="tr"><span class="duyuru-baslik">Sosyal ve ekonomik faktörler</span></p>

  <p class="duz1" xml:lang="tr"><span class="duz">Konunun ekonomik, sosyal ve kültürel yönlerini görmeyip meseleyi mezhep kavgası diye basite indirgemek de, Kemalist Türkçüler gibi “kozmopolit, ümmetçi Osmanlı’nın Türkleri ezmesi”<a class="footnote-link" href="../Text/MEHZEP_VE_DEVLET_split_015.xhtml#footnote-231-54" id="footnote-231-54-backlink">[54]</a> diye ırkçı komplo teorileri icat etmek de yanlıştır.</span></p>

  <p class="duz1" xml:lang="tr"><span class="duz">Tarihçi merhum Mustafa Akdağ’ın belirttiği gibi, köylü-Türkmen ayaklanmalarını ilk başlatanların genelde Kızılbaş eğilimli oldukları doğrudur. Fakat ayaklanmalar mezhep ve tarikat gayretiyle olmamıştır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Malları yağma ve kendileri bir hınçla parçalananlar hep hükümet mensubu kimselerdi. Eğer Sünniliğe karşı bir Şiilik-Kızılbaşlık ayaklanması olsa idi, çoğunlukta oldukları kesinlikle bilinen Sünni halk da karşı koymaya kalkar, iki hasım mezhep arasında kanlı çatışmalar çıkardı. Böyle bir şey olduğunu gösteren hiçbir belge yoktur... İsyancılar Alevi-Kızılbaş Türkmenler olsa bile, çıkardıkları isyan bir mezhep ayrılığı iddiası değildir.</span></p>

  <p class="duz-ilk-paragraf" xml:lang="tr"><span class="duz">Osmanlı kayıtlarında da halkın ağır vergilerden, devşirme-kapıkulu, vali ve sipahilerin baskılarından büyük öfke duyduğu bilinmektedir. İsyanlara Sünniler de katılmıştır.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Harekete yer yer timarlı sipahilerin katıldığı da az görülmediğine göre, Alevi olmadıkları bilinen bu resmi görevlilerin isyancılara katılmaları ya da onları korumaları da gene olayın Alevi bağnazlığı olmadığına başka bir delildir.<a class="footnote-link" href="../Text/MEHZEP_VE_DEVLET_split_015.xhtml#footnote-231-55" id="footnote-231-55-backlink">[55]</a></span></p>

  <p class="duz-ilk-paragraf" xml:lang="tr"><span class="duz">Mesela, Maraş’ta ayaklanan Kalender Baba’ya 20 000 kişi katılmış, devletin gönderdiği ordular yenik düşmüştür. Kanuni’nin sadrazamı İbrahim Paşa, ellerinden timar toprakları alınanların da isyana katıldığını fark etmiş ve toprakların iade edileceğini açıklayınca, isyancıların sayısı 20 000’den 3 000-4 000’e düşmüştür.<a class="footnote-link" href="../Text/MEHZEP_VE_DEVLET_split_015.xhtml#footnote-231-56" id="footnote-231-56-backlink">[56]</a></span></p>

  <p class="duz1" xml:lang="tr"><span class="duz">İsyanların özellikle Orta Anadolu’da meydana gelmesi, dikkat çekicidir. Bunun ekonomik ve sosyal sebepleri olması gerekir. Öyle ya Rumeli’de neden Orta Anadolu’daki kadar isyanlar yaşanmamıştır? Prof. Ocak, iklim ve verimlilik faktörünün önemini vurgulayarak bu sorumuzu cevaplandırıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Çiftçilikle uğraşan reayanın (köylü), özelllikle Orta Anadolu gibi, yılda bir defadan fazla ürün almaya müsait bulunmayan bir bölgede geçimini zar zor sürdürebilmesinin de önemli bir payı olduğunu hesaba katmamız gerekiyor. Üstelik giderek artan nüfus karşısında zaten yetersiz olan ekilebilir arazinin daha da yetersiz hale geldiği görülmelidir... Bu ise, reayanın kendisinden istenen vergiyi her zaman düzenli bir biçimde ödemesini zorlaştırıyordu... Orta Anadolu’da özellikle Mehdici hareketlerin en fazla vuku bulduğu Bozok sancağındaki timarlar (topraklar), diğer sancaklara kıyasla daha küçük çaplı arazilerden oluşuyordu...<a class="footnote-link" href="../Text/MEHZEP_VE_DEVLET_split_015.xhtml#footnote-231-57" id="footnote-231-57-backlink">[57]</a></span></p>

  <p class="duz-ilk-paragraf" xml:lang="tr"><span class="duz">Ayaklanmaların yoğun olduğu XV. yüzyılın ikinci yarısında ve XVI. yüzyılda Anadolu’da, Balkanlar’a yapılan cebri nüfus aktarmalarına (sürgün ve iskân) rağmen, ekilebilir arazi miktarındaki genişlemenin üstünde bir nüfus artışının yaşandığına işaret etmek gerekir. Mesela, Çorum-Niksar-Tokat bölgesinde 1520-1575 arasındaki 55 yılda nüfus yüzde 100 artmıştır! Bir mucizeyle toprak genişlemediği için, bu nüfus patlaması çok ciddi sosyal, ekonomik ve siyasi sorunlar yaratmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-58" id="footnote-231-58-backlink">[58]</a></span></p>

  <p class="duz1" xml:lang="tr"><span class="duz">Meseleyi sosyal, ekonomik ve siyasi faktörlerden soyutlayarak mezhep sorununa indirgemek kesinlikle yanlıştır.</span></p>

  <p class="baslik" xml:lang="tr"><span class="duyuru-baslik">İnanç faktörü</span></p>

  <p class="duz1" xml:lang="tr"><span class="duz">İsyanlar salt Alevi isyanları olmadığı gibi, genel olarak “heterodoks” denilen bütün tarikat ve gruplara “Alevi” demek de doğru değildir. İsyancı veya isyan etmese de antisosyal çeşitli grup ve tarikatlar vardır ki, Alevilikle ilgileri söz konusu değildir. Bunlar tamamıyla “ibaha” (her şeyi mubah sayma) yolunu tutarak din ve toplum kurallarına aldırış etmeyen, hatta onları alaya alan ve Fuat Köprülü’nün deyişiyle “yüksek felsefi mülahazalara ve tecrübelere kabiliyeti olmayan cahil ve korkunç bir nihilizme ve immoralizme kapılmış”, genellikle antisosyal ve anarşik tarikatlardır.<a class="footnote-link" href="../Text/MEHZEP_VE_DEVLET_split_015.xhtml#footnote-231-59" id="footnote-231-59-backlink">[59]</a></span></p>

  <p class="duz1" xml:lang="tr"><span class="duz">İnsanları diri diri yakan, kadın ve çocukları kılıçtan geçiren, yağma ve tecavüzlerde bulunan zümreler de görülmüştür. Devletin isyanları bastırmada ölçüyü kaçırıp aşırı sert davranmasında bu olaylara duyulan tepkinin de rolü olmuştur.</span></p>

  <p class="duz1" xml:lang="tr"><span class="duz">Osmanlı kaynaklarında bile “korkunç bir nihilizme ve immoralizme kapılmış” bu “taife”lerin vahşetlerini anlatırken, “asıl Kızılbaş kendü gelse bu kadar afet olmazdı” diye yazmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-60" id="footnote-231-60-backlink">[60]</a></span></p>

  <p class="duz1" xml:lang="tr"><span class="duz">Bunlar Anadolu kültürünün ulaştığı felsefi ve medeni düzeyin çok gerisinde, ilkel, “underclass” ve Prof. A. Yaşar Ocak’ın isabetli deyimiyle “ne Sünni, ne Alevi, marjinal” gezgin mistik gruplardır.</span></p>

  <p class="duz1" xml:lang="tr"><span class="duz">Bunları “Alevi” saymak mümkün değildir.</span></p>

  <p class="duz1" xml:lang="tr"><span class="duz">Gerçekten Alevilik ve onun “Erdebili”, yani Safevi tarikatı yanlısı versiyonu olan Kızılbaşlık belli bir “irfan”ı, “edeb”i, ahlaki değerleri, metafizik inancı, kısaca bir kültürü ifade eder.</span></p>

  <p class="duz1" xml:lang="tr"><span class="duz">Fuat Köprülü’nün Ahmed Yesevi ile Yunus Emre’yi mukayese eden sözleri, Alevi olsun, Sünni olsun, Türklüğün Orta Asya’dan Anadolu’ya medeni inkişafını yansıtır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Yunus’un ve Anadolu’da yetişen seleflerinin, Ahmed Yesevi ve takipçilerinin tesirinde oldukları muhakkaktır. Hoca Ahmed Yesevi ile Yunus’un sanat unsurları bile birbirinin hemen aynıdır; yalnız, Yunus’ta felsefi unsur daha geniş ve daha yüksek bir mahiyet almıştır...<a class="footnote-link" href="../Text/MEHZEP_VE_DEVLET_split_015.xhtml#footnote-231-61" id="footnote-231-61-backlink">[61]</a></span></p>

  <p class="duz-ilk-paragraf" xml:lang="tr"><span class="duz">Anadolu’daki bu yüksek tasavvufi kültürün Sünnilikteki tezahürü Mevlevi, Alevilikteki tezahürü Bektaşi tarikatlarıdır. İkisi de kentli ve “merkez”dedirler.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osmanlı, Bektaşilikle başlangıçtan beri barışık olmuş, bu tarikatı koruyup kollamıştır... Bektaşilik de asla bir muhalefet ve başkaldırı ideolojisi olmamış, sürekli Osmanlı merkezi yönetiminin yanında yer alıp onun sağladığı imkânlardan Mevlevilikle atbaşı yararlanmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-62" id="footnote-231-62-backlink">[62]</a></span></p>

  <p class="duz-ilk-paragraf" xml:lang="tr"><span class="duz">Değerli tarihçi Cemal Kafadar’ın belirttiği gibi, Osmanlı, göçebe Türkmenleri “uç”larda “gaza”ya sevk etmek suretiyle, akıncılar ve gaziler olarak şeyh, baba ve dervişlerin dinamizminden yararlanmış, onlara destek vermiştir. Ama merkezileşme ve kurumlaşma süreci ve “nizami ordu” ihtiyacı geliştikçe bu bağımsız ve gezgin gruplarla ihtilaflar çıkmış, “nizami ordu” dervişlerin ve Türkmen-aşiret savaşçılarının yerine geçirilmiştir. Bu kurumlaşma sosyolojik bir gelişme, ilerleme olduğu halde, tabii ki, Türkmen aşiretlerini rahatsız etmiş, “muhalif” olmaya yöneltmiştir.</span></p>

  <p class="duz1" xml:lang="tr"><span class="duz">Az önce gördüğümüz nüfus artışına bağlı ekonomik ve sosyal bunalımlar da Anadolu’daki göçer Türkmenleri ve yoksul köylüleri Osmanlı’yla karşı karşıya getirmiştir.</span></p>

  <p class="duz1" xml:lang="tr"><span class="duz">Halbuki bunlar başlangıçta Osmanlı’nın müttefikleri, yol arkadaşlarıydı!</span></p>

  <p class="alinti-ilk-paragraf" xml:lang="tr"><span class="dar-paragraf-duz">Neticeten, bu eski müttefiklerinin bir kısmı Osmanlı’ya muhalif hale gelirken, daha yerleşik ve kentli nitelikteki sufi tarikatlar Osmanlı tarafından tercih edilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-63" id="footnote-231-63-backlink">[63]</a></span></p>

  <p class="duz-ilk-paragraf" xml:lang="tr"><span class="duz">Bu yerleşik, kentli, kültür düzeyi yüksek ve “merkez”de bulunan tarikatlardan Bektaşi tarikatı Osmanlı’nın devlet ve toplum yapısındaki temel taşlarından biridir. İran savaşları sebebiyle Alevi-Sünni geriliminin ve devletin yaptığı baskıların en çok arttığı dönemlerde bile, Bektaşi tarikatına sığınanlar kurtulmuşlardır. Tarihçi Roger Savory de, İran savaşlarından kaynaklanan bu şiddetli takip dönemlerinde, “herkesi kucaklayan ve hoşgörülü bir şemsiye olan Bektaşi tarikatına” sığınanların kurtulduğunu belirtir.<a class="footnote-link" href="../Text/MEHZEP_VE_DEVLET_split_015.xhtml#footnote-231-64" id="footnote-231-64-backlink">[64]</a></span></p>

  <p class="duz1" xml:lang="tr"><span class="duz">Çünkü Osmanlı, Bektaşi tarikatıyla kavga etmek şöyle dursun, saygılıdır, iç içedirler.</span></p>

  <p class="duz1" xml:lang="tr"><span class="duz">Görülüyor ki, merkez-kenar çatışmasında, o pek vahim kanlı olaylarda, mezhep yani İslam anlayışlarındaki (Sünni-Alevi) farklılıktan ziyade, asıl, zamanın sosyal, ekonomik, kurumsal ve siyasi süreçleri etken olmuştur.</span></p>

  <p class="duz1" xml:lang="tr"><span class="duz">Nitekim “Kızılbaş” Şah İsmail’in devleti de göçebe geleneklerinden yerleşik, merkezi ve “nizami” bir devlete evrilme yolunda geliştikçe, “Kızılbaş” Türkmen aşiretleriyle çatışmış ve onlara Osmanlı’dan da gaddar davranmıştır.</span></p>

  <p class="duz1" xml:lang="tr"><span class="duz">Tarihçi David Morgan, bu dönemdeki Anadolu isyanlarının sadece siyasi ve dini sebeplerden değil, özellikle ağır ekonomik ve sosyal sebeplerden kaynaklandığını, Anadolu’daki ağır ekonomik şartlar ve veba salgınları yüzünden Türkmenlerin kurulu düzene yabancılaştığını, Osmanlı’nın göçebe hayat tarzına getirdiği hukuki ve bürokratik sınırlamaların Türkmenleri daha da kızdırdığını belirterek şunları yazar:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu şartlarda Safevi çağrısı sadece dini nitelikli değildi. Türkmen aşiretleri Şah İsmail’i benimsediler çünkü onun tanrısal bir kişiliğe sahip olduğunu düşünüyorlardı, fakat dahası, Safevilerin aşiret-yönelişli politik girişimini İstanbul’daki hükümete boyun eğmekten daha cazip buldular. Türkmen aşiretlerinin Safevilerden beklentileri umut vericiydi, Osmanlı sultanının tebaaları olarak ise bir beklentileri yoktu.<a class="footnote-link" href="../Text/MEHZEP_VE_DEVLET_split_015.xhtml#footnote-231-65" id="footnote-231-65-backlink">[65]</a></span></p>

  <p class="duz-ilk-paragraf" xml:lang="tr"><span class="duz">Bir Türkmen hükümdarı ve sufi tarikat şeyhi olan Şah İsmail, Osmanlı’da “kenar”da kalmış bu göçer Türkmen aşiretlerini ayağa kaldırmak için bütün mistik karizmaya ve siyasi yeteneklere sahipti.</span></p>

  <p class="duz-son-paragraf" xml:lang="tr"><span class="duz">Nihayet, Şah İsmail ile Yavuz Sultan Selim, bu biri Azeri Türkçesi, öteki Osmanlı Türkçesi konuşan iki büyük hükümdar, Çaldıran’da karşı karşıya geleceklerdi.</span></p>

  <div class="calibre1" id="calibre_pb_3"></div>
</body>
</html>
