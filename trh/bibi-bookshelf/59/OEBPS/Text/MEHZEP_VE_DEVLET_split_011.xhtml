<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-11" xml:lang="tr"><span class="bolum-ismi">Osmanlı modernleşmesi ve İran devrimi</span></h1>

  <p class="duz1" xml:lang="tr"><span class="duz">Prof. Keddie’ye göre, “XVIII. yüzyılda Osmanlı toprakları bölgenin diğer yerlerine göre daha gelişmiştir” ve bunun sebebi, kurumlaşmış Osmanlı düzenidir. Keddie, Osmanlı ile İran arasında üç temel farka dikkat çekiyor:</span></p>

  <p class="duz1" xml:lang="tr"><span class="duz">• İran daha göçebe ve aşiretseldir. Osmanlı’da ise göçebelik epey geriletilmiştir.</span></p>

  <p class="duz1" xml:lang="tr"><span class="duz">• Osmanlı’da merkezileşme ve kurumlaşma, yani “devlet” daha güçlüdür, İran’da zayıftır.</span></p>

  <p class="duz1" xml:lang="tr"><span class="duz">• Osmanlı baştan beri uluslararası ticarete açıktır, Avrupa’yla derin ve yakın ticari ilişkiler içindedir. İran ise nispeten kapalıdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-289" id="footnote-231-289-backlink">[289]</a></span></p>

  <p class="duz1" xml:lang="tr"><span class="duz">XIX. yüzyılın başına gelindiğinde bile İran’da nüfusun yüzde 30’u göçebelerden, göçer aşiretlerden oluşuyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-290" id="footnote-231-290-backlink">[290]</a></span></p>

  <p class="duz1" xml:lang="tr"><span class="duz">Keddie’nin vurguladığı üç faktörü, üç ölçüt gibi görebiliriz:</span></p>

  <p class="duz1" xml:lang="tr"><span class="duz">• Göçebelikten kurtulma derecesi...</span></p>

  <p class="duz1" xml:lang="tr"><span class="duz">• Devletin ve dolayısıyla hukukun ne ölçüde merkezileşip kurumlaştığı...</span></p>

  <p class="duz1" xml:lang="tr"><span class="duz">• Toplumun dışa açık mı, kapalı mı olduğu...</span></p>

  <p class="duz1" xml:lang="tr"><span class="duz">Bu üç bakımdan, reformlar dönemi olan XIX. yüzyıla girerken, Osmanlı reformistleri daha şanslıydılar. Bu yüzyılda yapılan reformlar sayesinde de Kemalist Cumhuriyet İran’a göre çok daha şanslı bir noktadan yola çıkacaktı.</span></p>

  <p class="duz1" xml:lang="tr"><span class="duz">Tarihçi Charles Issawi’nin belirttiği gibi, ülkeyi idari bütünlüğe kavuşturmak bakımından, Osmanlı’nın XIX. yüzyılın ilk yarısında başardığı idari reformları, İran bir yüzyıl sonra, ancak Rıza Şah zamanında gerçekleştirebilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-291" id="footnote-231-291-backlink">[291]</a></span></p>

  <p class="duz1" xml:lang="tr"><span class="duz">Bunun sebebi, Osmanlı geleneğindeki “güçlü devlet”, Şii İran geleneğindeki “güçlü ulema” kavramlarıdır.</span></p>

  <p class="duz1" xml:lang="tr"><span class="duz">Osmanlı’da güçlü devlet geleneği, aynı zamanda, devlet tarafından uygulanan köklü bir şer’i ve örfi hukuk geleneği demektir. Bu köklü şer’i ve örfi hukuk geleneği XIX. yüzyılda hukukun modernleşmesini kolaylaştırmıştır.</span></p>

  <p class="duz1" xml:lang="tr"><span class="duz">Devlet kurumunun zayıf olduğu İran’da ise hukuk, ulemanın yorumları ve kadı mahkemeleri düzeyinde kalmış, bu yüzden hukukun modernleştirilmesi çok zor olmuştur.</span></p>

  <p class="baslik" xml:lang="tr"><span class="duyuru-baslik">Hukuki modernleşme</span></p>

  <p class="duz1" xml:lang="tr"><span class="duz">Osmanlı’da gerileme devrinde medrese ve ulema da bozulup gerilemiş, modernist bürokrasinin oluşması sürecinde ulemanın etkinliği hızla azalmıştır. Fakat ulemanın etkinliği azalsa da, Osmanlı’nın hukuka önem verme geleneği ve bilinci devam etmiştir. Zaten Osmanlı reformizmi askeri, idari ve hukuki reformları ifade eder: Seyfiye (ordu), kalemiye (bürokrasi) ve ilmiye (hukuk) alanlarında modernleşme...</span></p>

  <p class="duz1" xml:lang="tr"><span class="duz">Osmanlı’yı hukuk reformu alanında başarılı kılan faktör, Osmanlı’nın siyasi meşruiyet ve –şer’i ve örfi– hukuk geleneğine sahip olmasıdır.</span></p>

  <p class="duz1" xml:lang="tr"><span class="duz">Klasik Osmanlı hukuk düzeninin kurulmasında Hanefi fıkhının büyük ve olumlu rolünü görmüştük. Hanefi fıkhı zamanın ihtiyaçlarını dikkate almaya önem veren ve devlete geniş yasama yetkisi tanıyan bir fıkıhtır. Prof. İnalcık’ın belirttiği gibi, İslam dünyasında köklü hukuki ve idari modernleşme reformlarını sadece Osmanlı’nın yapabilmiş olmasının sebeplerinden biri Hanefi fıkhının bu özelliğidir.<a class="footnote-link" href="../Text/MEHZEP_VE_DEVLET_split_015.xhtml#footnote-231-292" id="footnote-231-292-backlink">[292]</a></span></p>

  <p class="duz1" xml:lang="tr"><span class="duz">Hanefi fıkhına dayanan köklü yasama geleneği sayesinde Tanzimat devrinde Batı’dan yasalar alınması ve Mecelle gibi bir hukuk abidesinin oluşturulması başarılmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-293" id="footnote-231-293-backlink">[293]</a></span></p>

  <p class="duz1" xml:lang="tr"><span class="duz">Mecelle, en büyük hukukçularımızdan biri olan Medrese kökenli bürokrat Cevdet Paşa’nın şaheseridir. İslam hukukunun büyük bir uzmanı olan Cevdet Paşa, Batı’dan kanun tercüme etmek yerine “çağın ihtiyaçlarına uygun” ve orijinal yasalar yapılmasını savunur. Cevdet Paşa din esasına değil, vatandaşlık esasına dayanan nizamiye mahkemelerinin de kurucusudur.</span></p>

  <p class="duz1" xml:lang="tr"><span class="duz">Fıkıh uzmanı Joseph Schacht, Hanefi fıkhından kaynaklandığı halde Mecelle’nin ve nizamiye mahkemelerinin “seküler” (laik) olduğunu yazar.<a class="footnote-link" href="../Text/MEHZEP_VE_DEVLET_split_015.xhtml#footnote-231-294" id="footnote-231-294-backlink">[294]</a></span></p>

  <p class="duz1" xml:lang="tr"><span class="duz">Tanzimat reformlarının en önemli simalarından biri olan büyük âlim Cevdet Paşa Mecelle’yi ve laik karakterli nizamiye mahkemelerini Hanefi fıkhının devlete tanıdığı yasama yetkisine, “örfi hukuk” ve “kanunname” geleneğine dayandırmıştır. Ulemadan da ciddi bir tepki gelmemiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-295" id="footnote-231-295-backlink">[295]</a></span></p>

  <p class="duz1" xml:lang="tr"><span class="duz">Osmanlı’da bu nizamiye mahkemeleri hızla gelişip yaygınlaşmış ve şer’iye (şeriat) mahkemelerinin yetki ve görev alanı hızla daralmıştır. Türkiye Birinci Dünya Savaşı’na girerken hukukun ve adliyenin hemen tamamı modernleştirilmişti, şer’iye mahkemeleri sadece şahsın hukuku ve aile hukuku davalarına bakıyordu.</span></p>

  <p class="duz1" xml:lang="tr"><span class="duz">Osmanlı’da nizamiye mahkemeleri kurulup gelişirken, İran’da ulemanın artan gücü sebebiyle şer’iye mahkemelerinin görev ve yetki alanı eskisinden bile daha geniş hale gelmiş, bırakın modernleşmeyi, eski örfi hukuk alanı bile daralmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-296" id="footnote-231-296-backlink">[296]</a></span></p>

  <p class="duz1" xml:lang="tr"><span class="duz">İki ülkede hukukun böyle farklı yönlerde gelişmesinde Hanefi ve Şii fıkıh teorileri etkili olmuştur. Sünni Osmanlı’da devlet meşru otorite (ülül-emr) olarak benimsenmiş, devletin yasama (kanun koyma) yetkisi kabul edilmiştir. Şiilikte ise siyasi otorite meşru bile sayılmıyordu.</span></p>

  <p class="duz1" xml:lang="tr"><span class="duz">Osmanlı’nın kuruluş, yükselme ve reformlar döneminde üstün bir hukuk başarısı gösterdiği muhakkaktır. Türkiye’nin bugün komşularına göre bir hukuk devleti olmasında bunun rolü büyüktür.</span></p>

  <p class="duz1" xml:lang="tr"><span class="duz">Osmanlı ile İran’ı hukuk bakımından karşılaştıran Vanessa Martin diyor ki:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Önemle kaydetmek gerekir ki, İranlı reformistler hukuk ve adalet için feryat ederken, Osmanlı reformist yazarlarının eserlerinde bu çapta bir yakınmayı görmek zordur. Bu da İran’daki sistemin pek az geliştiğini gösterir.<a class="footnote-link" href="../Text/MEHZEP_VE_DEVLET_split_015.xhtml#footnote-231-297" id="footnote-231-297-backlink">[297]</a></span></p>

  <p class="duz-ilk-paragraf" xml:lang="tr"><span class="duz">Tabii, Osmanlı lehine olan bu modernleşme farkı, İran’la (hele daha da geri Arap dünyasıyla) mukayese edildiğinde geçerlidir.</span></p>

  <p class="duz1" xml:lang="tr"><span class="duz">Fakat Osmanlı modernleşmesi en başarılı olduğu noktada bile Avrupa’nın çok gerisindeydi. Bugünkü Cumhuriyetimizin de Avrupa’nın gerisinde bulunması gibi.</span></p>

  <p class="duz1" xml:lang="tr"><span class="duz">Herhalde Osmanlı, XIX. yüzyıl boyunca, klasik dönemdeki ordu (seyfiye), bürokrasi (kalemiye) ve hukuk (şeriat, örfi hukuk, ilmiye) geleneğinin güçlü ve köklü olması sayesinde modernleşmeye önderlik edecek bir askeri ve sivil bürokrasi üretebilmiş, modernleşen bir hukuk düzeni kurabilmişti.</span></p>

  <p class="duz1" xml:lang="tr"><span class="duz">“Devlet”in zayıf olduğu İran’da ise, şer’i ve örfi hukuk Osmanlı’daki gibi “devlet hukuku” düzeyine çıkamamış, “ulema hukuku” olarak kalmıştı. Bu yüzden İran’da hukuki modernleşme de başarısız olmuştur.</span></p>

  <p class="duz1" xml:lang="tr"><span class="duz">İki ülkenin bir ticaret yasası çıkarma girişimi, tipik bir örnektir.</span></p>

  <p class="duz1" xml:lang="tr"><span class="duz">Kişilerin dini inançlarına değil, “yurttaşlık” ve “kanunların ülkeselliği” esaslarına dayanan, genel, objektif, modern bir ticaret yasasını, Osmanlı, Fransız yasasından esinlenerek, 1850 yılında çıkarmıştır. Bu aynı zamanda kapitülasyonlara karşı da bir tedbirdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-298" id="footnote-231-298-backlink">[298]</a></span></p>

  <p class="duz1" xml:lang="tr"><span class="duz">Martin’in belirttiği gibi, İran’da da böyle bir yasa çıkarılması düşünülmüş ve 1880 yılında bu amaçla bir komisyon kurulmuştur. Ulema ile tüccarlardan oluşan komisyon 1884 yılına kadar bir ticaret yasası hazırlayamamış ve dağılmıştır.</span></p>

  <p class="duz1" xml:lang="tr"><span class="duz">Muzafferüddin Şah, Avrupa gezisinden döndükten sonra 1899 yılında yine bir ticaret yasası hazırlanmasını emretmiş, fakat Şii ulemanın muhalefeti yüzünden yine başarısızlığa uğranılmıştır. Çünkü Şii ulemaya göre, “şeriat dışındaki hukuk, mesela şeriatın onayladığı örfi hukuk bile yazılı kanun haline getirilemez”di!</span></p>

  <p class="duz1" xml:lang="tr"><span class="duz">Osmanlı’da devletin şer’i ve örfi hukuk geleneği çok güçlü olduğu için, hukukun modernleştirilmesi de kolay olmuştur. İran’da ise şer’i ve örfi hukuk “devlet hukuku” olarak zayıftı, “ulema hukuku” düzeyinde kalmıştı; bu yüzden modernleştirilmesi de zordu.</span></p>

  <p class="duz1" xml:lang="tr"><span class="duz">İran’ın hukuk konusunda Osmanlı’nın çok gerisinde kaldığını anlatan Martin, hukuk alanında Osmanlı’nın sağladığı başarılara dikkat çeker:</span></p>

  <p class="duz1" xml:lang="tr"><span class="duz">– 1850’de Ticaret Kanunu çıkarılmıştır.</span></p>

  <p class="duz1" xml:lang="tr"><span class="duz">– 1858’de modern bir Ceza Kanunu çıkarılmış ve bazı şer’i cezalar yürürlükten kaldırılmıştır.</span></p>

  <p class="duz1" xml:lang="tr"><span class="duz">– 1861’de Ceza Muhakemeleri Usulü Kanunu çıkarılmıştır.</span></p>

  <p class="duz1" xml:lang="tr"><span class="duz">– 1868’de Deniz Ticaret Kanunu çıkarılmıştır.</span></p>

  <p class="duz1" xml:lang="tr"><span class="duz">– 1869-1879 arasında Osmanlı medeni kanunu niteliğinde bir kodifikasyon olan Mecelle hazırlanıp yürürlüğe konulmuştur.</span></p>

  <p class="duz1" xml:lang="tr"><span class="duz">– Adli sistem modernleştirilerek şer’iye mahkemelerinin faaliyet alanı daraltılmış, nizamiye mahkemeleri hızla geliştirilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-299" id="footnote-231-299-backlink">[299]</a></span></p>

  <p class="duz1" xml:lang="tr"><span class="duz">Dönemin şartlarında bir hukuk şaheseri olan Mecelle’nin, “laik” nitelikli bir medeni hukuk kodifikasyonu olduğunu vurgulayan Prof. Schacht, İran’da böyle bir kodifikasyonun ancak 1928-1938 arasında hazırlanıp yürürlüğe konulabildiğini belirtir.<a class="footnote-link" href="../Text/MEHZEP_VE_DEVLET_split_015.xhtml#footnote-231-300" id="footnote-231-300-backlink">[300]</a></span></p>

  <p class="baslik" xml:lang="tr"><span class="duyuru-baslik">Eğitimde Osmanlı ve İran</span></p>

  <p class="duz1" xml:lang="tr"><span class="duz">Coğrafi ve tarihi sebeplerle Avrupa’yla daha sıkı ilişkileri ve sorunları bulunan Osmanlı, çağ değişimini daha erken fark edip “güçlü devlet” eliyle modern eğitime yönelmiştir.</span></p>

  <p class="duz1" xml:lang="tr"><span class="duz">Bernard Lewis’e göre, İran bu alanda da Türkiye’nin gerisinde kalmıştır. Osmanlı’nın Avrupa’yı “tanımak” için gönderdiği ilk büyükelçi olarak Yirmisekiz Mehmed Çelebi’yi kabul edersek, bunun tarihi 1720-1721 yıllarıdır. İranlı benzeri olan Ebül Hasan Şirazi ise Avrupa’ya 1809 yılında gönderilmiştir.</span></p>

  <p class="duz1" xml:lang="tr"><span class="duz">Gerçi Avrupa’ya öğrenci gönderme konusunda İran biraz erken davranmıştır, fakat sayı üstünlüğü Osmanlı’dadır. 1815 yılında Avrupa’da “az bir miktar” İranlı öğrenci vardır, 1827’de Avrupa’da 150 Osmanlı öğrenci eğitim görmektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-301" id="footnote-231-301-backlink">[301]</a> M. Fischer, 1851 yılında Avrupa’da okuyan İranlı öğrenci sayısının 29 olduğunu belirtir.<a class="footnote-link" href="../Text/MEHZEP_VE_DEVLET_split_015.xhtml#footnote-231-302" id="footnote-231-302-backlink">[302]</a></span></p>

  <p class="duz1" xml:lang="tr"><span class="duz">Osmanlı’da Batı bilimine yönelik ilk modern okul, bugünkü İstanbul Teknik Üniversitesi’nin temelini oluşturan deniz ve kara “Mühendishane-i Hümayun” okullarıdır; denizcilikle ilgili olanı 1773’te, karacılıkla ilgili olanı 1796’da açılmıştır. İran’da ise “Darülfünun” adı verilen “teknik kolej”in açılış yılı 1856’dır.<a class="footnote-link" href="../Text/MEHZEP_VE_DEVLET_split_015.xhtml#footnote-231-303" id="footnote-231-303-backlink">[303]</a></span></p>

  <p class="duz1" xml:lang="tr"><span class="duz">Osmanlı’da Mekteb-i Harbiye 1834 yılında açılmış ve modern eğitimli subay kadroları yetiştirme çabaları bilhassa Abdülhamid zamanında yüksek bir modern eğitim düzeyine ulaşmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-304" id="footnote-231-304-backlink">[304]</a> Osmanlı’da beş tane Mekteb-i Harbiye vardır.</span></p>

  <p class="duz1" xml:lang="tr"><span class="duz">İran’da ise, 1880’li yıllarda biri Isfahan’da, öteki Tahran’da iki Mekteb-i Harbiye açılmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-305" id="footnote-231-305-backlink">[305]</a> Buna rağmen, İran’da askeri modernleşme XX. yüzyıla kadar başlamamıştır bile!<a class="footnote-link" href="../Text/MEHZEP_VE_DEVLET_split_015.xhtml#footnote-231-306" id="footnote-231-306-backlink">[306]</a></span></p>

  <p class="duz1" xml:lang="tr"><span class="duz">Osmanlı’da devlete bürokrat yetiştirmek için Mülkiye Mektebi 1859’da kurulmuştur. Bunun İran’daki karşılığı olan “Siyasi İlimler Mektebi”nin kuruluş tarihi ise 1901’dir.<a class="footnote-link" href="../Text/MEHZEP_VE_DEVLET_split_015.xhtml#footnote-231-307" id="footnote-231-307-backlink">[307]</a></span></p>

  <p class="duz1" xml:lang="tr"><span class="duz">Abdülhamid dönemindeki eğitim atılımlarını araştıran Prof. Bayram Kodaman’a göre, Osmanlı’da “usul-i cedit” (modern tarz) eğitim veren ilkokul sayısı 1877 yılında 200’dür. Bu sayı 1898 yılında 18 938’e çıkmıştır. XIX. yüzyılın sonlarında Osmanlı’da 619 rüştiyede (ortaokul) 40 000 öğrenci eğitim görmektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-308" id="footnote-231-308-backlink">[308]</a></span></p>

  <p class="duz1" xml:lang="tr"><span class="duz">Prof. Yapp’ın belirttiği gibi, Abdülhamid reformist bir padişahtır, Tanzimat reformlarını daha da geliştirmiş, ulemanın etkisini daha da azaltmış ve devlet aygıtının modernleşmesini hızlandırmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-309" id="footnote-231-309-backlink">[309]</a></span></p>

  <p class="duz1" xml:lang="tr"><span class="duz">Abdülhamid devrinde Darülfünun (üniversite) devlete üst düzey bürokrat, sivil hizmetler için uzman ve etkin bir aydın sınıfı yetiştirmekte, Darülfünun’un hukuk bölümünde fıkıhla birlikte Roma hukuku okutulmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-310" id="footnote-231-310-backlink">[310]</a></span></p>

  <p class="duz1" xml:lang="tr"><span class="duz">Ve 1920 yılında modern ilkokullardaki öğrenci sayısı İran’da 75 000’dir, toplam nüfusun binde 6’sıdır; Türkiye’de bu sayı 400 000’dir, toplam nüfusa oranı yüzde 3’tür. İran’la karşılaştırıldığında Türkiye için önemli bir başarıyı ifade eden bu açık farka rağmen, 1950’ye kadarki dönemde öğrenci sayısını İran 10 kat, Türkiye ise 4 kat artırabilmişti! Yine de Türkiye önde idi: Öğrenci sayısı İran’da 740 000, Türkiye’de 1,8 milyon idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-311" id="footnote-231-311-backlink">[311]</a></span></p>

  <p class="baslik" xml:lang="tr"><span class="duyuru-baslik">İki Meşrutiyet tecrübesi</span></p>

  <p class="duz1" xml:lang="tr"><span class="duz">İki ülkenin Meşrutiyet tecrübesi de karşılaştırmaya değer...</span></p>

  <p class="duz1" xml:lang="tr"><span class="duz">Osmanlı’da Birinci Meşrutiyet 1876’da ilan edilmiş, ulema hiçbir tepki göstermemiş ve Midhat Paşa’nın kışkırttığı Rus savaşındaki vahim yenilgiyle devlet parçalanma noktasına gelince Abdülhamid’in, yani “siyasi irade”nin (ulemanın değil) kararıyla Meclis süresiz olarak kapatılmış, Anayasa askıya alınmıştır.</span></p>

  <p class="duz1" xml:lang="tr"><span class="duz">İran’da ise ilk Meşrutiyet 1906 yılında ulemanın ve tüccarlar ile bir grup aydının baskısıyla ilan edilmiştir. Ulemanın desteklemesinin sebebi, geleneksel olarak “meşru” saymadığı siyasi iradeyi, yani şahın iradesini bu yolla sınırlamaktır. Fakat yasama yetkisinin Meclis’e geçmesi karşısında İran uleması ikiye bölünmüş, büyük çoğunluğu Meşrutiyet’e karşı çıkmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-312" id="footnote-231-312-backlink">[312]</a></span></p>

  <p class="duz1" xml:lang="tr"><span class="duz">İran Meşrutiyet Anayasası’nın 2. maddesi ulemaya yasa tasarı ve tekliflerinin şeriata uygunluğunu denetleme yetkisi veriyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-313" id="footnote-231-313-backlink">[313]</a> Şii ulemanın bu yetkisi, Humeyni Anayasası’ndaki “velayet-i fakih” kurumuyla daha da güçlendirilecekti.</span></p>

  <p class="duz1" xml:lang="tr"><span class="duz">Ulemanın böyle bir yetkisi Osmanlı’nın hiçbir döneminde söz konusu olmamıştır. Şeyhülislam ancak müracaat üzerine fetva verebilirdi.</span></p>

  <p class="duz1" xml:lang="tr"><span class="duz">Osmanlı için İslam ilkeleri elbette devletin dayanağı ve bir tür resmi ideoloji idi; bu Anayasa’da da belirtilmiştir. Fakat ulemaya yasaları denetleme yetkisi verilmemiş, Anayasa’da sadece şeyhülislamın din işlerine bakacağı belirtilmiştir. Osmanlı Anayasası’nda yasaların şeriata uygunluğunu denetleyecek bir makam yoktur, yalnız 64. maddede Âyan Meclisi’nin (Senato) bu gerekçeyle yasaları reddedebileceği ifade edilmiştir. Osmanlı Anayasası’nda her bakımdan son söz, siyasi otorite olan sultanındır.<a class="footnote-link" href="../Text/MEHZEP_VE_DEVLET_split_015.xhtml#footnote-231-314" id="footnote-231-314-backlink">[314]</a></span></p>

  <p class="duz1" xml:lang="tr"><span class="duz">Avrupa’da da imparatorundu...</span></p>

  <p class="duz1" xml:lang="tr"><span class="duz">Osmanlı’da İkinci Meşrutiyet askerlerin baskısıyla 1908’de ilan edilmiştir ve ağır bunalımlar sürecinde İttihatçıların askeri diktatörlüğüyle sonuçlanmıştır...</span></p>

  <p class="duz1" xml:lang="tr"><span class="duz">Cumhuriyet’in bile 25 yıllık tek parti idaresiyle ülkeyi idare ettiğini düşünürsek, daha ağır bunalımlar ortamında Birinci ve İkinci Meşrutiyetlerin “tutmamasını” anlamak mümkündür. Fakat Meşrutiyetler boşa yaşanmamış, Cumhuriyet’e parlamenter bir kültür devretmiştir. Milli Mücadele de Osmanlı Mebusan Meclisi’nin üye çoğunluğunu içeren TBMM tarafından yürütülmüştü.</span></p>

  <p class="duz1" xml:lang="tr"><span class="duz">İran kültüründe ise, 1906’daki iki yıllık Meşrutiyet, ciddi bir iz bırakmamış, ağır krizleri takiben 1920’de General Rıza Pehlevi, diktatoryal-mutlak monarşi idaresini kurmuştur.</span></p>

  <p class="duz1" xml:lang="tr"><span class="duz">Türkiye’de Meşrutiyet dahil bütün reformlar modernist siyasi irade (padişah ve bürokrasi) tarafından gerçekleştirilmişti. İran’da ise Meşrutiyet’i ilan ettiren güç şaha karşı ulema ve tüccar ittifakı idi ve Meclis’te onlar çoğunluktaydı. Bu sebeple:</span></p>

  <p class="alinti-ilk-paragraf" xml:lang="tr"><span class="dar-paragraf-duz">İran’daki Meşrutiyet devrimi, Meclis’teki bazı samimi modernistlere rağmen, bu devrimin özünde modernleşme karşıtı olduğunu gösteriyordu... Osmanlı’daki Meşrutiyet devrimi ise, modernleşen devletin bir kurumu idi; modern ordu Meşrutiyet’in dominant faktörü olarak beliriyordu... İran’daki Meşrutiyet ise gelenekçi ve göçebe unsurların bir tür koalisyonu idi...<a class="footnote-link" href="../Text/MEHZEP_VE_DEVLET_split_015.xhtml#footnote-231-315" id="footnote-231-315-backlink">[315]</a></span></p>

  <p class="duz-ilk-paragraf" xml:lang="tr"><span class="duz">Cleveland güzel özetlemiştir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osmanlı’daki anayasal (meşruti) hareket reforme olmuş bir bürokratik elite ve reform-yönelişli askeri birliklere dayanıyordu. İran’ın Meşrutiyet’i ise, anayasal yönetimin amaçları konusunda çelişen görüşlere sahip geri bir çıkarlar koalisyonuna dayanıyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-316" id="footnote-231-316-backlink">[316]</a></span></p>

  <p class="duz-ilk-paragraf" xml:lang="tr"><span class="duz">Klasik deyimlerle ifade edersek Osmanlı anayasaları da “seyfiye” ve “kalemiye” ile yeni aydınların eseridir ve “ulema” tarafından da desteklenmiştir!</span></p>

  <p class="duz1" xml:lang="tr"><span class="duz">Osmanlı’da medreseli ulema Meşrutiyet’i, özellikle de İkinci Meşrutiyet’i kuvvetle desteklemiştir, İslam’ın meşruti idareyi gerektirdiğini, “istibdad”ın İslam’a aykırı olduğunu savunmuştur. Araştırmacı İsmail Kara, mesela, Meşihat (Şeyhülislamlık) üyesi ve İstanbul dersiâmı, yani en yüksek rütbeli din bilginlerinden Elmalılı Hamdi Efendi’nin, Meşrutiyet’i, Anayasa’yı ve milli hâkimiyeti, “hayli laik bir çerçevede savunduğunu” anlatır.<a class="footnote-link" href="../Text/MEHZEP_VE_DEVLET_split_015.xhtml#footnote-231-317" id="footnote-231-317-backlink">[317]</a></span></p>

  <p class="duz1" xml:lang="tr"><span class="duz">Burada, Hanefi hukuk geleneğinin Prof. İnalcık tarafından da işaret edilen “liberal” özelliğini hatırlamak lazımdır.</span></p>

  <p class="duz1" xml:lang="tr"><span class="duz">İran’da ise, şaha karşı Meşrutiyet’i destekleyen ulema, inisiyatifi Meclis’le paylaşacağını görünce Meşrutiyet’in aleyhine dönmüştür. Şii ulemadan açık fikirli iki “müçtehit”, Seyyid Muhammed Tabatai ve Seyyid Abdullah Bihbihani sonuna kadar Anayasa’yı savunmuşsa da etkisiz kalmışlar ve şiddetli Meşrutiyet karşıtı Şeyh Fazlullah’ın fikirleri ağır basmıştır. Şeyh Fazlullah’a göre “bütün meseleler, bu arada siyaset de, şeriatın alanına girer” ve:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Halkın temsilcilerinin şer’i konularda hiçbir otoritesi yoktur, böyle konularda sorumluluk halka karşı değil, imamın naiblerine (ulemaya) karşıdır. Bu yetki, imamın “saklı” olduğu zamanlarda, çağımızda, müçtehitlere (ulemaya) aittir... Müçtehitlere itaatsizlik, Allah’a itaatsizliktir...<a class="footnote-link" href="../Text/MEHZEP_VE_DEVLET_split_015.xhtml#footnote-231-318" id="footnote-231-318-backlink">[318]</a></span></p>

  <p class="duz-ilk-paragraf" xml:lang="tr"><span class="duz">Halbuki aynı yıllarda Osmanlı ulemasından Elmalılı Hamdi Efendi, şeyhülislamın “devlet memurundan başka bir şey olmadığını” belirtiyor, “milletin umumi kuvvetinin halifeye bile hâkim olduğunu” söyleyerek “hâkimiyet-i milliye”yi savunuyordu.<a class="footnote-link" href="../Text/MEHZEP_VE_DEVLET_split_015.xhtml#footnote-231-319" id="footnote-231-319-backlink">[319]</a></span></p>

  <p class="duz1" xml:lang="tr"><span class="duz">Bundan Türkiye Cumhuriyeti çıktı...</span></p>

  <p class="duz1" xml:lang="tr"><span class="duz">Ötekinden İran İslam Cumhuriyeti...</span></p>

  <p class="baslik" xml:lang="tr"><span class="duyuru-baslik">İran-Türkiye farkı</span></p>

  <p class="duz1" xml:lang="tr"><span class="duz">İran devrimi nedir? Modernist şah diktatörlüğüne karşı ulema liderliğinde halk ayaklanmasıdır.</span></p>

  <p class="duz1" xml:lang="tr"><span class="duz">İran ile Türkiye arasındaki farklılıkta üç faktör belirleyici olmuştur:</span></p>

  <p class="duz1" xml:lang="tr"><span class="bold">Siyasi otorite:</span> <span class="duz">Meselenin temelinde Şiiliğin siyasi otoriteyi gayri meşru görme şeklindeki kuvvetli eğilimi vardır. Osmanlı’da ise Sünnilikteki “ülül-emre itaat” ilkesi siyasi otoritenin üstünlüğü yönünde güçlü bir kültür oluşturmuştur.</span></p>

  <p class="duz1" xml:lang="tr"><span class="duz">Osmanlı’da halife-padişahlar modernist reformlarla medreseyi ve ulemayı zayıflatarak “kenar”a iterken, ulemanın ciddi bir direnci görülmemiştir.</span></p>

  <p class="duz1" xml:lang="tr"><span class="duz">İran’da ise, mesela 1903 yılında “müçtehit” Şarabiyani, şahın tahttan indirilmesi için fetva yazarken, “Bugün bir köpeği kaldırıp yerine başka bir köpeği koyacağız” diyebiliyordu!<a class="footnote-link" href="../Text/MEHZEP_VE_DEVLET_split_015.xhtml#footnote-231-320" id="footnote-231-320-backlink">[320]</a></span></p>

  <p class="duz1" xml:lang="tr"><span class="duz">Osmanlı Tanzimat ve Meşrutiyet’le meşgulken, XIX. yüzyılda İran’da devlet başkanının (şahın) yetkilerinin esasen Şii ulemaya ait olduğu ve ulema tarafından yürütülmesi gerektiği fikirleri işleniyordu!<a class="footnote-link" href="../Text/MEHZEP_VE_DEVLET_split_015.xhtml#footnote-231-321" id="footnote-231-321-backlink">[321]</a></span></p>

  <p class="duz1" xml:lang="tr"><span class="duz">Humeyni’ye göre de, siyasi otorite “fakihlere (ulemaya) ait liderliği gasp eden gayri meşru otorite”dir, çünkü egemenlik imamındır, imamı da ulema temsil eder.<a class="footnote-link" href="../Text/MEHZEP_VE_DEVLET_split_015.xhtml#footnote-231-322" id="footnote-231-322-backlink">[322]</a></span></p>

  <p class="duz1" xml:lang="tr"><span class="duz">İran devriminin temelinde bu anlayış vardır.</span></p>

  <p class="duz1" xml:lang="tr"><span class="duz">Osmanlı’da ise, Sünniliğin “ülül-emre itaat” anlayışına dayalı son derecede otoriter bir siyasi kültür gelişmiştir; devlet tartışılmaz, hatta eleştirilmez üstün otoritedir.</span></p>

  <p class="duz1" xml:lang="tr"><span class="duz">Şeyhülislam İbni Kemal diyor ki:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Eger raiyetdür ve eger leşkeridür ve eger Sübaşılar ve ger Sancak Beğleridür, ferman-ı Sultan’a itaat her birinin üzerine hatm olmuştur... Şiar-ı isyan etmek, haddi imkânda değildir.<a class="footnote-link" href="../Text/MEHZEP_VE_DEVLET_split_015.xhtml#footnote-231-323" id="footnote-231-323-backlink">[323]</a></span></p>

  <p class="duz-ilk-paragraf" xml:lang="tr"><span class="duz">Yani, ister ahali ister asker olsun, ister polis ister vali olsun, sultanın fermanına itaate mecburdurlar... İsyan, kimsenin haddi değildir...</span></p>

  <p class="duz1" xml:lang="tr"><span class="duz">Bu gelenek sebebiyle Osmanlı’nın siyasi ve idari reformları da merkezi otoriteyi güçlendirmeyi amaçlamıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-324" id="footnote-231-324-backlink">[324]</a></span></p>

  <p class="duz1" xml:lang="tr"><span class="duz">İki siyasi kültür arasındaki bu derin farklar sebebiyle, Türkiye’de “İran’da olduğu gibi genel ya da yer yer halk ayaklanmaları” olmamıştır, olmayacaktır. “28 Şubat” askeri müdahale sürecinde Batı Çalışma Grubu adlı yasal dayanaktan yoksun örgütü savunurken, sayın Amiral Güven Erkaya’nın böyle bir “İran türü ayaklanma” tehlikesini TV ekranlarından dünyaya ilan etmesi, hiçbir sosyolojik ve siyasi gerçeğe dayanmıyordu, bir vehmin ifadesi idi; zaten boş çıkmıştır.</span></p>

  <p class="duz1" xml:lang="tr"><span class="bold">Ulema otoritesi:</span> <span class="duz">Sünni Osmanlı’da ulema devlet emrindedir, devlet memurudur. İran-Şii kültüründe ise, “ulemaya itaatsizlik, Allah’a itaatsizliktir”.<a class="footnote-link" href="../Text/MEHZEP_VE_DEVLET_split_015.xhtml#footnote-231-325" id="footnote-231-325-backlink">[325]</a></span></p>

  <p class="duz1" xml:lang="tr"><span class="duz">İmamın hükmünü kabul etmemek, Allah’ın hükmünü kabul etmemektir.<a class="footnote-link" href="../Text/MEHZEP_VE_DEVLET_split_015.xhtml#footnote-231-326" id="footnote-231-326-backlink">[326]</a></span></p>

  <p class="duz1" xml:lang="tr"><span class="duz">ABD’li Prof. Hamid Algar da İran devriminin toplumsal kaynaklarını incelerken, “Şii müminlerin müçtehide itaat vazifesini” özellikle vurgular.<a class="footnote-link" href="../Text/MEHZEP_VE_DEVLET_split_015.xhtml#footnote-231-327" id="footnote-231-327-backlink">[327]</a></span></p>

  <p class="duz1" xml:lang="tr"><span class="duz">Sünnilikte böyle bir “imamet” karizması ve kültürü yoktur. Bu bakımdan da Türkiye’de “İran türü genel ya da yer yer halk ayaklanmaları” olmamıştır, olmayacaktır.</span></p>

  <p class="duz1" xml:lang="tr"><span class="bold">Halkın siyasi kültürü:</span> <span class="duz">İran’da dini-siyasi kültür olarak meşru sayılmayan siyasi otoriteye karşı ulemanın liderliğinde gerçekleşen halk ayaklanmasının temel sebebi, şah diktatörlüğüne karşı halkın mistik olarak bağlandığı ulemayı tercih etmesidir.</span></p>

  <p class="duz1" xml:lang="tr"><span class="duz">Türkiye’de ise siyasi kültür, 1950’de demokrasiye geçmemiz sayesinde hayli çeşitlenmiş, eski ve bürokratik nitelikli din-laiklik ikilemi hâlâ aşılamamışsa da, genelde liberal, sosyal demokrat, muhafazakâr, sosyalist siyasi kültürler oluşmuştur. Bunun yanında, dini-siyasi kültürümüzün temelinde de “ülül-emre itaat” geleneği bulunmaktadır. Bizde “irticai kalkışma” kavramı sosyolojik temelden yoksun bir paranoyadır.</span></p>

  <p class="duz1" xml:lang="tr"><span class="duz">Şimdi bu üç faktörün İran devriminde nasıl işlediğine biraz daha yakından bakalım.</span></p>

  <p class="baslik" xml:lang="tr"><span class="duyuru-baslik">İran’da “İslam devrimi”</span></p>

  <p class="duz1" xml:lang="tr"><span class="duz">Michael Fischer’in tespiti doğrudur:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Devrim, en azından erken aşamalarında, İngiliz, Fransız, Amerikan ve Rus devrimlerinin klasik kalıplarını izlemiştir: Zenginliği artan bir toplumun birden ekonomik çöküntünün darbesini yemesi, sıkıntıdaki hükümetin sadece düşük gelirlilerden değil fakat aynı zamanda lokomotif sektörlerden de zorla gelir temin etmeye kalkışması, böylece hükümeti desteklemesi gerekenlerin bile tepkisini çekmesi, neticede, hükümetin meşruluğunu reddeden moral ideolojiye (Şii kültürü) ağırlık kazandırdı...<a class="footnote-link" href="../Text/MEHZEP_VE_DEVLET_split_015.xhtml#footnote-231-328" id="footnote-231-328-backlink">[328]</a></span></p>

  <p class="duz-ilk-paragraf" xml:lang="tr"><span class="duz">Fischer, Şii kültürünü anlatırken, İran’da siyasi ve sosyal protestoları dini biçimlerle ortaya koyma geleneğine dikkat çeker, bunun geniş bir kronolojisini verir. “Tütün Boykotu” ve “Coca Cola protestosu” gibi olayları görmüştük.</span></p>

  <p class="duz1" xml:lang="tr"><span class="duz">İran’da siyasi otoriteyi gayri meşru sayıp esas “merci” olarak ulemayı kabul eden Şii halkın ayaklanmasında sanayileşme ve kentleşme gibi toplumsal sebepler büyük rol oynamıştır. Demokrasi yokluğu da “siyasi muhalefet” yerine “dini muhalefet”in yükselmesine yol açmıştır.</span></p>

  <p class="duz1" xml:lang="tr"><span class="duz">İran’ın yıllık petrol geliri 1 milyar dolar civarında seyrederken, 1974’te OPEC ülkelerinin fiyatları dört misli artırmasıyla (birinci petrol şoku), İran’ın yıllık geliri 22 milyar dolara çıkmıştı!</span></p>

  <p class="duz1" xml:lang="tr"><span class="duz">Şah bu muazzam parayla hızlı bir sanayileşme ve İran’ı askeri süper güç yapmak için ağır bir silahlanma programı uygulamıştır.</span></p>

  <p class="duz1" xml:lang="tr"><span class="duz">1973 ile 1977 arasındaki dört yılda İran’daki fabrikaların sayısı 1 902’den 7 989’a fırlamıştır!</span></p>

  <p class="duz1" xml:lang="tr"><span class="duz">Şah döneminde laik eğitimde de dikkate değer gelişmeler kaydedildi. Klasik lise eğitiminde normal gelişmeler sağlanırken, öğretmen yetiştiren okullar ile mesleki ve teknik eğitim okullarının sayısı hızla arttı, buralardaki öğrenci sayısı 14 240’tan 227 500’e fırladı.</span></p>

  <p class="duz1" xml:lang="tr"><span class="duz">Üniversite öğrencilerinin sayısındaki artış daha da çarpıcıdır. Üniversite öğrencilerinin sayısı, aynı dönemde 24 885’ten 154 215’e sıçradı. Batı üniversitelerinde okuyan öğrenci sayısı 18 000’den 80 000’e çıktı.<a class="footnote-link" href="../Text/MEHZEP_VE_DEVLET_split_015.xhtml#footnote-231-329" id="footnote-231-329-backlink">[329]</a></span></p>

  <p class="duz1" xml:lang="tr"><span class="duz">Bu eğitim patlaması tamamen laik eğitimin hızla yaygınlaşmasını ifade ediyordu!</span></p>

  <p class="duz1" xml:lang="tr"><span class="duz">Aynı dönemde, İran’da şehirleşme oranı da yüzde 25’ten yüzde 50’ye sıçradı! Toplam olarak 2 milyon insanı, yani çalışan nüfusun beşte birini kapsayan bu yeni sanayi işçisi grubunun yaş ortalaması 20 civarındaydı.</span></p>

  <p class="duz1" xml:lang="tr"><span class="duz">Bu hızlı ve ani altüst oluş, toplumda bir köksüzlük ve “köklere sarılma” duygusu yarattı, huzursuzluk arttı.</span></p>

  <p class="duz1" xml:lang="tr"><span class="duz">Eğitimdeki atılımlar yeni olduğu için, hem sanayide hem savunmada çok sayıda yabancı uzman ve danışman kullanılıyordu. Bu ortamda “İmam” Humeyni’nin “antiemperyalist” konuşmaları teyp ve video kasetleriyle milyonlarca eve giriyordu.</span></p>

  <p class="alinti-ilk-paragraf" xml:lang="tr"><span class="dar-paragraf-duz">İran’da Amerikan aşçıları, mühendis, teknokrat ve idari personeli kanunların sağladığı dokunulmazlığın keyfini çıkarırken, İslam uleması, İslam’ın hizmetkârları ve muallimleri sürgünde veya hapiste yaşamaya zorlanıyor.<a class="footnote-link" href="../Text/MEHZEP_VE_DEVLET_split_015.xhtml#footnote-231-330" id="footnote-231-330-backlink">[330]</a></span></p>

  <p class="duz-ilk-paragraf" xml:lang="tr"><span class="duz">Petrol gelirlerindeki ani düşüş, halkın huzursuzluğunu ve şaha öfkesini artırdı. İnsanlar İran petrolünün Batı ve şah ailesi tarafından sömürülmesi yüzünden yoksul olduklarını düşünüyorlardı. Humeyni de diyordu ki:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Amerika aldığı petrolümüzün parasını tabii ki ödüyor. Fakat bu paralar Amerika’dan silah almak ve askeri üsler kurmak için harcanıyor... Amerika İran’a bu silahları satıyorsa, bunun sebebi, Amerikalı uzmanlar ve silah satışı olmadan ordumuzu kıpırdayamaz hale getirmek içindir. Şah yönetimi birkaç yıl daha devam ederse, petrol kaynaklarımız ve tarımımız mahvolacaktır...<a class="footnote-link" href="../Text/MEHZEP_VE_DEVLET_split_015.xhtml#footnote-231-331" id="footnote-231-331-backlink">[331]</a></span></p>

  <p class="duz-ilk-paragraf" xml:lang="tr"><span class="duz">Ayetullah Mahallati’nin 1978’de Şiraz’da düzenlediği “Aşure Yürüyüşü” çok tipiktir ve Fischer sloganları aynen kitabına almıştır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Slogancı: “Petrolümüzü kim aldı?”</span></p>

  <p class="alinti" xml:lang="tr"><span class="dar-paragraf-duz">Kalabalık: “Amerika!”</span></p>

  <p class="alinti" xml:lang="tr"><span class="dar-paragraf-duz">Slogancı: “Gazımızı kim aldı?”</span></p>

  <p class="alinti" xml:lang="tr"><span class="dar-paragraf-duz">Kalabalık: “Rusya!”</span></p>

  <p class="alinti" xml:lang="tr"><span class="dar-paragraf-duz">Slogancı: “Paramızı kim aldı?”</span></p>

  <p class="alinti-son-paragraf" xml:lang="tr"><span class="dar-paragraf-duz">Kalabalık: “Pehlevi!”</span></p>

  <p class="duz1" xml:lang="tr"><span class="duz">Ve bundan sonra binlerce insan bu üçü için “Kahrolsun!” diye tempo tutmaktadır.</span></p>

  <p class="duz1" xml:lang="tr"><span class="duz">İlk devrimci grevler petrol sektöründe başladı, günlük petrol üretimi 5 milyon varilden 800 000 varile düştü!</span></p>

  <p class="duz1" xml:lang="tr"><span class="duz">Huzursuzluk arttıkça şah sert tedbirler alıyor, SAVAK adlı gizli polis cinayetlerini artıyordu. Lale Meydanı’ndaki gösteride güvenlik güçleri halka ateş açmış, yüzlerce sivil ölmüştü.</span></p>

  <p class="duz1" xml:lang="tr"><span class="duz">Şah ve rejimi, tam Şii doktrinindeki “Yezid”di!</span></p>

  <p class="duz1" xml:lang="tr"><span class="duz">Michael Fischer, Humeyni’nin “zulm”e karşı “adalet” istemesini Şii kültürü açısından analiz etmektedir: Şii kültüründe “zulüm” kavramı öylesine “yüklü” bir kavramdır ki, “Kerbela paradigması”nı harekete geçirmiştir. Humeyni’nin şahı “Yezid” olarak nitelemesi, bu bakımdan kitleler üzerinde kışkırtıcı bir etki yapmaktaydı.<a class="footnote-link" href="../Text/MEHZEP_VE_DEVLET_split_015.xhtml#footnote-231-332" id="footnote-231-332-backlink">[332]</a></span></p>

  <p class="duz1" xml:lang="tr"><span class="duz">Bütün halk ayaklanmıştı. Şah kaçtı ve 1 Şubat 1979’da “imam” sürgünde bulunduğu Paris’ten İran’a geldi. 1 Mart’ta resmen “İran İslam Cumhuriyeti” ilan edildi. Bu, Humeyni’nin deyimiyle “Allah’ın hükümetinin ilk günü” idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-333" id="footnote-231-333-backlink">[333]</a></span></p>

  <p class="duz1" xml:lang="tr"><span class="duz">İran rejimi de “cumhuriyet”tir. Hatta, İran tarihinde ilk defa, sınırlı da olsa, halkın sandık başına giderek seçtiği temsilcilerden oluşan bir parlamento ve halkın seçtiği bir cumhurbaşkanı vardır. Halk ayaklanmasıyla yeni bir rejim kurup da halkın şah zamanındaki gibi dışlanması mümkün müydü?</span></p>

  <p class="duz1" xml:lang="tr"><span class="duz">Fakat bu cumhuriyet “liberal” ve “demokratik” değil, “otoriter” ve “ideolojik”tir. Üstün otorite halk değildir, ulemadır. Anayasa’daki “velayet-i fakih” (ulemanın denetimi) kurumunu, “müçtehit” ve “ayetullah” denilen din adamlarını “üstün otorite” haline getirmiştir. Ülkede liberal hürriyetler de yoktur.</span></p>

  <p class="duz1" xml:lang="tr"><span class="duz">Bu antidemokratik ve antiliberal “velayet-i fakih” kavramı, geçen bölümlerde gördüğümüz Şii “imam” doktrininin siyasi bir uygulamasıdır. İran’ın 1906 Meşrutiyet Anayasası’nda da benzer bir hüküm vardı. Klasik Şii imamet inancını günümüzdeki “velayet-i fakih” teorisine dönüştüren, bizzat Humeyni’dir.<a class="footnote-link" href="../Text/MEHZEP_VE_DEVLET_split_015.xhtml#footnote-231-334" id="footnote-231-334-backlink">[334]</a> Humeyni, Şiilikteki imamet itikadını yeniden yorumlayarak, “iktidar merkezinde ulemanın (fakihlerin) bulunduğu bir İslam hükümeti” şeklinde aktivist bir siyasi teori formüle etmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-335" id="footnote-231-335-backlink">[335]</a></span></p>

  <p class="duz1" xml:lang="tr"><span class="duz">Devrimle bu teori “devlet” haline getirilmiştir.</span></p>

  <p class="duz1" xml:lang="tr"><span class="duz">“Velayet-i fakih” kurumundan başka, İran’da bir de cumhurbaşkanlığının üstünde “Dini Rehberlik” makamı (bugün Ayetullah Hamaney) vardır. Böylece yasama alanında “velayet-i fakih”, yürütme alanında ise “rehberlik”, İran’ın zaman içinde siyasi evrimleşmesini, liberalleşmesini, dışa açılmasını bir noktadan itibaren engelleyebilecek iki kurum olarak gözükmektedir.</span></p>

  <p class="duz-son-paragraf" xml:lang="tr"><span class="duz">Şimdi, “Osmanlı-Türk modeli”ni de irdeleyerek modernleşme sorununa daha geniş bir açıdan bakabiliriz.</span></p>

  <div class="calibre1" id="calibre_pb_12"></div>
</body>
</html>
