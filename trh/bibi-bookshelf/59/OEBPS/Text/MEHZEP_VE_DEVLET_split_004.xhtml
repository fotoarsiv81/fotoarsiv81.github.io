<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-4" xml:lang="tr"><span class="bolum-ismi">Dönüm noktası: Çaldıran</span></h1>

  <p class="duz1" xml:lang="tr"><span class="duz">24 Ağustos 1514’te Çaldıran Ovası’nda Osmanlı ve Safevi orduları çarpıştılar.</span></p>

  <p class="duz1" xml:lang="tr"><span class="duz">Şah İsmail’in ordusu Türkmen aşiret süvarilerinden ibarettir; kılıç, mızrak, gürz, ok gibi “ateşsiz” silahlar kullanmaktadırlar. Hepsi süvari olduğu için piyade birliği yoktur. Top, tüfek gibi ateşli silahları da yoktur.</span></p>

  <p class="duz1" xml:lang="tr"><span class="duz">Yavuz Sultan Selim’in ordusunda ise yeniçerilerden oluşan “ağır piyade tümeni” vardır, tüfek kullanan “hafif piyade tümeni” vardır, “topçu birlikleri” vardır. Askeri teçhizat, eğitim ve disiplinleri mükemmeldir. Yavuz ve komutanları savaş planı yapmışlardır. Şah İsmail ise, “keşif” dahi yaptırmadan hücum emri vermiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-85" id="footnote-231-85-backlink">[85]</a></span></p>

  <p class="duz1" xml:lang="tr"><span class="duz">Şahın Türkmenleri gerçekten kahramanca savaştılar. Osmanlı askerlerinde ise, aynı kahramanlığa ilaveten “teknoloji” ve “rasyonel” bir sevk ve idare üstünlüğü vardı.</span></p>

  <p class="duz1" xml:lang="tr"><span class="duz">David Morgan, Çaldıran’daki Osmanlı başarısını, “modern askeri teknolojinin, modası geçmiş bozkır savaşçılığı üzerine zaferi” olarak niteler.<a class="footnote-link" href="../Text/MEHZEP_VE_DEVLET_split_015.xhtml#footnote-231-86" id="footnote-231-86-backlink">[86]</a></span></p>

  <p class="duz1" xml:lang="tr"><span class="duz">Göçerlik ile yerleşiklik ya da kurumlaşma arasındaki fark! Teknoloji kullanan nizami ordu ile göçer süvari arasındaki fark!</span></p>

  <p class="duz1" xml:lang="tr"><span class="duz">Savaşlarda kullanılan teknoloji toplumların siyasi örgütlenme biçimi ve zihniyetiyle yakından ilgilidir. Çaldıran’da iki ordu arasındaki teknoloji farkı da iki toplumun gelişmişlik farkının yansımasıdır.</span></p>

  <p class="duz1" xml:lang="tr"><span class="duz">Rudi Matthee, Şah İsmail’in baştan itibaren ateşli silahlarla ilgilendiğini, Çaldıran’dan on yıl önce Venedik’ten topçuluk konusunda uzmanlar istediğini anlatır. Fakat bu girişimlerden bir sonuç çıkmamış, Şah İsmail’in ordusu göçer Türkmen aşiret süvarilerinden ibaret kalmıştır. Çünkü göçerliğin ya da aşiretlerin sosyolojik yapısı ateşli silahlara uygun değildi, psikolojileri de ateşli silahları benimsemiyordu. Matthee anlatıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">İranlıların ateşli silahlara karşı bu isteksizlikleri hem bazı pratik sebeplere dayanıyordu, hem de meslekleri (göçebe savaşçılık) hakkındaki gurur anlayışlarından kaynaklanıyordu. Ateşli silahlar ağırlık ve boyut olarak hantaldılar. Bu yüzden taşınmaları zordu. Dahası, ateşli silahlar, “gürültü faktörü”nün getirdiği psikolojik etkinin yanında, (süvarilerin çarpıştığı) bir savaşın sonucuna fazla etki etmiyordu. Etkili bir silah arayan herhangi bir süvarinin gözüne, işe yaramaz bir teknoloji olarak görünmüş olmalıdı</span><span class="duz">r.</span></p>

  <p class="duz-ilk-paragraf" xml:lang="tr"><span class="duz">Burada “gürültü faktörü” ilginçtir. Ateşli silahlarla hiç karşılaşmamış bir göçebe süvari ordusunun tepkisini yansıtır.</span></p>

  <p class="duz1" xml:lang="tr"><span class="duz">R. Savory, ilk defa böyle bir gürültü duyan Safevi Türkmen atlarının ürktüğünü ve huysuzlanarak oraya buraya seğirten atlara süvarilerin hâkim olamadığını, yenilgide bunun da büyük rol oynadığını belirtir.<a class="footnote-link" href="../Text/MEHZEP_VE_DEVLET_split_015.xhtml#footnote-231-87" id="footnote-231-87-backlink">[87]</a></span></p>

  <p class="duz1" xml:lang="tr"><span class="duz">Göçebe birliklerinin top ateşi karşısında paniklemelerine dair Osmanlı tarihinde de örnekler vardır.</span></p>

  <p class="alinti-ilk-paragraf" xml:lang="tr"><span class="dar-paragraf-duz">İkinci Viyana kuşatması üzerine Avusturya ve müttefikleri ile başlayan harbin uzamasından asker sıkıntısı çekilmeye başlanmıştı. Evvelce Türk oymaklarına ordusunda yer vermeyen devlet, 1690 yılında Avusturya’ya karşı yapacağı sefer için Türkmenlerden de asker istedi. Boz-Ulus, Halep Türkmenleri, Yeni-İl, Dulkadırlı ve diğerleri bu sefere katıldılarsa da Salankamen savaşında (Ağustos 1691) top ateşine dayanamayarak Kürdler ile beraber savaş meydanından uzaklaştılar.<a class="footnote-link" href="../Text/MEHZEP_VE_DEVLET_split_015.xhtml#footnote-231-88" id="footnote-231-88-backlink">[88]</a></span></p>

  <p class="duz-ilk-paragraf" xml:lang="tr"><span class="duz">Bütün bunlar aşiret askerleriyle ordu kurup savaşmanın çoktan, hatta XIII. yüzyılın sonlarından başlayarak çağdışı kaldığını gösterir.</span></p>

  <p class="duz1" xml:lang="tr"><span class="duz">Matthee, Ortadoğulu ve Asyalı toplumlardaki geleneksel (feodal ya da göçebe) süvarilerin ateşli silahlara gerekli önemi vermediklerine dikkat çeker. Ateşli silahlar göçebe süvarinin işine yaramıyordu, çünkü geniş dipçikli tüfekler keşfedilene kadar at üzerinde kullanılamıyordu. Bu pratik sebeplerin yanında, göçebe “şeref” duygusu da ateşli silahları kullanmaya “tenezzül” etmiyordu.</span></p>

  <p class="duz1" xml:lang="tr"><span class="duz">Köroğlu’nu mutlaka hatırlamalıyız:</span></p>

  <p class="duz1" xml:lang="tr"><span class="duz">“Tüfek icat oldu mertlik bozuldu!”</span></p>

  <p class="duz1" xml:lang="tr"><span class="duz">Evet, “at kişnemesinden kargı sesinden” dağlar inlemeliydi, top gürültüsünden değil...</span></p>

  <p class="baslik" xml:lang="tr"><span class="duyuru-baslik">Türkmen “civanmertlik” duygusu</span></p>

  <p class="duz1" xml:lang="tr"><span class="duz">Matthee’nin yazdıklarına devam edelim:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Bu durum Memluk ordusu için geçerli olduğu gibi Rus asilzadeleri ve feodal Japon savaşçıları için de geçerlidir.</span></p>

  <p class="alinti-son-paragraf" xml:lang="tr"><span class="dar-paragraf-duz">Bu anlayış aynı şekilde (Safevi ordusundaki) Kızılbaşlar için de geçerliydi; Kızılbaşların sahip oldukları “civanmertlik” kavramı, süvarinin at sırtından inerek basit birer piyade düzeyine tenezzül etmesini gerektiren ateşli silahları kullanmaya uygun değildi.<a class="footnote-link" href="../Text/MEHZEP_VE_DEVLET_split_015.xhtml#footnote-231-89" id="footnote-231-89-backlink">[89]</a></span></p>

  <p class="duz1" xml:lang="tr"><span class="duz">“Civanmertlik”, yani yiğitlik, onur, şeref...</span></p>

  <p class="duz1" xml:lang="tr"><span class="duz">Matthee, göçebe Türkler gibi göçebe Kürtlerin de ateşli silahlara soğuk baktığını belirtir. İran ordusunda artık ateşli silahların kullanıldığı XVIII. yüzyılda, Şah Sultan Hüseyin zamanındaki bir savaşta “Zaferlü” adlı bir İranlı Kürt aşiretinin “insanlığa uygun bulmadığı için” ateşli silah taşımayı reddetmesini örnek verir.</span></p>

  <p class="duz1" xml:lang="tr"><span class="duz">Fakat, dünya XIV. yüzyıl sonlarından itibaren artık ateşli silahların ve nizami orduların etkin olmaya başladığı bir çağa girmişti. Hiyerarşik disiplin, strateji, taktik, teknoloji gibi profesyonel askerlik kavramlarıyla çelişen bu “civanmertlik” anlayışına sahip ve başına buyruk göçebe aşiretlerinden oluşan bir orduyla artık devam etmek mümkün müydü?</span></p>

  <p class="duz1" xml:lang="tr"><span class="duz">Türkmenlerin bu “civanmertlik” anlayışı Safevi ordusunun stratejisini de etkilemiştir. Şah, Çaldıran’a kadar çekilerek yorduğu, bıktırdığı Osmanlı ordusunu daha fazla sarsmak için İran içlerine çekilmek, İstanbul’dan yürüyüp gelmekte olan Osmanlı’yı iyice bitap düşürdükten sonra savaşmak istiyordu. Bu o kadar önemlidir ki, Osmanlı ordusundaki bıkkınlık, zaman zaman isyan işaretleri verecek düzeye çıkıyordu.</span></p>

  <p class="duz1" xml:lang="tr"><span class="duz">Şahın bu taktiğini sezen Yavuz Selim üst üste yazdığı mektuplarda onu kadın gibi korkmakla suçlayarak, hatta bir defasında kadın elbisesi göndererek şah tarafının “civanmertlik” duygularını tahrik etmek istemiştir. Gerçekten, sürekli geri çekilmek Türkmen aşiretlerinin onuruna dokunmuş ve daha fazla çekilmek istemediklerini şaha bildirmişlerdir. Bunun üzerine şah da Yavuz’u, bugün İran sınırları içinde olan Çaldıran Ovası’nda beklemiş, orada çarpışmışlardır.</span></p>

  <p class="duz1" xml:lang="tr"><span class="duz">Deha çapında zeki olan Şah İsmail’de de benzer bir “civanmertlik” anlayışı vardır. Çaldıran’da savaş başlamadan Şah İsmail’in karargâhında yapılan müzakereler bu bakımdan ilginçtir: Safevi ordusu, yorgun Osmanlı ordusuna hemen mi hücum etmeli, yoksa onun yerleşip savaş düzenini kurmasını mı beklemeli?</span></p>

  <p class="duz1" xml:lang="tr"><span class="duz">Anadolu’da Osmanlı’yla giriştikleri çarpışmalardan Osmanlıların muharebe düzenini ve stratejisini iyi bilen Kızılbaş Türkmen kumandanlarından Muhammed Han Ustaclu ve Nur Ali Halife, hemen hücum edilmesini isterler.</span></p>

  <p class="duz1" xml:lang="tr"><span class="duz">Yine önemli Kızılbaş Türkmen kumandanlarından Durmuş Han Şamlu ise bunu Savory’nin deyimiyle “sportmence” bulmaz, diyelim “civanmertliğe” uygun görmez, Osmanlı ordusunun savaş düzenini almasını beklemeyi tavsiye eder. Şah İsmail de Durmuş Han’la aynı görüştedir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">– Ben kervan soyguncusu değilim! Allah ne yazdıysa o olur!<a class="footnote-link" href="../Text/MEHZEP_VE_DEVLET_split_015.xhtml#footnote-231-90" id="footnote-231-90-backlink">[90]</a></span></p>

  <p class="duz-ilk-paragraf" xml:lang="tr"><span class="duz">Şah İsmail Osmanlı ordusuna hazırlıksız baskın yapmayı kendisine yakıştıramamıştır! Ve Kızılbaş-sufi şeyhi Şah İsmail, nihayet, “sufice” tevekkül içindedir...</span></p>

  <p class="duz1" xml:lang="tr"><span class="duz">Osmanlı karargâhındaki müzakereler ise başka türlüdür. İstanbul’dan beri yürüyüp gelen yorgun ordu süratle savaş düzenini alarak hücum mu etmeli? Yoksa bir gün istirahat edip şahın askerleri gibi dinlenmiş olarak mı savaşa girişmeli?</span></p>

  <p class="duz1" xml:lang="tr"><span class="duz">Vezirlerin hemen hepsi askerin çok yorgun olduğunu belirterek bir gün istirahat edilmesini ister.</span></p>

  <p class="duz1" xml:lang="tr"><span class="duz">“Sivil” bürokrasiden Başdefterdar Piri Mehmed Çelebi ise farklı görüştedir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">– Asker arasında Şah İsmail’e taraftar bulunması ve bilhassa akıncıların büyük bir kısmının Alevi olmasına binaen bunlar karşı tarafla anlaşmadan evvel harbe girilmesi muvafıktır.</span></p>

  <p class="duz-ilk-paragraf" xml:lang="tr"><span class="duz">Yavuz da bu görüştedir ve Piri Mehmed Çelebi’ye iltifat eder:</span></p>

  <p class="alinti-ilk-paragraf" xml:lang="tr"><span class="dar-paragraf-duz">– İşte yegâne rey (görüş) sahibi adam, yazık ki vezir olmamış.<a class="footnote-link" href="../Text/MEHZEP_VE_DEVLET_split_015.xhtml#footnote-231-91" id="footnote-231-91-backlink">[91]</a></span></p>

  <p class="duz-ilk-paragraf" xml:lang="tr"><span class="duz">Ve askere bir gün dinlenme izni verilmeden, aceleyle savaş düzeni alınır, şafak sökerken harbe girilir.</span></p>

  <p class="duz1" xml:lang="tr"><span class="duz">Belli ki, Çaldıran’da iki ordu çarpışırken iki teknoloji ve iki anlayış, iki düşünme biçimi çarpışmıştır. İbni Haldun’un terimlerini kullanırsak, Safevilerin düşünme ve davranış tarzında “bedavet”, Osmanlıların düşünme ve davranış tarzında ise “hadaret” ağır basmaktadır.</span></p>

  <p class="baslik" xml:lang="tr"><span class="duyuru-baslik">“Nizami” ordu faktörü</span></p>

  <p class="duz1" xml:lang="tr"><span class="duz">Çaldıran yenilgisinden sonra Safevi Devleti Türkmen-Kızılbaş geleneklerinden uzaklaşmaya ve Osmanlı benzeri (ama Şii ve Fars karakterli) bir kurumlaşmaya başlayacaktı. Fakat:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Ateşli silahlar taşıyan piyade askerleri Kızılbaş savaş geleneğinin en önemli unsurları olan hareketlilik ve sürati zayıflatacaktı. Bu, aynı zamanda, bin yıllık savaşçı efsanesinin, yani hızlı at süren ve ok atan gözüpek savaşçı gururunun zedelenmesine yol açacaktı. Kısacası ateşli silahlar, toplumun yeniden yapılandırılmasını, mevcut hiyerarşik ve organizasyonel yapıların değiştirilmesini de beraberinde getirecekti.</span></p>

  <p class="duz-ilk-paragraf" xml:lang="tr"><span class="duz">Böyle bir gelişmeden zarar göreceklerini sezen Türkmen-Kızılbaş aşiretlerinin yönetici elitleri buna direnmiştir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Dolayısıyla (Safevilerde) ateşli silahlar kullanan piyadeler, hiçbir zaman süvarilerin sahip olduğu sosyal statüye sahip olamadı. Tüfek kullanan askerler köylülerden ya da işçi sınıflardan devşiriliyordu ve süvari birliklerinin gözünde alt sınıfı temsil eden birer “top mermisi” idiler. Ateşli silahları kullanan ordu birliklerine karşı gelişen bu ısrarlı önyargı, 1808 yılında Fransız subayı ve askeri danışmanı olan Trezel’in de dikkatini çekmişti. Trezel’e göre, piyadeler o güne kadar hep küçük görülmüşlerdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-92" id="footnote-231-92-backlink">[92]</a></span></p>

  <p class="duz-ilk-paragraf" xml:lang="tr"><span class="duz">Belli ki, göçebe Türkmen gelenekleriyle “nizami” bir devlet haline gelmek şöyle dursun, artık savaşmak bile mümkün olmuyordu.</span></p>

  <p class="duz1" xml:lang="tr"><span class="duz">Osmanlı’da ise, “nizami” ordu ve bu arada piyade ve topçu birlikleri çok erken kurulmuştur. Çünkü, Anadolu Selçukluları ve Beylikler döneminde Anadolu toplumu ileri ölçüde yerleşikliğe geçmiş, “nizami” gelenekler, kurumlar ve sosyal güçler oluşmuştu. Göçebe gelenekleriyle yola çıkan Osmanlılar da kısa sürede “nizami” orduya geçmişlerdi.</span></p>

  <p class="duz1" xml:lang="tr"><span class="duz">Sultan I. Murad zamanında piyade askeri olarak ilk yeniçeri birliğinin kurulmasından hemen sonra, elle kullanılan ateşli silahlar geniş ölçüde benimsenmiş, topçuluğa da geçilmiştir. Osmanlı ordusu ilk topu 1389’da Kosova Savaşı’nda kullanmıştır; Çaldıran’dan tam 125 yıl önce!</span></p>

  <p class="duz1" xml:lang="tr"><span class="duz">Yine I. Murad zamanında kurulan Cebeci Ocağı’nda kılıç, ok, yay gibi silahlardan başka, tüfek, barut, kurşun gibi ateşli silahlar imal edilir ve “cebeci, lağımcı, humbaracı, sekban” gibi adlarla bunları kullanma konusunda uzmanlaşmış piyade birlikleri yetiştirilirdi.</span></p>

  <p class="duz1" xml:lang="tr"><span class="duz">II. Murad zamanında top imal etmek ve kullanmak için uzmanlaşmış ayrı bir askeri teşkilat olarak “Topçu Ocağı”, ağır topları uzak mesafelere taşımak için gereken arabaları yapmak ve kullanmak üzere de “Top Arabacıları Ocağı” teşkil edilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-93" id="footnote-231-93-backlink">[93]</a></span></p>

  <p class="duz1" xml:lang="tr"><span class="duz">Yavuz’un Çaldıran’a 500 tane top taşıdığını hatırlamak lazımdır.</span></p>

  <p class="duz1" xml:lang="tr"><span class="duz">Savory de “büyük bir orduyu, ağır savaş ekipmanlarını, çok sayıdaki ateşli silahları son derece zor dağlık bölgelerden geçirerek İstanbul’dan 1 000 mil uzaktaki Çaldıran’a ulaştıran” Osmanlı lojistiğini över, ordunun iaşesi için gerekli olan malzemenin 60 000 deveyle taşındığına dikkat çeker.<a class="footnote-link" href="../Text/MEHZEP_VE_DEVLET_split_015.xhtml#footnote-231-94" id="footnote-231-94-backlink">[94]</a></span></p>

  <p class="duz1" xml:lang="tr"><span class="duz">Burada teşkilatlı ve kurumlaşmış bir devletin o çağlar için gerçekten rasyonel bir stratejik sevk ve idare başarısı söz konusudur.</span></p>

  <p class="duz1" xml:lang="tr"><span class="duz">Çaldıran’dan 60 yıl önce İstanbul’un fethinde kullanılan ateşli silahlar (top ve lağımlar dahil), Osmanlı’nın sadece askeri teknolojide değil, genelde “nizami” bir devlet ve toplum yönünde İran’ın çok ilerisinde olduğunun kanıtıdır.</span></p>

  <p class="duz1" xml:lang="tr"><span class="duz">Bu gelişme, göçebe geleneklerini sürdürerek sağlanamazdı.</span></p>

  <p class="duz1" xml:lang="tr"><span class="duz">Çaldıran zaferi, bu farkın sonucudur! Yoksa Şah İsmail’in Kızılbaş süvarileri yiğitlik, kahramanlık, mertlik, cesaret, atılganlık konularında asla Osmanlı’dan geri değildi.</span></p>

  <p class="baslik" xml:lang="tr"><span class="duyuru-baslik">Aşiretlerin “nizam”sızlığı</span></p>

  <p class="duz1" xml:lang="tr"><span class="duz">Çaldıran Savaşı Safevilere, artık göçebe geleneklerini sürdürmenin mümkün olmadığını askeri açıdan göstermiş, İran’da da Osmanlı’daki “devşirme”ye benzer bir “gulam” ordusu kurulmuştur.</span></p>

  <p class="duz1" xml:lang="tr"><span class="duz">Gulam, “kul”un (“kapıkulu”nun) Farsçasıdır.</span></p>

  <p class="duz1" xml:lang="tr"><span class="duz">Çaldıran’ın İran’da yarattığı bir sonuç daha vardır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Çaldıran yenilgisi Şah İsmail’in kendi yenilmezliği hakkındaki inancını mahvetti... Venedikli tacirlerin o zamanki raporları, Kızılbaşların ölümsüz olduklarına inandıkları başkanlarına (Şah’a) körükörüne bağlandıklarına tanıklık etmektedir. Bu inanç Çaldıran’da büyük bir darbe yedi...</span></p>

  <p class="alinti-son-paragraf" xml:lang="tr"><span class="dar-paragraf-duz">Kızılbaşlar... bu inançlarının zayıflamasıyla, eski kabile bağlılıklarına döndüler... Kabileler arasında iç savaş patladı...<a class="footnote-link" href="../Text/MEHZEP_VE_DEVLET_split_015.xhtml#footnote-231-95" id="footnote-231-95-backlink">[95]</a></span></p>

  <p class="duz1" xml:lang="tr"><span class="duz">Çünkü, kabile ya da aşiret toplum yapısının kaçınılmaz eseri olarak:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Aralarında kan davaları vardı, kabile düşmanlıklarından ve taht’ın etrafında üstünlük kavgalarından dolayı disiplinsizlikleri artıyordu; kısacası devletin geleceği bakımından ciddi bir tehdit haline gelmişlerdi.<a class="footnote-link" href="../Text/MEHZEP_VE_DEVLET_split_015.xhtml#footnote-231-96" id="footnote-231-96-backlink">[96]</a></span></p>

  <p class="duz-ilk-paragraf" xml:lang="tr"><span class="duz">Prof. Sümer’in de belirttiği gibi, kabile asabiyeti (bağnazlığı), Sünni olsun Alevi olsun, mezhep inançlarından da, hanedana ve devlete sadakat duygusundan da daha güçlüdür.<a class="footnote-link" href="../Text/MEHZEP_VE_DEVLET_split_015.xhtml#footnote-231-97" id="footnote-231-97-backlink">[97]</a></span></p>

  <p class="duz1" xml:lang="tr"><span class="duz">İran’da Türkmen aşiretlerinin hem Safevi Devleti’yle hem birbirleriyle kavgaya tutuştukları bu dönemde bazı Kızılbaş askerleri tekrar Osmanlı’ya katıldılar.<a class="footnote-link" href="../Text/MEHZEP_VE_DEVLET_split_015.xhtml#footnote-231-98" id="footnote-231-98-backlink">[98]</a></span></p>

  <p class="duz1" xml:lang="tr"><span class="duz">Tekelü aşiretinin beyi Ulama (ya da Olama) Han, aşiret sosyolojisi bakımından tipik bir örnektir. Ulama Bey, bir Osmanlı sipahisi iken dirliği (toprağı) elinden alındığı için Anadolu’da ünlü Şahkulu İsyanı’na katılmış, yiğitliği sebebiyle “Yavuz Oğlan” olarak ün yapmıştır.</span></p>

  <p class="duz1" xml:lang="tr"><span class="duz">Ulama, aşiretiyle birlikte İran’a gitmiş ve Şah İsmail tarafından Azerbaycan’a vali tayin edilmiştir. Şah Tahmasp zamanında isyan etmiş ve yenilerek tekrar Osmanlı’ya gelmiştir. İstanbul’da Kanuni Süleyman tarafından kabul edilmiş, Almanya seferine katılmış ve sonra “Ulama Paşa” olarak Bitlis valiliğine tayin edilmiştir. Buna kızan “Bitlis Hâkimi” (Valisi) Sünni Kürt Şeref Bey ise Safevilere katılmış, valiliği iade edilince Osmanlı’ya dönmüş, Ulama Paşa’ya da başka bir valilik verilmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-99" id="footnote-231-99-backlink">[99]</a></span></p>

  <p class="duz1" xml:lang="tr"><span class="duz">Alevi, Sünni fark etmez, böyle akışkan, kaygan bir göçer ve aşiret yapısına dayanarak “nizami ordu” kurulabilir mi, devlet yürütülebilir mi, kentli ve köylü olarak yerleşik medeniyete geçmiş, düzenli, kurumlaşmış bir toplum kurulabilir mi?</span></p>

  <p class="duz1" xml:lang="tr"><span class="duz">Bu durumda; aşiretlerin üstünde, hükümdara “kul” olarak bağlı, gelirlerini ulufe (maaş) şeklinde doğrudan hükümdardan alan merkezi ve “nizami” ordular kurulmuştur. Osmanlı’daki “devşirme”, Selçuklu ve İran’daki “gulam”, Arap devletlerindeki “mevali”, Rusya’daki “streltsıy” gibi...</span></p>

  <p class="duz1" xml:lang="tr"><span class="duz">Büyük sosyolog İbni Haldun devletlerin kabile (aşiret) gayretiyle (asabiyet) kurulduğunu anlatır. Ama “çok sayıda kabileler ve çeşit çeşit cemaatlerin bulunduğu topraklarda kuvvetli ve sağlam devletlerin kurulması az vakidir”. Bu nasıl başarılır? “Hükümdarın azatlılara (kullara) ve devşirmelere dayanarak kavmine ve asabiyet sahiplerine (aşiretlere, boylara) karşı üstünlük kurmasıyla”, bu şekilde devletin merkezi-kurumlaşmasıyla...<a class="footnote-link" href="../Text/MEHZEP_VE_DEVLET_split_015.xhtml#footnote-231-100" id="footnote-231-100-backlink">[100]</a></span></p>

  <p class="duz1" xml:lang="tr"><span class="duz">İbni Haldun, yaşadığı coğrafyadaki olayları gözlemleyerek bu sonuca varmıştı: İslam’dan önce de, Emevi, Abbasi ve Selçuklular zamanında da böyle “mevali” ve “gulam” gibi adlarla “kapıkulu” tarzında merkeziyetçi ve “nizami” ordular kurulmuştu...</span></p>

  <p class="baslik" xml:lang="tr"><span class="duyuru-baslik">Kapıkulu-gulam ordusu</span></p>

  <p class="duz1" xml:lang="tr"><span class="duz">Göçebe aşiretlerini denetim altına almak ve güçlü bir merkezi devlet kurmak için, aşiret ve yöre bağlarından kopmuş, doğrudan hükümdarın şahsına bağlı, “nizami” bir ordu... Bugünkü ölçülerimize göre, böyle bir ordu “milli” değil, “otarşik”tir.</span></p>

  <p class="duz1" xml:lang="tr"><span class="duz">Bu tip ordunun adı Roma İmparatorluğu’nda “Pretoryen birlikleri” idi.</span></p>

  <p class="duz1" xml:lang="tr"><span class="duz">Selçuklularda bunun adı “gulam” idi ama fazla gelişmemişti.</span></p>

  <p class="duz1" xml:lang="tr"><span class="duz">Osmanlı’da bu sistemin adı “devşirme”, askeri birliğin adı ise “yeniçeri” idi.</span></p>

  <p class="duz1" xml:lang="tr"><span class="duz">Osmanlılar gibi Türkmen-Oğuz boyundan gelen Safevi şahları da aşiretlerden ayrı, böyle bir merkezi ve “nizami” ordu kurmaya ve bu ordunun elinde ateşli silahları kullanmaya başladılar.</span></p>

  <p class="duz1" xml:lang="tr"><span class="duz">Önce Türkmen boylarının içinde sadık kişileri seçerek “şahseven” adıyla, aşiretinden kopmuş, doğrudan şaha bağlı, ücretini şahtan alan bir “hassa birliği” (diyelim, “muhafız alayı”) oluşturdular. Ayrıca, Hıristiyan, Gürcü ve Ermenilerden “devşirip” Müslüman yaptıkları gençlerden meydana gelen bir “gulam” ordusu kurdular. Safeviler bazen “kul”, bazen “gulam” diyorlardı ama “yeniçeri ağası”nın Safevi dilindeki karşılığı “kullar başı” veya “kullar ağası” idi.</span></p>

  <p class="duz1" xml:lang="tr"><span class="duz">Safevi Devleti’ni kurumlaştırma, “nizami” bir ordu ve bürokrasi kurma konusunda en büyük başarıyı, İran tarihine de “Büyük” lakabıyla geçen Şah I. Abbas göstermiştir.</span></p>

  <p class="duz1" xml:lang="tr"><span class="duz">Safevilerde Çaldıran’dan sonra ateşli silah kullanmak üzere kurulan piyade birliğine Türkçe “tüfenkçi” denilmiştir; bu birliğin komutanı da “tüfenkçi başi”dir.</span></p>

  <p class="duz1" xml:lang="tr"><span class="duz">İran tarihi uzmanı David Morgan’a göre, Şah I. Abbas, böyle güçlü bir “devşirme” ordusu kurarak “çatışmacı Kızılbaş emîrlerini (kumandanlarını) sıkı bir kontrol altına almış” ve “Safevi hanedanının kendi ölümünden sonra bir yüzyıl daha ayakta kalmasını sağlamıştır”.</span></p>

  <p class="duz1" xml:lang="tr"><span class="duz">Hanedanların devamlı ya da kesintili olmasının çağımız için doğurduğu büyük sonuçları gelecek bölümlerde göreceğiz.</span></p>

  <p class="duz1" xml:lang="tr"><span class="duz">Abbas’ın kurduğu merkezi orduda 10 000 kişilik güçlü bir süvari birliği ile 12 000 kişilik piyade birliği bulunuyor ve piyadelere “kullar” deniliyordu. Fars köylüleri dahil çeşitli kaynaklardan devşirilmişlerdi.</span></p>

  <p class="duz1" xml:lang="tr"><span class="duz">Safevi geleneği Türkmen aşiret süvarilerine dayandığı halde, bu “kullar” eğitimli piyade askeriydiler, ateşli silah olarak tüfekle teçhiz edilmişlerdi. Şahın bir de 12 000 er ve 500 toptan oluşan “topçi” adlı bir askeri birliği daha vardı.</span></p>

  <p class="duz1" xml:lang="tr"><span class="duz">Kendisinin 3 000 kişilik muhafız alayını da kattığımızda 37 000 kişilik bir “nizami” ordu demektir bu! İran bu sayede Şah Abbas zamanında en güçlü ve “muhteşem” dönemini yaşamıştır.</span></p>

  <p class="duz1" xml:lang="tr"><span class="duz">Bu sürekli ordunun maaşları ve masrafları ya bizzat Abbas tarafından merkezi hazineden veya eyaletlerde Abbas’ın verdiği (ikta ettiği) timar topraklarının gelirinden karşılanıyordu.</span></p>

  <p class="duz1" xml:lang="tr"><span class="duz">Böylece aşiret arazileri devlet denetimi altına alınmış, aşiretlerin askeri gücü geriletilmiş oluyordu. Başta Osmanlı olmak üzere, Safevilerde ve hatta daha önceki İslam imparatorluklarında tarımsal toprak mülkiyeti devlet denetimine alınarak, Avrupa’daki gibi büyük toprak sahipliğine dayalı feodalitenin gelişmesi önlenmiştir.</span></p>

  <p class="duz1" xml:lang="tr"><span class="duz">Artık geçerli olan, şahın iradesine bağlı olarak, bütün masrafları devlet hazinesinden ya da devletin verdiği timar arazilerinden sağlanan merkezi ve “nizami” ordudur; aşiretler değil.</span></p>

  <p class="duz1" xml:lang="tr"><span class="duz">Bu merkezi-nizami ordu, Morgan’ın belirttiği gibi, Safevi Devleti’nin yönetim biçimini ve güç dengesini Kızılbaş emîrleri aleyhine köklü bir şekilde değiştirmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-101" id="footnote-231-101-backlink">[101]</a></span></p>

  <p class="duz1" xml:lang="tr"><span class="duz">Çünkü, her şey bir kenara, bu ordunun masraflarını karşılamak için, vergi toplayacak güçlü bir merkezi otorite, ona göre güçlü bir bürokrasi, merkezi bir hazine, devlette hiyerarşik bir yapılanma ve bunlara göre de kurallar (hukuk) gerekiyordu artık. Osmanlı’daki gibi!</span></p>

  <p class="duz1" xml:lang="tr"><span class="duz">Safevi Devleti’nin Türkmenlikten Fars bürokrasisine ve Kızılbaşlıktan Şii teokrasisine (Şii fıkhı) yönelmesi bu süreçte olmuştur. Bunları gelecek bölümlerde göreceğiz.</span></p>

  <p class="duz1" xml:lang="tr"><span class="duz">Çaldıran’da Yavuz’un karşısına bir tek top ve bir tek “tüfenkçi” çıkaramayan Safevi Devleti, artık Şah Tahmasp ve Abbas zamanlarında Kanuni Süleyman’ın karşısına “topçi” ve “tüfenkçi” birlikleriyle çıkmaktadır. Şah I. Abbas kuzeydeki göçebe aşiretlerin saldırılarına karşı 2 000 kişilik “tüfenkçi” birliği gönderebilmektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-102" id="footnote-231-102-backlink">[102]</a></span></p>

  <p class="baslik" xml:lang="tr"><span class="duyuru-baslik">“Türkmen” yerine “gulam”</span></p>

  <p class="duz1" xml:lang="tr"><span class="duz">Bu merkeziyetçi “nizami” ordunun ve bürokrasinin gelişmesi Türkmen aşiretlerinin aleyhine olmuş, onların gücünü kırarak bütün iktidarı “merkez”de toplamıştır.</span></p>

  <p class="duz1" xml:lang="tr"><span class="duz">Değerli tarihçimiz Faruk Sümer’den dinleyelim:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şah Abbas, gayet haklı olarak herşeyden önce devletin dayandığı “Kızılbaş Türk” unsurunu inzibat altına almanın bir zaruret olduğunu anlamıştı... Birçok oymakların (aşiretlerin) eski yurtlarında kalabalık bir halde yaşamalarına son vererek onları İran içinde dağıttı...</span></p>

  <p class="duz-ilk-paragraf" xml:lang="tr"><span class="duz">Osmanlı Devleti de ünlü “iskân siyaseti”yle göçerleri Anadolu ve Balkanlar’a dağıtarak yerleşikliğe geçirmek için çok kararlı davranmıştır. Bunun için tabii “merkezi” ve “nizami” ordu ile bürokrasinin gücünü kullanmıştı.</span></p>

  <p class="duz1" xml:lang="tr"><span class="duz">Tarihçi rahmetli Cengiz Orhonlu, Osmanlı’nın göçerleri toprağa yerleştirme siyasetinin üretimi ve vergi gelirlerini artırmak, yöreyi “şeneltmek” gibi amaçlar izlediğini belirtir. Diğer bir amaç da “konargöçer ahalinin merkeziyetçi bir devlet nizamıyla bağdaşmayan hayat tarzları yüzünden yerleşik halka zarar vermelerini sona erdirmek” idi.<a class="footnote-link" href="../Text/MEHZEP_VE_DEVLET_split_015.xhtml#footnote-231-103" id="footnote-231-103-backlink">[103]</a></span></p>

  <p class="duz1" xml:lang="tr"><span class="duz">Siyasi düzeni sarsmalarından başka, at sırtında ve sürüleriyle mevsimlik göçlerini yaparken ekili alanlara, köy ve kentlere zararlar veriyorlardı.</span></p>

  <p class="duz1" xml:lang="tr"><span class="duz">Osmanlı’nın bu yerleşikliğe geçirme siyasetinin sosyolojik anlamda “uluslaşma” sürecimiz için kuvvetli bir zemin hazırladığını belirtmeliyim.</span></p>

  <p class="duz1" xml:lang="tr"><span class="duz">Prof. Sümer’in yazdıklarına devam edelim:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şah Abbas Kızılbaş emirlerinin bir daha gaile çıkarmalarını, itaatsizlik göstermelerini önlemek için bu tedbirler ile iktifa etmedi. Küçük yaşta saraya alınıp büyütülen Ermeni, Gürcü, Çerkez soyundan kabiliyetli köleleri yükseltti ve onların muktedir olanlarını en mühim mevkilere tayin etti. Hatta köleleri tedarik edip yetiştirmek için bir de teşkilat kurdu. Bu Yeniçeri Ocağı’nın daha küçük nisbette bir benzeri idi...</span></p>

  <p class="duz-ilk-paragraf" xml:lang="tr"><span class="duz">Artık Safevi Devleti’nin de asıl askeri gücü bu gulam (devşirme) ordusu olacak, bu süreçte Türkmen aşiretlerinin askeri gücü ve Türkmenlerin statüsü giderek etkisizleşecektir. Hatta Safevi Devleti’nin en büyük hükümdarı sayılan I. Abbas, bu yeni “devşirme” ordunun kumandanı konumundaki “kullar ağası” makamının adını değiştirip İslam öncesi Pers (Fars) geleneklerine uygun olarak “sipahsalar” unvanını kabul etmişti. Abbas Türkmenlikten daha da uzaklaşmayı ifade eden sipahsalarlığa Gürcü devşirmesi gulam Allahverdi Han’ı, ondan sonra da Ermeni devşirmesi gulam Karçakay Han’ı atamıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-104" id="footnote-231-104-backlink">[104]</a></span></p>

  <p class="duz1" xml:lang="tr"><span class="duz">Kızılbaş Türkmen aşiretleri askeri gücün ellerinden gittiğini, müthiş bir inanç ve sadakatle kurdukları şahın devletinde “kenar”a itildiklerini görüyorlardı!</span></p>

  <p class="duz1" xml:lang="tr"><span class="duz">Ve Osmanlı’da göçebe Türkmenlerin devşirme “kapıkulları”ndan nefret etmesi gibi, İran’da Türkmen Kızılbaşlar da bunlardan nefret ediyorlardı:</span></p>

  <p class="alinti-ilk-paragraf" xml:lang="tr"><span class="dar-paragraf-duz">II. Abbas zamanında İran’ı ziyaret eden Avrupalı seyyah Chardin, Kızılbaşların “kullar”dan nefret ettiklerini ve bununla ilgili olarak onlara “kara oğlu” dediklerini yazmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-105" id="footnote-231-105-backlink">[105]</a></span></p>

  <p class="duz-ilk-paragraf" xml:lang="tr"><span class="duz">Osmanlı’ya çok benziyor, değil mi? Safeviler sadece daha geriden ve yavaş izliyorlardı bu süreci... Her şey bir tarafa, öncelikle, çobanlık ve çiftçilik yaparken savaş ilan edilince kılıcını, ok ve yayını alıp atına atlayarak savaşmanın zamanı geçmişti! “Nizami” bir ordu ve devletin kurumlaşması gerekiyordu.</span></p>

  <p class="baslik" xml:lang="tr"><span class="duyuru-baslik">Kurumlaşma farkı</span></p>

  <p class="duz1" xml:lang="tr"><span class="duz">Şimdi bu sürecin Osmanlı’daki gelişimini Mustafa Nuri Paşa’nın</span> <span class="italik">Netayic ül-Vukuat</span> <span class="duz">adlı tarihinden izleyelim:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osman Gazi zamanında kale zaptetme aletleri mükemmel olmadığından Bursa ve İznik gibi o zamana göre çok sağlam olan kalelerin ele geçirilmesi için uzun süre kuşatmadan başka çıkar yol olmadığından, bu kalelerin çevrelerinde istihkâmlar kazılıp içlerine asker konarak kuşatma onar, onbeşer yıl sürdürülmüş ve sonunda Vire (teslim andlaşması) ile alınmıştı.</span></p>

  <p class="alinti-son-paragraf" xml:lang="tr"><span class="dar-paragraf-duz">Daha sonra bilgi ve hüner sahiplerinin çabaları ile kısa bir süre geçtikten sonra daha yeni yeni yayılmakta olan ateşli silahlar kullanılmıştır ki, Kosova Savaşı’nda top ve tüfek kullanıldığı... Bursa’ya yollanan “fetihname”de de yazılıdır.</span></p>

  <p class="duz1" xml:lang="tr"><span class="duz">Demek ki, İran’da Tahmasp ile Abbas’ın XVI. yüzyılın ikinci yarısında kurduğu nizami-askeri teşkilat Osmanlı’da XIV. yüzyılın başında kurulmuş oluyordu:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osman Gazi zamanında savaşa gücü yeten ve savaştan anlayan Müslüman halk, gerektikçe hep birlikte savaşa katılırlardı. Ülke genişleyip halk çoğaldıkça düzenli ve sürekli bir ordu tertibi gerektiğinden, Orhan Gazi’nin tahta çıkışında bu işin gerçekleştirilmesine girişildi.</span></p>

  <p class="duz-ilk-paragraf" xml:lang="tr"><span class="duz">Mustafa Nuri Paşa, Osmanlı’nın komşularına göre en ileri düzeyde “ateşli silahlarla donatılmış talimli muvazzaf orduya” ve teknolojiye sahip olduğu için hepsine galip geldiğini yazar ki, doğrudur.<a class="footnote-link" href="../Text/MEHZEP_VE_DEVLET_split_015.xhtml#footnote-231-106" id="footnote-231-106-backlink">[106]</a></span></p>

  <p class="duz1" xml:lang="tr"><span class="duz">İlerde göreceğimiz gibi, İran tarihte birçok bakımdan Türkiye’den etkilenmiş, Türkiye’yi örnek almıştır. Büyük tarihçi Claud Cahen’e göre, İran’da maaşları devlet tarafından verilen, “Gürcü ve Ermenilerden alınarak Müslüman edilen tüfenkçiler, yeniçeriyi takliden” kurulmuştur.<a class="footnote-link" href="../Text/MEHZEP_VE_DEVLET_split_015.xhtml#footnote-231-107" id="footnote-231-107-backlink">[107]</a></span></p>

  <p class="duz1" xml:lang="tr"><span class="duz">Fakat:</span></p>

  <p class="alinti-ilk-paragraf" xml:lang="tr"><span class="dar-paragraf-duz">İran’da Kızılbaşların etkinliğini kırarak alternatif bir askeri güç olarak kurulan gulam birlikleri; Osmanlı’da Yeniçerilerin, Rusya’da Streltsy denilen askeri teşkilatın benzeridir. Bununla birlikte, Osmanlı ve Rus örneklerinden farklı olarak, İran’daki bu yeni askeri kuvvetler, ateşli silahların sistematik ve profesyonel bir biçimde orduya sokulması için fırsat olarak değerlendirilemedi...</span></p>

  <p class="alinti-son-paragraf" xml:lang="tr"><span class="dar-paragraf-duz">Savaş meydanlarındaki rollerinden öteye, ülkelerindeki politik ve sosyal değişimleri yansıtan ve bu değişimlere eşlik eden Osmanlı Yeniçerileri ve Rus Streltsylerinin yanında, İran’ın gulam ordusu hiçbir zaman Yeniçerilerle ve Streltsylerle mukayese edilebilir bir düzeye ulaşamadı.<a class="footnote-link" href="../Text/MEHZEP_VE_DEVLET_split_015.xhtml#footnote-231-108" id="footnote-231-108-backlink">[108]</a></span></p>

  <p class="duz1" xml:lang="tr"><span class="duz">Çünkü, İran’da merkezi siyasi otorite Türkiye ve Rusya’daki kadar kurumlaşabilmiş değildi.</span></p>

  <p class="duz1" xml:lang="tr"><span class="duz">Rusya’da streltsıy denilen merkezi ve profesyonel ordu Çar Müthiş İvan tarafından 1547’de kurulmuş “tüfek kullanan nizami bir piyade ordusu”dur. Hem feodallerin isyanlarına karşı, hem savaşlarda kullanılmış, yeniçeriler gibi zamanla bir iç politik kuvvet haline gelmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-109" id="footnote-231-109-backlink">[109]</a></span></p>

  <p class="duz1" xml:lang="tr"><span class="duz">II. Mahmud’un yeniçeriliği kaldırması gibi, streltsıy ordusu da I. Petro (Deli, Büyük) tarafından kaldırılmış, yerine modern anlamda yeni ordu kurulmuştur.</span></p>

  <p class="duz1" xml:lang="tr"><span class="duz">Neticeten, merkezi ve “nizami” ordu kurumu Safeviler için de zorunluluktu. Ona göre bir hukuk ve ona göre idari, adli ve mali bir bürokrasi gerekiyordu!..</span></p>

  <p class="duz1" xml:lang="tr"><span class="duz">Merkezi ordu ve bürokrasi!</span></p>

  <p class="duz-son-paragraf" xml:lang="tr"><span class="duz">Safevi Devleti’nin heterodoks Müslüman Türkmenlikten Farslığa ve “ortodoks” Şii Müslümanlığa yönelmesinin temelinde bu ikili süreç vardır.</span></p>

  <div class="calibre1" id="calibre_pb_5"></div>
</body>
</html>
