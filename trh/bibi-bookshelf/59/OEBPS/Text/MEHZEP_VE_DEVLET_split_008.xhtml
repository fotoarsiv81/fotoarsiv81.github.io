<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MEHZEP_VE_DEVLET.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
</style>
</head>

<body class="calibre">
  <h1 class="bolum-ismi-tek-satir" id="toc-anchor-8" xml:lang="tr"><span class="bolum-ismi">Din, hukuk ve devlet</span></h1>

  <p class="duz1" xml:lang="tr"><span class="duz">Sünni ve Şii siyaset doktrinlerini ve bunların Türkiye ile İran tarihlerine etkisini anlamak için anahtar kavram “ülül-emre itaat”tır. Kelime tercümesiyle, emr (yetki) sahiplerine itaat demektir.</span></p>

  <p class="duz1" xml:lang="tr"><span class="duz">Bu kavram Kuran’da Nisa Suresi’nin 59. ayetinde şu şekilde geçmektedir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Ey iman edenler! Allah’a itaat edin. Peygamber’e ve sizden olan ülül-emre itaat edin...</span></p>

  <p class="duz-ilk-paragraf" xml:lang="tr"><span class="duz">İranlı akademisyen Momen’in de belirttiği gibi, Sünni siyaset doktrininde “ülül-emr” kavramı halife, hükümdar, hükümet ve idareciler olarak anlaşılmış ve böylece siyasi otorite meşrulaştırılmıştır. Şii siyaset doktrininde ise “ülül-emr” siyasi otorite değil, imamlardır.</span></p>

  <p class="duz1" xml:lang="tr"><span class="duz">“Ülül-emr” konusunda Sünnilik ile Şiilik arasındaki bu çok büyük yorum farkı toplumların siyasi kültürlerini ve din-devlet ilişkilerini de derin bir şekilde etkilemiş, tarihin akışına farklı yönler vermiştir. Dolayısıyla, mesele teolojik bir konudan öteye, siyasi kültürle ilgili, tarihi ve sosyolojik bir konudur.</span></p>

  <p class="duz1" xml:lang="tr"><span class="duz">İranlı Momen, “ülül-emr” konusundaki Sünni anlayışı şöyle anlatıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Sünni İslam kendi ana-siyasi (constitutional) teorisini Sünni devletin varolduğu ortamda geliştirmiştir. Bu sebeple, politik anlayış ile dini anlayış birbirine eklenmiş ve din, devletin temel desteklerinden biri olmuştur.</span></p>

  <p class="alinti" xml:lang="tr"><span class="dar-paragraf-duz">Yöneticiye itaat dini bir görev haline gelmiştir. Öyle ki, anarşiye tercih edilir olduğu için, yönetici adaletsiz olsa bile itaat gerekir.</span></p>

  <p class="alinti-son-paragraf" xml:lang="tr"><span class="dar-paragraf-duz">Hatta, kadı (yargıç) olarak atanmış bir ulema, bilgisi, yeteneği ve adalet duygusu yetersiz de olsa, sırf hükümet tarafından atandığı için, yetkili sayılacaktır.</span></p>

  <p class="duz1" xml:lang="tr"><span class="duz">Sünnilikteki bu anlayış sayesinde, Osmanlı’da XIX. yüzyılda şer’iye mahkemelerinden ayrı, “laik” karakterli nizamiye mahkemeleri kurulacaktır.</span></p>

  <p class="duz1" xml:lang="tr"><span class="duz">Momen, Şiiliğin “ülül-emr” anlayışını anlatırken, şartların farklılığına dikkat çekiyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şii İslam’ın gelişmesi ise, çok defa Sünni devletlerde baskı altında tutulan Şii azınlıklar arasında olmuştur. Böylece, (Şii devletlerinin oluşmadığı) bu ilk aşamada Şiilik, Sünni Maverdi gibi (siyasi otoriteyi destekleyen) teorisyenlere ihtiyaç duymamıştır.</span></p>

  <p class="duz-ilk-paragraf" xml:lang="tr"><span class="duz">Sünni siyaset teorisinin ilk sistematik yazarı olan Maverdi IX. yüzyılın ilk yarısında yaşamıştır.</span> <span class="italik">Kitab ül-Ahkâm üs-Sultaniye</span> <span class="duz">(Sultan / Devlet Hükümlerinin Kitabı) adlı ünlü ve etkili eseriyle bir bakıma Sünni kamu hukuku teorisi yapmıştır. Eserin adının “Ahkâm üş-Şer’iye” olmaması, ilerde göreceğimiz “örfi hukuk” ve “şer’i hukuk” ayrımı bakımından önemlidir. Kitapta sultanın yani devletin otoritesi yüceltilmektedir.</span></p>

  <p class="duz1" xml:lang="tr"><span class="duz">Norman Calder’in belirttiği gibi, Maverdi’nin kitabı iki bakımdan çok önemlidir:</span></p>

  <p class="duz1" xml:lang="tr"><span class="duz">• Devlet idaresinin uygulamalarını dini kurallara uyarlamak, bu şekilde gerçek hayatta yer alan hadiselerin meşru olduğunu göstermek.</span></p>

  <p class="duz1" xml:lang="tr"><span class="duz">• Böylece, şeriatı, uygulama faktörlerini (hayatın gerekçelerini) hesaba katmaya zorlayarak daha geniş hale getirmek.<a class="footnote-link" href="../Text/MEHZEP_VE_DEVLET_split_015.xhtml#footnote-231-187" id="footnote-231-187-backlink">[187]</a></span></p>

  <p class="duz1" xml:lang="tr"><span class="duz">Osmanlı’da bu iki işlevin ileri derecede gerçekleştirildiğini, siyasi otorite tarafından şeriattan ayrı geniş bir hukuk oluşturulduğunu göreceğiz.</span></p>

  <p class="duz1" xml:lang="tr"><span class="duz">Maverdi de kitabındaki tezleri, çeşitli isyan girişimlerine karşı Abbasi Devleti’ni güçlendirmek için kullanmıştı.<a class="footnote-link" href="../Text/MEHZEP_VE_DEVLET_split_015.xhtml#footnote-231-188" id="footnote-231-188-backlink">[188]</a></span></p>

  <p class="baslik" xml:lang="tr"><span class="duyuru-baslik">Şiilik ve siyasi otorite</span></p>

  <p class="duz1" xml:lang="tr"><span class="duz">Halbuki Ehl-i Beyt ve Hz. Ali yanlıları (Şia) Emeviler ve Abbasiler zamanında baskılara, zulümlere maruz kalmıştır. Bu durumda Şiilikten “ülül-emre itaat” kavramını devlete itaat olarak anlamasını beklemek gerçekçi olmazdı.</span></p>

  <p class="duz1" xml:lang="tr"><span class="duz">Zaten Şiilik Peygamber Efendimiz’den sonra sadece Hz. Ali ve onun soyundan gelen on bir (toplam on iki) imamdan başka meşru otorite tanımamış, ayetlere ve hadislere de buna göre anlam vermişti.</span></p>

  <p class="duz1" xml:lang="tr"><span class="duz">Momen’in belirttiği gibi, “Şiiler için bütün politik otorite teorik olarak imama aittir”. Böylece Sünniliğin aksine, Şii düşüncesinde, siyasi şartlara göre değişiklikler olmakla birlikte, genel eğilim olarak siyasi otorite gayrimeşru sayılmıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-189" id="footnote-231-189-backlink">[189]</a></span></p>

  <p class="duz1" xml:lang="tr"><span class="duz">Bütün ruhani ve siyasi otoritenin toplandığı “On İki İmam”dan sonuncusu olan İmam Mehdi’nin “saklanmasından” sonra, Şiiler, siyasi otoritenin “sâkıt olduğunu” (düştüğünü) kabul ederler. Bu, Şiilikte uzun süre bir “depolitizasyon”a ve siyasi otoriteye karşı “ilgisizliğe” yol açmıştır. Hatta Arjomand’a göre, Şiilikte imamın üstün otorite sayılması “hukuki değil teolojik” bir anlayışa dönüşmüştür. Fakat Arjomand da Şiiliğin daima siyasi otoriteyi küçümsediğini, ulemanın desteğine sahip Safeviler zamanında bile siyasi otoriteyi meşrulaştıran bir Şii siyaset teorisi ortaya konulmadığını vurgular.<a class="footnote-link" href="../Text/MEHZEP_VE_DEVLET_split_015.xhtml#footnote-231-190" id="footnote-231-190-backlink">[190]</a></span></p>

  <p class="duz1" xml:lang="tr"><span class="duz">Bernard Lewis’e göre, Şiilikte “Hz. Ali’nin ve haleflerinin görevlendirmediği bütün Sünni iktidarlar gaspçı” olarak görülmüştür. Buna mukabil “Sünnilerde hâkim olan görüş, hükümdar günahkâr bile olsa ona itaatin zorunlu olduğu” şeklindedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-191" id="footnote-231-191-backlink">[191]</a> Tabii, siyasi otoritenin de itaatin de sınırları vardır, bunu göreceğiz.</span></p>

  <p class="duz1" xml:lang="tr"><span class="duz">“Ülül-emre itaat” kavramının Sünnilikte devlete itaat, Şiilikte imama itaat olarak anlaşılması tarihte iki büyük sürece yol açmıştır:</span></p>

  <p class="duz1" xml:lang="tr"><span class="duz">• Ulema sınıfı Sünni İslam’da genelde devletin organı, kamu görevlisi ya da bilgin olarak algılanmıştır. Şiilikte ise, ulema imamın genel anlamda vekilidir, ulemanın “ayetullah, müçtehit” gibi karizmatik ruhani sıfatları vardır ve devletten ayrı bir güç haline gelmiştir.</span></p>

  <p class="duz1" xml:lang="tr"><span class="duz">• Sünni ve Şii anlayışlar arasındaki fark, hukuk alanında da kendini göstermiştir: Sünnilikte “itaat” edilmesi gerekli üstün otorite olarak görülen devlet şeriattan ayrı geniş bir yasama (örfi hukuk, kanunname) yetkisine sahiptir. Şii hukuk teorisinde ise, devletin bu işlevi küçümsenmiştir.</span></p>

  <p class="baslik" xml:lang="tr"><span class="duyuru-baslik">Hukuk ve iki mezhep</span></p>

  <p class="duz1" xml:lang="tr"><span class="duz">Devlet-hukuk ilişkilerini incelerken anahtar kavram “örf”tür. Bunun fıkhi anlamı, devletin şeriattan ayrı, örf ve âdetleri, dünyevi ihtiyaçları, aklın gereklerini dikkate alarak kurallar koymasıdır. Bu şekilde Osmanlı Devleti, şeriattan ayrı, “kanun” veya “kanunname” adıyla geniş bir örfi hukuk alanı oluşturmuştur.</span></p>

  <p class="duz1" xml:lang="tr"><span class="duz">İtaat edilmesi gereken “ülül-emr” devlet ise, devletin ürettiği “örfi hukuk” önemli olacaktır. “Ülül-emr” imam ve onun genel vekilleri (naib) olan ayetullahlar ise, o zaman “örfi hukuk” önemsiz kalacaktır.</span></p>

  <p class="duz1" xml:lang="tr"><span class="duz">Roger Savory yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Sünni görüşe göre örfi hukuk, Kuran tarafından açıkça iptal edilmedikçe, geçerlidir. Şii hukukçular (fakihler) ise, aksine, Kuran tarafından özel olarak onaylanmamış olan örfi hukukun geçersiz olduğunu savunmuşlardır.<a class="footnote-link" href="../Text/MEHZEP_VE_DEVLET_split_015.xhtml#footnote-231-192" id="footnote-231-192-backlink">[192]</a></span></p>

  <p class="duz-ilk-paragraf" xml:lang="tr"><span class="duz">Tabii, ister Sünni, ister Şii yorumuyla olsun, şeriat, bütün hayatı kapsamaz. Toplumsal şartlar ve hayat tarzları değiştikçe, şer’i kuralların dışında geniş bir hukuk ihtiyacı belirmiştir.</span></p>

  <p class="duz1" xml:lang="tr"><span class="duz">Bu sebeple de daha Abbasilerden başlayarak İslam ülkelerinde hukuk ve yargı ikili yapı göstermiştir: Biri az sayıdaki şeriat kurallarına dayalı şer’i hukuk... Öteki ise, toplumsal ihtiyaçlara göre devlet tarafından yapılan düzenlemeler, yani “örfi hukuk”.</span></p>

  <p class="duz1" xml:lang="tr"><span class="duz">Osmanlı Devleti kendisinden önceki bütün İslam devletlerinden ve Safevilerden daha geniş, daha kurumlaşmış ve daha geniş bir coğrafyada daha uzun bir zamanın değişik sosyal şartlarıyla karşılaşmış olduğu için, şeriattan ayrı örfi hukuk son derecede gelişmiştir.</span></p>

  <p class="duz1" xml:lang="tr"><span class="duz">Devletin kurumsal olarak güçlü olup olmaması da son derece önemli bir etkendir. Osmanlı’nın üçte biri kadar ömre sahip Safevilerde devlet kurumları kökleşememiş, zayıf ve istikrarsız olmuştur. Ulemayı denetleyecek devlet organı Sadr, Kadi ül-Kudat, Şeyhülislam, Mollabaşi, Divanbeği gibi adlarla istikrarsız dönemler yaşamış, bu da ulema üzerinde “seküler” devlet otoritesinin etkin olmasını engellemiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-193" id="footnote-231-193-backlink">[193]</a></span></p>

  <p class="duz1" xml:lang="tr"><span class="duz">İran’da güçsüz devlet karşısında güçlü Şii ulema sınıfı örfi hukukun uygulandığı “yargı” adlı devlet mahkemelerini geçerli saymamış, hükümlerini gayri meşru ilan etmiştir!<a class="footnote-link" href="../Text/MEHZEP_VE_DEVLET_split_015.xhtml#footnote-231-194" id="footnote-231-194-backlink">[194]</a></span></p>

  <p class="duz1" xml:lang="tr"><span class="duz">Safevi Devleti’nin en güçlü zamanında bile, şeriat mahkemelerinden ayrı olarak “örfi hukuk”a göre faaliyet gösteren örfi mahkemeler Şii ulema tarafından “zora dayalı müstebit devletin daireleri” olarak görülmüştür! Çünkü ancak imamın otoritesi ve onun “saklandığı” yüzyıllarda Şii ulemanın otoritesi meşru ve adil olabilirdi. Şii itikadını benimsemiş de olsa “devlet” kurumu müstebit (tiran) olarak görülmüştür.<a class="footnote-link" href="../Text/MEHZEP_VE_DEVLET_split_015.xhtml#footnote-231-195" id="footnote-231-195-backlink">[195]</a></span></p>

  <p class="duz1" xml:lang="tr"><span class="duz">Halbuki Osmanlı’da, şeriatın düzenlediği sınırlı bir alan dışında ve özellikle de kamu hukuku, idare, maliye ve siyaset konularında devlet “kanunname”ler çıkararak çok geniş bir hukuk yaratmıştır. Carter Findley, Osmanlı’nın kanunnameler yayımlayarak şer’i hukukun dışında geniş bir “örfi” hukuk üretme geleneğine sahip olduğuna dikkat çeker ve bunun “eşi görülmedik bir düzeyde gelişmiş” olduğunu vurgular.<a class="footnote-link" href="../Text/MEHZEP_VE_DEVLET_split_015.xhtml#footnote-231-196" id="footnote-231-196-backlink">[196]</a></span></p>

  <p class="duz1" xml:lang="tr"><span class="duz">Osmanlı için reformlar asrı olan XIX. yüzyıla gelindiğinde bile İran’da Şii ulema örfi hukukun yazılı hale gelmesini engelliyordu!</span></p>

  <p class="duz1" xml:lang="tr"><span class="duz">Çünkü Şii ulemaya göre, sadece şeriat yazılı hukuk olabilirdi, şeriattan başka hiçbir hukuk, bu arada örfi hukuk, yazılı hale getirilemezdi! Ceza hukuku alanında şahın “tazir” adıyla yeni cezalar getirme yetkisi vardı ama bu alanda bile son söz “müçtehit” denilen Şii ulemaya aitti. Ulemanın Şii siyaset doktrininden kaynaklanan bu gücü yüzünden, şeriat alanının dışında yazılı bir hukuk meydana getirilememiştir. Bu da ülkede hem devlet kurumunun hem hukukilik kültürünün gelişmesini frenlemiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-197" id="footnote-231-197-backlink">[197]</a></span></p>

  <p class="duz1" xml:lang="tr"><span class="duz">İran’da hukuki modernleşme hareketlerinin Osmanlı’daki kadar başarılı olamayışının en önemli sebeplerinden biri budur.</span></p>

  <p class="baslik" xml:lang="tr"><span class="duyuru-baslik">Osmanlı’da din ve hukuk</span></p>

  <p class="duz1" xml:lang="tr"><span class="duz">Osmanlı’da din-devlet-hukuk ilişkilerini incelerken anahtar kavram “kanunname”dir. Padişahın siyasi otorisine dayanarak çıkardığı “kanun”ların toplandığı derlemelere “kanunname” denilir. Bunlarla oluşan hukuka da “örfi hukuk”, “kanun-ı Osmani”, “örf-i sultani”, “emr-i hakani” gibi adlar verilmektedir.</span></p>

  <p class="duz1" xml:lang="tr"><span class="duz">İran’da ulema örfi hukukun yazılı hale gelmesini engellerken, Osmanlı’da örfi hukuk “kanun” ya da “kanunname” adıyla yazılı hale getirilmiştir ve şeyhülislam da bunlara uymak zorundadır. Çünkü Osmanlı’da siyasi otorite dini otoriteden üstündür.</span></p>

  <p class="duz1" xml:lang="tr"><span class="duz">İktisat tarihçiliğimizin büyük ismi rahmetli Prof. Ömer Lütfi Barkan, Osmanlı’daki şer’i hukuk ve örfi hukuk ayrımını anlatırken, şeyhülislamların da bunu kabul ettiğine dikkat çekiyor. Nitekim şeyhülislam fetvalarında şu tarzda beyanlar vardır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şer’i maslahat değildir, ülül-emr (devlet) nasıl emretmişse öyle hareket lazımdır.</span></p>

  <p class="duz-ilk-paragraf" xml:lang="tr"><span class="duz">Şeriatın hayatın her bir yanını kuşattığı şeklindeki “İslamcı” ve “laikçi” iddialara, şeyhülislam cevabıdır bu!</span></p>

  <p class="duz1" xml:lang="tr"><span class="duz">Barkan şu yorumu getiriyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Türkiye’deki şeyhülislamlık makamı, kanunlar ile halledilen meseleleri yüksek bir devlet işi ve bir siyasi mesele addederek, bunları herhangi bir şekilde cerh ve münakaşa etmekten kaçınmaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-198" id="footnote-231-198-backlink">[198]</a></span></p>

  <p class="duz-ilk-paragraf" xml:lang="tr"><span class="duz">Çünkü “ülül-emr” devlettir; Özellikle de teşkilatlı, kurumlaşmış, merkezileşmiş, otoriter Osmanlı Devleti’dir!</span></p>

  <p class="duz1" xml:lang="tr"><span class="duz">Kanunların yorumlanması konusunda idarecilerin şeyhülislamdan değil, aksine şeyhülislamın “nişancı”dan mütalaa sorması da dikkat çekicidir. “Nişancı” devletin en yüksek hukuk bürosunun başındaki mülki memurdur; diyelim, bugünkü Başbakanlık müsteşarı...</span></p>

  <p class="duz1" xml:lang="tr"><span class="duz">Bu noktada, Savory’nin yukarda belirttiğimiz tespiti önemlidir: Şii hukuk doktrininde (fıkıh), örfi hukuk ancak şeriatın açıkça izin verdiği (sınırlı) bir alanda geçerli olabilir. Sünni doktrinde ise, şeriata açıkça aykırı olmadıkça devlet örfi hukuk kuralları getirebilir ve ulema da devletin hukukuna uymakla yükümlüdür.</span></p>

  <p class="duz1" xml:lang="tr"><span class="duz">Hatta örfi hukuk alanına giren bir konuda henüz devlet yasama yapmamışsa, mesela Şeyhülislam Ebussuud Efendi, “yasal boşluk” bulunan bu “mesail”in (“sorunlar”ın) bir dosyasını yaparak sultana “maruzat”ta bulunarak kuralı devletin koymasını istemektedir. Ebussuud Efendi gibi “müteşerri” (“şeriatçı”) ve dirayetli bir şeyhülislam bile bu konularda kendi şeriat yorumuyla bir hükme varmaktan kaçınmakta, devletin koyduğu kuralın ne olduğunu sormaktadır; çünkü ona göre hüküm verecektir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Emr-i sultani ve hükm-i hakani zikr olunan mesailde ne minval üzere idüğüne iştibah (şüphe) olunmağın ahval müşkil olup keşf ü beyan ve emr-i padişahi ayân buyurulmak ricasına vaki olan mevaddın bazıları arz olundu...<a class="footnote-link" href="../Text/MEHZEP_VE_DEVLET_split_015.xhtml#footnote-231-199" id="footnote-231-199-backlink">[199]</a></span></p>

  <p class="duz-ilk-paragraf" xml:lang="tr"><span class="duz">Yani: Devletin yetkisine giren alanlarda devletin kuralları belli değilse bir hüküm vermek zordur, devletin kurallarının açıkça belirtilmesi lazımdır!</span></p>

  <p class="duz1" xml:lang="tr"><span class="duz">Ebussuud, devletin kural koymasını istemektedir.</span></p>

  <p class="duz1" xml:lang="tr"><span class="duz">Bu, Osmanlı’da devletin yasama yetkisinin ne kadar geliştiğini göstermektedir.</span></p>

  <p class="duz1" xml:lang="tr"><span class="duz">Hatta, Balkanlar’da fetihlerden önce, eskiden beri uygulanagelmiş olan ve dolayısıyla “İslami” olması mümkün bulunmayan birtakım yararlı âdetler ve kral buyrukları da Osmanlılar tarafından “kanunname” haline getirilerek devam ettirilmiştir. Bu da göstermektedir ki, Osmanlı’daki “kanun” tatbikatı şer’i değil, dünyevi-siyasi niteliktedir. Pakistanlı İslam âlimi Prof. Fazl ur-Rahman da “Osmanlı kanunnameleri dünyevi hukuk külliyatıdır” diyor.<a class="footnote-link" href="../Text/MEHZEP_VE_DEVLET_split_015.xhtml#footnote-231-200" id="footnote-231-200-backlink">[200]</a></span></p>

  <p class="duz1" xml:lang="tr"><span class="duz">Stanford Shaw,<a class="footnote-link" href="../Text/MEHZEP_VE_DEVLET_split_015.xhtml#footnote-231-201" id="footnote-231-201-backlink">[201]</a> Ira Lapidus<a class="footnote-link" href="../Text/MEHZEP_VE_DEVLET_split_015.xhtml#footnote-231-202" id="footnote-231-202-backlink">[202]</a> ve dünya çapında bir numaralı Osmanlı uzmanı olan Prof. Halil İnalcık<a class="footnote-link" href="../Text/MEHZEP_VE_DEVLET_split_015.xhtml#footnote-231-203" id="footnote-231-203-backlink">[203]</a> gibi uzman tarihçiler de Osmanlı’daki “örfi hukuk”un ya da “kanunname”lerin “şer’i değil, dünyevi”, yani “seküler” bir hukuk oluşturduğunu belirtirler.</span></p>

  <p class="duz1" xml:lang="tr"><span class="duz">Prof. Ahmet Akgündüz aksi görüştedir. Prof. Akgündüz’e göre, şeriatın kendisi örfi hukuka ve “ülül-emr” olan devletin kural koymasına izin verdiği için ve bu kuralların şeriata uygun olması da gerektiği için “örfi hukuk”, aslında şer’i hukukun bir parçasıdır.<a class="footnote-link" href="../Text/MEHZEP_VE_DEVLET_split_015.xhtml#footnote-231-204" id="footnote-231-204-backlink">[204]</a></span></p>

  <p class="duz1" xml:lang="tr"><span class="duz">Fakat şeriata uygun olan her şey şer’i nitelik kazanmış olmaz. İki kere ikinin dört etmesi şeriata uygundur ama şer’i nitelikli değildir.</span></p>

  <p class="duz1" xml:lang="tr"><span class="duz">Örfi hukukun (kanunnamelerin) temelindeki prensip Osmanlı metinlerinde “maslahat-ı âmme” (kamu yararı), “intizam-ı ahval-i reaya ve beraya” (halkın ve ülkenin düzenlilik içinde olması), “def’-i mezalim” (zulmün önlenmesi), “nizam-ı âlem” (kamu düzeni) gibi kavramlarla ifade edilmiştir.</span></p>

  <p class="duz1" xml:lang="tr"><span class="duz">Bir Hıristiyan ya da putperest hükümdarın önceden koyduğu bir “örf” de sultanın fermanıyla “kanunname” olarak Osmanlı hukuku içinde yer alabilir.</span></p>

  <p class="duz1" xml:lang="tr"><span class="duz">Örfi hukuk (kanunnameler) şer’i değil, dünyevi, seküler (bu anlamda laik) kodifikasyonlardır.</span></p>

  <p class="duz1" xml:lang="tr"><span class="duz">Fatih devrinin idare adamı ve tarih-yazarı Tursun Beğ de örfi hukukun şeriattan ayrı nitelikte bir hukuk olduğunu belirtir. Tursun Beğ,</span> <span class="italik">Fatih’in Tarihi</span> <span class="duz">adıyla bugünkü Türkçeye çevrilen</span> <span class="italik">Tarih-i Ebülfeth</span> <span class="duz">adlı eserinde diyor ki:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Siyaset-i ilahi ki ona Şeriat derler... Halis akıl üzere nizam-ı âlemin görünüşü için, Cengiz Han’ın yaptığı gibi olursa, olayları sebebine bağlarlar ve buna siyaset-i sultani ve yasağ-ı padişahi derler ki geleneğimize göre ona örf denir.<a class="footnote-link" href="../Text/MEHZEP_VE_DEVLET_split_015.xhtml#footnote-231-205" id="footnote-231-205-backlink">[205]</a></span></p>

  <p class="duz-ilk-paragraf" xml:lang="tr"><span class="duz">Demek ki, örfi hukuk “Cengiz Han’ın da yaptığı gibi” ve “olayları sebebine bağlayarak” akıl yoluyla üretilen bir hukuktur. (Cengiz Müslüman değildi.)</span></p>

  <p class="baslik" xml:lang="tr"><span class="duyuru-baslik">Hükümlerin değişmesi</span></p>

  <p class="duz1" xml:lang="tr"><span class="duz">Şer’i hukuk genelde (aile, miras gibi) özel hukuk alanını düzenlemiş, ceza alanında da pek az sayıda hüküm koymuştur. Kamu hukuku genelde şeriatın düzenlemediği bir hukuk alanıdır. Osmanlı’da kanunnameler kamu hukukunu düzenlemekle kalmamış, şer’i hukukun hüküm getirdiği bazı konularda farklı düzenlemeler de yapmıştır.</span></p>

  <p class="duz1" xml:lang="tr"><span class="duz">Fıkıh (İslam hukuku) uzmanı Prof. Joseph Schacht’a göre, İslam’a sonradan giren Türkler, böylece, daha önce Müslüman olmuş milletler için tarihin oluşturduğu ayakbağlarından arınmış olarak İslam’ı daha ciddiyetle benimsemişlerdir. Bu sebeple Türkler İslami kurumlaşmayı da ciddiye almışlardır.</span></p>

  <p class="duz1" xml:lang="tr"><span class="duz">Türklerin İslami yoldan ciddi kurumlar oluşturabilmesinin ilerde modernleşmeye nasıl büyük katkılarda bulunduğunu göreceğiz.</span></p>

  <p class="duz1" xml:lang="tr"><span class="duz">Schacht devamla, şunları yazıyor:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osmanlı sultanları sadece kutsal hukuk (şer’-i şerif) konusunda gösterdikleri gayretle değil, aynı zamanda yasama (örfi hukuk) faaliyetleriyle de temayüz etmişlerdir. I. Süleyman “Kanuni” unvanını taşımaktadır ve yaptığı yasama faaliyetiyle olduğu gibi, genelde etkin bir idare için gösterdiği özenle de bunu hak etmiştir.</span></p>

  <p class="duz-ilk-paragraf" xml:lang="tr"><span class="duz">Bu hukuk üretme, yani yasama faaliyeti şeriatın bazı kurallarının uygulanmasını değiştirmeye kadar uzanmıştır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Tam bir iyi niyetle “kanun” ve “kanunname”ler çıkarmışlardır ki, bunlar gerçek yasalardır ve şer’i hukuku iptal etmedikleri gibi onunla çatışmamışlardır, ama dini nitelikte olmayan bu düzenlemeleri şeriata eklemlemişlerdir.</span></p>

  <p class="duz-ilk-paragraf" xml:lang="tr"><span class="duz">Schacht, Fatih Kanunnamesi’ni örnek verir: Fatih tekrar tekrar şeriata atıfta bulunmuş ama aynı zamanda onu serbestçe yorumlamıştır. Hatta “hadd” denilen şer’i cezaların uygulanmasını değiştirip, onun yerine “ülül-emr” yetkisiyle farklı ve yumuşatılmış cezalar (tazir) getirmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-206" id="footnote-231-206-backlink">[206]</a></span></p>

  <p class="duz1" xml:lang="tr"><span class="duz">İslam hukukunda devletin ceza koyma yetkisine “tazir” denilir. Fatih, bu yasama yetkisini şer’i cezaların (“hadd”lerin) uygulanmasında değişiklik yapacak kadar ileri ölçüde kullanmıştır. “Hadd”lerin uygulanmasında diyorum, çünkü bunlar kutsal metinde mevcut olmaya devam etmektedir ve itikat da edilmektedir.</span></p>

  <p class="duz1" xml:lang="tr"><span class="duz">Profesör Barkan, özel hukuk alanında bile kanunnameler yoluyla şeriattan farklı bazı kurallar getirildiğini anlatır. Barkan’a göre, Osmanlı’da “İslam medeni hukukunun aile ve miras hükümleri uygulanmakla beraber”, kamu düzeni açısından büyük önem taşıyan toprak meselelerinde mirasın paylaşılması şer’i hükümlerden farklı bir şekilde düzenlenmiştir. Amaç miras bölüşülmesiyle toprağın aşırı parçalanmasını önlemektir. Kısaca, “nizam-ı umura ve mesalih-i cumhura halel gelmesin”, siyasi (seküler) otorite sosyal ihtiyaçlara göre “kanunname”ler çıkararak yasama faaliyetinde bulunmuş, hatta zaman zaman bazı şer’i hükümleri uygulamamış veya farklı uygulamıştır.<a class="footnote-link" href="../Text/MEHZEP_VE_DEVLET_split_015.xhtml#footnote-231-207" id="footnote-231-207-backlink">[207]</a></span></p>

  <p class="duz1" xml:lang="tr"><span class="duz">Mesela, Fatih Kanunnamesi’nde hırsızlık yapanın eli kesilmemektedir. Evvela modern ceza hukuklarında olduğu gibi, hırsızlık, suçun ağırlığına göre türlere ayrılmaktadır. Kanunname, saydığı sekiz hırsızlık türünden sadece en ağır bir tanesine el kesme cezası tertip etmekte, diğerlerine “el kesmeyeler” diye emir vererek falaka cezası getirmekte ve bunun paraya çevrilme imkânını da tanımaktadır.<a class="footnote-link" href="../Text/MEHZEP_VE_DEVLET_split_015.xhtml#footnote-231-208" id="footnote-231-208-backlink">[208]</a></span></p>

  <p class="baslik" xml:lang="tr"><span class="duyuru-baslik">Hukukilik kültürü</span></p>

  <p class="duz1" xml:lang="tr"><span class="duz">İki soruyla karşı karşıyayız. Osmanlı padişahı, şeriatın uygulanmasında bile değişiklikler yapma gücüne sahip olduğuna göre, hiçbir hukuki ve sosyal güçle sınırlandırılmamış bir “despot” muydu?</span></p>

  <p class="duz1" xml:lang="tr"><span class="duz">Osmanlı hukuku padişahların keyfi fermanlarının bir yığını mıydı, yoksa bir “hukuk düzeni” mi idi?</span></p>

  <p class="duz1" xml:lang="tr"><span class="duz">Bernard Lewis Osmanlı padişahının despot olmadığını, çünkü herhangi bir “kul” (kapıkulu) gibi İslam yasalarına tâbi olduğunu belirtir. Bundan başka, devlet kurumlaştıkça padişahın iktidarını sınırlandıran unsurlar oluşmuştur: Ulema, yeniçerilik, esnaf, bürokrasi gibi...</span></p>

  <p class="duz1" xml:lang="tr"><span class="duz">Hatta XVIII. yüzyılda, Avrupa’daki mutlak monarşilere alışkın olan Fransız büyükelçisi Choiseul-Gouffier, telkin ettiği askeri reformların neden geciktiğini anlatırken, bırakın Osmanlı padişahının despot olmasını, yetkilerindeki sınırlılığa hayret etmektedir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Burada işler Fransa’daki gibi değil. Fransa’da kral mutlak egemendir. Osmanlı’da ise padişahın ulemayı, hukukçuları, üst düzey devlet görevlilerini ikna etmesi şarttır.<a class="footnote-link" href="../Text/MEHZEP_VE_DEVLET_split_015.xhtml#footnote-231-209" id="footnote-231-209-backlink">[209]</a></span></p>

  <p class="duz-ilk-paragraf" xml:lang="tr"><span class="duz">Demek ki, Osmanlı padişahı yürütme, yasama ve yargı iktidarlarını elinde topladığı için bir otokrattır ama bu gücü hukukla ve kurumlarla sınırlandığı için kesinlikle bir despot değildir.</span></p>

  <p class="duz1" xml:lang="tr"><span class="duz">Profesör İnalcık, Osmanlı egemenlik prensibinin sosyolog Weber’in belirttiği gibi “patrimonyal” olduğunu yazar. Yani padişah baba, tebaası ise çocukları... Ülke ise “mülk”tür.</span></p>

  <p class="duz1" xml:lang="tr"><span class="duz">Fakat Weber’in “sultanizm” teorisinde öngördüğünün aksine, Osmanlı padişahının egemenliği objektif kurallarla sınırlandırılmıştır.</span></p>

  <p class="duz1" xml:lang="tr"><span class="duz">Karar alma konusunda padişahın otoritesini sınırlandıran iki önemli faktör, “ulema” (hukuk) ve “küttap”tır (bürokrasi). Bu ikisi “şeriat, kanun ya da âdet denilen ve padişahın keyfi karar almasını sınırlandıran” kuralların savunucusudurlar. Osmanlı padişahlarının yayımladığı “adaletname” denilen hukuki ve siyasi metinler genel anlamda reform kararlarıdır ve padişah tarafından memurları “kanun”a saygılı davranmaya zorlamak için yayımlanmışlardır. Osmanlı’da “adalet” kavramı, yönetilen “reaya”yı, yani vergi ödeyen tebaayı yöneticilerin baskı ve zor kullanmalarına karşı koruyan “kanun”a saygı anlamına gelmektedir.<a class="footnote-link" href="../Text/MEHZEP_VE_DEVLET_split_015.xhtml#footnote-231-210" id="footnote-231-210-backlink">[210]</a></span></p>

  <p class="duz1" xml:lang="tr"><span class="duz">Bu hukukilik anlayışı Osmanlı siyasi ve hukuki belgelerinde “şer’-i şerif, kanun-ı kadim” gibi kavramlara saygı ve uygunluk olarak ifade edilir.</span></p>

  <p class="duz1" xml:lang="tr"><span class="duz">Fleischer bunu yorumlarken “Bütün bunlar, XVI. yüzyıl sonlarının sancılı yıllarında “anayasallık” kaygısının görece yaygın olduğunu düşündürmektedir” diyor.<a class="footnote-link" href="../Text/MEHZEP_VE_DEVLET_split_015.xhtml#footnote-231-211" id="footnote-231-211-backlink">[211]</a></span></p>

  <p class="duz1" xml:lang="tr"><span class="duz">Hukukun padişah otoritesini sınırladığını ve devlette bir hukukilik kültürünün oluştuğunu gösteren pek çok örnek olay vardır. Fleischer’in tırnak içinde “anayasallık” dediği bu “kanun-ı kadim” ya da “şer’-i şerif”e uygunluk, mesela, 1546 tarihli bir fermanda şöyle ifade edilmiştir:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Şer’-i kavime ve kanun-ı kadime mugayir (aykırı) kimesneye (kimseye) iş etdirmeyesin...</span></p>

  <p class="duz-ilk-paragraf" xml:lang="tr"><span class="duz">Bunun pratikte nasıl işlediğinin bir örneği, siyaseten idamları istenen firariler hakkında padişahın “ferman fetavaya mutabık olmak münasibdir, mugayeret (aykırılık) olmasın, Reis Efendi gidip istilam eylesin” diyerek yargı kararı alınmasını istemesidir.<a class="footnote-link" href="../Text/MEHZEP_VE_DEVLET_split_015.xhtml#footnote-231-212" id="footnote-231-212-backlink">[212]</a></span></p>

  <p class="duz1" xml:lang="tr"><span class="duz">Böylece, Osmanlı’da “şeriat” ve “kanun” (örfi hukuk) kavramlarına gösterilen derin saygı, çağına göre çok ileri bir hukuk düzeni yaratmıştır.</span></p>

  <p class="duz1" xml:lang="tr"><span class="duz">“Müslümanlar için şeriat, bütün Osmanlı tebaası için kanun... Herkes adalet aramak için sultanın mahkemelerine başvurabilir”<a class="footnote-link" href="../Text/MEHZEP_VE_DEVLET_split_015.xhtml#footnote-231-213" id="footnote-231-213-backlink">[213]</a> şeklinde ifade edilen prensip geçerli olduğu için, o çağın şartlarına göre ileri bir hukuk bütünlüğü sağlanabilmiştir. Temeldeki bu anlayışın ilerde hukuki modernleşmeyi ve Avrupa’dan bazı kanunların alınmasını nasıl kolaylaştırdığını, İran’da bunun mümkün olmadığını göreceğiz.</span></p>

  <p class="duz1" xml:lang="tr"><span class="duz">Kemalist Prof. Hıfzı Veldet Velidedeoğlu, ceza hukukuna ilişkin Kanuni Süleyman Kanunnamesi’nin her sınıftan insanlara uygulandığını belirterek diyor ki:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Kanunnamedeki cezai kaidelerin çoğu dini hükümlerden mülhemdir ve çok şiddetlidir. Bununla beraber bu cezaların tatbiki bakımından konulan umumi prensip güzeldir... İnsanlar arasında hiçbir ayırım yapılmayarak, İslamiyet’in eşitlik prensibi teyid edilmiş olmaktadır. İşte bu itibarladır ki, devrine göre ileri bir kanundur. Zira o asırda Batı devletlerinin ekserisinde hukuk karşısında henüz böyle bir eşitlik prensibi temin edilememiş, zadegân-avam (yüksek sınıflar ve halk) ayırımı ve bu ayırıma dayanan imtiyazlar hâkim olmakta bulunmuştu.<a class="footnote-link" href="../Text/MEHZEP_VE_DEVLET_split_015.xhtml#footnote-231-214" id="footnote-231-214-backlink">[214]</a></span></p>

  <p class="duz-ilk-paragraf" xml:lang="tr"><span class="duz">Prof. Schacht da Osmanlı hukuku hakkında şunları yazar:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hukukun bütünlüğü (uniformity) açısından baktığımızda, Osmanlı İmparatorluğu’ndaki hukuki düzen, o çağda Avrupa’da geçerli bulunan hukuk düzenlerinden çok üstündü.<a class="footnote-link" href="../Text/MEHZEP_VE_DEVLET_split_015.xhtml#footnote-231-215" id="footnote-231-215-backlink">[215]</a></span></p>

  <p class="baslik" xml:lang="tr"><span class="duyuru-baslik">Hanefi fıkhının rolü</span></p>

  <p class="duz1" xml:lang="tr"><span class="duz">Osmanlı’nın çağına göre, “eşi görülmedik düzeyde” yasama faaliyeti yapabilmesi ve çağına göre bir “anayasallık” kültürü oluşturabilmesinin bir sebebi şer’i hukukun kutsallığına ve uymak gerektiğine olan samimi inançtır. Fakat Arap dünyasında ve İran’da Osmanlı’daki düzeyde bir hukuki kurumlaşma ve yasama (kanunname) faaliyeti görülmediğine göre, ilave sebeplerin de olması lazımdır.</span></p>

  <p class="duz1" xml:lang="tr"><span class="duz">Osmanlı’nın bu hukuki başarısında Selçuklu geleneğine dayanmasının ve Roma gibi geniş, teşkilatlı, kurumlaşmış bir devlet olmasının rolü büyüktür. Osmanlı kanunnameleriyle ortaya çıkan “eşi görülmedik düzeyde” yasama faaliyetinin bir kaynağı da Findley’in belirttiği gibi, “Osmanlıların dört Sünni mezhepten birisi ve en esneği olan Hanefi mezhebini” kabul etmiş olmalarıydı.<a class="footnote-link" href="../Text/MEHZEP_VE_DEVLET_split_015.xhtml#footnote-231-216" id="footnote-231-216-backlink">[216]</a></span></p>

  <p class="duz1" xml:lang="tr"><span class="duz">Köken olarak da “kentli” olan Hanefi fıkhı, “içtihat” denilen yaratıcı düşünceye büyük yer vererek, teşkilatlı bir devletin hukuk üretmesini kolaylaştırmıştır.</span></p>

  <p class="duz1" xml:lang="tr"><span class="duz">Fıkıh uzmanı Prof. Udovitch, incelediği Sünni hukuk mezhepleri içinde Hanefiliğin “en esnek ve yumuşak” olduğunu, çünkü “istihsan” gibi akli metotlara büyük önem verdiğini anlatır.<a class="footnote-link" href="../Text/MEHZEP_VE_DEVLET_split_015.xhtml#footnote-231-217" id="footnote-231-217-backlink">[217]</a></span></p>

  <p class="duz1" xml:lang="tr"><span class="duz">Halil İnalcık da öteki mezheplere göre “liberal” olarak nitelediği Hanefi fıkhının Osmanlı’daki bu yasama faaliyetini büyük ölçüde kolaylaştırdığını anlatır:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hanefi okulu, yeni ortaya çıkan problemlerle başa çıkması için devletin (hukuki) tedbirler almasına izin veren geniş prensiplere sahip olmasıyla belirginleşmiştir.<a class="footnote-link" href="../Text/MEHZEP_VE_DEVLET_split_015.xhtml#footnote-231-218" id="footnote-231-218-backlink">[218]</a></span></p>

  <p class="duz-ilk-paragraf" xml:lang="tr"><span class="duz">İnalcık, Hanefi fıkhının Tanzimat sürecinde hukukumuzun modernleşmesini kolaylaştırdığını da belirtir ki, bunu kitabımızın modernleşme bahsinde göreceğiz.</span></p>

  <p class="duz-son-paragraf" xml:lang="tr"><span class="duz">Osmanlı’nın başardığı bu gerçekten ileri hukuki düzen ve bunu oluşturan siyasi otoritenin dini otoriteye üstünlüğü madalyonun bir yüzüdür. Öteki yüzünde ise, gerileme devrinin işaretlerini vermektedir.</span></p>

  <div class="calibre1" id="calibre_pb_9"></div>
</body>
</html>
