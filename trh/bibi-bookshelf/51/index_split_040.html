<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc433982369" class="block_31"><b lang="tr" class="calibre7">S</b><b lang="tr" class="calibre7">AVUNMA</b></p>
	<p class="block_18"> </p>
	<p lang="tr" class="block_15">İstanbul Devlet Güvenlik Mahkemesi Başkanlığına,</p>
	<p lang="tr" class="block_25">Dosya no. 975/44</p>
	<p class="block_18"> </p>
	<p lang="tr" class="block_15">Sayın Başkan, Sayın Üyeler,</p>
	<p class="block_15"><span lang="tr">18 Aralık 1975 tarihinden başlayarak, bu salonda, çok önemli bir davaya bakıldı. </span><span lang="tr">“</span><span lang="tr">Çok önemli</span><span lang="tr">”</span><span lang="tr"> dedim: Gerçek</span><span lang="tr">ten, daha şimdiden, bu dava Türk kültür tarihinin malı ol</span><span lang="tr">muştur. İlerde, ülkemizin kültür tarihini yazacak olanlar, bu davadan da bahsedeceklerdir, ama mutlaka bahsede</span><span lang="tr">ceklerdir. Şimdi, sizlerin kararınıza iktiran etmeden önce, değerli avukat arkadaşlarımın savunma sadedinde söyle</span><span lang="tr">diklerine benim ilave edeceğim pek bir şey kalmamış gibi</span><span lang="tr">dir; yine de -çok genel planda da olsa- önemli bulduğum bir iki noktaya değinmek isterim.</span></p>
	<p class="block_15"><span lang="tr">Biliyorsunuz, </span><span lang="tr">“</span><span lang="tr">sosyal bir sınıfın diğer sosyal sınıflar üzerinde tahakkümünü tesis etmeye matuf propaganda</span><span lang="tr">”</span><span lang="tr"> yapmakla itham ediliyorum. Sayın Savcı, bu ithama ge</span><span lang="tr">rekçe olarak, </span><i lang="tr" class="calibre1">Uygarlık Tarihi </i><span lang="tr">adlı kitabımı, tarafsız bir ilim adamı gözü ile değil Marksist görüşle yazdığımı, Marksizm-Leninizmi övdüğümü, ona karşı olan görüşleri kötülediğimi, kültürün her dalının komünizm propagandası </span><span lang="tr">y</span><span lang="tr">apması gerektiğini telkin ettiğimi, bilimsel tarafsızlığa uymadığım için de </span><span lang="tr">“</span><span lang="tr">liseden kopup gelen öğrencileri tek yönlü şartlandırdığımı</span><span lang="tr">”</span><span lang="tr"> ileri sürmektedir.</span></p>
	<p class="block_15"><span lang="tr">Bütün bu iddia ve gerekçeler, başta birtakım kavram kargaşasından doğan son derece yanlış görüş ve değerlen</span><span lang="tr">dirmelerin sonucudur. Bu kavram kargaşası, önce </span><span lang="tr">“</span><span lang="tr">bilim</span><span lang="tr">de objektiflik</span><span lang="tr">”</span><span lang="tr"> konusunda görülmektedir. Açıklamaları</span><span lang="tr">ma da bu noktadan başlayayım.</span></p>
	<p class="block_24"><i lang="tr" class="calibre1">1</i><i lang="tr" class="calibre1">.</i><span lang="tr"> </span><i lang="tr" class="calibre1">BİLİMDE </i><i lang="tr" class="calibre1">“</i><i lang="tr" class="calibre1">OBJEKTİFLİK</i><i lang="tr" class="calibre1">”</i><i lang="tr" class="calibre1"> NE DEMEKTİR?</i></p>
	<p class="block_15"><span lang="tr">Bizde, bilimde objektiflik konusunda yanlış bir görüş savunulur ve </span><span lang="tr">“</span><span lang="tr">objektiflik</span><span lang="tr">”l</span><span lang="tr">e </span><span lang="tr">“</span><span lang="tr">taraf tutmama</span><span lang="tr">”</span><span lang="tr"> birbirine ka</span><span lang="tr">rıştırılır. Bu karışıklık, yalnız savcılık iddianamelerinde değil, politik çevrelerde, hatta akademik çevrelerde de sıkça görülen bir olaydır.</span></p>
	<p class="block_15"><span lang="tr">Ne demektir bilimde </span><span lang="tr">“</span><span lang="tr">objektiflik</span><span lang="tr">”</span><span lang="tr">?</span></p>
	<p class="block_15"><span lang="tr">Bilimsel objektiflik, gerçekliği (realiteyi), </span><span lang="tr">“</span><span lang="tr">olduğu gi</span><span lang="tr">bi</span><span lang="tr">”</span><span lang="tr">, </span><span lang="tr">“</span><span lang="tr">sübjektif önyargıların etkisinde kalmadan</span><span lang="tr">”</span><span lang="tr"> tespit et</span><span lang="tr">mektir. </span><span lang="tr">“</span><span lang="tr">Taraf tutmak</span><span lang="tr">”</span><span lang="tr"> ise başka şeydir. Hemen söyleye</span><span lang="tr">lim: Bilim, taraf tutar; bilim adamı taraf tutar. Ama kimin tarafını? Gerçeğin, doğruların tarafını! Bütün bilim tarihi, gerçeklerin, doğruların tespit edilmesi ve kabul ettirilme</span><span lang="tr">si, yanlışların giderilmesi çabasının, bu uğurda verilen mücadelelerin tarihidir. Bu mücadelede, bilim adamları, gerçeklerden; doğrulardan yana olmayan güçlerle karşı karşıya gelmiştir, zaman zaman korkunç ve iğrenç baskı</span><span lang="tr">lara uğramışlardır. Galilei</span><span lang="tr">’</span><span lang="tr">nin Katolik Kilisesi ile çatışma</span><span lang="tr">sı bunun herkesçe bilinen bir örneğidir.</span></p>
	<p class="block_15"><span lang="tr">Toplumlara baktığımızda, toplumsal gerçekliğin (reali</span><span lang="tr">tenin) kendisinde </span><span lang="tr">“</span><span lang="tr">taraflar</span><span lang="tr">”</span><span lang="tr"> vardır. Bilimsel, objektif me</span><span lang="tr">totla bu gerçekliği inceleyip tespit ettiğimizde, bu </span><span lang="tr">“</span><span lang="tr">taraf</span><span lang="tr">lar</span><span lang="tr">”</span><span lang="tr"> ve onların arasındaki gerçek ilişkiler, bu ilişkilerin na</span><span lang="tr">sıl işlediği ortaya çıkar. Şimdi, bu tespitin kendisi, -hiçbir yorum yapılmasa bile- ister istemez bir taraf tutma anla</span><span lang="tr">mını taşır. Çünkü, bu objektif tespit, toplumda bir tarafın işine gelir, öbür tarafın işine gelmez. Niçin? Çünkü, taraf</span><span lang="tr">lardan biri gerçeğin, doğruların ortaya çıkmasından, bilin</span><span lang="tr">mesinden yanadır; öteki değildir. Böylece, bilim adamı is</span><span lang="tr">temese, uzak durmaya çalışsa da, toplumda taraflar ara</span><span lang="tr">sında objektif bir durumdan doğan anlaşmazlığa, çekiş</span><span lang="tr">meye, mücadeleye -dolaylı olarak- katılmış olur. Kaldı ki, bilim adamı, bilimsel çalışmalarından çıkan sonuçları ka</span><span lang="tr">bullenmek ve ona göre bir tavır almak durumundadır da. Fikir dürüstlüğü, bilimsel cesaret bunu gerektirir.</span></p>
	<p class="block_15"><span lang="tr">Şimdi, iddianamesinde, beni </span><span lang="tr">“</span><span lang="tr">tarafsızlığa hiçbir şekilde riay</span><span lang="tr">et etmemek, bir ilim adamından çok bir görüşün insanı olarak öğrencilerine tek yönlü bir öğretim yapmakla</span><span lang="tr">”</span><span lang="tr"> (İddi</span><span lang="tr">aname, s. </span><span lang="tr">4)</span><b lang="tr" class="calibre7"> </b><span lang="tr">itham eden Sayın Savcı</span><span lang="tr">’</span><span lang="tr">ya, yukarıdaki açıkla</span><span lang="tr">malarımın ışığında hemen cevabımı vereyim: Kitabımı ya</span><span lang="tr">zarken, içinde yaşadığımız </span><span lang="tr">çağa ve topluma, bir bilim ada</span><span lang="tr">mı gözüyle, yani objektif olarak baktım. Öyle olduğu için de tarafsız kalmadım, kalamazdım. Evet, bir görüşün insa</span><span lang="tr">nıyım. Bir bilim adamı olarak zaten böyle bir görüş sahibi olmam gerekir. Görüşüm, bütün açıklığı ile şudur:</span></p>
	<p class="block_15"><span lang="tr">Kapitalist dünya, sosyalist dünya, geri kalmış ülkeler dünyası diye üç ayrı gerçekliğin yaşandığı bir dünyada, ben, geri kalmış bir toplumun aydınıyım. Ülkemi, emper</span><span lang="tr">yalist kapitalizm, içerideki ortakları ile işbirliği halinde sö</span><span lang="tr">mürmektedir. Bu sömürü, ona karşı </span><span lang="tr">çıkanlara, zaman za</span><span lang="tr">man </span><span lang="tr">“</span><span lang="tr">zor</span><span lang="tr">”</span><span lang="tr">a başvurarak sürdürülmektedir. Böylesine acı bir gerçekliği yaşayan bir toplumun aydını olarak:</span></p>
	<p class="block_15"><span lang="tr">- </span><span lang="tr">“</span><span lang="tr">Emperyaliz</span><span lang="tr">m”</span><span lang="tr">e ve </span><span lang="tr">“</span><span lang="tr">faşizm</span><span lang="tr">”</span><span lang="tr">e karşıyım. Tam bağım</span><span lang="tr">sız ve gerçekten demokratik bir Türkiye</span><span lang="tr">’</span><span lang="tr">den yanayım;</span></p>
	<p class="block_15"><span lang="tr">- </span><span lang="tr">“</span><span lang="tr">Kapitalizme karşıyım. İnsanların insanlıklarını bü</span><span lang="tr">tün boyutlarıyla duyarak ve tadarak yaşayacakları, sömü</span><span lang="tr">rüsü, nihayet yabancılaşması olmayan bir düzenden ya</span><span lang="tr">nayım;</span></p>
	<p class="block_15"><span lang="tr">- Bugünkü </span><span lang="tr">“</span><span lang="tr">geri ve bağımlı</span><span lang="tr">”</span><span lang="tr"> bir kapitalizmin deva</span><span lang="tr">mında yarar gören güçlere karşıyım. Tam bağımsız, ger</span><span lang="tr">çekten demokratik, sömürüsü olmayan, ileri ve uygar bir Türkiye</span><span lang="tr">’</span><span lang="tr">yi yaratacak olan güçlerden yanayım.</span></p>
	<p class="block_15"><span lang="tr">Tarihe, içinde yaşadığımız çağa ve topluma bu görüş açısından bakıyorum. Böyle bir görüşe sahip olduğum için de, öğrencilerime yaptığım öğretim </span><span lang="tr">“</span><span lang="tr">tek yönlü</span><span lang="tr">”</span><span lang="tr"> değil, </span><span lang="tr">“</span><span lang="tr">çok yönlü</span><span lang="tr">”</span><span lang="tr">dür.</span></p>
	<p class="block_24"><i lang="tr" class="calibre1">2.</i><span lang="tr"> </span><i lang="tr" class="calibre1">KİME KARŞ</i><i lang="tr" class="calibre1">I</i><i lang="tr" class="calibre1"> SORUMLUYUM?</i></p>
	<p class="block_15"><span lang="tr">Doğrudur veya yanlıştır, taraftar olunur veya olun</span><span lang="tr">maz, bir bilim adamı olarak kabul ettiğim metot, görüş ve düşüncelerimden dolayı kime karşı sorumluyum?</span></p>
	<p lang="tr" class="block_15">Yaşadığım çağa ve topluma karşı.</p>
	<p lang="tr" class="block_15">Ya mahkemeler? Asla!</p>
	<p class="block_15"><span lang="tr">Bilim adamı, seçtiği metottan dolayı, başta çağına karşı sorumludur. Bir bilim adamı, metodunu seçerken, çağının metot konusundaki gelişmelerini çok iyi bilecektir. Çağı</span><span lang="tr">nın terk ettiği, nihayet mahkûm ettiği bir metodu seçme</span><span lang="tr">mekle yükümlüdür. Aksi takdirde yanlışlar yapar, gide</span><span lang="tr">rek bilim adamı niteliğini yitirebileceği gibi, çağına ve kendi halkına karşı zararlı bir kişi olur.</span></p>
	<p class="block_15"><span lang="tr">Bilim adamı, seçtiği metottan dolayı yaşadığı topluma karşı da sorumludur. Toplumda, </span><span lang="tr">“</span><span lang="tr">akademik çevreler</span><span lang="tr">”</span><span lang="tr">den başlayarak, halk kitlelerine </span><span lang="tr">varıncaya dek çeşitli kesimler</span><span lang="tr">le yüz yüzedir. Yanlış bir metot seçmişse, toplumda ger</span><span lang="tr">çeklerin, doğruların ortaya çıkmasından yana olmayan güçlerin -bilerek veya bilmeyerek- oyuncağı olur; gerçek</span><span lang="tr">lerin, doğruların ortaya çıkmasından yana olan güçlere, giderek halka karşı bir duruma düşer.</span></p>
	<p lang="tr" class="block_15">Bilim adamının mahkemelere karşı sorumluluğu var mıdır?</p>
	<p lang="tr" class="block_15">Hayır! Bilim adamı, bilimsel görevini yerine getirirken, mahkemelere karşı hesap vermez. Böyle bir yol tutulursa, o toplumda hem bilim ilerleyemez, hem de tarihte çok acı örneklerini gördüğümüz büyük yanlışlıklar yapılmış olur mahkemelerce; giderek, adalet ağır yaralar alır.</p>
	<p class="block_15"><span lang="tr">Bir bilim adamı olarak, beni, bu genel tarihî ve sosyal doğrular açısından olduğu gibi, Türkiye</span><span lang="tr">’</span><span lang="tr">de -bugün eğer kalmışsa- demokrasi ilkeleri ve hukuk açısından da suç</span><span lang="tr">landırmak, giderek cezalandırmak imkânsızdır.</span></p>
	<p class="block_15"><span lang="tr">Gerçekten, Türkiye</span><span lang="tr">’</span><span lang="tr">de, ideal sayılan ve gerçekleştiril</span><span lang="tr">mek istenen demokrasi, </span><span lang="tr">“</span><span lang="tr">Batılı</span><span lang="tr">”</span><span lang="tr"> tipte bir demokrasidir.</span></p>
	<p lang="tr" class="block_15">Peki, nedir Batı demokrasisinin başta gelen özelliği?</p>
	<p class="block_15"><span lang="tr">Batı demokrasisinin -o demokrasi tipine taraftar olan</span><span lang="tr">ların ısrarla işaret ettikleri- en büyük özelliği, toplumda değişik görüşlerin varlığını ve yaşama hakkını tanıması</span><span lang="tr">dır: Değişik sosyal çıkarların barış içinde mücadele edebil</span><span lang="tr">mesi, bir taraf için </span><span lang="tr">“</span><span lang="tr">zararlı</span><span lang="tr">”</span><span lang="tr"> gözükenin öteki taraf için -tam tersine- </span><span lang="tr">“</span><span lang="tr">yararlı</span><span lang="tr">”</span><span lang="tr"> olabileceği gerçeğinin kabulüdür Batı demokrasisi. Bu demokraside, hiçbir doktrinin imti</span><span lang="tr">yazı yoktur. Hürriyete saygılı oldukça, her düşünce ser</span><span lang="tr">besttir; serbestçe açıklanır, serbestçe teşkilatlanır, serbest</span><span lang="tr">çe yarışır. Ve her düşüncenin siyasi iktidara gelme hakkı vardır.</span></p>
	<p class="block_15"><span lang="tr">Düşünceler serbestçe açıklanacak, serbestçe teşkilatla</span><span lang="tr">nacak ve serbestçe yarışacaktır. Ancak, demokrasi, kendi</span><span lang="tr">ni korumayacak demek midir bu? Hayır! Her rejim gibi, demokratik rejim de varlığına yönelecek tehlikeler karşı</span><span lang="tr">sında kendini koruma hakkına sahiptir.</span></p>
	<p lang="tr" class="block_15">Ne zaman vardır o tehlikeler?</p>
	<p class="block_15"><span lang="tr">O tehlikeler, -Batı demokrasisine taraftar olanların be</span><span lang="tr">lirttikleri gibi- düşüncelerin </span><span lang="tr">“</span><span lang="tr">şiddet hareketleri</span><span lang="tr">”</span><span lang="tr"> halini al</span><span lang="tr">dığı anda vardır. Devlete karşı girişilmiş şiddet eylemleri, sabotajlar, silahlı çatışmal</span><span lang="tr">ar vb. Bunlar maddi olaylardır, </span><span lang="tr">suçtur ve cezalandırılırlar. Ne var ki, o maddi olaylara il</span><span lang="tr">ham veren düşünceler yasaklanamaz ve cezalandırılmaz. Çünkü, Batı demokrasisine göre, </span><span lang="tr">“</span><span lang="tr">düşünce suçu olmaz.</span><span lang="tr">”</span><span lang="tr"> Örneğin </span><span lang="tr">“</span><span lang="tr">anarşik</span><span lang="tr">”</span><span lang="tr"> tipte olaylar cezalandırılacak, ama </span><span lang="tr">“</span><span lang="tr">anarşizm</span><span lang="tr">”</span><span lang="tr"> hakkındaki görüşler ve eserler yasaklanma</span><span lang="tr">yacak ve cezalandırılmayacaktır.</span></p>
	<p class="block_15"><span lang="tr">Bu noktayı daha da aydınlığa çıkartmak amacı ile, hem de Fransız Devlet Güvenlik Mahkemesi</span><span lang="tr">’</span><span lang="tr">nde, birkaç yıl ön</span><span lang="tr">ceki duruşmalardan birinde, mahkemenin başkanı </span><span lang="tr">Romeiro</span><span lang="tr">’</span><span lang="tr">nun söylediği sözleri hatırlatmak isterim. Çeşitli sa</span><span lang="tr">botaj hareketlerine girişen, binaları kundaklayıp kamyon</span><span lang="tr">ları havaya uçuran bir grup insanın duruşması başlarken, mahkemenin başkanı Romeiro, savcıya ve sanıklara şu önemli noktayı hatırlatmaktadır: </span><span lang="tr">“</span><span lang="tr">Fransız hukukunda dü</span><span lang="tr">şünce suçu diye bir şey yoktur. Burada yargılayacağımız maddi olaylardır; yoksa bu olaylara ilham veren fikirler değildir...</span><span lang="tr">”</span><span lang="tr"> </span><i lang="tr" class="calibre1">(Le Monde, </i><span lang="tr">6/10/1972</span><span lang="tr">).</span></p>
	<p class="block_15"><span lang="tr">Anarşist olaylar karşısında tavrı bu olan Batı demokra</span><span lang="tr">sisinin bilim adamları karşısındaki tavrının ne olabileceği</span><span lang="tr">ni ayrıca belirtmeye bilmiyorum gerek var mı?</span></p>
	<p class="block_15"><span lang="tr">Benim, bir bilim adamı olarak, hukuki açıdan, Türki</span><span lang="tr">ye</span><span lang="tr">’</span><span lang="tr">de bugün yürürlükte bulunan Anayasa ve kanunlar açısından da suçlandırılmam, giderek cezalandırılmam imkânsızdır.</span></p>
	<p class="block_15"><span lang="tr">Başta Anayasa, bir maddesinde, </span><span lang="tr">“</span><span lang="tr">Herkes, dil, ırk, cinsi</span><span lang="tr">yet, siyasi düşünce, felsefi inanç, din ve mezhep ayrımı gözetilmeksizin kanun önünde eşittir</span><span lang="tr">”</span><span lang="tr"> (m. 12/1) derken, bir başka maddesinde </span><span lang="tr">“</span><span lang="tr">Herkes düşünce ve kanaat hürri</span><span lang="tr">yetine sahiptir: Düşünce ve kanaatlerini, söz, yazı, resim ile veya başka yollarda tek başına ve toplu olarak açıkla</span><span lang="tr">yabilir ve yayabilir</span><span lang="tr">”</span><span lang="tr"> (m. 20) demektedir. Böylesine mutlak ve sınırsız bir düşünce hürriyetinin doğal bir uzantısı ola</span><span lang="tr">rak bir başka maddesinde de şöyle demektedir: </span><span lang="tr">“</span><span lang="tr">Herkes bilim ve sanatı serbestçe öğrenme ve öğretme, açıklama, yayma ve bu alanlarda her türlü araştırma hakkına sahip</span><span lang="tr">tir</span><span lang="tr">”</span><span lang="tr"> (m. 21/1).</span></p>
	<p class="block_15"><span lang="tr">Sayın Savcı</span><span lang="tr">’</span><span lang="tr">nın hakkımda uygulanmasını istediği 142. maddenin öngördüğü unsurlar, özellikler </span><span lang="tr">“</span><span lang="tr">cebir</span><span lang="tr">”</span><span lang="tr"> unsuru</span><span lang="tr">na da ne yazılarımda ne de sözlerimde rastlamaya imkân yoktur. Burada, Anayasa Mahkemesi</span><span lang="tr">’</span><span lang="tr">nin 141. ve 142. </span><span lang="tr">maddeler hakkında verdiği ünlü kararında, </span><span lang="tr">“</span><span lang="tr">bilim ve sa</span><span lang="tr">nat çalışmaları serbesttir</span><span lang="tr">”</span><span lang="tr"> diyerek, bu maddelerin bu tür çalışmalara uygulanamayacağı yolundaki görüşünü de hatırlatmak isterim.</span></p>
	<p class="block_18"> </p>
	<p lang="tr" class="block_15">Sayın Başkan, Sayın Üyeler,</p>
	<p class="block_15"><span lang="tr">Çağına ve toplumuna karşı görevini yerine getirmiş bir hocanın huzuru içindeyim şu anda. Yazdıklarım, yazılma</span><span lang="tr">sı gereken şeylerdi. Bugün yazmaya kalksam -en azın</span><span lang="tr">dan- gene aynı şeyleri yazardım. Hiçbiri hakkında, en ufak bir pişmanlık duymuyorum. Kalemimden çıkmış her cümlenin, -cümle ne demek- her kelimenin ve hecenin al</span><span lang="tr">tında, entelektüel şeref ve haysiyetim yatmaktadır. İnsa</span><span lang="tr">nım; hayatta dönebileceğim şeyler olabilir. Ama entelek</span><span lang="tr">tüel şeref ve haysiyetimden, -ölüm bahasına da olsa- dö</span><span lang="tr">nemem. Attilâ İlhan</span><span lang="tr">’</span><span lang="tr">ın, o yeni ve unutulmaz şiirlerinden birinin son mısraları geliyor aklıma.</span></p>
	<p class="block_18"> </p>
	<p class="block_15"><i lang="tr" class="calibre1">O</i><span lang="tr"> </span><i lang="tr" class="calibre1">sözler ki, kalbimizin üstünde </i></p>
	<p class="block_15"><i lang="tr" class="calibre1">dolu</i><i lang="tr" class="calibre1"> bir tabanca gibi </i></p>
	<p class="block_15"><i lang="tr" class="calibre1">ölüp</i><i lang="tr" class="calibre1"> ölesiye taşırız.</i></p>
	<p lang="tr" class="block_16">O sözler ki, bir kez çıkmıştır ağzımızdan </p>
	<p class="block_15"><i lang="tr" class="calibre1">uğrunda</i><i lang="tr" class="calibre1"> asılırız.</i></p>
	<p class="block_18"> </p>
	<p class="block_15"><span lang="tr">Ben, içinde yaşadığım çağa ve topluma karşı, bir bilim adamı olarak, sorumluluğumu yerine getirdim. Şimdi so</span><span lang="tr">rumluluk sırası sizde. Yalnız, unutmayınız ki, siz de çağı</span><span lang="tr">nıza ve topluma karşı sorumlusunuz. Çünkü, her mahke</span><span lang="tr">me kararı, onu verenlerin yalnız hayatları boyunca değil, onu verenler hayattan çekildikten sonra da anılır; iyi anı</span><span lang="tr">lır, kötü anılır, ama anılır. İsterim ki, sizin kararınız, -iler</span><span lang="tr">de kültür tarihinin mutlaka bahsedeceği bu dava dolayı</span><span lang="tr">sıyla- iyi anılsın, takdirle anılsın.</span></p>
	<p class="block_15"><span lang="tr">Sizleri, tarihin huzurunda, toplumun huzurunda so</span><span lang="tr">rumluluklarınızla baş başa bırakıyorum.</span></p>
	<p class="block_18"> </p>
	<p lang="tr" class="block_15">Hoşça kalınız.</p>
	<p lang="tr" class="block_25">(30 Eylül 1976) </p>
	<p lang="tr" class="block_25">Server TANİLLİ</p>
	<p class="block_18"> </p>
	</body></html>
