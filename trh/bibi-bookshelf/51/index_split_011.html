<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc433982344" class="block_31"><b lang="tr" class="calibre7">BÖLÜM V</b><b lang="tr" class="calibre7"> </b><b lang="tr" class="calibre7"><br class="calibre9"/></b><b lang="tr" class="calibre7">ÇAĞDAŞ BATI UYGARLIĞI: (1) </b><b lang="tr" class="calibre7"><br class="calibre9"/></b><b lang="tr" class="calibre7">BATI AVRUPA</b></p>
	<p class="block_18"> </p>
	<p class="block_15"><span lang="tr">Dayandığı kültürel kaynaklar bakımından olsun, tarih</span><span lang="tr">sel gelişimi bakımından olsun, başka uygarlıklardan ayrı</span><span lang="tr">lan Batı uygarlığı, bugün nasıl bir tablo gösteriyor?</span></p>
	<p class="block_15"><span lang="tr">Bu tabloyu, -temelde bazı ortak çizgiler taşısalar da-</span><span lang="tr">”</span><span lang="tr">Batı Avrupa</span><span lang="tr">”</span><span lang="tr"> ile </span><span lang="tr">“</span><span lang="tr">Birleşik Amerika</span><span lang="tr">”</span><span lang="tr"> için ayrı ayrı çizmek gerekiyor.</span></p>
	<p class="block_15"><span lang="tr">Güçlülüğün, termonükleer bombalar ve aya yapılan se</span><span lang="tr">ferlerin sayısı ile ölçüldüğü bir dünyada, Batı Avrupa</span><span lang="tr">’</span><span lang="tr">nın uluslararası planda -bugün de- büyük bir ağırlığı olması, biraz paradoks gibi görünür. Yaşadığımız dünyada, Batı Avrupa iktisat ve teknikte -20. yüzyılın başlarına dek ol</span><span lang="tr">duğu gibi- </span><span lang="tr">“</span><span lang="tr">sürükleyici</span><span lang="tr">”</span><span lang="tr"> bir rol oynamıyor gerçi; ama edebiyatı ve sanatı ile kültürde -bugün de- yer yer öncü rolündedir.</span></p>
	<p class="block_15"><span lang="tr">Batı uygarlığının kültürel coğrafyası içinde ise, hâlâ bu uygarlığın </span><span lang="tr">“</span><span lang="tr">beyni</span><span lang="tr">”</span><span lang="tr">dir Batı Avrupa.</span></p>
	<p lang="tr" class="block_24">SOSYAL VE İKTİSADİ YAŞAM</p>
	<p lang="tr" class="block_30">Sosyal yaşam</p>
	<p class="block_15"><span lang="tr">Nüfus artışındaki yavaşlık, Batı Avrupa</span><span lang="tr">’</span><span lang="tr">da sosyal ya</span><span lang="tr">şamın başta gelen özelliklerinden biri bugün. Yaş oram bakımından ise, Batı Avrupa nüfusu gitgide yaşlanmakta.</span></p>
	<p class="block_15"><span lang="tr">Sosyal yaşamın bir başka önemli olayı da, kentleşme</span><span lang="tr">nin gün geçtikçe artması. Sanayileşme ve tarımın makine</span><span lang="tr">leşmesi ile -çok daha önceleri- başlamış olan köylerin kentlere boşalması olayı, bugün de sürmekte.</span></p>
	<p class="block_15"><span lang="tr">Batı Avrupa</span><span lang="tr">’</span><span lang="tr">da, bu birikme üç büyük merkezin çevre</span><span lang="tr">sinde olmakta: Londra, Pa</span><span lang="tr">ris ve Ren Ruhr bölgesi. Doğal</span><span lang="tr"></span><span lang="tr">dır ki, kent-köy ilişkisinin gün geçtikçe değişmesi, köylerin istikrarı ve kentlerin dengesi ile ilgili olarak sosyal, iktisa</span><span lang="tr">di, siyasal ve kültürel çetin sorunlar çıkarmaktadır ortaya.</span></p>
	<p class="block_20"> </p>
	<p class="block_21"><i lang="tr" class="calibre1">Kentlerin sosyal yaşamı ise, hem artan nüfus hem de konut yetersizliği yüzünden günden güne bozulmakta</i><i lang="tr" class="calibre1">dır. Gitgide devleşen yapılar içinde, kent insanının içine gömüldüğü yalnızlık, kent yaşamının doğurduğu yor</i><i lang="tr" class="calibre1">gunluk, özellikle televizyon gibi eğlence araçlarının </i><i lang="tr" class="calibre1">bireyselleşmesi</i><i lang="tr" class="calibre1">, kent topluluklarının gelişmesinde daha bugünden insanı düşündüren noktalar oluyor. Kent dışı</i><i lang="tr" class="calibre1">na dinlenmeye giden insanların her yıl artması, </i><i lang="tr" class="calibre1">“</i><i lang="tr" class="calibre1">kamping</i><i lang="tr" class="calibre1">”</i><i lang="tr" class="calibre1">lerin çoğalması, futbol gibi kolektif sporların büyük kitleleri gitgide daha fazla uğraştırması -eğlendirici ol</i><i lang="tr" class="calibre1">malarının yanı sıra- acaba bir </i><i lang="tr" class="calibre1">“</i><i lang="tr" class="calibre1">kaçış</i><i lang="tr" class="calibre1">”</i><i lang="tr" class="calibre1"> da değil midir?</i></p>
	<p lang="tr" class="block_30">İktisadi yaşam</p>
	<p class="block_15"><span lang="tr">Batı Avrupa</span><span lang="tr">’</span><span lang="tr">da, iktisadi yaşam </span><b lang="tr" class="calibre7">“</b><b lang="tr" class="calibre7">kapitalizm</b><span lang="tr">”</span><span lang="tr">e dayanır. Bu kapitalizm, bir </span><b lang="tr" class="calibre7">ileri sanayi kapitalizmidir. </b><span lang="tr">Ekonomide temel kesim sanayi kesimidir. Özellikle İtalya</span><span lang="tr">’</span><span lang="tr">da güneyin yer yer </span><span lang="tr">“</span><span lang="tr">azgelişmiş</span><span lang="tr">”</span><span lang="tr"> bir görünümde olması nadir örnek</span><span lang="tr">lerdir.</span></p>
	<p class="block_15"><span lang="tr">Sanayide enerji üretimi başta gelir. Termonükleer ener</span><span lang="tr">ji ise, -emekleme döneminde de olsa- enerji üretiminde yeni ufuklar açmaktadır. Mekanik sanayi hâlâ önemini koruyorsa da, kimya sanayii -özellikle plastik maddelerin Üretiminde- dev gelişmeler kaydetmiş ve modern yaşama çok büyük katkılarda bulunmuştur.</span></p>
	<p class="block_15"><span lang="tr">Taşıma araçlarındaki gelişmeler, özellikle </span><span lang="tr">“</span><span lang="tr">jet</span><span lang="tr">”l</span><span lang="tr">erin bu</span><span lang="tr">lunuşu, gidiş gelişe, giderek iktisadi yaşama büyük bir yo</span><span lang="tr">ğunluk kazandırmaktadır.</span></p>
	<p class="block_15"><span lang="tr">Yaşadığımız dünyada, çeşitli ülkeler arasında iktisadi işbirliğini geliştirmek için hemen her yanda girişilen </span><b lang="tr" class="calibre7">bü</b><b lang="tr" class="calibre7">tünleşme </b><span lang="tr">deneme ve örgütlenmelerine Batı Avrupa</span><span lang="tr">’</span><span lang="tr">da da rastlıyoruz.</span></p>
	<p class="block_20"> </p>
	<p class="block_21"><i lang="tr" class="calibre1">- Bunlardan biri, 1950</i><i lang="tr" class="calibre1">’</i><i lang="tr" class="calibre1">de -İngiltere</i><i lang="tr" class="calibre1">’</i><i lang="tr" class="calibre1">nin önderliğinde-yedi Batı Avrupa ülkesi arasında kurulan Avrupa Ser</i><i lang="tr" class="calibre1">best Ticaret Bölgesi</i><i lang="tr" class="calibre1">’</i><i lang="tr" class="calibre1">dir (EFTA).</i></p>
	<p class="block_21"><i lang="tr" class="calibre1">- Ama Batı Avrupa</i><i lang="tr" class="calibre1">’</i><i lang="tr" class="calibre1">da bundan daha çok adı duyulan ve geniş tartışmalara konu olan, Ortak Pazar -ya da daha teknik deyimiyle- Avrupa Ekonomik Topluluğu</i><i lang="tr" class="calibre1">’</i><i lang="tr" class="calibre1">dur (AET). Bu, altı Batı ülkesi (Batı Almanya, Fransa, İtalya, Belçika, Hollanda, Luxemburg) arasında, 1958</i><i lang="tr" class="calibre1">’</i><i lang="tr" class="calibre1">de kuru</i><i lang="tr" class="calibre1">lan bir gümrük birliğidir. Ne var ki, bu örgüt bir güm</i><i lang="tr" class="calibre1">rük birliği olarak kalmayıp, iktisadi ve giderek siyasal amaçları düşleyen bir topluluktur.</i></p>
	<p class="block_21"><i lang="tr" class="calibre1">- Batı Avrupa</i><i lang="tr" class="calibre1">’</i><i lang="tr" class="calibre1">da, bütün ülkeleri -ve öteki ülkeleri-bir araya getiren, bir de Avrupa İktisadi İşbirliği Ör</i><i lang="tr" class="calibre1">gütü (OEEC) vardır ve 1948</i><i lang="tr" class="calibre1">’</i><i lang="tr" class="calibre1">de kurulmakla ötekilere öncülük etmiştir.</i></p>
	<p class="block_18"> </p>
	<p class="block_15"><span lang="tr">Batı Avrupa</span><span lang="tr">’</span><span lang="tr">nın tekelci kapitalizmi, çağdaş ekonomi</span><span lang="tr">nin artık vazgeçilmez kurumu olan </span><span lang="tr">“</span><span lang="tr">planlama</span><span lang="tr">”</span><span lang="tr">ya da başvurmakta duraksamam aktadır. Ne var ki, bu planla</span><span lang="tr">ma -sosyalist planlamadan farklı olarak- </span><span lang="tr">“</span><span lang="tr">buyurucu</span><span lang="tr">”</span><span lang="tr"> ve </span><span lang="tr">“</span><span lang="tr">zorlayıcı</span><span lang="tr">”</span><span lang="tr"> değil, </span><span lang="tr">“</span><span lang="tr">özendirici</span><span lang="tr">”</span><span lang="tr"> bir nitelik taşımakta</span><span lang="tr">dır.</span></p>
	<p class="block_15"><span lang="tr">Batı Avrupa ekonomisindeki gelişmelerin kolayca yürüdüğü de söylenemez. Siyasal, ulusal, psikolojik bir</span><span lang="tr">çok engeller bugün de vardır bu konuda. Ama yine de, kapitalizmin kanunları ve zorunlulukları, bütün bu en</span><span lang="tr">gelleri törpülemekte ve aşabilmektedir.</span></p>
	<p lang="tr" class="block_24">SİYASAL YAŞAM</p>
	<p class="block_15"><span lang="tr">Batı Avrupa, belli bir demokrasi tipinin yurdudur: </span><span lang="tr">“</span><b lang="tr" class="calibre7">Batı demokrasisi</b><span lang="tr">”</span><span lang="tr"> ya da </span><span lang="tr">“</span><b lang="tr" class="calibre7">klasik demokrasi</b><span lang="tr">”</span><span lang="tr"> denen bu demokrasi tipi, önce Batı Avrupa</span><span lang="tr">’</span><span lang="tr">da doğmuş ve oradan çevreye yayılmıştır.</span></p>
	<p lang="tr" class="block_15">Nedir Batı demokrasisi? Hangi ilkelere dayanır?</p>
	<p lang="tr" class="block_15">Ve bugün vardığı aşama nedir?</p>
	<p lang="tr" class="block_30">Siyasal liberalizm</p>
	<p class="block_15"><span lang="tr">Batı demokrasisinin egemen ilkesi, </span><span lang="tr">“</span><b lang="tr" class="calibre7">siyasal liberalizm</b><span lang="tr">”</span><span lang="tr">dir.</span></p>
	<p class="block_15"><span lang="tr">Siyasal liberalizm, en güzel anlatımını, 1789 tarihli</span><span lang="tr"> </span><span lang="tr">“</span><b lang="tr" class="calibre7">İnsan ve Yurttaş Hakla</b><b lang="tr" class="calibre7">rı</b><b lang="tr" class="calibre7"> Bildirisi</b><span lang="tr">”</span><span lang="tr">nin 1. maddesinde bulur: </span><span lang="tr">“</span><span lang="tr">İnsanlar, hakları bakımından </span><b lang="tr" class="calibre7">özgür</b><span lang="tr"> ve </span><b lang="tr" class="calibre7">eşit</b><span lang="tr"> doğar ve öyle yaşarlar.</span><span lang="tr">”</span><span lang="tr"> </span></p>
	<p lang="tr" class="block_15">Nedir eşitlik?</p>
	<p class="block_15"><span lang="tr">Hiç kimsenin, kendisini başkalarının üstüne çıkaran birtakım haklara ve ayrıcalıklara </span><span lang="tr">“</span><span lang="tr">miras yoluyla</span><span lang="tr">”</span><span lang="tr"> sahip ol</span><span lang="tr">maması. Ve bütün insanlar birbirine eşit olduğuna göre, toplumda siyasal iktidarı kullanacak kimseleri de yurttaş</span><span lang="tr">ların kendileri belirlemelidir.</span></p>
	<p class="block_15"><span lang="tr">Bunun da sonucu, hükümdarlık yerine Cumhuriyet, giderek demokrasi, </span><span lang="tr">“</span><b lang="tr" class="calibre7">temsilî sistem</b><span lang="tr">”</span><span lang="tr"> ve </span><span lang="tr">“</span><b lang="tr" class="calibre7">seçim</b><span lang="tr">”</span><span lang="tr">dir.</span></p>
	<p lang="tr" class="block_15">Ya özgürlük?</p>
	<p class="block_15"><span lang="tr">Özgürlük, bir kimsenin istediği gibi düşünebilmesi, düşündüğünü yapabilmesi ve istediği gibi hareket edebil</span><span lang="tr">mesi. Tek sınırı vardır özgürlüğün: </span><span lang="tr">“</span><b lang="tr" class="calibre7">Başkaldırının Öz</b><b lang="tr" class="calibre7">gürlüğü</b><span lang="tr">”</span><span lang="tr">. Özgürlük yalnız başkalarının özgürlüğünü sı</span><span lang="tr">nırlamaz; aynı zamanda siyasal iktidarda bulunanları da sınırlar. </span><span lang="tr">“</span><b lang="tr" class="calibre7">İktidarın sınırlanması</b><span lang="tr">”</span><span lang="tr">, siyasal liberalizmin dikkati çeken bir başka yanı.</span></p>
	<p class="block_15"><span lang="tr">Hemen bütün büyük liberal kurumlar bu amaca dö</span><span lang="tr">nüktür.</span></p>
	<p class="block_15"><span lang="tr">Özgürlükler, </span><span lang="tr">“</span><b lang="tr" class="calibre7">kişi özgürlükleri</b><span lang="tr">”</span><span lang="tr"> ve </span><span lang="tr">“</span><b lang="tr" class="calibre7">kamusal özgür</b><b lang="tr" class="calibre7">lükler</b><span lang="tr">”</span><span lang="tr"> olmak üzere ikiye ayrılır.</span></p>
	<p class="block_20"> </p>
	<p class="block_21"><i lang="tr" class="calibre1">Kişi özgürlükleri, özellikle kişinin özel faaliyetiyle il</i><i lang="tr" class="calibre1">gilidirler. Önce, </i><i lang="tr" class="calibre1">“</i><i lang="tr" class="calibre1">güvenlik</i><i lang="tr" class="calibre1">”</i><i lang="tr" class="calibre1"> ya da keyfî tutuklamalara karşı koruma gelir. Bunun hemen yanı sıra, konut doku</i><i lang="tr" class="calibre1">nulmazlığı, haberleşme ve seyahat özgürlükleri gelir. Ai</i><i lang="tr" class="calibre1">le ile ilgili özgürlükler de bunlara girer: evlenme hakkı, çocukları serbestçe eğitme hakkı, boşanma hakkı vb.</i></p>
	<p class="block_21"><i lang="tr" class="calibre1">Kamusal özgürlükler, kolektif eylem, yani yurttaşla</i><i lang="tr" class="calibre1">rın kendi aralarındaki ilişkilerle ilgilidir. Bunların başlıcaları, basın ve öteki anlatım araçları özgürlükleri, tiyatro ve sinema, toplanma ve gösteri özgürlükleri, dernek öz</i><i lang="tr" class="calibre1">gürlüğüdür.</i></p>
	<p class="block_18"> </p>
	<p class="block_15"><span lang="tr">Siyasal liberalizm, </span><span lang="tr">“</span><span lang="tr">eşitçi</span><span lang="tr">”</span><span lang="tr"> ve </span><span lang="tr">“</span><span lang="tr">özgürlükçü</span><span lang="tr">”</span><span lang="tr"> olarak, bir görüş ya da öğreti yararına </span><span lang="tr">tekelciliği ve ayrıcalığı kabul et</span><span lang="tr">mez. Özgürlüğe saygılı oldukça, her türlü görüş ve düşün</span><span lang="tr">celer serbesttir: Serbestçe tartışır, serbestçe örgütlenirler.</span></p>
	<p class="block_15"><span lang="tr">Bunun sonucu olarak Batı demokrasisi </span><span lang="tr">“</span><b lang="tr" class="calibre7">çoğulcu</b><span lang="tr">”</span><span lang="tr">dur. Ve yalnız yurttaşları değil, yönetenleri de bağlar bu ilke.</span></p>
	<p lang="tr" class="block_30">Siyasal liberalizmin uluslararası örgütlenişi</p>
	<p class="block_15"><span lang="tr">Siyasal liberalizm, Batı Avrupa</span><span lang="tr">’</span><span lang="tr">da uluslararası bir ör</span><span lang="tr">gütlenmeye de gitmiş. İki uluslararası örgüt görüyoruz: </span><b lang="tr" class="calibre7">Avrupa Parlamentosu ile Avrupa Konseyi</b><span lang="tr">.</span></p>
	<p class="block_15"><span lang="tr">Avrupa Parlamentosu ile Avrupa Konseyi birbirleriy</span><span lang="tr">le sık sık karıştırılan iki organ. Avrupa Parlamentosu</span><span lang="tr">’</span><span lang="tr">nun Avrupa Konseyi ile hiçbir ilişkisi yok aslında. Merkezi Luxembourg</span><span lang="tr">’</span><span lang="tr">da, ancak zaman zaman Strasbourg</span><span lang="tr">’</span><span lang="tr">da top</span><span lang="tr">lanıyor.</span></p>
	<p class="block_15"><span lang="tr">Avrupa Parlamentosu, ilk kez 1979 yılında AET üyesi ülkelerin her birinde halk tarafından doğrudan seçilen parlamenterlerle oluştu. AET ya da Ortak Pazar diye bili</span><span lang="tr">nen ve Yunanistan</span><span lang="tr">’</span><span lang="tr">ın kendilerine katılmasıyla sayıları ona yükselen grubun </span><span lang="tr">“</span><span lang="tr">siyasal organı</span><span lang="tr">”</span><span lang="tr">.</span></p>
	<p class="block_15"><span lang="tr">Parlamenterler geldikleri ülkelere göre değil, taşıdıkla</span><span lang="tr">rı düşüncelere göre grupl aşıyorlar.</span></p>
	<p class="block_20"> </p>
	<p class="block_21"><i lang="tr" class="calibre1">Avrupa Parlamentosu parlamenterlerinden 113</i><i lang="tr" class="calibre1">’</i><i lang="tr" class="calibre1">ü Sos</i><i lang="tr" class="calibre1">yalist, 107</i><i lang="tr" class="calibre1">’</i><i lang="tr" class="calibre1">si Hıristiyan Demokrat, 64</i><i lang="tr" class="calibre1">’</i><i lang="tr" class="calibre1">ü Avrupa Demok</i><i lang="tr" class="calibre1">ratları (Muhafazakârlar), 44</i><i lang="tr" class="calibre1">’</i><i lang="tr" class="calibre1">ü Komünist, 40</i><i lang="tr" class="calibre1">’</i><i lang="tr" class="calibre1">ı Liberal, 22</i><i lang="tr" class="calibre1">’</i><i lang="tr" class="calibre1">si Avrupa İlerici Demokratları (De Gaulle</i><i lang="tr" class="calibre1">’</i><i lang="tr" class="calibre1">cüler), 10</i><i lang="tr" class="calibre1">’</i><i lang="tr" class="calibre1">u Tek</i><i lang="tr" class="calibre1">nik işbirliği ve 10</i><i lang="tr" class="calibre1">’</i><i lang="tr" class="calibre1">u Bağımsızlar grubuna mensup.</i></p>
	<p class="block_18"> </p>
	<p class="block_15"><span lang="tr">Avrupa Konseyi ise, II. Dünya Savaşı</span><span lang="tr">’</span><span lang="tr">ndan sonra 1949 yılında on Avrupa ülkesi tarafından kuruldu.</span></p>
	<p class="block_20"> </p>
	<p class="block_21"><i lang="tr" class="calibre1">Belçika, Danimarka, İzlanda, İngiltere, Fransa, Hollan</i><i lang="tr" class="calibre1">da, İtalya, İsveç, Norveç ve Luxembourg tarafından kuru</i><i lang="tr" class="calibre1">lan Konsey</i><i lang="tr" class="calibre1">’</i><i lang="tr" class="calibre1">e 1950</i><i lang="tr" class="calibre1">’</i><i lang="tr" class="calibre1">de Türkiye ve Yunanistan, daha sonraki yıllarda ise F. Almanya, İzlanda, Avusturya, İsviçre, Malta ve Kıbrıs katıldılar. İspanya ve Portekiz bu iki ülkede de</i><i lang="tr" class="calibre1">mokrasiye geçildikten sonra 1977</i><i lang="tr" class="calibre1">’</i><i lang="tr" class="calibre1">de üye olmuşlardır. Buna karşılık, Yunanistan, 1967</i><i lang="tr" class="calibre1">’</i><i lang="tr" class="calibre1">deki albaylar cuntasından sonra üyelikten çıkarılma noktasına gelmiş, ancak Konsey</i><i lang="tr" class="calibre1">’</i><i lang="tr" class="calibre1">in bu kararını beklemeden kendisi üyelikten ayrılmıştı.</i></p>
	<p class="block_18"> </p>
	<p class="block_15"><span lang="tr">Avrupa Konseyi</span><span lang="tr">’</span><span lang="tr">nin Parlamentosu olan Assamble, üye ülkelerin 170 Parlamento temsilcisinden oluşuyor. Batı demokrasisi hedeflerine ulaşabilmiş midir? Eleştirilere bakarsanız hayır.</span></p>
	<p class="block_15"><span lang="tr">Batı demokrasileri, yurttaşlarına dev ilerlemeler sağla</span><span lang="tr">dıkları halde, hedeflerine ulaşamamışlardır. Yalnız sorun</span><span lang="tr">ları olan bir demokrasi değil, </span><b lang="tr" class="calibre7">“</b><b lang="tr" class="calibre7">bunalım</b><b lang="tr" class="calibre7">”</b><b lang="tr" class="calibre7"> </b><span lang="tr">içinde bir de</span><span lang="tr">mokrasidir o.</span></p>
	<p lang="tr" class="block_30">Batı demokrasisinin bunalımı</p>
	<p class="block_15"><span lang="tr">Kökleri 19. yüzyıla giden, fakat 20. yüzyılda kesin çiz</span><span lang="tr">gilerle ortaya çıkan gelişmeler, Batı demokrasisine bazı değişiklikler getirmiş ve sonuçta onu </span><span lang="tr">“</span><span lang="tr">klasik</span><span lang="tr">”</span><span lang="tr"> kimliğin</span><span lang="tr">den sıyırıp </span><b lang="tr" class="calibre7">“</b><b lang="tr" class="calibre7">sosyal demokrasi</b><b lang="tr" class="calibre7">”</b><b lang="tr" class="calibre7"> </b><span lang="tr">denen yeni bir kimliğe büründürmüştür.</span></p>
	<p class="block_15"><span lang="tr">Bu değişmede, sosyalist düşünce ve hareketlerin katkı</span><span lang="tr">sı büyüktür.</span></p>
	<p class="block_15"><span lang="tr">Bütün bunlar sorunları çözebilmiş ve Batı demokrasisi</span><span lang="tr">ni hedeflerine ulaştırmış mıdır?</span></p>
	<p class="block_15"><span lang="tr">Kendisi hiç de Marksist olmayan </span><b lang="tr" class="calibre7">Claude Julien </b><span lang="tr">adlı ta</span><span lang="tr">nınmış bir Fransız yazarı, </span><i lang="tr" class="calibre1">Demokrasilerin İntiharı </i><span lang="tr">adlı ese</span><span lang="tr">rinde pek ilginç bir tablo çiziyor.</span></p>
	<p lang="tr" class="block_15">Özetle şu söyledikleri:</p>
	<p class="block_15"><span lang="tr">“</span><span lang="tr">Batı demokrasileri, yurttaşlarına dev ilerlemeler sağ</span><span lang="tr">ladıkları halde, hedeflerine ulaşamamışlardır. Sanayileş</span><span lang="tr">miş toplumlar, asıl demokratik hedeflerini daha başka uğ</span><span lang="tr">raşılara feda etmişe benziyorlar. Bu hedefleri tamamen yadsımamakla beraber, bazen göremeyecek kadar uzağa, ikinci plana itiyorlar... Anlaşılan, zenginliklerin ve gücün gelişmesi, demokrasilerin özellikle üzerinde durdukları bir uğraşı olmuştur...</span></p>
	<p class="block_15"><span lang="tr">Demokratik sayılmak için, refahın gelişmesi, elbette zenginliklerin eşit biçimde </span><span lang="tr">dağıtılmasını gerektirir; oysa kalkınmanın ürünleri çok eşitsiz bir biçimde bölünmekte</span><span lang="tr">dir. Ve bazı sosyal sınıflar eğer bir kenara itilmemişlerse, pay diye yalnız birkaç kırıntı alabilmekte, buna karşılık bir </span><b lang="tr" class="calibre7">mutlu azınlık </b><span lang="tr">aslan payına konmaktadır.</span></p>
	<p class="block_15"><span lang="tr">Zenginlik ve güç bütün</span><span lang="tr"> insan topluluklarının amaçları </span><span lang="tr">arasında yer alır, ama demokratik bir toplumda asla önce</span><span lang="tr">lik tanınacak hedefler diye kabul edilemez: Böyle bir top</span><span lang="tr">lum için asıl olan, yine özgürlük, eşitlik, adalet, kardeşlik</span><span lang="tr">tir. Ve bunlar hiçbir zaman ekonomik kalkınmanın yan ürünleri sayılamazlar. Yüzyılın başından beri Batı dünya</span><span lang="tr">sı üretim mekanizmasını kökünden değiştirmiş, zengin</span><span lang="tr">liklerini kat kat artırmış, tüketim düzeyini yükseltmiş, ya</span><span lang="tr">şam biçimini allak bullak etmiştir. Milyonlarca insanı yok</span><span lang="tr">luğun, hastalıkların, cehaletin sultasından kurtarmış, bir benzetme yapmak istenirse kağnı çağından, sesten de hız</span><span lang="tr">lı uçak dönemine geçirmiştir.</span></p>
	<p class="block_15"><span lang="tr">Ama acaba özgürlük, eşitlik, adalet böylesine hızlı bir kalkınmaya tanık olmuş mudur? Bu kavramlar çok ağır bir ilerleme göstermiş, aralıksız paranın ya da </span><b lang="tr" class="calibre7">bir sınıfın ayrıcalıklarına, peşin yargılara, grupların bencilliğine ve düşüncenin katılaşmasına </b><span lang="tr">toslamıştır. Toplumun en kendi halinde diye bilinen sınıfları, ortaöğrenim yapmak olanaklarına ve özel otomobile kavuşurken, bir zamanlar bunları ayrıcalık olarak bilen sınıf da, son derece gelişmiş bir uzmanlık öğrenimine ve özel uçağa sahip olmaya baş</span><span lang="tr">lamaktadır. Refah ve güç, toplumda dev bir genel kalkın</span><span lang="tr">maya neden olurken, aynı toplumu gerçekten özgür kılamamıştır. Şimdi </span><b lang="tr" class="calibre7">yoksullar daha az yoksuldur, ama eşit</b><b lang="tr" class="calibre7">sizlikler yine alabildiğine büyüktür. </b><span lang="tr">Bilgisizlikleri geri</span><span lang="tr">lemiştir, ama iktidar sahibi olmalarına yetecek insancıl bil</span><span lang="tr">giler edinememişlerdir. Daha rahata kavuşmuşlardır, ama boş bir lüksle donanmışlardır. Seslerini belki yükseltebil</span><span lang="tr">mektedirler, ama kitle haberleşme araçları ya da reklamcı</span><span lang="tr">lığın sesi kadar değil. Tek silahla</span><span lang="tr">rı</span><span lang="tr">, tıpkı yüzyılın başında olduğu gibi, yine oy pusulala</span><span lang="tr">rı</span><span lang="tr"> ve grevdir. Oysa </span><b lang="tr" class="calibre7">ekono</b><b lang="tr" class="calibre7">mik ve siyasal iktidarı </b><span lang="tr">ellerinde tutanlar, bilim ve tekno</span><span lang="tr">lojinin bütün kaynaklarından yararlanarak komuta ettik</span><span lang="tr">leri araçları geliştirmek yolunu seçmişlerdir.</span></p>
	<p class="block_15"><span lang="tr">Refah ve güç, demokratik yaşamın serpilip gelişmesine yarayabilirdi; bunun yerine </span><b lang="tr" class="calibre7">bunalımlı çırpıntılar </b><span lang="tr">içinde bırakıvermiştir demokrasiyi...</span><span lang="tr">”</span><sup lang="tr" class="calibre8"><sup id="back_note_6" class="noteref"><a title="6" href="index_split_047.html#note_6" class="calibre2">6</a></sup></sup></p>
	<p lang="tr" class="block_24">KÜLTÜREL YAŞAM</p>
	<p class="block_15"><span lang="tr">Batı Avrupa ülkelerinin son on yıllarda geçirdiği ikti</span><span lang="tr">sadi ve teknik değişikliklerden, belki siyasal yaşamdan çok daha fazla kültürel yaşam etkilenmiştir.</span></p>
	<p lang="tr" class="block_30">Felsefe ve bilim</p>
	<p class="block_15"><span lang="tr">Batı Avrupa</span><span lang="tr">’</span><span lang="tr">da felsefi akımların çağdaş tablosunu bir</span><span lang="tr">kaç satırda çizmek aslında pek kolay değil. Göze ilk çar</span><span lang="tr">pan noktalar şunlar oluyor:</span></p>
	<p class="block_15"><span lang="tr">19. yüzyılda esasları konan </span><b lang="tr" class="calibre7">Marksist felsefenin, </b><span lang="tr">20. yüz</span><span lang="tr">yıldaki gelişmelerle daha da zenginlik kazandığı bir gerçek. Bunun yanı sıra </span><b lang="tr" class="calibre7">fenomenoloji </b><span lang="tr">ile </span><b lang="tr" class="calibre7">varoluşçuluk </b><span lang="tr">(existentialisme), dünyayı ve inşam yeni bir biçimde kavramak için yapılan çabaları temsil eden iki büyük felsefe atamı. Temel</span><span lang="tr">de kapitalizmin çıkmazlarının doğurduğu </span><span lang="tr">“</span><span lang="tr">bunaltı</span><span lang="tr">”</span><span lang="tr">nın bel</span><span lang="tr">ki en çok üzerinde duran da varoluşçuluk oluyor. </span><b lang="tr" class="calibre7">Personalizmin </b><span lang="tr">de üstünde özellikle durduğu konulardan biri bu.</span></p>
	<p class="block_15"><span lang="tr">Bütün bu akımların içinde Marksizm, egemen durumda ola</span><span lang="tr">nı</span><span lang="tr">. Varoluşçuluğun en büyük temsilcilerinden olan Jean-Paul Sartre, -son büyük eserlerinden biri olan- </span><i lang="tr" class="calibre1">Diyalektik Ak</i><i lang="tr" class="calibre1">lın</i><i lang="tr" class="calibre1"> Eleştirisi</i><i lang="tr" class="calibre1">’</i><i lang="tr" class="calibre1">nde </i><span lang="tr">bunu açıkça söylüyor: </span><span lang="tr">“</span><span lang="tr">Tarihte Descartes ile Locke</span><span lang="tr">’</span><span lang="tr">un dönemi olmuştur; Kant</span><span lang="tr">’</span><span lang="tr">ın</span><span lang="tr"> ve Hegel</span><span lang="tr">’</span><span lang="tr">in dönemi ol</span><span lang="tr">muştur. Bu üç felsefenin üçü de, sırasıyla, bütün bir düşün</span><span lang="tr">ceyi besleyen tarla ve bütün bir kültürün ufku oluyor. Daha önce söyledim, şimdi de tekrarlıyorum: İnsanlık tarihinin tek geçerli yorumu diyalektik maddeciliktir.</span><span lang="tr">”</span><span lang="tr"> </span><span lang="tr">“</span><span lang="tr">Ve çünkü -yine Sartre</span><span lang="tr">’</span><span lang="tr">a gör^ gerçekliğin kendisi Marksisttir ve Marksizm, -hiç olmazsa çağımız için- aşılmaz durumdadır.</span><span lang="tr">”</span></p>
	<p class="block_15"><span lang="tr">Fizik, kimya ve biyoloji gibi deneysel bilimlerdeki bü</span><span lang="tr">yük gelişmelerin yanı sıra, Bati Avrupa</span><span lang="tr">’</span><span lang="tr">da özellikle </span><span lang="tr">“</span><span lang="tr">insan bilimleri</span><span lang="tr">”</span><span lang="tr"> (antropoloji, psikoloji, toplumbilim, iktisat ve siyaset bilimleri), son on yıllarda çok büyük gelişmeler kaydetmiştir ve etmektedir.</span></p>
	<p lang="tr" class="block_30">Edebiyat</p>
	<p class="block_15"><span lang="tr">Batı Avrupa</span><span lang="tr">’</span><span lang="tr">nın çeşitli ülkelerinde edebiyatın artık kla</span><span lang="tr">sikleşmiş biçimlerine uyarak eser veren yazarların sayısı</span><span lang="tr"> </span><span lang="tr">bugün de hayli fazla. Edebî biçimler arasında, roman, bu</span><span lang="tr">gün de başta gelen bir yer tutuyor; tiyatro ondan sonra, şi</span><span lang="tr">ir ise daha sonra geliyor.</span></p>
	<p class="block_15"><span lang="tr">Ama bunların yanı sıra, konu ve biçimde bir yenileşme</span><span lang="tr">yi deneyen çabalar da göze çarpmakta: Fransa</span><span lang="tr">’</span><span lang="tr">da, </span><b lang="tr" class="calibre7">Alain Robbe-Grillet</b><span lang="tr">’</span><span lang="tr">nin </span><span lang="tr">“</span><span lang="tr">yeni roman</span><span lang="tr">”</span><span lang="tr"> anlayışı bunlardan biri. Bunun gibi, Batı Avrupa</span><span lang="tr">’</span><span lang="tr">da </span><span lang="tr">“</span><span lang="tr">Amerikan romanı</span><span lang="tr">”</span><span lang="tr">n</span><span lang="tr">ın</span><span lang="tr"> keşfi</span><span lang="tr">nin -biraz geç de olmuş olsa- etkileri bugün de sürüyor.</span></p>
	<p class="block_15"><span lang="tr">Sinemanın anlatım gücünün ulaştığı boyutlarla, resim ve müzikteki soyutlamanın genişlettiği ufuk karşısında, tiyatronun özü ve olanakları tartışma konusu oluyor. </span><b lang="tr" class="calibre7">İonesco, </b><span lang="tr">yazdığı eserlerle tiyatroyu gerçekten bir sorun ha</span><span lang="tr">line getirmiştir. Ama tiyatronun gelişiminde, son zaman</span><span lang="tr">larda, en büyük yeniliklerden ve katkılardan birini büyük Alman yazarı </span><b lang="tr" class="calibre7">Bertolt Brecht </b><span lang="tr">yaptı.</span><sup lang="tr" class="calibre8"><sup id="back_note_7" class="noteref"><a title="7" href="index_split_048.html#note_7" class="calibre2">7</a></sup></sup></p>
	<p class="block_20"> </p>
	<p class="block_21"><i lang="tr" class="calibre1">İnsanlığın içinde yaşadığı büyük dönüşümü en iyi an</i><i lang="tr" class="calibre1">layabilenlerden biri </i><span lang="tr" class="text_5">Bertolt Brecht</span><i lang="tr" class="calibre1"> (1898-1956) oldu. Ve çağımızın getirdiği yeni öze uygun yeni sanatsal biçimle</i><i lang="tr" class="calibre1">rin arkasına düştü.</i></p>
	<p class="block_21"><i lang="tr" class="calibre1">Brecht</i><i lang="tr" class="calibre1">’</i><i lang="tr" class="calibre1">in bütün soruları, kendi özellikleriyle </i><span lang="tr" class="text_5">çağımıza yönelmiştir</span><i lang="tr" class="calibre1">. Onun asıl özgünlüğü de buradadır. Ortaya attığı sorular ile onlara verdiği yanıtlar, hep insanlığı için</i><i lang="tr" class="calibre1">de yaşadığı hoşnutsuzluktan kurtarmak gereksinmesin</i><i lang="tr" class="calibre1">den doğar.</i></p>
	<p class="block_21"><i lang="tr" class="calibre1">Brecht, gerçek bir dram yazarıdır. En büyük amacı, kitleleri, piyeslerini görenleri, dinleyenleri </i><span lang="tr" class="text_5">değiştirmek</span><span lang="tr" class="text_5">tir</span><i lang="tr" class="calibre1">. İnsanlar tiyatrodan çıktıkları zaman, yalnızca sarsıl</i><i lang="tr" class="calibre1">mış değil, değişmiş de olmalıdırlar: Uygulamada </i><span lang="tr" class="text_5">iyiye, bilinçli uyanışa, eyleme, ilerlemeye</span><i lang="tr" class="calibre1"> yönelmişlerdir. Çünkü estetik etkinin işlevi, sosyal, ahlaksal bir dönüşüm oluşturmaktır.</i></p>
	<p lang="tr" class="block_30">Güzel sanatlar</p>
	<p class="block_15"><span lang="tr">Güzel sanatlardan resim, bugün -eskisinden çok fazla-bir bolluk ve çeşitlilik gösteriyor. Öyle olunca da, resimle</span><span lang="tr"> </span><span lang="tr">ilgili akımların bir tablosunu vermek aslında hayli zor bir iş. Bununla beraber, Batı</span><span lang="tr">’</span><span lang="tr">da bugünkü resim, iki büyük akım arasında paylaşılmıştır denebilir: Bunlardan biri, -bugün de savsaklanamayacak eserler veren- </span><b lang="tr" class="calibre7">figüratif </b><span lang="tr">ya da </span><b lang="tr" class="calibre7">gerçekçi geleneği </b><span lang="tr">temsil eder; ötekisi de </span><b lang="tr" class="calibre7">soyut resim </b><span lang="tr">akımıdır.</span></p>
	<p class="block_15"><span lang="tr">Batı</span><span lang="tr">’</span><span lang="tr">da çağdaş resimdeki devrimin simgesi olarak da Picasso kabul edilmektedir hâlâ.</span></p>
	<p class="block_15"><span lang="tr">Batı</span><span lang="tr">’</span><span lang="tr">da, çağdaş heykele iki eğilim egemen durumda: İçinde Auricosto, Couturier, Giacometti</span><span lang="tr">’l</span><span lang="tr">erin bulunduğu </span><b lang="tr" class="calibre7">ekspresyonist </b><span lang="tr">eğilimin yanında, </span><b lang="tr" class="calibre7">soyutçu </b><span lang="tr">eğilim göze çar</span><span lang="tr">pıyor. Bu ikinci eğilimin içinde, ilk anda akla gelen büyük adlar Calder, Arp, Henry Moore, A. Pevsner... </span><span lang="tr">oluyor</span><span lang="tr">.</span></p>
	<p class="block_15"><span lang="tr">Çağımızda, güzel sanatlarda ağırlık </span><b lang="tr" class="calibre7">“</b><b lang="tr" class="calibre7">mimarlık</b><span lang="tr">”</span><span lang="tr">a doğ</span><span lang="tr">ru kaymaktadır.</span></p>
	<p class="block_15"><span lang="tr">Çağdaş mimarlık, dünya çapında bir gelişim içindedir: Çağdaş mimarlıktaki katkıları belli bir ülkeye bağlamak hayli güç. Bu konuda çeşitli düşünceler, Birleşik Ameri</span><span lang="tr">ka</span><span lang="tr">’</span><span lang="tr">dan gelip Avrupa</span><span lang="tr">’</span><span lang="tr">ya, giderek dünyaya yayılıyor: </span><span lang="tr">“</span><span lang="tr">Or</span><span lang="tr">ganik mimarlık</span><span lang="tr">”</span><span lang="tr"> kavramına büyük bir açıklık getiren Amerikalı </span><b lang="tr" class="calibre7">W</b><b lang="tr" class="calibre7">right</b><span lang="tr">’</span><span lang="tr">ın</span><span lang="tr"> etkisi bu bakımdan büyük olmuştur. Mies van der Rohe, Walter Grapius, Alvor Aolto, Marcel Breuer, vb...</span></p>
	<p class="block_15"><span lang="tr">Batı</span><span lang="tr">’</span><span lang="tr">da çağdaş mimarlığın, giderek şehirciliğin kendisi</span><span lang="tr">ne çok şey borçlu olduğu büyük adlardan biri Fransız </span><b lang="tr" class="calibre7">Le Corbusier</b><span lang="tr">’</span><span lang="tr">dir. Toplumların tam bir büyüme halinde ol</span><span lang="tr">duğu bir dünyada şehirciliğin görevlerini -belki- en iyi belirten o oldu. Le Corbusier, kentte yalnız, insanca, daha konforlu yaşayabilmenin koşullarını değil, aynı zamanda </span><b lang="tr" class="calibre7">kent-doğa bütünleşmesinin </b><span lang="tr">de yollarını saptamıştır. </span><span lang="tr">“</span><span lang="tr">Banliyöler kaldırılmalı, doğa kentlerin içine getirilmeli</span><span lang="tr">dir</span><span lang="tr">”</span><span lang="tr"> ilkesi onundur.</span></p>
	<p class="block_15"><span lang="tr">Ve bu ilke, şehirciliğin </span><span lang="tr">“</span><span lang="tr">onsuz olmaz</span><span lang="tr">”</span><span lang="tr"> ilkelerinden biri</span><span lang="tr">dir bugün.</span></p>
	<p lang="tr" class="block_30">Müzikteki gelişmeler</p>
	<p class="block_15"><span lang="tr">Batı</span><span lang="tr">’</span><span lang="tr">da çağdaş müzikteki gelişmelerin içinde, başta önemle bir olay üstünde durmak gerekir: Müzik, önceleri,</span><span lang="tr"> </span><span lang="tr">dar bir seçkinler çevresine hitap eden ve konser salonları</span><span lang="tr">na hapsolmuş bir durumda idi. Bugün ise, geniş kitlelere doğru yayılmaktadır. Plak sanayiindeki gelişmeler, radyo ve televizyonun bolluğu, müziği -hemen- her yere ve her</span><span lang="tr">kese götürmüştür.</span></p>
	<p class="block_15"><span lang="tr">Ve eskisinden daha yetkin bir dinleme tekniği yaratıl</span><span lang="tr">mıştır.</span></p>
	<p class="block_15"><span lang="tr">Bugün Batı</span><span lang="tr">’</span><span lang="tr">da, Martinen, Lesur, Landowsky</span><span lang="tr">’l</span><span lang="tr">erin tem</span><span lang="tr">sil ettiği </span><span lang="tr">“</span><span lang="tr">klasik</span><span lang="tr">”</span><span lang="tr"> akımın karşısında, -daha şimdiden kla</span><span lang="tr">sik örneklerini vermiş sayılan- bir </span><span lang="tr">“</span><b lang="tr" class="calibre7">yeni müzik</b><span lang="tr">”</span><span lang="tr"> akımı vardır: Scboenberg, Bartok, Stravinski, Webern, Varese, Messiaen... </span><span lang="tr">çağdaş</span><span lang="tr"> yeni müziğin ünlü adlarıdır. Bunun gi</span><span lang="tr">bi, sibernetik müzik, elektronik müzik, somut müzik, Ba</span><span lang="tr">tı</span><span lang="tr">’</span><span lang="tr">da çağdaş müzik içindeki yeni arayışlara birer örnek olarak gösterilebilir.</span><sup lang="tr" class="calibre8"><sup id="back_note_8" class="noteref"><a title="8" href="index_split_049.html#note_8" class="calibre2">8</a></sup></sup></p>
	<p lang="tr" class="block_30">Dinsel yaşam</p>
	<p class="block_15"><span lang="tr">Batı Avrupa toplumlarında dinsel yaşam da, içinde ya</span><span lang="tr">şanılan dönemin bunalımı</span><span lang="tr">nı</span><span lang="tr"> yansıtmaktadır.</span></p>
	<p class="block_15"><span lang="tr">Önce, dinin etkisinin, sosyal planda, çeşitli nedenlerle hayli gerilemiş olduğu bir gerçektir. İnsanlar eskisinden daha az inanmakta ve dinin ayin ve törenlerine daha az katılmaktadır. Bütün bunlar, gerek Katolikliği, gerek Pro</span><span lang="tr">testanlığı -çeşitli yönlerden- birtakım girişimlere, giderek yeniliklere götürmekte.</span></p>
	<p lang="tr" class="block_7">DAHA ÇOK BİLGİ</p>
	<p class="block_15"><span lang="tr">Aragon, </span><i lang="tr" class="calibre1">Çağımızın Sanatı </i><span lang="tr">(çev. Bertan Onaran), İstanbul, 1966. Bertolt Brecht, </span><i lang="tr" class="calibre1">Halkın Ekmeği </i><span lang="tr">(çev. A. Kadir - A. Bezirci), İstanbul, 1972.</span></p>
	<p class="block_15"><span lang="tr">M. Ş. İpşiroğlu - S. Eyüboğlu, </span><i lang="tr" class="calibre1">Avrupa Resminde Gerçek Duygu</i><i lang="tr" class="calibre1">su, </i><span lang="tr">İstanbul, 1972.</span></p>
	<p class="block_15"><span lang="tr">Claude Julien, </span><i lang="tr" class="calibre1">Demokrasilerin İntiharı </i><span lang="tr">(çev. Mehmet A. Kaya-bal), İstanbul, 1974.</span></p>
	<p class="block_15"><span lang="tr">Ernest Mandel, </span><i lang="tr" class="calibre1">Avrupa Meydan Okuyor </i><span lang="tr">(çev. T. Tayanç), </span><span lang="tr">Ankara, 1974.</span></p>
	<p class="block_15"><span lang="tr">A. Mishin, </span><i lang="tr" class="calibre1">Teoride ve Pratikte Burjuva Demokrasisi </i><span lang="tr">(çev. E. Aköz), İstanbul, 1976.</span></p>
	<p class="block_15"><span lang="tr">Herbert Read, </span><i lang="tr" class="calibre1">Manet</i><i lang="tr" class="calibre1">’</i><i lang="tr" class="calibre1">den Picasso</i><i lang="tr" class="calibre1">’</i><i lang="tr" class="calibre1">ya 20 Çağdaş Ressam </i><span lang="tr">(haz. Adli Moran), İstanbul, 1966.</span></p>
	<p class="block_15"><span lang="tr">Boris Suchkov, </span><i lang="tr" class="calibre1">Gerçekçiliğin Tarihi </i><span lang="tr">(çev. Aziz Çalışlar), İstan</span><span lang="tr">bul, 1976.</span></p>
	<p lang="tr" class="block_24">OKUMA</p>
	<p lang="tr" class="block_23">BRECHT VE PİCASSO</p>
	<p class="block_15"><span lang="tr">...Çağdaş yazarlardan pek azmin eserleri bu büyük Alman şairinin, bu dâhi dram yazar</span><span lang="tr">ının</span><span lang="tr">ki kadar </span><b lang="tr" class="calibre7">barış düşüncesiyle</b><span lang="tr"> dolmuş, barışa hizmetin gerekliliğini belirtmiştir. Brecht, </span><b lang="tr" class="calibre7">insan</b><b lang="tr" class="calibre7">lık davasının</b><span lang="tr">, iyilik için, gelecek için, yaşamak için savaşan ba</span><span lang="tr">sit insanın davasının eri olmuştur. İşin ilginç yanı, çağımızın en iyi hümanistlerinden birkaçı Prusyalı baronlarla barbar general</span><span lang="tr">lerin bu militarist Almanya</span><span lang="tr">’</span><span lang="tr">sından, bu kültür düşmanı Elitler Almanyası</span><span lang="tr">’</span><span lang="tr">ndan çıkmıştır: Heinrich ve Thomas Mann, Anna Seghers, Arnold Zweig, Bertolt Brecht. Şüphesiz, Alman halkı</span><span lang="tr">nın en derin gerçeğini onlar temsil ederler.</span></p>
	<p class="block_15"><span lang="tr">Brecht, bize derin görüşler, büyülü düşünceler ve yüksek duygular ile atılgan bir biçim orijinalliğinden meydana gelmiş bir eser bıraktı. Sanıyorum ki, zamanımızın herhangi bir eserin</span><span lang="tr">den çok, Brecht</span><span lang="tr">’</span><span lang="tr">in eserinde, sanatın gelecekte ne olacağını şim</span><span lang="tr">diden görebiliriz: Sanat eserinin her türlü </span><b lang="tr" class="calibre7">şematizmden ve dog</b><b lang="tr" class="calibre7">macılıktan</b><span lang="tr"> iyice arınması... Yeni bir hayat kurulur ve insanlığın yüzü değişirken, Brecht, çağımızın getirdiği yeni öze uygun ye</span><span lang="tr">ni sanatsal biçimlerin peşine düştü.</span></p>
	<p class="block_15"><b lang="tr" class="calibre7">Halka adanan bir eserin, nasıl halkın silahı </b><span lang="tr">haline geldiği</span><span lang="tr">ni, bunun için kendisini sınırlamaya, formüllere, şemalara hap</span><span lang="tr">setmeye nasıl ihtiyaç olmadığını ve insanları silkelemek, etkile</span><span lang="tr">mek, dünyanın değişmesini var gücüyle desteklemek üzere ba</span><span lang="tr">yağılaşmanın </span><span lang="tr">nasıl gerekli olmadığını gösterdi... </span><span lang="tr">“</span><b lang="tr" class="calibre7">Popüler</b><span lang="tr">”</span><span lang="tr"> ile </span><span lang="tr">“</span><b lang="tr" class="calibre7">entelektüel</b><span lang="tr">”</span><span lang="tr">in birbirine karşıt alanlar olmadığını ispat etti. En yüksek düzeyde bir aydının dahi nasıl bir </span><b lang="tr" class="calibre7">halk yazarı</b><span lang="tr"> olabilece</span><span lang="tr">ğini öğretti. Öyleyken, hiçbir zaman sadelikle yal</span><span lang="tr">ın</span><span lang="tr">katlığı, halk</span><span lang="tr">la ayaktakım</span><span lang="tr">ın</span><span lang="tr">ı birbirine karış</span><span lang="tr">tırmadı. Bir zamanlar moda olan </span><span lang="tr">şu tezi de kabul etmedi: Büyük yığınları etkilemek ve bu yığ</span><span lang="tr">ın</span><span lang="tr">larca anlaşılmak için entelektüel düzeyi düşürmek, yeni biçim</span><span lang="tr">ler aramayı boşlamak yahut duyguları ve gerçekliği sınırlandır</span><span lang="tr">mak gerekir. Brecht halkına karşı da, kendine karşı da namuslu, tam anlamıyla gerçekçi, eşsiz bir yazar örneği oldu.</span></p>
	<p class="block_15"><span lang="tr">Brecht, insanın savaştığı ve yüceldiği her yerde hazır olacak</span><span lang="tr">tır...</span></p>
	<p class="block_25"><span lang="tr">(Jorge Amado - Bertolt Brecht, </span><i lang="tr" class="calibre1">Halkın Ekmeği, </i></p>
	<p lang="tr" class="block_25">çev. A. Kadir - A. Bezirci, İstanbul, 1972 s. 5-6)</p>
	<p class="block_18"> </p>
	<p class="block_15"><i lang="tr" class="calibre1">Les Lettres Françaises </i><span lang="tr">dergisinin 25 Mart 1945 tarihli sayısında Picasso</span><span lang="tr">’</span><span lang="tr">nun şu bildirisi yayımlanmıştı:</span></p>
	<p class="block_15"><span lang="tr">“</span><span lang="tr">Bir sanatçı nedir dersiniz? Ressamsa yalnız gözleri, müzikçi ise yalnız kulakları, ozansa kalbinin her katında bir lir ve hat</span><span lang="tr">ta boksörse, yalnız adaleleri olan bir ahmak mı? Tersine </span><b lang="tr" class="calibre7">aynı za</b><b lang="tr" class="calibre7">manda siyasal bir kişidir sanatçı</b><span lang="tr">. Bütün varlığı ile tepki göster</span><span lang="tr">mesi gereken, acıklı, keskin, mutlu olayların karşısında her an bilinçli olması zorunlu bir kişidir sanatçı. Başkalarına karşı ilgi göstermeden yapabilir mi kişi... Kendisine bol bol canlılık geti</span><span lang="tr">renlerden kopabilir mi? </span><b lang="tr" class="calibre7">Resim, odaları süslemek için yapılma</b><b lang="tr" class="calibre7">mıştır. Resim, düşmana karşı saldırıda ve savunmada kulla</b><b lang="tr" class="calibre7">nılması gereken bir savaş silahıdır</b><span lang="tr">.</span><span lang="tr">”</span></p>
	<p class="block_15"><span lang="tr">Ve </span><b lang="tr" class="calibre7">düşman</b><span lang="tr">, Picasso</span><span lang="tr">’</span><span lang="tr">nun birçok defalar belirttiği gibi, bencil</span><span lang="tr">liği ve çıkarı için </span><b lang="tr" class="calibre7">başka insanları sömüren kişidir</b><span lang="tr">.</span></p>
	<p class="block_25"><span lang="tr">(Herbert Read, </span><i lang="tr" class="calibre1">Manet</i><i lang="tr" class="calibre1">’</i><i lang="tr" class="calibre1">den Picasso</i><i lang="tr" class="calibre1">’</i><i lang="tr" class="calibre1">ya 20 Çağdaş Ressam ve Ötekiler, </i></p>
	<p class="block_25"><span lang="tr">hazırlayan</span><span lang="tr">: Adli Moran, İstanbul, 1966, s. 122)</span></p>
	<p lang="tr" class="block_23">HALKIN EKMEĞİ</p>
	<p lang="tr" class="block_15">Bilin: Halkın ekmeğidir adalet. </p>
	<p lang="tr" class="block_15">Bakarsınız bol olur bu ekmek, </p>
	<p class="block_15"><span lang="tr">bakarsınız</span><span lang="tr"> kıt,</span></p>
	<p class="block_15"><span lang="tr">bakarsınız</span><span lang="tr"> doyum olmaz tadına,</span></p>
	<p class="block_15"><span lang="tr">bakarsınız</span><span lang="tr"> berbat.</span></p>
	<p lang="tr" class="block_15">Azaldı mı ekmek, başlar açlık,</p>
	<p class="block_15"><span lang="tr">bozuldu</span><span lang="tr"> mu tadı, başlar hoşnutsuzluk boy atmaya.</span></p>
	<p lang="tr" class="block_15">Bozuk adalet yeter artık!</p>
	<p lang="tr" class="block_15">Acemi ellerde yoğrulan, iyi pişirilmemiş adalet yeter! </p>
	<p lang="tr" class="block_15">Yeter katıksız, kara kabuklu adalet! </p>
	<p lang="tr" class="block_15">Dura dura bayatlayan adalet yeter!</p>
	<p class="block_18"> </p>
	<p lang="tr" class="block_15">Bolsa insanın önünde ekmek, lezzetliyse, </p>
	<p class="block_15"><span lang="tr">gözler</span><span lang="tr"> öbür yiyeceklere yumulsa da olur. </span></p>
	<p lang="tr" class="block_15">Ama her şey bollaşmaz ki birdenbire. </p>
	<p lang="tr" class="block_15">Bilirsiniz, nasıl bolluk doğurur ekmek: </p>
	<p lang="tr" class="block_15">Adaletin ekmeğiyle beslene beslene.</p>
	<p class="block_18"> </p>
	<p lang="tr" class="block_15">Ekmek her gün gerekliyse nasıl,</p>
	<p class="block_15"><span lang="tr">adalet</span><span lang="tr"> de gerekli her gün,</span></p>
	<p class="block_15"><span lang="tr">hem</span><span lang="tr"> o, günde birçok kez gerekli.</span></p>
	<p class="block_18"> </p>
	<p lang="tr" class="block_15">Sabahtan akşama dek, iş yerinde, eğlencede,</p>
	<p class="block_15"><span lang="tr">hele</span><span lang="tr"> çalışırken canla başla,</span></p>
	<p class="block_15"><span lang="tr">kederliyken</span><span lang="tr">, sevinçliyken,</span></p>
	<p class="block_15"><span lang="tr">halkın</span><span lang="tr"> ihtiyacı var pişkin, bol ekmeğe,</span></p>
	<p class="block_15"><span lang="tr">günlük</span><span lang="tr">, has ekmeğine adaletin.</span></p>
	<p class="block_18"> </p>
	<p lang="tr" class="block_15">Madem adaletin ekmeği bu kadar önemli,</p>
	<p class="block_15"><span lang="tr">onu</span><span lang="tr"> kim pişirmeli, dostlar, söyleyin?</span></p>
	<p lang="tr" class="block_15">Öteki ekmeği kim pişiren?</p>
	<p lang="tr" class="block_15">Adaletin ekmeğini de</p>
	<p class="block_15"><span lang="tr">kendisi</span><span lang="tr"> pişirmeli halkın,</span></p>
	<p class="block_15"><span lang="tr">gündelik</span><span lang="tr"> ekmek gibi,</span></p>
	<p lang="tr" class="block_15">Bol, pişkin, verimli.</p>
	<p lang="tr" class="block_25">Bertolt Brecht </p>
	<p lang="tr" class="block_25">(Çev. A. Kadir - Asım Bezirci)</p>
	<p lang="tr" class="block_7">SORULAR</p>
	<p class="block_15"><span lang="tr">1. Batı Avrupa</span><span lang="tr">’</span><span lang="tr">da, son zamanlarda sosyal yaşamda ne gibi değişiklikler olmuştur ve olmaktadır?</span></p>
	<p lang="tr" class="block_15">2. Ne gibi iktisadi gelişmeler olmuştur ve olmaktadır?</p>
	<p class="block_15"><span lang="tr">3. </span><span lang="tr">Siyasal liberalizm nedir? </span><span lang="tr">“</span><span lang="tr">Çoğulculuk</span><span lang="tr">”</span><span lang="tr"> deyince ne anlaşı</span><span lang="tr">lır? Batı demokrasisi, hedeflerine ulaşmış bir demokrasi midir? Değilse bunun temel nedenleri nelerdir?</span></p>
	<p class="block_15"><span lang="tr">4. Batı Avrupa</span><span lang="tr">’</span><span lang="tr">nın kültür yaşamında son yıllarda felsefe ve bilim bakımından ne gibi gelişmeler olmuştur? Marksizmin bu yaşamdaki yeri nedir?</span></p>
	<p class="block_15"><span lang="tr">5. Edebiyatta, ne gibi gelişmeler olmuştur? Bertolt Brecht</span><span lang="tr">’</span><span lang="tr">in tiyatro ve Picasso</span><span lang="tr">’</span><span lang="tr">nun resim anlayışındaki özellikler nelerdir? (Okuma parçasını okuyunuz.)</span></p>
	<p lang="tr" class="block_15">6. Güzel sanatlar ve müzikte ne gibi gelişmeler olmuştur?</p>
	<p class="block_15"><span lang="tr">7. Batı Avrupa</span><span lang="tr">’</span><span lang="tr">da bugünkü dinsel yaşam ne gibi özellikler taşır?</span></p>
	<p class="block_27"> </p>
	<p class="block_18"> </p>
	</body></html>
