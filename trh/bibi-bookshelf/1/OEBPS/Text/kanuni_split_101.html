<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_99"><span class="calibre8">Hürrem Sultan’la Mahidevran Sultan’ın Kavgası</span></h2>

  <p class="normal1">Hürrem’in, Kanunî’yi kendine bağlaması yüzünden Harem’deki diğer kadınlar, özellikle Şehzâde Mustafa’nın annesi Mahidevran Kadın ile araları gün geçtikçe daha da bozuldu. Ancak durum daha da ileri gitmeden Kanunî’nin validesi Hafsa Sultan’ın devreye girmesiyle gerginlik kısa bir süre için son buldu. Hafsa Sultan’ın 1534’te vefat etmesi üzerine Harem’in tek hakimi Hürrem Sultan oldu ve ilk iş olarak da rakibesi Mahidevran’ı oğlu Şehzâde Mustafa’nın yanına göndertti. Bir Venedik elçisinin raporuna inanılacak olursa, Hürrem’i kıskanan Mahidevran onu güzelce hırpalamış, elini yüzünü yırtmıştı. Kavganın olduğu akşam Kanunî, Hürrem’i dairesine çağırtmış, ama Hürrem bu isteği reddetmişti. Bu itiraz padişahın ilgisini daha çok çekmiş ve Hürrem’i getirtmelerini emretmişti. Padişah’ın arzusunu fırsat bilen Hürrem, gözyaşları altında yüzündeki yara izlerini göstererek Mahidevran’ın kendini nasıl dövdüğünü padişaha anlatmıştı. Bunun üzerine Kanunî, Mahidevran’ı Harem’den uzaklaştırarak, oğlu Şehzâde Mustafa’nın yanına gönderdi.</p>

  <p class="normal1">Hürrem Sultan’ın Sultan Süleyman’ı kendisine bağlamak için çeşitli aşk iksirlerinden ve başka büyülerden yararlandığı söyleniyordu. Bu büyülerden ziyade Şehzâde Mustafa’nın kibirli ve hüküm sürme hırsıyla yanıp tutuşan annesi olan haseki sultanın, Sultan Süleyman’ın Hürrem’e karşı aşkına duyduğu kıskançlık âdeta sınırsız tutku hâline geldi. Bu türde bir rakibe asla tahammül edemezdi. Venedik Balyosu Bernardo Navagero’nun duyduklarına göre Mahidevran Sultan, Hürrem Sultan’a karşı duyduğu nefreti hiçbir şekilde saklayamıyor ve talihsiz Hürrem’e duyduğu öfkeyi ağır sözler ve hareketlerle belli ediyordu: “Majestelerinin gönlünü fethetmeyi başarmasında şu konunun büyük rol oynadığı söyleniyor: Şehzâde Mustafa’nın annesi çok kibirli ve güzel olan Çerkes bir kadın. Sultan’ın bu Rus kadınına büyük bir memnuniyetle sahip olduğunu öğrenmiş ve ona karşı çok ters kelimeler kullanmış, üzerine atlamış ve yüzünü tırmalamış, saçlarını çekmiş ve şöyle demiş: “Hain, seni satılık et parçası kadın, benimle yarışabileceğini mi sanıyorsun? Demek benim yerime geçmeyi düşünüyorsun!”.</p>

  <p class="normal1">Sultan Süleyman, çok geçmeden gözdesini yanına çağırttığında, Hürrem Sultan bu fırsattan faydalanarak, kendisini almaya gelen harem ağasına, satılık vücutlu bir kadın olduğunu, yüzünün yara bere içinde olduğundan ve saçları da kopmuş olduğundan sultanın huzuruna çıkmayı haketmediğini, onu mahcup edeceğini söyledi. Bu sözleri de Kanunî Sultan Süleyman’a haber verildi. Bu duruma sinirlenen ve gözdesini görme arzusu daha da artan sultan, Hürrem’i hemen görmek ve gelmemesinin ve bu haberi göndermesinin sebebini öğrenmek istediğinde ısrar edince genç cariye saçları açık hâlde sultanın yanına gelerek ve gözyaşları içinde maruz kaldığı kötü muamelenin hâlâ taze olan izlerini gösterdi.</p>

  <p class="normal1">Bunun üzerine hemen Kanunî’nin yanına çağrılan Haseki Sultan yaptıklarını itiraf edip, aslında Hürrem Sultan’ın daha fazla hakareti hakettiğini ifade edip, şunları söyledi: “Hürrem bundan daha kötüsünü de haketmişti; zira bir kere sultanla birlikte olduktan sonra kendisini bir şey sandı. Herkese aşağılayan gözlerle bakıp, emirler yağdırdı. Haremdekilerin kendisini efendileri olarak kabul etmeleri gerektiğini düşünüyor”.</p>

  <p class="normal1">Mahidevran’ın bu sözleri Kanunî’yi çok kızdırdı ve o günden sonra hasekisini bir daha görmek istemedi. Artık bütün sevgisi Hürrem Sultan’a idi.</p>
</body>
</html>
