<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_59"><span class="calibre8">Seydi Ali Reis’in Maceraları</span></h2>

  <p class="normal1">Piri Reis’ten arta kalan gemilerin Süveyş’e taşınması işi Murad Reis’in Portekizliler ile Hürmüz Adası civarında yaptığı muharebede başarısız olması üzerine, 1553’te Süveyş Kaptanlığı’na getirilen Seydi Ali Reis’e verildi.</p>

  <p class="normal1">Seydi Ali Reis, Halep’ten yola çıkarak 3 Şubat 1553’te Basra’ya geldi. Burada gemilerin tamiriyle ilgilendi. Aynı gün Basra’dan yola çıktı. 9 Ağustos’ta karşısına çıkan Portekiz filosunu mağlup ettikten sonra, 25 Ağustos’ta da Maskat civarında 34 gemilik bir Portekiz donanmasıyla tekrardan karşı karşıya geldi. Bu iki muharebeden sonra tekrar yola koyulduysa da, bu sefer de yolda yakalandığı fırtına nedeniyle sürüklenerek Gücerat şehrine kadar geldi. Ağırlıklarını buraya emanet ettikten sonra Hindistan, Afganistan, İran ve Anadolu üzerinden geçerek 1557 Mayıs’ında İstanbul’a vardı. Bu yolculuk esnasında yaşadıklarını Mir’atü’l-Memâlik adlı seyahatnamesinde kaleme aldı.</p>
</body>
</html>
