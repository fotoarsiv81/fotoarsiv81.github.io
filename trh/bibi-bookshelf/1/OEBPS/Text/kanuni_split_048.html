<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_47"><span class="calibre8">Budin’in Fethi</span></h2>

  <p class="normal1">Osmanlılar, çekilince Avusturyalılar Macaristan’a saldırıyordu. Osmanlı desteğini alan Zapolya direnmeyi başardı. Ancak Yanoş Zapolya 1540’ta ölünce işler karıştı. Zapolya’nın varisi 15 günlük bir çocuktu. Çocuğun Zapolya’nın oğlu olmadığı dedikoduları ortaya atıldı. Bu durumu haber alan Kanunî, bir çavuş göndererek çocuğun durumunu araştırttı. Kendini “Erdel Beyi” ilân eden Maliat, çocuğun meşruiyetini ortadan kaldırarak kendisine avantaj sağlamaya çalışıyordu.</p>

  <p class="normal1">Osmanlı elçisi, Kraliçe İsabella’nın huzuruna çıkıp, bebeği gördü. Zapolya’nın eşi Osmanlı desteği istedi. Ayrıca dedikoduları ortadan kaldırmak için çavuşun gözü önünde çocuğunu emzirdi. Bunu gören Kanunî’nin elçisi bebeğin ayağını öptü ve sağ elini geleceğin Macar kralının göğsüne koyarak padişahı adına Kral Yanoş Zapolya’nın oğlunun büluğ çağına geldiğinde ülkenin hakimi olacağını söyledi.</p>

  <p class="normal1">Avusturya, Macar kralının ölümünü fırsat bilerek hemen Budin’i kuşattı. Kraliçenin yardım isteği üzerine harekete geçen Kanunî, yeni bir Avusturya seferine çıktı. Budin’i ele geçiremeyen Avusturyalılar, Osmanlı ordusunun yanaşmakta olduğunu görünce, geri çekildiler.</p>

  <p class="normal1">Macar tahtının adayı Sigismund ve annesi İsabella Budin’deydi. Çavuşbaşı Ali Ağa, Macaristan’ın yeni kralı olan bebeğe altın zincirli ve altın eyerli dört at, kraliçeye de mücevherler ve ipeklileri hediye olarak götürdü. Kraliçenin huzuruna çıkan Osmanlı elçisi, padişahın ziyarete gelmesinin kanunlarına uymadığını, bu yüzden oğlunu Budin’i savunan asilzâdelerle beraber Osmanlı ordugâhına göndermesi gerektiğini söyledi. Bu duruma endişelenen kraliçe danışmanlarıyla yaptığı toplantıdan sonra, padişahın isteğini yerine getirmeye karar verdi.</p>

  <p class="normal1">Bir sütnine, iki dadı ve altı danışman artık bir yaşına gelen Sigismund Zapolya’yı Mohaç Muharebesi’nin 15. yıldönümü olan 29 Ağustos 1541’de padişahın huzuruna çıkardılar.</p>

  <p class="normal1">Macaristan kralının geldiğini haber alan Osmanlı yetkilileri bebek demeden protokole uygun olarak karşılamaya çıkmışlardı. Kral törenle padişahın çadırına götürüldü. Kralı padişaha, danışman Petroviç takdim edecekken, bebeğin ağlaması üzerine sütninesi de padişahın huzuruna çıktı.</p>

  <p class="normal1">Devlet meseleleri konuşulacağı için danışman Podmaniçki, defterdar ve nişancı, kral ile sütnineyi kısa bir süre sonra dışarı çıkardılar. Kralın beş danışmanı padişahla kaldı. Kanunî, danışmanlara Budin’i krala vereceğini söylediği anda, Osmanlı askerleri Budin’i ele geçirmişlerdi. Tellallar, silahlarını teslim edenlere hiçbir şey yapılmayacağını bağırıyorlardı.</p>

  <p class="normal1">Kanunî, daha sonra devlet adamlarıyla izlenecek siyaseti tartıştı. Osmanlı yönetimi Avusturya’ya karşı savunmanın yeni bir örgütlenme ile olacağına karar verince Budin Osmanlı topraklarına katılıp, Budin merkezli bir beylerbeylik kuruldu. Bebek krala da Erdel verildi. Kanunî’nin 1541’deki Budin seferi Avrupa’da 134 yayına sebep oldu.</p>
</body>
</html>
