<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_102">Mektup Gecikirse Dedikodu Çıkıyor</h2>

  <p class="normal1">Mektuplarında bülbül gibi ahının ve feryadının dinmediğini, Ferhad ve Mecnun’dan beter divane olduğunu yüreğinin harap, gözünün yaş dolu olduğunu söyleyen Hürrem Sultan, padişahın mektubunun geç gelmesi üzerine dedikoduların alıp, başını yürüdüğünü bu yüzden sık sık kendisine yazmasını istiyordu. Muhtemelen 1538 Boğdan seferi sırasında yazdığı mektubunda hislerini şöyle ifade etmişti<sup class="calibre9"><a href="../Text/kanuni_split_112.html#footnote-910-28" id="footnote-910-28-backlink">[28]</a></sup>:</p>

  <p class="normal1">“Sultanım hazretleri,</p>

  <p class="normal1">Yüzümü yere koyup mutluluk sığınağı olan ayağınızın bastığı toprağı öptükten sonra, benim devletimin güneşi, saadetimin sermayesi sultanım. Eğer bu ayrılığın ateşine yanmış, ciğeri kebap, yüreği harap, gözü yaş dolu, gecesini gündüzünden ayıramayan, hasret denizine batmış, çaresiz aşkınız ile hastalanmış, Ferhat ve Mecnun’dan beter divane kulunuzu sorarsanız, nasıl ki sultanımdan ayrıyım, bülbül gibi ahım ve feryadım dinmedi. Ayrılığından öyle bir halim var ki, Allah kâfir olan kullarına dahi vermesin. Benim mutluluğum, benim sultanım, özellikle birbuçuk ay oldu ki, sultanım tarafından bir haber belirmedi. Allah en iyi bilendir ki, bu türlü rahatlık yüzü görmeyip geceden sabaha kadar, sabahtan geceye kadar sürekli ağlayıp kendi hayatımdan el çekip, dünya gözüme dar oldu. Bilmem ne edip ne eyleyeceğim. Ağlamaktan sızlayan gözüm kapıları gözlerken, o eşsiz, Âlemlerin Rabbi, âleme rahmet eden Allah cümle âleme lütuf bakışını gösterip, fetih haberin ve müjde haberlerin yetişti. İşittiğimde, Allah en bilendir ki, benim padişahım, benim sultanım, ölmüştüm, taze can bağışladı. Yüce Allah hazretine, o yüce Bârî dergahına, binlerce şükürler kılınıp, şenlikler, sevinçler yapıldı. Bütün âlem karanlık içinden çıkıp, Hakk’ın rahmet nuruna garkoldular. Allah’a hamd olsun, şükür o Hüdâ’ya. Daima benim sultanım, benim padişahım, dünya ve âhiret sultanı, dayanağım, dünyaya baktığım iki gözümün nurunun sermayesi şahım, sultanım, gazalar edip düşmanların toprak olup, memleketler alıp, yedi iklimi fethedesin. İnsanlar ve cinler emrinize boyun eğip, her bela ve kazalardan Allah saklayıp, mübarek gönülden geçen her muradını kolaylıkla vere. Yardımcın olan Hızır-İlyas yine yardım edicin olsun. Cümle evliyalar, enbiyalar üzerinizde hazır ve nazırın olsun. Cümle âlem saadet gölgenizde hoşça geçip, sevinçli ve mutlu olalar inşaallah. İki cihan güneşi Server-i Enbiya izzetine Âmin, yâ Âlemlerin Rabbi. O Yüce Allah hazretlerinden tez ümidim ve isteğim odur ki, çabucak gelip mübarek endamını görüp, yüzümü ayağınızın tozuna sürmeyi nasip ve kısmet ede. Amin yâ dilek sahiplerinin dileklerini yerine getiren. Benim sultanım, yerler gökler ayakta durdukça durasın. Padişahım yine bu cariyenizi topraktan kaldırıp tezkire gönderip Mahmud Çelebi’den 5 bin filori (altın) ihsan etmişsiniz. Bir günün bin, yardımcın Allah olsun. Şimdilik benim sultanım, bu ne zahmet idi. Mübarek bıyığınızın kılı bana 5 bin filoriden değil 100 bin filoriden dahi fazladır. O ihsan bize canımızdan fazla minnettir. Bir günün bin olsun. Benim sultanım, ondan sonra şehir etrafından sorarsınız. Şu anda da hastalık vardır. Ancak önceki gibi değildir. Belki sultanım gelince Allah yardım edip, geçe gide. Azizlerimiz cevap verirler ki, hazan yaprağını dökünce geçer derler. Benim sultanım yalvarır ve rica ederim ki, tezce tezce mübarek kâğıdınızı gönderesiniz. Zira bi’llahi yalan değil, bir hafta, iki hafta geçe ulak gelmeye, âlem velvele eder, türlü türlü sözler söylenir. Sakın benim kendi nefsim için istediğimi sanmayınız. Mir Mehmed Han’ıma, Selim Han’ıma binbir dualar ve övgüler edip, mübarek gözlerini öperim. Ve sonra Bâyezid kulunuz, Cihangir kulunuz, Mihrimah cariyeniz ayağınızın toprağına yüz sürerler. Efendilerinin ellerini öperler. Gülfem cariyeniz ve Daye cariyeniz şerefli ayağınızın toprağına yüzler sürerler, kabul oluna”.</p>
</body>
</html>
