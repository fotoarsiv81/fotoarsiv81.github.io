<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_84"><span class="calibre8">Malta Kuşatması</span></h2>

  <p class="normal1">1522’de Rodos’un Osmanlılar tarafından alınmasından sonra adadan çıkarılan St. Jean Şövalyeleri, İmparator Şarlken tarafından Malta Adası’na yerleştirilmişti. Şarlken, St. Jean Şövalyeleri’nin aylarca süren direnişlerini takdir etmek için Rodos’un kaybedilişini “Yeryüzünde hiçbir şey Rodos gibi güzel kaybedilmemiştir” diye değerlendirmişti.</p>

  <p class="normal1">Şövalyeler Malta’dayken, zaman zaman Türk gemilerine saldırmaya devam ettiler. Osmanlı’nın aleyhine kurulan Preveze ve Cerbe gibi Haçlı ittifaklarında yer aldılar. Bu dönemde İspanyollar’ın Fas sahillerinde Penon de Velez ve Gomora de Velez adlı iki adayı zaptetmesi üzerine bölgeye hakim olmak için Malta’nın fethi düşüncesini ortaya çıktı. Türk gemilerinin Akdeniz’deki güvenliği için Malta’nın da fethi gerekliydi. Malta’nın fethi Batı Akdeniz hakimiyetinin başlangıcı olacaktı.</p>

  <p class="normal1">Saray için bir takım eşyalar taşıyan bir Türk gemisinin Zenta ve Kefalonya adaları arasında Malta korsanları tarafından zaptedilmesi bardağı taşıran son damla oldu. Malta şövalyelerinin Akdeniz’de Müslüman hacılara, tüccar ve yolculara verdikleri zararlar sebebiyle 1565 Nisanı’nda adanın alınmasını kararlaştırıp, Mustafa Paşa serdar, Piyale Paşa da kaptanıderya olarak adanın fethi için görevlendirildi.</p>

  <p class="normal1">Piyale Paşa yaklaşık 200 parçalık bir donanma ile hareket etti. Semiz Ali Paşa, donanmayı uğurlayıp dönerken “Paşalarımız Malta Kalesi’ni helvadan sanıp yemek isterler. Tutumlarını ve kılınışlarını kalbim tutmadı, hatırıma hoş gelmedi ve söylemedik söz kalmadı. Anladım ki nasihatim kulaklarına girmedi. Allah sonunu hayreyleye! Ola ki perişanlıklarını ben görmeyim, yetişeceğim Allah bilir. Hele göresiz bunlar işin sonunu nasıl bitireceklerdir” diye rahat bir başarı kazanacaklarını uman devlet adamlarını tenkit etmişti. Nitekim Ali Paşa’nın ölümünden sonra bu sefer başarısızlıkla neticelenecekti.</p>

  <p class="normal1">Hareketten önce komutanlar “Fethe dair bütün işleri Turgut Reis halledebilir. O gelmeden hareket etmeyiniz. Katiyen onun kararlarına muhalefet etmeyiniz” diyerek uyarılmıştı. Ancak Mustafa ve Piyale Paşalar, adaya çıkıp Turgut Reis’i beklemeden Sentelen Kalesi’ni kuşattılar. Limana yakın bu kale alınırsa, gemilerin güvenliği sağlanacaktı. Kuşatma sürerken gelen Turgut Reis, bu kalenin kuşatılmasını doğru bulmadı. Asıl kalenin düşürülmesi zaten bu kalenin düşürülmesini sağlayacaktı. Fakat bu saatten sonra kuşatma kaldırılamazdı. Turgut Reis de Sentanj Kalesi’nin fethi için savaşıyordu. 18 Haziran’daki bu hücumda kaleden atılan bir gülle bir taşa isabet etti ve paramparça oldu. Taştan kopan bir parça ise Turgut Reis’e isabet etti. Ağır şekilde başından yaralanan Turgut Reis, yaralanışının beşinci gün şehid oldu. Turgut Reis’in Trablusgarb’a gönderilerek, orada kendi yaptırdığı caminin yanındaki türbeye defnedildi.</p>

  <p class="normal1">Sentelen Kalesi 24 Haziran 1565’de fethedildi, ancak asıl hedef olan Malta alınamadı. Sefer mevsiminin geçmesi yüzünden kuşatma kaldırılarak İstanbul’a dönüldü.</p>

  <p class="normal1">Osmanlılar, en büyük donanmalardan biri ile yaptıkları kuşatma öncesinde iyi bir savaş planı hazırlamışlardı. Turgut Reis’in ada hakkındaki fikirleri alınmış, adaya casuslar gönderilmiş, hatta Kanunî Sultan Süleyman adanın maketi üzerinde bile çalışmıştı. Ancak planlar tam manasıyla tatbik edilmemişti. Kuşatma sırasında Piyale Paşa ile Mustafa Paşa arasında ortaya çıkan rekabet başarısızlığın sebeplerinden biriydi. Ayrıca Turgut Reis’in kuşatmaya geç katılması da neticeyi etkilemişti. Malta Şövalyeleri de kuşatmayı birkaç ay önceden haber alarak, buna göre hazırlıklar yapmış ve adadaki kaleleri sağlamlaştırmışlardı.</p>

  <p class="normal1">Kuşatmada yapılan en büyük hata ise adanın tam olarak ablukaya alınmayıp, dışarıdan gelen yardımların önlenememesiydi. Ordu ile ikmal noktaları arasındaki mesafenin uzun olması ve ulaşım güzergâhının da yeterince güvenli olmaması yüzünden yaşanan mühimmat ve erzak sıkıntısı Osmanlı birliklerini oldukça zora sokmuştu. Mühimmatın istenilen şekilde ulaştırılamaması, askerin hastalıklarla yorgun düşmesi ve kuşatmanın yanlış yapılması yüzünden Malta fethedilememişti.</p>

  <p class="normal1">Avrupa’da 1565’teki Malta kuşatması ve Kanunî’nin son seferi olan Sigetvar ile ilgili olarak da Avrupa’da 148 kitap ve broşür yayınlandı. Ardı ardına kazanılan başarılardan dolayı ortaya çıkan “Yenilmez Türk” imajı ilk olarak 1565’te Malta kuşatmasında başarısız olunmasıyla sarsılmaya başladı. Osmanlılar’ın 7 Ekim 1571’deki İnebahtı Deniz Muharebesi’ni kaybetmeleri, Avrupalılar’ın kendilerine güvenlerini sağladı.</p>
</body>
</html>
