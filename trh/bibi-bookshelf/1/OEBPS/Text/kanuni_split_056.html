<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_55"><span class="calibre8">Şeyh Muhyiddin Karamanî’nin İdamı</span><sup class="calibre9"><a href="../Text/kanuni_split_112.html#footnote-910-13" id="footnote-910-13-backlink"><span class="calibre8">[13]</span></a></sup></h2>

  <p class="normal1">Gülşeniyye-i Halvetiyye’den “Karamanlı Şeyh” diye bilinen Muhyiddin Karamanî, Mısır’da Şeyh İbrahim Gülşenî’nin yanındayken Vezir Çoban Mustafa Paşa’nın ricası üzerine 1520’li yılların ortalarında Anadolu’ya gelmişti. Mustafa Paşa, Şeyh Karamanî’yi Gebze’de yaptırdığı tekkeye şeyh olarak tayin ettirdi. Karamanî burada faaliyet gösterirken, yanındaki medresede geleceğin meşhur şeyhülislâmı Ebussuud Efendi müderrislik yapıyordu.</p>

  <p class="normal1">Şeyh Muhyiddin Karamanî, 25 seneden fazla bir süre irşad faaliyetinde bulunduktan sonra tasavvuf ehline yakışmayan tavırlar içinde bulunduğu gerekçesiyle şikâyet edildi. Mahkeme kayıtlarına göre şahitler, Şeyh Muhyiddin Karamanî’nin “Allah ile Şeriatın emirleri itibarîdir. Bir şeye haram dersin haram olur, helal dersin helal olur. Dünyada haram diye bir şey yoktur. Livata ve zina helaldir. Bu fiillerden dolayı şer’i ceza gerekmez. Haşr (Bütün canlıların yeniden diriltilerek mahşerde, hesap vermek üzere toplanması) yoktur. Öteden kim gelip de haber vermiştir? Hz. Resullullah, Şeyh İbrahim Gülşenî’ye şakird olamaz...” gibi sözler söylediğini iddia etmişlerdi. Ancak şeyhin bunlara ne cevap verdiğini bilemiyoruz. Şahitlerin iddiaları şeyhin ağzından çıkan sözler mi, yoksa tasavvufun derin meselelerinin dinleyenlerin yanlış anlaşılmasından mı kaynaklandığı çözülememiştir. Yargılama sonucunda Şeyh Muhyiddin Karamanî, 1550’de şeriata aykırı görüşleri olduğundan dolayı Şeyhülislâm Ebussud Efendi’nin fetvasıyla idam edildi.</p>
</body>
</html>
