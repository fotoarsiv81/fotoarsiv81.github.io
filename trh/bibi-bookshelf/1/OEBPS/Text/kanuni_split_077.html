<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_76"><span class="calibre8">Düzmece Mustafa İsyanları</span></h2>

  <p class="normal1">Şehzâde Mustafa öldü ama arkasından en az beş kişi ben Şehzâde Mustafa’yım diye isyan çıkardı. Şehzâdenin katlinden kısa bir süre sonra Varna’nın üst kısmındaki Dobruca’da ortaya çıkan bir kişi sultanın kaçmayı başaran oğlu olduğunu iddia etmişti. Şehzâdeye benzerliği ve cesareti ile etrafına Rumeli eyaletlerinden 14 bin sipahiyi toplamayı başardı. Niğbolu ve Silistre taraflarında bulunan Şeyh Bedreddin’in yolunu izleyen dervişler de, Düzme Mustafa’nın davasını desteklediler.</p>

  <p class="normal1">Sokollu Mehmed Paşa ve Pertev Paşa yeniçeriler ile üzerine yürüdüler. Padişahın yaklaştığı, Sokollu komutasında kuvvetlerin de üzerlerine geldiğini haber alınca asiler arasında ihtilaf çıktı. Birbirleriyle mücadele ederken yetişen birlikler Düzme Mustafa’yı yakaladı. Düzme Mustafa ve ileri gelen adamları İstanbul’da çengele geçirilerek öldürüldü.</p>

  <p class="normal1">O sırada Edirne’de bulunan Şehzâde Bâyezid’in isyanı bastırmakta ağır davranması, isyanın onun tertiplediği dedikodularının çıkmasına sebep oldu. Bu durum, Kanunî Sultan Süleyman’ın oğluna olan güvenini sarstı.</p>

  <p class="normal1">Bunun yanında 1557’de Anadolu’da yine şehzâdenin annesi Çerkes asıllı olduğu için Çerkezler tarafından desteklenen ve Şehzâde Mustafa olduğunu iddia eden bir Düzmece Mustafa ortaya çıktı. Aralarından Şah Tahmasb’ın iki oğlunun da bulunduğu Safevîler, onun davası için savaşıyorlardı. Düzmece Safevîler’in yardımı ile sözde babası Sultan Süleyman tarafından kısa bir süre önce fethedilen Şirvan’ı ele geçirdi. Ancak önemli bir netice alamadı.</p>

  <p class="normal1">Sultan Süleyman’ın taht konusundaki endişelerini sadece 1566 yılına kadar yeniden ortaya çıkan Düzmece Mustafalar canlı tuttu. 1564’te farklı bölgelerde iki Düzmece Mustafa ortaya çıktı. Bir üçüncüsü 1565 Haziranı’nda idam edildi.</p>
</body>
</html>
