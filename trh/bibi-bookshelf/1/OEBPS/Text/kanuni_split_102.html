<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_100"><span class="calibre8">Hürrem Sultan’la Kanunî’nin Nikâhlanması</span></h2>

  <p class="normal1">Kanunî, Mahidevran’ı saraydan uzaklaştırdıktan sonra üstüne üstlük daha önceki padişahlar cariyelerle nikâhlanmazken, 1533-1534’te Hürrem’e nikâh da kıydırdı. Bu hadiseyi o dönemde İstanbul’da bulunan bir Cenevizli şöyle anlatır<sup class="calibre9"><a href="../Text/kanuni_split_112.html#footnote-910-26" id="footnote-910-26-backlink">[26]</a></sup>:</p>

  <p class="normal1">“Bu hafta, bu şehirde çok olağanüstü bir olay yaşandı; sultanlar tarihinde kesinlikle bir örneği daha bulunmayan bir olay. Büyük Senyör Süleyman, Roksalana isimli Rus köle kadını imparatoriçe olarak aldı ve büyük bir şölen düzenledi. Topkapı Sarayı’ndaki şenlikler görülmedik derecede muhteşemdi. Hediyeler bir alay halinde şehirde sergilendi. Geceleri başlıca sokaklar ışıl ışıl aydınlatılıyor, her yerde müzik çalınıyor, ziyafet veriliyor. Evler çiçeklerle süslenmiş, insanların büyük bir neşe ile bindiği salıncaklara her köşede rastlanıyor. Eski Hippodrom’a, imparatoriçe ve nedimeleri için ayrılan kısmı yıldızlı bir kafesle bölünmüş, büyük bir tribün kuruldu. Burada Roksalana ve Padişahın maiyeti Hıristiyan ve Müslüman şövalyelerin katıldıkları büyük bir turnuvayı, canbazları, hokkabazları, bir vahşi hayvan geçidini ve boyunları neredeyse göğe değecek kadar uzun zürafaları izlediler…. Evlilik hakkında çok konuşuluyor, ama kimse bunun ne anlama geldiğini bile bilmiyor”.</p>

  <p class="normal1">Venedik Elçisi Trevisano’nun 1554’te yazdığına göre Kanunî Sultan Süleyman Hürrem’i tanıdıktan sonra onu sadece meşru eşi yaparak hareminde tutmamış aynı zamanda başka hiçbir kadını tanımak istememişti. Böyle bir şey daha önce onun selefleri tarafından hiçbir zaman meydana gelmemişti.</p>

  <p class="normal1">Osmanlı kamuoyu, Kanunî’nin Hürrem Sultan’a bu kadar bağlanmasını ve bütün harem hiyerarşisini haseki için değiştirilmesinden hoşlanmamıştı. Yeniçeriler ve bütün saray halkı Hürrem Sultan’dan nefret ediyor fakat Osmanlı Hükümdarı eşini sevdiği için kimse konuşmaya cesaret edemiyordu. Halk, Hürrem Sultan’ın Kanunî Sultan Süleyman üzerindeki gücünü büyüye bağlıyor ve onu cadı olarak çağırıyordu. Nitekim Bassano şöyle yazmıştı: “Sultan, Hürem Sultan’a karşı o derecede sevgi gösterisinde bulunuyor ki bütün tebaasını çok şaşırtıyor. Öyle ki Hanım Sultan’ın onu sihirlediğini söylerler ve onu cadı diye adlandırırlar. Bu yüzden yeniçerilerle birlikte bütün saraylılar ona ve aynı şekilde oğullarına karşı nefret güderler. Fakat Sultan’ın onu böyle sevmesinin nedeni hakkında hiç kimse konuşmak istemez, ben Hanım Sultan ve oğulları hakkında daima kötü konuştuklarını duymuşumdur”.</p>
</body>
</html>
