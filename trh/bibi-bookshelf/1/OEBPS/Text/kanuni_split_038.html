<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_37"><span class="calibre8">Bağdat’ın Fethi</span></h2>

  <p class="normal1">Yavuz Sultan Selim zamanında Anadolu için önemli bir tehlike olan Safevîler sindirilmişti. Kanunî döneminde mecbur kalınmadıkça veya önemli bir fırsat çıkmadıkça İran üzerine sefere çıkılmadı. Bu dönemde esas hedef batıydı. İlk İran seferine 1533’te çıkıldı. Ancak iki ordu ile çıkılan bu sefere Irakeyn Seferi denildi.</p>

  <p class="normal1">İlk olarak 1533 Ekimi’nde Makbul İbrahim Paşa, sefere çıktı. Ancak baştan belirlendiği gibi Bağdat üzerine değil de alt yapı hazırlığı yapılmayan Tebriz’e doğru yönelince Osmanlı ordusu yıprandı. İbrahim Paşa, Tebriz’i fethetti. Fakat durumun kötüye gittiğini ve şahın yaklaştığını anlayınca Erzurum’da bulunan Kanunî’yi yardıma çağırdı.</p>

  <p class="normal1">Kanunî, 1534 Haziranı’nda sefere çıkmıştı. İki ordu Eylül sonlarında Tebriz’de birleştikten sonra Bağdat üzerine yüründü. Ancak şiddetli yağışlar yüzünden Bağdat seferinde çok zahmet çekildi ve 30 Kasım 1534’te Bağdat’a girildi.</p>

  <p class="normal1">Kanunî, İmam-ı Azam’ın yokedilen türbesini buldurup, yeniden yaptırttı. Ayrıca Abdülkadir-i Geylanî’nin mezarı üzerine de bir türbe inşa ettirdi. Kışı bu bölgede geçirdikten sonra tekrar Tebriz’e dönüldü. Ancak Şah Tahmasb karşısına çıkmadı. Bunun üzerine İstanbul’a geri dönüldü. Irakeyn Seferi adı verilen bu harekâtta başta Bağdat olmak üzere Kuzey ve Orta Irak fethedilmişti. 1538’de Basra hakiminin Osmanlı’ya tâbi olmasıyla bölgedeki Türk hakimiyeti genişledi. Fakat Tebriz bir süre sonra tekrar Safevîler’in eline geçti.</p>

  <p class="normal1">1533-1534’te yapılan Irakeyn Seferi sırasında İbrahim Paşa’nın asıl niyetinin İran’ı ele geçirip, Osmanlı’ya tâbi bir devlet yapmak ve başına da kendisinin geçme niyetinde olduğu iddia edilir. İbrahim Paşa bu sefer sırasında daha önce görülmemiş bir şekilde “serasker sultan” ünvanını kullanmıştı. Ayrıca sefer sırasında dönemin en önemli isimlerinden ve büyük nüfuz sahibi olan Defterdar İskender Çelebi’yi önce azlettirip sonra da Bağdat’ta katlettirdi. Bu hadiseler, padişahın veziriazamına karşı olumsuz düşünceler beslemesine yol açacaktır.</p>
</body>
</html>
