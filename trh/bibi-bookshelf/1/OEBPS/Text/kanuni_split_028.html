<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_27"><span class="calibre8">Budin’den İstanbul’a Gelen Heykeller</span></h2>

  <p class="normal1">Veziriazam Makbul İbrahim Paşa şiiri, edebiyatı, tarih ve coğrafyayı çok severdi. İbrahim Paşa sanatın ve sanatkârların koruyucusu idi.</p>

  <p class="normal1">Mohaç Savaşı’ndan sonra Budin’e giren Osmanlı ordusu, İstanbul’a dönerken üç de heykel getiriyordu. Makbul İbrahim Paşa, mitolojik birer karakter olan Herkül, Apollon ve Dionysus’un heykellerini ganimet olarak Budin’den alarak İstanbul’a getirmişti. Bugün Sultanahmet Meydanı’nda bulunan Türk-İslâm Eserleri Müzesi Veziriazam Makbul İbrahim Paşa’nın sarayıydı. İbrahim Paşa bu üç heykeli sarayının bahçesine diktirdi. Heykeller halk arasında büyük bir ilgi uyandırdı ve İstanbullular heykelleri görmeye geldiler. Ancak bazı çevreler bu durumu hoş karşılamayarak, Müslüman diyarı olan topraklarda putları andıran bu heykellerin ne işi olduğunu sormaya başladılar. Bu yüzden İbrahim Paşa’nın gizli Hristiyan olup olmadığı tartışılmaya başladı.</p>

  <p class="normal1">Heykellerin dikilmesinden birkaç yıl sonra, dönemin meşhur şairlerinden Figânî’nin yazdığı iki mısralık bir şiir İstanbul’a bomba gibi düştü. Dilden dile dolaşan bu beyit İbrahim Paşa’nın kulağına kadar gitti. Şiirde veziriazam put dikmekle suçlanıyordu:</p>

  <p class="indentmetin"><span class="calibre10">Dü İbrahim âmed be-deyr-i cihân</span></p>

  <p class="indentmetin"><span class="calibre10">Yekî büt şiken şûd yekî büt nişân</span></p>

  <div class="clrb"></div>

  <p class="normal1">Figânî, bu beytiyle “Dünyaya iki İbrahim geldi, biri put kırdı, öteki put dikti” diyordu. Makbul İbrahim Paşa, bu duruma oldukça sinirlendi ve şairin cezalandırılmasını emretti.</p>

  <p class="normal1">Figânî, 1532 baharında öldürülmeden üç gün önce bir akşam bütün dostlarıyla Kara Bâlîzâde’nin konağında toplanıp, eğlenmişlerdi. Figânî konakta üzüntülü ve suskun bir halde oturmuştu. Ev sahibi, misafirler giderken birkaç dostu ile birlikte Figânî’yi de göndermemiş ve deniz kıyısında şafak sökerken konuşmuşlardı.</p>

  <p class="normal1">Kara Bâlîzâde şaire suskunluğunun sebebini sorunca, Figânî, bir gece önce gördüğü bir rüyayı anlatmıştı. Şair rüyasında kendisini iskelede minareye çıkıp ezan okurken büyük bir korku içinde uyanırken görmüştü. Figânî, rüyanın hayırlı olmadığını söylerken dostları hayra vesile olacağını söyleyerek şairi teselli etmeye çalışmışlardı.</p>

  <p class="normal1">Bu hadiseden üç gün sonra Tahtakale’de oturan Figânî’yi subaşı alıp, götürdü. Şairi, kamçıladıktan sonra, eşeğe bindirip dolaştırdı ve halk içinde aşağıladı. Daha sonra da iskeleye götürdü ve orada astı.</p>
</body>
</html>
