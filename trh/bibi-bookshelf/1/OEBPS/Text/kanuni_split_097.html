<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_95"><span class="calibre8">Kanunî’nin Gönlünü Fethetti</span></h2>

  <p class="normal1">Hürrem Sultan, Tatarlar tarafından Dinyester üzerinde Lvov yakınındaki yaşadığı yerden esir alınmıştı. Daha sonra hangi yolla Harem’e alındığı tam olarak bilinmiyor. Manisa’da mı Kanunî’nin Harem’ine girdi, yoksa İstanbul’da mı tam olarak çözülememiştir. Harem’e alındığı zaman yaşının 14-17 arasında olduğu tahmin edilmektedir. Yüzünde daima bir gülümseme havası olduğu için yeni bir isim verilirken bu özelliğinden ötürü Hürrem adı verilmiştir. Bedenen çok da güzel olmasa da zekâsı ve farklı bir çekiciliği olduğu için kısa zamanda Harem’de öne çıkmayı ve Kanunî’nin gönlünü kazanmayı başardı.</p>

  <p class="normal1">Ukrayna ve Leh efsaneleri, Kanunî’nin gönlünü fetheden Hürrem Sultan’ın güzelliğini methederken Venedik elçileri sultanın hasekisinin özellikle güzel olmadığını ancak Hürrem Sultan’ın daha çok zarif, şık ve mütevazı olduğunu ifade ederler. Hürrem Sultan’ın parıldayan gülüşü ve eğlenceli mizacı kendisini karşı konulmaz kılmış ve kendisine “eğlenceli, gülen, şen” manasına gelen Hürrem ismini kazandırmıştı. Hürrem Sultan güzelliğinden çok zekâsı, iradesi, sohbeti, şarkı söylemesi ve müzik yeteneği ile öne çıkmıştı.</p>

  <p class="normal1">Kanunî ile Hürrem’in arka arkaya çocukları olacaktı. 1521’de Şehzâde Mehmed doğdu. Kanunî artık Hürrem Sultan’dan başkasını görmüyordu. Bassano, Sultan Süleyman’ın sultanların eski geleneğini gözardı edip, bir dizi cariye almadığını, tersine Hürrem Sultan’a olan bağlılığını korumak için, Harem’deki güzel cariyeleri bakireyken evlendirdiğini söyler. Uzun süre Osmanlı topraklarında yaşayan ve Kanunî dönemiyle ilgili bir kitap kaleme alan Luigi Bassano eserinde “Sultan’ın eşi Hanım Sultan’a ve ondan olan oğullarına karşı duyduğu sevgi ve onların yaşadığı yer” başlığı altında bu aşkı şöyle anlatır:</p>

  <p class="normal1">“Hanım Sultan Rus milletindendir, zamanında cariye olduğundan İbrahim Paşa tarafından Sultan’a armağan edilmiş, Sultan onu eş olarak almıştır. Sultan ona karşı o derecede sevgi gösterisinde bulunuyor ki bütün tebaasını çok şaşırtıyor. Öyle ki Hanım Sultan’ın ona sihir yaptığını söylerler ve onu cadı diye adlandırırlar. Bu yüzden yeniçerilerle birlikte bütün saraylılar ona ve aynı şekilde oğullarına karşı nefret güderler. Fakat Sultan’ın onu böyle sevmesinin nedeni hakkında hiç kimse konuşmak istemez, ben Hanım Sultan ve oğulları hakkında daima kötü konuştuklarını duymuşumdur. Aynı zamanda birinci oğlu ve reddettiği annesi ile ilgili olarak iyi şeyler söylerler. Bu birinci oğlunun sarayı da babasınınki kadar olağanüstü güzelliktedir. Kendisi, dediğim gibi Amasya’da, neredeyse İran sınırında yaşar. İlk oğlu olan Sultan Mustafa ve Hanım Sultan’ın adları özgürlükçü ve son derece dürüste çıkmıştır. Onun yanında bulunan annesi de ona kendisini halka sevdirmeyi öğretir. İkinci Hanım Sultan’ın birinci oğlu ölmüştür, eskiden Karaman Sancakbeyiydi. Sultan bu olaydan kaynaklanan büyük acısını sergilemiştir ve yasını göstermek için de halk arasına siyah giysilerle çıkmıştır. Diğer oğlu antik Truva şehrinin aşağısında sekiz günlük mesfadede bulunan Manisa Sancağı başındadır. Üçüncü oğlu ise kamburdur ve onu Sarayı’nın içerisinde kapalı tutar çünkü onun görülmesini istemez. Ayrıca çok güzel olan bir kızı da var, adının Mihrimah olduğunu duydum, onu Illirialı olan ve paşa unvanı verdiği esiri Rüstem ile evlendirmiştir”.</p>

  <p class="normal1">Hürrem Sultan, kendisine aşık olan Kanunî’nin yanına başka bir kadın sokmamayı başarmıştı. Venedikli elçiler, bir valinin biri sultana diğeri de valide sultana iki güzel Rus kızı verdiğini, cariyeler saraya gelince, çok kıymet verdiği ikinci karısı Hürrem Sultan’ın çok mutsuz olup, ağlayarak kendini yerden yere attığını anlatırlar. Kanunî bu gelişme üzerine kendine verilen kızı da sultana vermiş olan valide sultanın üzülerek cariyeyi geri alıp, bir valiyeye gönderdiğini, padişahın da aynı şekilde hareket ettiği rivayet edilir. Elçi bu cariyelerden birinin bile sarayda kaldığı takdirde, Hürrem Sultan’ı üzüntüsünden öleceğini de söyler.</p>
</body>
</html>
