<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_34"><span class="calibre8">Alaman Seferi</span></h2>

  <p class="normal1">Avusturya, meydan savaşlarındaki üstünlüğünden dolayı Osmanlı ordularının karşısına çıkmamış, sınırlarını küçük, orta ve büyük çaplı birçok kale yaparak koruma yoluna gitmişti. Bu kaleler Dalmaçya’dan başlayarak, Hırvatistan ve Batı Macaristan’a, oradan Kuzey Tuna’daki dağ şehirlerinden geçerek Transilvanya’ya kadar uzanmakta ve Osmanlılar’a karşı bir nevi askeri sınır, engel oluşturmaktaydı.</p>

  <p class="normal1">Ferdinand’ın 1531’de Budin’i kuşatması üzerine yeni bir sefere çıkıldı. Kanunî bu defa İspanya Kralı Şarlken’i hedef almıştı. Osmanlı kaynaklarında Alaman Seferi olarak geçen bu harekâtta 1532’de Viyana yakınlarındaki Güns Kalesi kuşatılıp, Şarlken’in gelmesi beklendi. Ancak ne Şarlken ne de Ferdinand geldi. Bunun üzerine kalenin fethinden sonra sonbaharın gelmesi sebebiyle İstanbul’a geri dönüldü.</p>

  <p class="normal1">Kanunî Sultan Süleyman, törenlerle İstanbul’a girdikten sonra bu seferi kutlamak için İstanbul’da büyük bir şenlik tertip ettirdi. Beş gün beş gece boyunca şehir donatılıp, Kapalıçarşı başta olmak üzere çarşı ve pazarlar açık tutulup, ziyafetler verildi.</p>

  <p class="normal1">1526-1532 yılları arasında Avrupa’da Mohaç Muharebesi, Birinci Viyana Kuşatması ve Kanunî’nin 1532’deki Alaman seferi üzerine 259 kitap ve broşür türü yayın yapıldı. Avrupa Türk tehlikesini ensesinde hissettikçe, Osmanlı’ya karşı ilgi de artıyordu.</p>
</body>
</html>
