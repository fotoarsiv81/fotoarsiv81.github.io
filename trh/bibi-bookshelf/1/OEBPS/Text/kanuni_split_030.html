<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_29"><span class="calibre8">Molla Kabız</span></h2>

  <p class="normal1">İsyanın bastırılmasından birkaç ay sonra Molla Kabız adlı birinin İslâmiyet aleyhindeki sözleri ortalığı karıştırdı. Molla Kabız, Hz. İsa’nın Hz. Muhammed’den üstün olduğunu savunuyordu. Bunun üzerine veziriazam devreye girdi. İbrahim Paşa, devrin meşhur âlimlerini bir araya toplayarak bu şahsın fikirlerini çürütmelerini istedi.</p>

  <p class="normal1">Molla Kabız 1527 Kasımı’nda Divân’a çağrılarak, “Anlat bakalım! Maksadın nedir?” denildi. Rumeli Kazaskeri Fenârîzâde Muhiddîn ve Anadolu Kazaskeri Kadri Çelebi de oradaydı. Molla Kabız, iddialarını tekrarlayarak “Elimizdeki Kur’ân’a ve ortadaki hadislere göre, Hazreti İsâ, Hazreti Muhammed’den üstündür. Bu iddiayı Kur’ân ve hadislerle delillendiririm” dedi. Ardından da, Kur’ân’dan âyetler okuyup birkaç hadis söyledi.</p>

  <p class="normal1">Veziriazam bunun üzerine kazaskerlerin cevap vermesini istedi. Kazaskerler Molla Kabız’a ne sordularsa cevabını aldılar. Molla Kabız’ın iddialarını çürütemediler. İbrahim Paşa, “Bu adamın iddiası şeriata aykırı ve yanlışsa, iddiasını ilmen çürütmeniz gerekir. Hiddetle, öfkeyle işi bitirmek ilme ve âlimlere yakışmaz” dedi. Kazaskerler yine öfkeyle mollanın öldürülmesini söyleyince, veziriazam kazaskerlerin Molla Kasım’la başedemeyeceğini anladı. Yapılan tartışmalarda Molla Kabız alt edilemeyince mollaya birşey yapılmadı.</p>

  <p class="normal1">Divân’ı kafes arkasından izleyen padişah Arz Odası’nda huzuruna çıkan vezirlerine, “Molla Kabız’ın iddiaları doğru değildir. Ama sizin mollayı bırakmanız da doğru değildir” dedi. Bunun üzerine İbrahim Paşa, “Ne yapalım? Kazaskerlerimizin mollaya karşı güçleri yetmedi. Hep öfkelenerek cevap verdiler. Gördük ki, bunlar cevap veremiyorlar, biz de mecbur olduk mollayı gönderdik” dedi. Kanunî, veziriazamın bu sözleri üzerine “İlim yalnız kazaskerlere münhasır değildir. Yarın şeyhülislâm ile İstanbul kadısını divâna çağırınız” diye emretti.</p>

  <p class="normal1">Çavuşlar gönderilerek yakalanan Molla Kabız hapse atıldı. Ertesi gün şeyhülislâm ve kadı geldi. Molla Kabız, Kur’ân’dan birkaç âyet ve birkaç tane de hadisi iddialarına delil olarak söyleyip, “Bu yüzden, bence Hz. İsâ, Hz. Muhammed’den daha üstündür” dedi. İbn Kemal, sakin sakin “Siz bu meselede yanılmışsınız. Bu âyet ve hadislerin manalarında incelikler vardır. Bunların manaları bildiğiniz gibi değildir. Bundan murad şudur, budur…” diye hakikati Molla Kabız’a anlattı.</p>

  <p class="normal1">Kazaskerler karşısında aslan kesilen Molla Kabız şeyhülislâma cevap veremedi. Bunun üzerine İbn Kemal, “Hakikatın ne olduğu açıkça belli. Buna bir sözün var mı? Yanlış inancından vazgeçip hakikati kabul eder misin?” dedi. Fakat Molla Kabız fikirlerinde inat edince şeyhülislâm kadıya dönerek, “Fetva tamam, Şer’an gereğini yapın” dedi. İstanbul Kadısı Sadi Çelebi, bunun üzerine mollaya “Doğru yola dönüyor musun” diye sordu. Molla Kabız ısrar edince, kadı da katline hükmetti. Fetva gereği Molla Kabız kafası kesilerek öldürüldü.</p>
</body>
</html>
