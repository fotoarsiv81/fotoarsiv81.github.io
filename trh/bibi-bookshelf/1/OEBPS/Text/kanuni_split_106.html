<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_104"><span class="calibre8">Siyasi Entrikalar</span></h2>

  <p class="normal1">Venedik Balyosu Bernardo Navagero’ya göre Kanunî Sultan Süleyman, küçük oğlu Cihangir’e bir defasında şöyle demişti: “Oğlum, Sultan Mustafa, Büyük Efendi olacak, sizin hepinizi ortadan kaldıracak”. Hürrem Sultan’ın artık tek amacı oğullarından birinin padişah olmalarını garantilemekti. Bunun için de önündeki en büyük engel Mahidevran’ın oğlu Şehzâde Mustafa’ydı. Şehzâde Mustafa’yı ortadan kaldırmak için damadı, Veziriazam Rüstem Paşa ile birlikte hareket ederek, önce şehzâdeyi Kanunî’nin gözünde şüpheli duruma düşürüp, daha sonra da 1553’de babasının gözleri önünde boğulmasına neden oldular. Hürrem Sultan, ölmeden önce oğullarının birinin padişah olduğunu göremese de Şehzâde Mustafa’yı ortadan kaldırarak İkinci Selim’in padişah olmasının yolunu açmıştı.</p>

  <p class="normal1">Şehzâde Mustafa’nın ölümü yeniçeriler ve halk arasında büyük mateme sebep olmuştu. Ancak Hürrem Sultan, Kanunî’yi tatlı diliyle etkileyerek havanın hükümdarın nezdinde kendisinin ve damadının aleyhine dönmesini engellemişti. Yeniçeriler, Şehzâde Mustafa’nın öldürülmesinde en büyük rolün Rüstem Paşa’da olduğunu düşündüklerinden veziriazama demediklerini bırakmamışlardı. Hürrem Sultan, Kanunî’ye gönderdiği bu mektubunda, “Ondan sonra benim devletim, iki gözüm, yoluna kurban olduğum, mutluluğum. Kulunuz Rüstem Paşa kulunuzdur. Şerefli bakışınızı üzerinden esirgemeyesiniz. Benim devletim, kimsenin sözüne uymayasınız. Hele şu cariyen Mihrimah’ın yüzü suyuna. Benim devletim, benim padişahım. Aziz başınız için ben cariyenin dahi hatırı için olsun, saadetli padişahım” demişti.</p>
</body>
</html>
