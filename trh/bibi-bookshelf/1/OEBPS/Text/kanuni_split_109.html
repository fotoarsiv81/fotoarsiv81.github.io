<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_107"><span class="calibre8">Hürrem Sultan’ın Ölümü</span></h2>

  <p class="normal1">Hürrem Sultan, daha önceki hasekilerin aksine 1542’de Manisa sancakbeyliğine gönderilen en büyük oğlu olan Mehmed’le beraber sancağa gitmemişti. Daha sonra iki oğlu sancağa vali olarak gönderildiğinde de İstanbul’dan ayrılmadı. Bu durumda sakat olan oğlu Şehzâde Cihangir’i İstanbul’da yalnız bırakmamak, oğullarından birini tercih etmemek ve Kanunî’yi yalnız bırakmamak isteğinin de etkisi vardı. Ancak sık sık oğullarını valilik yaptığı yerleri ziyaret ederek, şehzâdeleri yalnız bırakmadı. 1543’te Manisa’da Şehzâde Mehmed’i ve Konya’da Şehzâde Selim’i ziyaret etti. 1544’te kızı Mihrimah, damadı Rüstem Paşa ile birlikte Bursa’ya gitti. Ailesini orada topladı. 1547’de Şehzâde Cihangir’i yanına alarak Şehzâde Mehmed’in ölümünden sonra Manisa’ya gönderilen Şehzâde Selim’in yanında bir ay geçirdi. 1548’deki Azerbaycan seferi sırasında Edirne’ye batı hudutlarını ve bölgeyi muhafaza için görevlendirilen Şehzâde Selim’in ziyaretine gitti.</p>

  <p class="normal1">Venedik elçileri Navagero ve Trevisano’nun, 1553 ve 1554 yıllarına ait raporlarına göre bu yıllarda 50 yaşı civarında olan Hürrem Sultan, Kanunî Sultan Süleyman tarafından hâlâ çok sevilmekteydi ki bu dönemde gençlik yıllarından eser kalmamıştı. Elçilere göre Hürrem Sultan, Kanunî’nin hayatının en büyük aşkı, yol arkadaşı, resmî eşi ve sıradışı bir kadın karakterdi.</p>

  <p class="normal1">Hürrem Sultan, Şehzâde Mustafa’yı devredışı bıraktırarak oğullarının taht yolunu açmıştı. Ancak oğullarının tahta geçtiğini göremedi. Kanunî ile 1558’de Edirne’ye gittikleri zaman rahatsızlandı ve doktorların tüm müdahaleleri bir işe yaramadı. O dönemde İstanbul’da bulunan Mekkî, Hürrem Sultan’ın bir süredir sıtma ve kulunçtan ıstırap çektiğini söyler. İstanbul’a getirildikten kısa bir sonra da 1558 Nisanı ortalarında vefat etti. Cenazesi vezirlerin omuzunda Bâyezid Camii’ne getirilip, Şeyhülislam Ebussuud Efendi’nin imamlığında cenaze namazı kılındıktan sonra Süleymaniye Camii yanındaki türbesine defnedildi. Mekkî, Hürrem Sultan’ı çıldırasıya seven Kanunî’nin eşinin ölümüyle yüreğinin parçalandığını söyler<sup class="calibre9"><a href="../Text/kanuni_split_112.html#footnote-910-34" id="footnote-910-34-backlink">[34]</a></sup>.</p>
</body>
</html>
