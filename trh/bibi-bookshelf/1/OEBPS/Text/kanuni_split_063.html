<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_62"><span class="calibre8">Tımışvar’ın Fethi</span></h2>

  <p class="normal1">Küçük Kral Stefan Zapolya’nın iki vasisi Petroviç ve Keşiş Georg (Martinuzzi) arasında çıkan husumet, Erdel meselesini tekrar gündeme getirdi. Osmanlı yönetimi reşit olmayan ve sadece Erdel değil, Macar vasalı olarak kabul edilen küçük kralın temsilcisi olarak Varad Piskoposu Keşiş Georg’u kabul ediyordu. Georg her seferinde Kralicenin ve küçük kralın “ulu sultanın himayesinde sakin bir hayat sürdüklerini” temin ediyordu. Ancak Keşiş Georg, bölgeyi neredeyse bağımsız bir hükümdar gibi yönetiyordu. Kraliçe İsabella, bu durumdan kurtulmak istediyse de başaramadı.</p>

  <p class="normal1">Keşiş Georg, hem Türkler’i hem de Avusturyalılar’ı aynı anda idare eden bir politika izliyordu. Kraliçeye gerekli saygıyı gösterip, gönlünü alıyordu. Sonunda Kraliçe İsabella, İstanbul’a Keşiş Georg’u yanlışlıkla hain olarak suçladığını yazdı.</p>

  <p class="normal1">Keşiş Georg, Avusturya’nın düşmanlığından kurtulmak için 1551’de ilginç bir antlaşma yaptı. Kraliçe Silezya’daki bazı mülkler karşılığında hükümranlık hakkından vazgeçecekti. ve Macaristan tacının mirasçısı Stefan Zapolya, Opole ve Ratibor Düklüğü’ne getirilecekti. Kraliçe antlaşmayı önlemek için uğraştı ama başaramadı. Kolojvar’da oğlunun tahttan feragat ettiğini ilân edip, Kosice’ye geçti.</p>

  <p class="normal1">Keşiş Georg hizmetleri karşılığında kardinallik ve Erdel’deki en yüksek mevkiyi elde etmişti. Erdel, Avusturya hakimiyetine geçmek üzereydi. Bu yüzden müdahale zorunlu olmuştu. Rumeli Beylerbeyi Sokollu Mehmed Paşa, Avusturyalılar’ı bölgeden çıkarmak için harekete geçti. Avusturyalılar bu arada Lippa, Solimos, Beçe, Beçkerek, Tımışvar gibi kaleleri işgal etmişlerdi. Sokollu Mehmed Paşa, dört gün süren bir kuşatmadan sonra Beçe şehrini aldı. Ardından Beçkerek, Çanad ve diğer kaleler birer birer elegeçirdi.</p>

  <p class="normal1">Avusturya Kralı Ferdinand, Osmanlı kuvvetlerinin karşısına çıkmadığı gibi, Keşiş Georg’un karşı durmasını istiyordu. Keşiş Georg ise Avusturya’dan aynı şeyleri bekliyordu. Osmanlı yönetimini ise “yüzünün ak” olduğuna ikna etmeye çalışıyordu.</p>

  <p class="normal1">Keşiş Georg sonunda Avusturya kuvvetleriyle beraber hareket edip, Lippa’yı, Çanad, Mako ve diğer kaleleri işgal etti. Sonunda Avusturyalılar’dan mükâfatını öldürülerek aldı.</p>

  <p class="normal1">Osmanlı yönetimi bu dönemde yüzünü İran’a çevirmişti. Ancak Banat bölgesi önemliydi ve geri alınması gerekiyordu. Sefer mevsimi gelince 1552’de Vezir Kara Ahmed Paşa, Budin Beylerbeyi Hadım Ali Paşa, Sokollu Mehmed Paşa ve Silistre Sanakbeyi Mehmed Rareş komutasındaki birlikler Tımışvar’a doğru yola çıkıp, Tımışvar önlerine geldiler. 32 günlük bir kuşatmadan sonra Tımışvar fethedildi. Ardından Lippa ve Solimos Kalesi teslim oldu. Dregely Kalesi ele geçirildi.</p>

  <p class="normal1">Osmanlı’ya karşı harekete geçen Avusturya kuvvetleri Budin Beylerbeyi Hadım Ali Paşa karşısında mağlup oldular. Ardından Solnuk Kalesi alındı. Havalar fazla soğumadığı içir yeni hedef Eğri olarak belirlendi. 10 Eylül 1552’de Eğri kuşatıldı. Eğri kuşatmadan önce gerekli savunma tedbirlerini almıştı. Kale komutanı Stefan Dobon ve kaledekilerin canla başla Eğri’yi savunmalarıyla Eğri fethedilemedi. Havanın soğuyup, yağışların artması üzerine 18 Ekim’de kuşatmaya son verildi.</p>

  <p class="normal1">Eğri’de zafer kazanmaya alışmış Osmanlı kuvvetlerinin başarısız olması zamanla efsaneleştirildi. Şehirdeki kadınların kahramanlığı sayesinde kuşatmanın başarısız olduğu söylenirse de bu doğru değildir. Müdafaada görev alan kadın sayısı çok azdı. Bu konuyu işleyen Gârdonyi’nin romantik ve duygusal vatanperverlik örneği verdiği “Eğer Yıldızları” adlı romanı, Macaristan’da bir dönem her okulda okunması zorunlu olan bir kitap olduğu için Macarlar’ın bir kısmında Türkler’le ilgili olumsuz düşüncelerin yayılmasına sebep olmuştur.</p>

  <p class="normal1">Avusturyalılar savaş istemiyordu. Gönderilen elçi Avusturyalı Busbecq önce mütarekeyi 6 ay, sonra da antlaşmayı 7 yıl uzattı.</p>
</body>
</html>
