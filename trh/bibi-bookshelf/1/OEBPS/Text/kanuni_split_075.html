<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_74"><span class="calibre8">Mihrimah Sultan</span></h2>

  <p class="normal1">Rüstem Paşa’nın karısı olan Mihrimah Sultan, Kanunî’ni ile Hürrem Sultan’ın kızıdır. 1522’de doğan Mihrimah Sultan, Rüstem Paşa ile evlendirildikten sonra Şehzâde Mustafa’nın öldürülmesi için annesi ve kocası ile birlikte çalışmıştı. Daha sonra annesiyle beraber erkek kardeşi Bâyezid’in padişah olabilmesi için uğraştı. Annesinin 1558’de ölümünün ardından onun yerini aldı ve babası sık sık kızına akıl danıştı. Taht mücadelesinde Şehzâde Bâyezid’i tutuyordu. Ancak Şehzâde Bâyezid’ın isyanı üzerine Şehzâde Selim taraftarı oldu. 1561’de kocasını kaybetti. Kendisi de 1578’de vefat ederek, Süleymaniye’ye gömüldü. Edirnekapı ve Üsküdar’da iki cami yaptırmış ve Mekke’ye su getirtmişti.</p>

  <p class="normal1">Mihrimah Sultan, annesi Hürrem sultan gibi devlet işlerinde rol oynamış, hatta annesi gibi tahta yeni çıkan Lehistan (Polonya) Kralı İkinci Sigismund ile mektuplaşmıştı. Kral tahta çıktığında şu mektubu göndermişti<sup class="calibre9"><a href="../Text/kanuni_split_112.html#footnote-910-16" id="footnote-910-16-backlink">[16]</a></sup>:</p>

  <p class="normal1">“Kral hazretlerinin şerefli bilgisine şöyle sunula ki; Babanızın ölüm haberi duyuldu. Emir takdirin! “İnna li’llah ve inna ileyhi râci’ûn/Biz Allah’a aidiz ve sonunda ona döneceğiz<sup class="calibre9"><a href="../Text/kanuni_split_112.html#footnote-910-17" id="footnote-910-17-backlink">[17]</a></sup>” âyeti ile iş yapasınız. Padişahlığınız mübarek olsun. Âmin, kulların Rabbi için. Duyulduğunda kalbimizde neşe ve sevinç meydana geldi. Paşa hazretlerinin musahibi olan, bu kulluk mektubunu taşıyan bizim Hasan Ağa, dostluk mektubu ile birlikte şerefli ayak toprağınıza gönderildi. Varması nasib olduğunda sınırsız lütfunuzdan rica ve niyaz edilir ki, şerefli ayak toprağınıza vardığında bekletmeyip bu tarafa gönderilmesine lütuf ve yardım edile. Baki, daima ömür ve devlet ayakta kalsın ve daim olsun, Kulların Rabbi için.</p>

  <p class="sagnormal"><span class="calibre2">Zayıf ve Değersiz</span></p>

  <p class="sagnormal"><span class="calibre2">Hanım Sultan”</span></p>

  <div class="clrb"></div>

  <p class="normal1">Kralın elimizde bulunmayan cevabi mektubuna karşılık ise Mihrimah Sultan bazı hediyeler ile birlikte şu mektubu göndermişti:</p>

  <p class="normal1">“Yüce Allah kral hazretlerinin ömrünü ve devletini artırsın, bir gününü bin eylesin. Bu değersizin arzı şudur ki, muhabbet ve dostluk mektubunuz vardığında, sınırsız haz duyduk ki, dille anlatılması ve kalemle yazılması mümkün değildir. Yüce manasında, sağlık ve selametiniz açıklanmış, bu içten dostunuza olan muhabbet arzunuz ve âlemlerin sığınağı olan pâdişah hazretlerine olan dostluğunuz bildirilmiş ki, anlatılması mümkün değildir. Uzun ömürlü olup, daima neşeli ve sevinçli olmaktan geri kalmayasınız. Şerefli mektubunuzda olan dostlukları ve annem Haseki Sultan’ın kulu Hasan Bey’in bildirdiği dostlukları cana minnet bilip, padişah hazretlerine, kocam Rüstem Paşa –Allah işlerini kolaylaştırsın- hazretlerine arzettikten sonra âlemin sığınağı padişah hazretleri o kadar haz duymuş ki, anlatılması mümkün değildir diye eşim Rüstem Paşa mektubunda söylemiş. Padişah hazretlerinin dilinden nakletmiş ki: “Elçisi gelip bu kadar dostluk ve muhabbet haberini nakletti. Bildim ki, babası ile iki kardeş gibi idik, oğlu da benim ile dost oldu. Bundan sonra baba oğul gibi olalım” demiş. Ayak toprağınıza adı geçen Hasan Bey ile şerefli ferman gönderildi. Kral hazretlerine arzuhal budur ki, padişah yanında her ne konu olsa, ben ve kocam da minnet edip, sizleri her zaman padişah yanında hayır ile analar. Bu dostluğa dayanarak, bohçası ile birlikte, iki elbise ve gömlek uçkuru ile altı tane el sileceği ve bir tane el yüz havlusu gönderildi, her ne kadar sultanıma layık değilse de. Baki, daima ömür ve devlet devam etsin, Kulların Rabbi için.</p>

  <p class="sagnormal"><span class="calibre2">Önemsiz ve Değersiz</span></p>

  <p class="sagnormal"><span class="calibre2">Hanım Sultan”</span></p>

  <div class="clrb"></div>
</body>
</html>
