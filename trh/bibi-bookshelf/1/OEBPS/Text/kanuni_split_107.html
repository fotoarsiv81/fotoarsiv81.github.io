<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_105"><span class="calibre8">“Şah’ın Ailesini Esir Alamadığına Üzüldüm”</span></h2>

  <p class="normal1">Mağlup hükümdarların ailesinden esir alınan kadınlar, Osmanlı tarihçilerinin en çok üzerinde durdukları konulardandı. Böyle bir durum düşman hükümdarın bırakın ülkesini, kendi ailesini bile koruyamadığını gösterdiği için önemli bir zafer işareti olarak ele alınırdı. Nitekim Çaldıran Savaşı’nda Taçlu Hatun’un esir alınması savaşın en parlak neticelerinden biri gibi ele alınmış ve yıllar sonra bile dilden dile anlatılmıştı. Çaldıran Muharebesi’nden 54 yıl sonra 1568 Şubatı’nda Edirne’ye gelen Safevî Elçisi Şahkulu Han, kendini büyük bir törenle karşılayan Osmanlı askerlerini küçümsemek için “Vallah ki bu askerin süsleri ve gösterişi düğün halkına benzer” dediğinde hazır cevapçılığı ile meşhur Şemsi Ahmed Paşa, “Belli, Çaldıran’dan Taçlu Hanım’ı gelin getiren bu askerdi” demişti.</p>

  <p class="normal1">Hürrem Sultan da 1553-1554 Nahcivan Seferi sırasında Kanunî’ye yazdığı mektubunda hükümdara olan hasretini belirttikten sonra İstanbullular’ı memnun edecek, şahın ailesinden bir kadın veya erkeğin esir edilmesi gibi bir zafer işaretinin olmamasına üzüldüğünü belirtmişti. Tâbi böyle bir zafer işareti sefer sırasında öldürülen Şehzâde Mustafa’ya üzülen halkın düşüncelerini etkileyeceği için Hürrem Sultan açısından önemliydi<sup class="calibre9"><a href="../Text/kanuni_split_112.html#footnote-910-32" id="footnote-910-32-backlink">[32]</a></sup>:</p>

  <p class="normal1">“Canımın parçası saadetli sultanım hazretlerine içten ve gönülden, binlerce türlü hasret ve arzularla binbir dua ve senalar edip, yüzümü şerefli ayak toprağına sürüp, mübarek şerefli elinizi öperim. Benim iki gözüm, yoluna kurban olduğum, devletim, padişahım. Umulur ki, ben çaresiz cariyenizin büyük arzusu kabul buyurula. Benim devletim, benim saadetim, sultanım. Mübarek sağlığınız nasıldır? Mübarek başınız ve bütün azalarınız ve mübarek ayağınızdan nasılsınız? Şimdilik benim devletim, benim sultanım, tam sağlık üzeresinizdir. Benim iki gözüm, devletim, padişahım. Yüce Allah hazretinden dileğim budur ki, hazret-i Allah şerefli vücudunuzu bütün hatalardan ve belalardan saklayıp, daima Allah’ın korumasında olup, Nuh gibi ömür süresiniz, inşallah! Benim padişahım ve benim canımın parçası, saadetli padişahım, gözümün nuru, gönlümün eğlencesi, benim dünyalar kadar hasretim, varlığım, padişahım. Eğer sultanım, hasret elemiyle ciğeri kebap ve ayrılık kederiyle gözü yaşla dolmuş çaresiz cariyenin halini sorarsa, Allah bilir ki, benim saadetim, zamanınım tümü gam ile geçip, ayrılığından vücudum sızlar oldu. Benim devletim, benim padişahım. Allah bilir, ne diyeyim. Yüzünü öyle bir göresim gelmiştir ki, anlatmak mümkün değildir. Benim sultanım, Allah bilir ki, gece gündüz ayrılığın, hasretin ateşine yanıp yakılırım. Allah bilir ki, benim devletim, bir an rahatlığım yoktur. Mübarek ayağınızın toprağından ayrı halim kötüdür. Benim padişahım, benim devletim. Bundan sonra Cihangir Şah’ımın gözlerinden öperim. Sonra benim saadetim, hanım. Peyk türlü arzu ile yüzler sürüp şerefli ayağınızın toprağını öper. Hüma Şah Ayşeciğim de, Peyk Kadın da şerefli ayağınızın toprağına yüz sürerler. Umulur ki, kabul oluna. Benim devletim, ondan sonra, sultanım, şehrin durumundan sorulursa, Allah’a hamdolsun emniyet üzere olup can u dilden sultanıma dualar edip, bütün âlem sultanımı arzular. Benim devletim, daha ne demek lazım. Ve’s-selam.</p>

  <p class="sagnormal"><span class="calibre2">Değersiz Cariyen.</span></p>

  <div class="clrb"></div>

  <p class="normal1"><span class="idebold">Sağ yanında:</span></p>

  <p class="normal1">Benim devletim, benim sultanım. Şimdilik şehirde müjdeci geliyor diye bir velvele vardır. Cümle âlem şehir şenliğine hazırlanıyor. İki üç gün kadar yakın kalmıştır ki, müjdeci şehire gire. Şehir süslenir diye hazır beklerler. Bilmem elin sözü müdür, yoksa gerçek midir? Onu bilemedik. Şimdi, devletlim, benim sultanım, gerçekten müjdeci gelirse, benim sultanım, nasıl siz kendiniz devletle Halep’te kışlarsınız. Benim sultanım, ondan sonra şahın erkeği kadını tutulmadı. Arada bir şey yoktur. Şimdi o yok, bu yok, müjdeci gelmesi hiç kimseye hoş gelmez. Benim sultanım, benim devletim, eğer ben cariyen dolayısıyla gönderirseniz, hemen Bâyezid’e varayım diye şimdi dahi gitmem. Varmaktan bile usandım. Tek yüce Allah bana mübarek yüzünü göstersin. Benim padişahım, benim arzum padişahımdır. İnşaallah gönül hoşluklarıyla yüzümü ayağınızın şerefli toprağına sürmeyi Allah nasip ede! Benim sultanım, ondan sonra benim saadetli padişahım, şimdi müjdeci gelmek kimin tedbiriyle oldu. Bütün âlem buna şaşırmıştır ki, acaba padişah hazretleri Halep’te kışlamak için mi müjdeci gönderir diye şehirde bir velveledir gider. Şimdi sultanım, eğer dersen ki ben cariyen için dilek diledim, vaktiyle dedim.</p>

  <p class="normal1"><span class="idebold">Sol üst tarafında:</span></p>

  <p class="normal1">İnşaallah sultanım, hazret-i Allah çabucak o mel’unun şansını sona erdirmiş ola. Hazret-i Allah onu Karun gibi yerlere geçirip helak ede. Allah aşkına olsun, padişahım eğer çıktıysa elden ne gelir. Eğer çıkmadıysa şerefli başınızı göndermeyesiniz. Benim padişahım, şimdi bir ulu aziz şöyle haber gönderdi ki: “Padişah hazretleri bu yıl gitmese iyi idi. Madem gitti, Allah’ın emri böyle idi, durmadı. Asker gitmekle, at, davar gitmekle Yüce Allah üzerinde çok çok kazayı belayı savdı. Allah’ın yardımıyla bundan sonra zafer fırsatı padişahındır. Gam, sıkıntı çekmesinler. Her sıkıntının bir sevinci olur. İnşaallah bundan sonra sevinçlikler ola” diye buyurdular. Benim sultanım bu şekilde bilesiniz”.</p>

  <p class="normal1"><span class="idebold">Arkasında:</span></p>

  <p class="normal1">Ondan sonra benim devletim, iki gözüm, yoluna kurban olduğum, mutluluğum. Kulunuz Rüstem Paşa kulunuzdur. Şerefli bakışınızı üzerinden esirgemeyesiniz. Benim devletim, kimsenin sözüme uymayasınız. Hele şu cariyen Mihrimah’ın yüzü suyuna. Benim devletim, benim padişahım. Aziz başınız için ben cariyenin dahi hatırı için olsun, saadetli padişahım”.</p>
</body>
</html>
