<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_64"><span class="calibre8">Şehzâde Mustafa’nın Öldürülmesi</span></h2>

  <p class="normal1">Kanunî Sultan Süleyman dönemi askeri ve siyasi açıdan Osmanlı tarihinin en parlak devirlerinden biri olduğu kadar entrikaları ve skandalları açısından da çok konuşulan bir dönemdir.</p>

  <p class="normal1">Kanunî Sultan Süleyman’ın beş oğlunun en büyüğü olan Şehzâde Mustafa, 1515 yılında babasının Manisa Sancakbeyliği zamanında doğdu. Annesi Mahidevran Hatun’du. Dedesi Yavuz Sultan Selim’in ölümü üzerine 1520 yılında babasıyla birlikte İstanbul’a geldi. Babaannesi Hafsa Sultan’ın 1533’teki ölümüne kadar İstanbul’da sarayda kaldı. Burada iyi bir eğitim almıştı. 1533’te Manisa Sancakbeyliği’ne tayin edildi.</p>

  <p class="normal1">Venedik Elçisi Pietro Bragadin, daha dokuz-on yaşlarındayken, Şehzâde Mustafa’nın olağanüstü yetenekli olduğunu, bir savaşçı olacağını, yeniçeriler tarafından çok sevildiğini ve büyük işler başardığını şöyle rapor etmişti:</p>

  <p class="normal1">“Mustafa adındaki oğlu çok akıllı, büyük bir savaşçı olacağı söyleniyor. Yeniçeriler kendisini çok seviyor, çok büyük kahramanlıklar yapıyormuş, çok cesurmuş. Bir gün İbrahim Paşa ve Sultan birlikte yemek yerken oğlu yanlarına gitmiş; babası kalkmış oğluna saygı gösterisinde bulunmuş, şehzâde sofraya oturtulmuş, üç adet tahta kaşık getirmişler. Sultan birini almış ve İbrahim’e vermiş, yemeğe başlamışlar, oğlunun öylece oturduğunu görünce Sultan bir kaşığı da alıp ona vermiş. “Mustafa Paşa, buyurun, yiyin,” demiş; Mustafa kaşığı almış, kırmış ve yere atmış. İbrahim şöyle demiş: “Mustafa Bey’im, sen Sultan kaşığı önce bana verdi diye böyle yaptın. Halbu ki senin ve Sultan’ın kulu olduğumu bilmiyor musun?” O da şöyle cevap vermiş: “Bu nasıl kulluk, sen her gün babamla birlikte yiyorsun ve benden önce kaşığı ele alıyorsun.” Sultan, Mustafa’yı çok severmiş. Bir başka gün Sultan İbrahim’e çok sayıda mücevherlerle dolu at malzemesi ve başka şeyler göndermiş. Şehzâde Mustafa bu durumu öğrenince, İbrahim’den kendisine de aynı şekilde yapılmasını istemiş; durumu anlayan İbrahim bunlardan ona da göndermiş ve şöyle demiş: “Sakla bunları, çünkü Sultan senin de bunlardan istediğini öğrenirse, tekrar sana da gönderir.</p>

  <p class="normal1">Şehzâde Mustafa eğer yaşarsa Osmanlı’da çok şey yapacağa benziyor. Büyük sultanın ise kendine hiç bakmadığı, çok uzun yıllar yaşayamayacağı söylentileri var”.</p>

  <p class="normal1">Venedik Elçisi Daniello Ludovisi de 1534’te Şehzâde Mustafa’nın öne çıktığını açıkça ifade eder: “Türk Beyi’nin yaklaşık 16 yaşlarında bir oğlu var. Diğer üç oğlundan daha büyük ve adı da Mustafa. Manisa Sancağı Mustafa’nın iyi ve cömert bir insan olduğu söyleniyor. Yanında Arnavut kökenli annesi ile birlikte yaşıyor. Sultanın diğer oğulları ise hâlâ sarayda yaşıyorlar”.</p>

  <p class="normal1">Şehzâde Mustafa, Manisa sancakbeyliği sırasında şairleri ve âlimleri himayesi altına aldı. Halka, ulemaya ve askerlere karşı cömert oldu. Şehzâde hemen herkes tarafından sevilerek saltanatın varisi olarak görüldü.</p>

  <p class="normal1">Şehzâdenin bu şekilde geniş bir nüfuza sahip olması ve değişik halk kesimlerinden destek görmesi, ileriki dönemde oğullarının saltanat şansını azaltacağını düşünen Hürrem Sultan’ı çok huzursuz ediyordu. Bu dönemde veziriazam olan Makbul İbrahim Paşa’nın Şehzâde Mustafa’yla yakın dostluğu ve sık sık yazışmaları da Hürrem Sultan’ı iyice çileden çıkarmıştı. Hürrem Sultan’ın da etkisiyle Veziriazam Makbul İbrahim Paşa öldürüldü. Böylece Şehzâde Mustafa İstanbul’daki en büyük destekçisini kaybetmişti.</p>

  <p class="normal1">Hürrem Sultan bu arada kızı Mihrimah Sultan’ı evlendirdiği Rüstem Paşa’yı ikbal merdivenlerinden çıkararak, Şehzâde Mustafa’ya karşı önemli bir müttefik buldu.</p>

  <p class="normal1">Kanunî Sultan Süleyman, yaşı ilerleyip, veliahtlık çekişmesi artınca Hürrem Sultan’ın da tesiriyle Şehzâde Mustafa’yı saltanat merkezine daha yakın olan Manisa sancakbeyliğinden alarak yerine Şehzâde Mehmed’i tayin etti. Şehzâde Mustafa’yı da Amasya’ya gönderdi. Ancak Şehzâde Mehmed’in bir yıl sonra 1543’teki beklenmedik ölümü Şehzâde Mustafa’yı tekrar şanslı duruma getirdi.</p>

  <p class="normal1">Kanunî Sultan Süleyman 1548 yılında Van üzerinden İran seferine giderken Şehzâde Mustafa, babasını Sivas’ta karşılayarak, babasının elini öptükten sonra geri dönmüştü. Hürrem Sultan, Şehzâde Mustafa’nın gittikçe artan nüfuzunun önüne bir türlü geçemiyordu. Kaynana ve damat elele vererek, Şehzâde Mustafa’ya karşı yoğun bir karalama kampanyasına giriştiler. Şehzâdeyi padişaha kötüleyip gözden düşürmeye çalıştılar. Aslında onların tavırlarından şehzâdenin de haberi vardı. Rivayete göre, Hürrem Sultan’ın hediye olarak gönderdiği kaftanı kölelerinden birisine giydirmesi ve kölenin oracıkta ölmesi şehzâdenin durumun ciddiyetini daha iyi kavramasını sağlamıştı.</p>

  <p class="normal1">Şehzâde böyle endişeler taşıdığı için Erzurum Beylerbeyi Ayas Paşa’ya ve başka valilere mektuplar yazarak çevresini genişletmeye çalıştı. Ayas Paşa’ya gönderdiği mektubunda kendisinin büyük evlat olduğu için babasından sonra tahta çıkması gerektiği, devlet tecrübesi, yetenek ve metanet itibarıyla kardeşlerinden üstün olduğunu ve eğer padişah olursa büyük babası gibi adaletten ayrılmayacağını, ülkeyi en iyi şekilde refaha kavuşturacağını söylüyor ve bu konuda ondan yardım istiyordu. Ayas Paşa ise cevabi mektubunda, “Şehzâdenin davasında haklı olduğunu, kendisi için verebilecek bir başı olduğunu ve bunu er veya geç feda etmekten çekinmeyeceğini” yazmıştı.</p>

  <p class="normal1">Gürcüler, 1549’da Erzurum’a kadar ilerleyip Musa Paşa’yı şehid ettiklerinde, Şehzâde Mustafa durumu merkeze bildirerek yardım istedi. Şehzâdenin şöhret kazanmasını istemeyen Rüstem Paşa istenilen yardımın yapılmasını engelledi. Rüstem Paşa, Ahmed Bey’i şehzâdenin faaliyetlerini yakından incelemesi için beylerbeyi ünvanını vererek Amasya’ya gönderdi. Amasya’ya gidince Şehzâde Mustafa’nın ne kadar sevilen ve istenen birisi olduğunu gören Ahmed Paşa, kızı Fatma Sultan’la evlenerek şehzâdenin tarafına geçti.</p>

  <p class="normal1">Mahidevran Sultan, Amasya’da Şehzâde Mustafa’ya yol gösteriyor, oğlunu korumak için çabalıyordu. Yanında bulunarak şehzâdeyi zehirlenmekten korumak için sürekli tetikte bekliyordu. Şehzâde Mustafa da annesine karşı büyük saygı ve hürmet besliyordu.</p>

  <p class="normal1">Şehzâde Mustafa’nın 1553’te, yani öldürüldüğü yılda raporunu sunan ise Venedik elçisi Bernardo Navagero şehzâdenin herkes tarafından ne kadar çok sevildiğini ve veliaht olmasının ne kadar arzulandığını şu şekilde anlatır:</p>

  <p class="normal1">“Bir beyin ölümünden sonra yerine bey olarak bir şehzâde seçilir. Kendisinin sultan olmasını isteyen şehzâdelerin ilk yaptığı şey ise yeniçerilerin sevgisini kazanmaktır. Bu sevgi de onlara bazı armağanlar, paralar vererek ve yapmak istediklerini, kahramanlıkları açıklayarak mümkün olur.</p>

  <p class="normal1">Türk Beyi’nin ilk çocuğu olan Mustafa da şu anda bunu yapmaya çalışmaktadır. Kendisi, saydığım iki şekilde, yani parayla ve yapmak istediği kahramanlıklarla, kendisinden önceki sultanlardan daha başarılı olacağını kanıtlayarak sadece yeniçerilerin değil bütün Müslümanlar’ın sevgisini kazanmayı başarmıştır.</p>

  <p class="normal1">Herkes onu çok seviyor ve herkes babasının yerine tahta çıkmasını istiyor. Yeniçerilerin de onun hükümdar olmasını istedikleri çok açık. Bey’in bütün kullarının arzusu da bu. Çünkü ilk oğlu olmasının yanısıra çok dürüst, cömert ve cesur olması da herkesin onu istemesi için yeterli sebepler. Topraklarına gelen her yeniçeriye, Sultan’ın kullarına, sadece çok iyi davranmakla, onları misafir etmekle kalmıyor, aynı zamanda çok güzel armağanlar da sunuyor. İşte sahip olduğu namı da böyle kazanmış. Her ihtiyaçları için yeniçeriler kendisine rahatça başvurabiliyorlar ve onun idaresinden bugüne kadar kimse Sultan’a şikayetçi olmamış.</p>

  <p class="normal1">Babasına sık sık armağan olarak güzel atlar gönderiyor. Babasına ayrıca birkaç bin düka da gönderiyor ve bunu seve seve yaptığı çok belli.</p>

  <p class="normal1">Şimdiye kadar babasına karşı hiçbir ters harekette bulunmamış. Hem de başka bir kadından olan diğer kardeşlerinin babasına yakın olduklarını bildiği, hatta biri sarayda yaşadığı halde. Bu konuda çok ılımlı.</p>

  <p class="normal1">Söylediğim gibi herkes babasının ardından Şehzâde Mustafa’nın hükümdar olmasını bekliyor ve istiyor. Ancak değişik olaylardan dolayı şans Şehzâde Selim tarafına da düşebilir”.</p>

  <p class="normal1">Venedik Elçisi Navagero, Hürrem Sultan ile Rüstem Paşa’nın Şehzâde Mustafa’yı engellemek için neler yaptıklarını da şöyle anlatır:</p>

  <p class="normal1">“Sultan’ın çok sevdiği annesinin planları ve çok yetkili olan Rüstem’in planları da bu doğrultuda. Yani Sultan’ın ölümünden sonra Selim’in Padişah olmasını desteklemek için şimdi planlar yapıyorlar. Bu yüzden Paşa en önemli mevkilere kendine yakın, onun emrinde olan kişileri yerleştiriyor. Sancak, hem yeniçeri ağasını yerleştirdiği, hem de kardeşini deniz kaptanı mevkilerine çıkardığı gibi. Paşa deniz kaptanı olan kardeşinin görevden alınmaması için büyük çaba gösteriyor. Bu mevkiden kardeşini alsa bile yerine çok güvendiği başka birini koyacak. Çünkü Mustafa’nın tahta çıkmasını engellemek için bir donanma ile onun yolunu kesmekten daha iyi bir şey yok.</p>

  <p class="normal1">Sultan Selim, İstanbul’a çok yakın. Hayatta kalmayı başarırsa, annesi de ölmezse, Paşa da hazinenin ve Sultan’ın kasasının sahibi olarak, kaza eseri bir ölüm ile Sultan Selim’i tahta oturtmak onlar için pek de zor olmaz. Herşeyi elde eden para aracılığı ile insanların kalbindeki Sultan Mustafa sevgisini kısa sürede silip atabilir. Bu şekilde kendisi de tahtı elinde tutmaya devam etmiş olacaktır. Ancak Mustafa’nın öldürülememesi durumunda ise Mustafa, hak ettiği tahta çıkmak ve çıktıktan sonra da kaybetmemek için elinden geleni yapacaktır.</p>

  <p class="normal1">Sultan’dan sonra tahta çıkan kim olursa olsun, herkesin bir korkusu var. Bunu Türkler de söylüyor: Bu taht meselesi oldukça kanlı olacağa benziyor ve bunun felaketlerinin başı olduğunu düşünüyorlar. Bu konu ile ilgili olarak Sultan’ın kimi taht için tercih ettiğini anlamak kolay değil çünkü hepsi onun oğlu ama yanında her zaman Rus karısı var ve bu kadın kendi oğullarını hep ön plana çıkarıp, sürekli Mustafa’yı kötülüyor”.</p>

  <p class="normal1">Gelişmelerin günden güne kendi aleyhlerine gittiğini gören Rüstem Paşa, gizlice şehzâdenin mührünü kazıttı. Şehzâde Mustafa’nın ağzıyla İran Şahı Tahmasb’a bir mektup yazdı. Sahte mektupta, şehzâde “padişah olması halinde Şah Tahmasb ile yakın bir dostluk kuracağını bildiriyor ve Şah’ın güzel kızı Feride ile evlenmek istediğini” söylüyordu. Rüstem Paşa, şehzâde adına yazdığı sahte mektubu Vastan Mutasarrıfı Zeynel Bey vasıtasıyla İran şahına gönderdi. Şahın cevaben şehzâdeye yazmış olduğu mektubu da aynı yolla ele geçirdi. Rüstem Paşa çok büyük bir koz yakalamıştı. Gerektiğinde bu sahte mektupları padişaha gösterecek ve şehzâdenin sonunu hazırlayacaktı.</p>

  <p class="normal1">Ancak, Kanunî Sultan Süleyman’ı şehzâdenin aleyhine çeviren gelişmeler 1552 yılında Rüstem Paşa’yı İran Seferine gidecek ordunun başına getirmesiyle başladı. Bu Rüstem Paşa için de Anadolu’nun durumunu görmesi ve padişaha bildirebilmesi için müthiş bir fırsattı. Rüstem Paşa ordusuyla sefere çıkıp Anadolu’ya gelince, mevsim kış olduğu için, güya orduya destek sağlamak için Ankara, Kayseri, Ereğli, Aksaray gibi şehirlerde nabız yoklamaya başladı. Sonuç Rüstem Paşa için ürkütücüydü. Anadolu’da hemen herkes cömertliği ve mertliği ile tanınan Şehzâde Mustafa’yı destekliyordu. Halkın bu yoğun sevgi seli eskiden beri Şehzâde Mustafa’yı isteyen orduya da sıçramıştı. Askerler arasında, altmış yaşına gelen Padişahın artık kocadığı, zaten son on yıldır ordunun başında sefere dahi çıkamadığı, yerini bu işi gerçekten hak eden Mustafa’ya bırakarak ömrünün kalan kısmını Dimetoka saraylarında ibadetle geçirmesi gerektiği konusunda dedikodular yayılmaya başladı. Bazı Yeniçerilerin Rüstem Paşa’nın emirlerine karşı gelerek Amasya’ya gidip şehzâdeye itaatlerini bildirmeleri ve hediyelerle geri dönmeleri veziriazamı iyice kızdırdı.</p>

  <p class="normal1">Bu arada ordu arasında ikinci bir dedikodu daha yayıldı: Şehzâde Mustafa’ya, saltanata giden tek engelin Rüstem Paşa olduğu ve hazır ayağına gelmişken onun başını keserse işin çok kolayca hallolacağı şeklinde telkinler yapıldığıydı. Bu dedikodu Rüstem Paşa’yı o kadar korkuttu ki, hemen bir adamını İstanbul’a göndererek meydana gelen olayları ayrıntısıyla Kanunî’ye iletti. Bu arada daha önce Şah Tahmasb’a yazdığı sahte mektupları da Şehzâde Mustafa’nın aleyhine delil olarak gönderdi. Artık, Kanunî Sultan Süleyman tamamen oğlunun aleyhine dönmüştü. Özellikle, “Padişahın kalan ömrünü Dimetoka saraylarında ibadetle geçirmesi gerektiği” şayiası kendisini çok üzmüştü. Acaba kendisi de büyükbabası İkinci Bâyezid’in akıbetine mi uğrayacaktı? İkinci Bâyezid tahttan indirilerek Dimetoka Sarayı’na gönderilmiş ancak yolda aniden ölmüştü. Bu dedikodular ve düşünceler ihtiyar padişahı derinden yaralamıştı. Bunun üzerine büyük sultan kararını verdi; sefere kendisi çıkacaktı. Böylece herkese ihtiyarlamadığını, hâlâ sefere çıkabilecek ve düşmanlarını alt edebilecek gücü olduğunu gösterecekti. Muhtemelen yola çıkmadan önce Şehzâde Mustafa, yani tahtına göz diken evladının ölüm fermanını da kafasında vermişti.</p>

  <p class="normal1">Kanunî Sultan Süleyman derhal Rüstem Paşa’yı geri çağırarak seferin ertesi yıl bizzat kendi idaresinde yapılacağını bildirdi. Şehzâde hakkında vermiş olduğu kararın ortaya çıkmaması için de, olgun bir siyaset adamı olduğunu kat kat ispatlarcasına: “Katiyyen Mustafa Han’ım böyle bir şey yapmış ola. Hele ki benim devr-i saltanatıma kastetmek niyetiyle asla. Bu kendileri isteyip de yapamayan fesatçıların şehzâdeye ithamıdır” diyerek Mustafa’nın ve taraftarlarının olası her hangi bir tepkisinin de önüne geçti.</p>

  <p class="normal1">Böylece nihai kararını veren padişah, 28 Ağustos 1553’te ordusuyla Üsküdar’dan hareket etti. Ordu 5 Ekim’de Konya Ereğlisi yakınındaki Aktepe denilen mevkide konakladı. Padişahın yanında Şehzâde Cihangir ve yolda orduya katılan Şehzâde Selim bulunmaktaydı. Kendisine orduya katılması talimatı verilen Şehzâde Mustafa, babasının kendisiyle ilgili düşüncelerinden habersiz, birlikleriyle babasının otağının iki mil uzağına otağını kurdu. Babasına hediyeler gönderdi ve ondan gelen hediyeleri kabul etti. Padişahın yanından gelen devlet ileri gelenlerini de kabul ederek onlara hilat giydirdi.</p>

  <p class="normal1">Bu görüşmeler sırasında, kendisini çok seven ikinci vezir Kara Ahmed Paşa’nın ikazlarıyla bazı şeylerin ters gittiğini farketti. Akşama doğru babasının otağından kendisine doğru üzerinde kâğıt bulunan bir ok atıldı. Kâğıtta babasının otağına kesinlikle gitmemesi, aksi halde babasının onu öldüreceği yazılıydı. Şehzâde Mustafa bunu Rüstem Paşa’nın kendisine karşı bir hilesi olarak düşündü. Hem otağa gitmemek suçlamaları kabul etmek anlamına gelmez miydi? Düpedüz isyan etmek değil miydi bu? Şehzâde Mustafa böyle düşünüyordu ve kendisine oynanan oyunlardan haberi olmadığı için babasının kendisini affedeceğine inanıyordu. Suçlu bile olsa, babası bunca kalabalığın arasında onu öldürtemezdi. Böyle düşüncelerle ertesi gün babasının otağına doğru hareket etti. Durumun ciddiyetini iyice anlayan yakın çevresi ona tekrar babasıyla görüşmemesi gerektiğini, görüşecekse bile atından inmeksizin açık alanda görüşmesini tavsiye ettiler. Fakat Şehzâde Mustafa, kendisini öldürtecek bir suç işlemediğini ve Rüstem Paşa da dahil hiç kimsenin, babasını kendisine karşı ölüm kararı verebilecek derecede etkileyebileceğine inanmıyordu.</p>

  <p class="normal1">Nihayet şehzâde babasının otağının önüne geldi. Atından indi. Kapıda kendisini karşılayan bir çavuş şehzâdenin silahlarını istedi. Şehzâde şaşırmakla beraber istenilenleri teslim etti. Kapıcılar kethüdasının işaretiyle otağın üçüncü bölmesinden dördüncü bölmeye geçerken elinde kurulu bir yay olduğu halde oturmakta olan babasını görünce onu hürmetle selamladı. Kanunî bu selama, “Ah köpek! Sende hâlâ beni selamlayacak cesaret var mı” diyerek arkasını döndü. Bu işaret üzerine iri cüsseli dilsiz yedi cellat şehzâdenin üzerine atıldılar.</p>

  <p class="normal1">Şehzâde Mustafa böyle ani bir saldırı karşısında bile cellatlardan kurtulup onları yere sermeyi başardı. Ardından babasına meramını anlatmak üzere onun yanına doğru koşmaya başladı. Ancak elbisesinin yenleri ayağına takılınca sendeledi. Bu sırada karşısına çıkan Zal Mahmud Ağa, şehzâdeye çelme takarak onu yere düşürdü ve hemen kemendi boynuna geçirdi. Birkaç dakika sonra şehzâdenin cesedi çadırın dışına çıkarılarak bir İran halısının üzerinde teşhir edildi.</p>

  <p class="normal1">Kanunî Sultan Süleyman oğlunun yerde yatan cesedine bir süre baktıktan sonra, diğer oğlu Cihangir’i çağırdı ve Mustafa’ya verilen ders herkese ibret olsun diye onu görmesini istemişti. Ancak olup bitenler Şehzâde Cihangir’i derinden yaraladı. Sakat doğan Şehzâde Cihangir olup bitenler yüzünden kısa bir süre sonra vefat etti.</p>

  <p class="normal1">Şehzâde Mustafa’nın ölümü ordu arasında derin bir üzüntü ve hoşnutsuzluk meydana getirdi. Şehzâdenin askerlerinden birkaç bin kişi İran tarafına geçti. Şairler şehzâde için mersiyeler kaleme aldılar. Son olarak şehzâdenin başına gelenlerin sorumlusu olarak tepkiler Rüstem Paşa’ya yönelince, padişah ortamı yatıştırmak için Şehzâde Mustafa’ya yakınlığı ile bilinen Kara Ahmed Paşa’yı veziriazamlığa getirdi ve Rüstem Paşa’yı İstanbul’a geri gönderdi. Şehzâdenin cenazesi Bursa’ya gönderilerek İkinci Murad Türbesi’ne defnedildi.</p>

  <p class="normal1">Şehzâde Mustafa’nın ortadan kaldırılmasıyla amacına ulaşmış olan Hürrem Sultan’ın kışkırtmasıyla, Şehzâde Mustafa’nın Bursa’da bulunan oğlu yaşayacak olursa babasının intikamını alacağı bahane edilerek, bir haremağası Bursa’ya gönderildi. Kandırılarak annesinin elinden alınan yedi buçuk yaşındaki talihsiz şehzâde de öldürüldü.</p>

  <p class="normal1">Şehzâde Mustafa ile ilgili birçok mersiye yazıldı. Şair Sami şu mersiyeyi yazmıştı:</p>

  <p class="indentmetin"><span class="calibre10">Bu firâk odına döyer nice yanmaz cigerün</span></p>

  <p class="indentmetin"><span class="calibre10">Bu eger erlik ise ancak bu ola hünerün</span></p>

  <p class="indentmetin"><span class="calibre10">Padişehsin tutalum yok mı Hudâdan hazerün</span></p>

  <p class="indentmetin"><span class="calibre10">Mustafâ n’oldı kanı ne’yledün â padişehüm<br class="chapter" />
  &nbsp;</span></p>

  <p class="indentmetin"><span class="calibre10">Yaprağın döksün ağaçlar bu cihan oldı hazan</span></p>

  <p class="indentmetin"><span class="calibre10">Ata oğlına kıyar oldı aceb oldı zaman</span></p>

  <p class="indentmetin"><span class="calibre10">Ey şeh-i kân-ı keren sende adalet bu mıdur</span></p>

  <p class="indentmetin"><span class="calibre10">Şeh-i alem olasın sende inayet bu mıdur<br class="chapter" />
  &nbsp;</span></p>

  <p class="indentmetin"><span class="calibre10">Padişehler ki ezel itdügi âdet bu mıdur</span></p>

  <p class="indentmetin"><span class="calibre10">Ehl-i tedbir olana fehm ü kiyâset bu mıdur</span></p>

  <p class="indentmetin"><span class="calibre10">Sem Muhibbi olasın sende mahabbet bu mıdur</span></p>

  <p class="indentmetin"><span class="calibre10">Mustafâ gibi ciğer-gûşene şefkat bu mıdur<br class="chapter" />
  &nbsp;</span></p>

  <p class="indentmetin"><span class="calibre10">Âl ile kıydın ana kanı hakikat bu mıdur</span></p>

  <p class="indentmetin"><span class="calibre10">Kavl-i düşman sana kâr itmedü medevvet bu mıdur</span></p>

  <p class="indentmetin"><span class="calibre10">Yok yere kan idesin yani hilâfet bu mıdur</span></p>

  <p class="indentmetin"><span class="calibre10">Mustafâ n’oldı kanı neyledün â pâdişehüm</span></p>

  <p class="sagnormal">Sâmi</p>

  <p class="normal1">Şair Nisâyî ise şu mersiyeyi yazmıştı:</p>

  <p class="indentmetin"><span class="calibre10">Mustafâyı Mustafâ ile görürsen n’idesin</span></p>

  <p class="indentmetin"><span class="calibre10">Yüzüne bakmaz ise sen kime feryâd idesin</span></p>

  <p class="indentmetin"><span class="calibre10">Bir gün ola dünyeden sen dahi hasret gidesin</span></p>

  <p class="indentmetin"><span class="calibre10">Ey şeh-î bi-şefka n’itdi sana Sultan Mustafâ<br class="chapter" />
  &nbsp;</span></p>

  <p class="indentmetin"><span class="calibre10">Bir Urus câdısınun sözin kulağuna koyup</span></p>

  <p class="indentmetin"><span class="calibre10">Mekr ü âle aldanuban ol acûzeye uyub</span></p>

  <p class="indentmetin"><span class="calibre10">Bâğ-ı ömrün hâsılı ol serv-i âzâda kıyup</span></p>

  <p class="indentmetin"><span class="calibre10">Bi-terahhum şâh-ı alem n’itdi Sultan Mustafâ<br class="chapter" />
  &nbsp;</span></p>

  <p class="indentmetin"><span class="calibre10">Şâh-ı âlemsin veli halk tutdı senden nefreti</span></p>

  <p class="indentmetin"><span class="calibre10">Kimsenün kalmadı hergiz sana meyl-i şefkati</span></p>

  <p class="indentmetin"><span class="calibre10">Bâis olan müftiye irmesün Hak rahmeti</span></p>

  <p class="indentmetin"><span class="calibre10">Merhametsüz şâh-ı âlem n’itdi Sultan Mustafâ</span></p>

  <p class="sagnormal">Nisâyi</p>

  <div class="clrb"></div>

  <p class="normal1">Şehzâde Mustafa adına bir çok mersiye yazıldı. Bunların en meşhuru padişahı açıkça suçlayan Taşlıcalı Yahya’nınkidir:</p>

  <p class="indentmetin"><span class="calibre10">Meded, meded bu cihânın yıkıldı bir yanı</span></p>

  <p class="indentmetin"><span class="calibre10">Ecel celâlîleri aldı Mustafa Hân’ı.</span></p>

  <p class="indentmetin"><span class="calibre10">Dolundu mihr-i cemâli, bozuldu erkânı,</span></p>

  <p class="indentmetin"><span class="calibre10">Vebâle koydular âl ile Âl-i Osmân’ı.</span></p>

  <p class="indentmetin"><span class="calibre10">Geçerler idi geçende o merd-i meydânı</span></p>

  <p class="indentmetin"><span class="calibre10">Felek o cânibe döndürdü şâh-ı devrânı.</span></p>

  <p class="indentmetin"><span class="calibre10">Yalancının kuru bühtânı, buğz-ı pinhânı,</span></p>

  <p class="indentmetin"><span class="calibre10">Akıldı yaşımızı, yakdı nâr-ı hicrânı.</span></p>

  <p class="indentmetin"><span class="calibre10">Cinâyet etmedi cânî gibi ânın canı,</span></p>

  <p class="indentmetin"><span class="calibre10">Boğuldu seyl-i belâya, dağıldı erkânı.</span></p>

  <p class="indentmetin"><span class="calibre10">N’olaydı görmiye idi bu mâcerâyı gözüm</span></p>

  <p class="indentmetin"><span class="calibre10">Yazıklar âna, revâ görmedi bu râyı gözüm.</span></p>

  <p class="indentmetin"><span class="calibre10">Donandı aklar ile nûrdan minâre dönüb</span></p>

  <p class="indentmetin"><span class="calibre10">Küşâde-hâtır idi, şevkile nehâre dönüb.</span></p>

  <p class="indentmetin"><span class="calibre10">Göründü halka draht-i şükûfe-dârâ dönüb</span></p>

  <p class="indentmetin"><span class="calibre10">Yürüdü kolları yanınca lale-zâra dönüb.</span></p>

  <p class="indentmetin"><span class="calibre10">Dururdu Şâh-ı cihân hiddet ile nâra dönüb</span></p>

  <p class="indentmetin"><span class="calibre10">Otağ haymeleri karlu kûhsâra dönüb.</span></p>

  <p class="indentmetin"><span class="calibre10">Müzeyyen idi, bedenlerle ak hisâra dönüb.</span></p>

  <p class="indentmetin"><span class="calibre10">El öpmeğe yürüdü, mihr-i bî-karâra dönüb.</span></p>

  <p class="indentmetin"><span class="calibre10">.............</span></p>

  <p class="indentmetin"><span class="calibre10">Vücûd iline akın saldı akdı eşk-i revân</span></p>

  <p class="indentmetin"><span class="calibre10">Eyâ, serîr-i sa’âdetde Pâdişâh-ı zemân.</span></p>

  <p class="indentmetin"><span class="calibre10">O cân-i âdemiyân oldı hâk ile yeksân</span></p>

  <p class="indentmetin"><span class="calibre10">Diri kala ne revâdır fesâd iden şeytân?</span></p>

  <p class="indentmetin"><span class="calibre10">Nesîm-i subh gibi yirde koyma âhımızı,</span></p>

  <p class="indentmetin"><span class="calibre10">Hakaret eylediler nesl-i Pâdişâhımızı.</span></p>

  <p class="indentmetin"><span class="calibre10">Bir iki şerr ü fesâd ehli nitekim şemşîr</span></p>

  <p class="indentmetin"><span class="calibre10">Bir iki nâme-i tezvîri kıldı katline tîr.</span></p>

  <p class="indentmetin"><span class="calibre10">Gelür ezelde mukadder olan, kalîl ü kesîr,</span></p>

  <p class="indentmetin"><span class="calibre10">Hezâr Kayser’in ola libâs-ı ömrü kasîr.</span></p>

  <p class="indentmetin"><span class="calibre10">Eceldir âdeme derbend-i teng ü târ u ‘asîr,</span></p>

  <p class="indentmetin"><span class="calibre10">Zarûridir buna uğrar eğer cevân ile pîr.</span></p>

  <p class="indentmetin"><span class="calibre10">Bu vâkı’a olamaz halka kâbil-i ta’bîr,</span></p>

  <p class="indentmetin"><span class="calibre10">Ki erdeşir-i vilâyetde ola ‘âdet-i şîr.</span></p>

  <p class="indentmetin"><span class="calibre10">Bunun gibi işi kim gördü, kim işitdi ‘aceb</span></p>

  <p class="indentmetin"><span class="calibre10">Ki oğluna kıya bir server-i Ömer-meşreb?</span></p>

  <p class="indentmetin"><span class="calibre10">Ferîd-i ‘âlem idi, âlim idi, a’lem idi,</span></p>

  <p class="indentmetin"><span class="calibre10">Muhammed ümmetine mevti mevt-i ‘âlem idi.</span></p>

  <p class="indentmetin"><span class="calibre10">Ziyâde mâtem idi, hayli emr-i mu’zam idi,</span></p>

  <p class="indentmetin"><span class="calibre10">Salâh ü zühdü kavî, i’tikadı muhkem idi.</span></p>

  <p class="indentmetin"><span class="calibre10">Meş’âyih ile musâhib, ricâle hem-dem idi,</span></p>

  <p class="indentmetin"><span class="calibre10">Kerâmet ile kerîmü’l-hisâl âdem idi.</span></p>

  <p class="indentmetin"><span class="calibre10">Nücûm gibi cihân-dîde vü mükerrem idi,</span></p>

  <p class="indentmetin"><span class="calibre10">Vücûdu muhteşem ü şevketi mu’azzam idi.</span></p>

  <p class="indentmetin"><span class="calibre10">Tevâzu’ ile selâmında hod müsellem idi,</span></p>

  <p class="indentmetin"><span class="calibre10">‘Aceb o bedr-i tamâmın ne ‘âdeti kem idi?</span></p>

  <p class="indentmetin"><span class="calibre10">Hayiflar oldu ana, iftirâ ile gitdi</span></p>

  <p class="indentmetin"><span class="calibre10">Huzûr-ı Hakka du’â vü senâ ile gitdi.</span></p>

  <p class="indentmetin"><span class="calibre10">Sipihrin âyinesinde göründü rûy-ı fenâ</span></p>

  <p class="indentmetin"><span class="calibre10">Kodu bu kesret-i dünyâyı, itdi ‘azm-i bekâ.</span></p>

  <p class="indentmetin"><span class="calibre10">Garîbler gibi gitdi o yollara tenhâ,</span></p>

  <p class="indentmetin"><span class="calibre10">Çekildi ‘âlem-i belâya hemçü mürğ-i hümâ.</span></p>

  <p class="indentmetin"><span class="calibre10">Hakîkaten sebeb-i ref’et oldı düşman ana,</span></p>

  <p class="indentmetin"><span class="calibre10">Nasîb olmasa ta’n mı bu cîfe-i dünyâ?</span></p>

  <p class="indentmetin"><span class="calibre10">Hayat-ı bâkiye irişdi rûhu ey Yahyâ!</span></p>

  <p class="indentmetin"><span class="calibre10">Şefîki rûh-ı Muhammed, refîki zât-ı Hudâ.</span></p>

  <p class="indentmetin"><span class="calibre10">Enîsi gâib erenler, celîsi ehl-i sefâ,</span></p>

  <p class="indentmetin"><span class="calibre10">Ziyâde ide yaşım gibi rahmetin mevlâ.</span></p>

  <p class="indentmetin"><span class="calibre10">İlâhi! Cennet-i firdevs ana durağ olsun,</span></p>

  <p class="indentmetin"><span class="calibre10">Nizâm-ı âlem olan Pâdişah sağ olsun!</span></p>

  <div class="clrb"></div>
</body>
</html>
