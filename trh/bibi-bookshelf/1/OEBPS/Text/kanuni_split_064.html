<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_63"><span class="calibre8">Korkunç İvan ve Kanunî</span></h2>

  <p class="normal1">İkinci Bâyezid Rusya ile Osmanlı Devleti’nin ilk resmi ilişkileri İkinci Bâyezid devrinde dostça başladı. Yavuz döneminde de dostça ilişkiler devam etti. Kanunî Sultan Süleyman, Moskova Prensi Vasili’nin kendisine 1523’de gönderdiği elçi Johann Morosov’u gerçi nazik bir biçimde karşıladı, ama eski dostane ilişkileri canlandırmadı. Rus Prensi’nin 1526’da Macaristan seferi sırasında Sultan’ı Belgrad’da karşılamak üzere aynı amaçla gönderdiği iki elçi, hiçbir iz bırakmadan ortadan kayboldular. Vasili’nin 1531 Nisanı’nda Kanunî’ye bu yüzden gönderdiği bir mektuba da cevap verilmedi ve girişimler sonuçsuz kaldı.</p>

  <p class="normal1">Vasili’nin oğlu ve ilk Rus Çarı olan Dördüncü İvan, tahta çıktıktan 7 yıl sonra Osmanlı yönetimiyle dostane ilişkileri tekrar kurmaya çalıştı. Ancak çabaları ilk başlarda başarılı olacakmış gibi görünse de, kalıcı bir durum sağlanamadı. Aksine Rusya ile Osmanlı Devleti arasındaki ilişkiler, Osmanlı’ya tâbi Kırım Tatarları ile Moskova arasında sürtüşmeler ve Rusya’nın Müslüman hanlıklara yayılması yüzünden düşmanca bir duruma dönüştü.</p>

  <p class="normal1">Dördüncü İvan, yani Korkunç İvan 1552’de Kazan’ı işgal etti. Ardından 1556’da da Astrahan’ı ele geçirince bölgedeki Müslüman halktan gelen şikâyetler iki devlet arasındaki ilişkileri bozdu. Ruslar’ın desteklediği Kazaklar’ın Osmanlı topraklarına yağma saldırıları da ilişkinin gerginleşmesinde önemli rol oynamıştı. Müslüman hanlıklardan gelen yardım çağrılarına karşı bölgeye bir sefer düzenlenmek istendiyse de fırsat bulunamadı.</p>
</body>
</html>
