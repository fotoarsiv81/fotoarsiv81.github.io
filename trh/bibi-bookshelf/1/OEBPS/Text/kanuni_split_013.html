<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_12"><span class="calibre8">Belgrad Seferi</span></h2>

  <p class="normal1">Birinci Süleyman, ilk iki seferini Fatih döneminde alınamayan iki nokta hedefe yaptı. Bunlardan Belgrad, İkinci Murad ve Fatih Sultan Mehmed dönemlerinde iki defa kuşatılmış, ama alınamamış önemli bir merkezdi. Orta Avrupa’nın kilidiydi.</p>

  <p class="normal1">Macaristan seferine çıkmadan önce Ferhad Paşa’ya doğu ve güney hududunu koruması emredildi. Bu, İran’dan herhangi bir saldırı meydana gelirse veya herhangi bir isyan çıkarsa ona karşı bir hazırlıktı.</p>

  <p class="normal1">Büyük bir hazırlıktan sonra, 18 Mayıs 1521’de sefer için yola çıkıldı. 7 Haziran’da Filibe’ye gelindi. Burada savaş meclisi kurularak hangi yolun takip edileceği ve nehirlerin nasıl geçileceği konuşuldu. Bosna Valisi Yahya Paşaoğlu Bâli Bey ve Semendire Valisi Hüsrev Bey’e Belgrad’ı kuşatmaları emri gönderildi. Sofya’ya gelindiğinde tekrar savaş divanı kurulup durum tartışıldı.</p>

  <p class="normal1">Savaş divanında Belgrad üzerine mi, yoksa Budin üzerine mi yürüneceği tartışıldı. Uzun tartışmalardan sonra önce Böğürdelen’e gidilmesine karar verildi. Belgrad’ı kuşatmak için topların gelmesi beklenecekti. Rumeli Beylerbeyi Ahmed Paşa, Fatih devrinde Türkler tarafından yaptırılan, ancak daha sonra düşman eline geçen Böğürdelen’i kısa sürede fethedip, durumu yolda olan padişaha haber verdi.</p>

  <p class="normal1">Veziriazam Pîrî Paşa Belgrad konusunda ısrarcı idi. Rumeli Beylerbeyi Ahmed Paşa ise Budin tarafına gidilmesi gerektiğini düşünüyordu. Ancak o sırada orduya katılan Bosna Valisi Yahya Paşaoğlu Bâli Bey, Budin tarafına gidilmesinin uygun olmadığını beyan etmişti. Düşman topraklarını iyi bilen bu uç beyinin fikri önemliydi.</p>

  <p class="normal1">Bu tartışmalardan sonra Belgrad’ın kuşatılmasına karar verildi ve hemen kuşatma için hazırlıklar başlatıldı. Bir süre sonra dış kale alındı. Ancak iç kale bir türlü alınamıyordu. Bunun üzerine Osmanlı kale kuşatmalarının en etkili unsurlarından lağımcılar harekete geçti. Lağımcıların gayretleri sonucu Neboysa Kulesi’nin altına gelen tünel patlatılınca burç yerle bir oldu. Bunun üzerine iç kaledekiler 30 Ağustos 1521’de teslim oldular. Fatih Sultan Mehmed’in alamadığı kaleyi genç padişah fethetmişti. Belgrad halkının bir kısmı İstanbul’a götürülerek Belgrad Kapı ve Belgrad Ormanları civarındaki köylere yerleştirildi.</p>
</body>
</html>
