<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_48"><span class="calibre8">Estergon Seferi</span></h2>

  <p class="normal1">Osmanlı’nın Budin’e hakim olması üzerine Habsburglar hemen elçi gönderip, 100 bin altın vergi vermek şartıyla Macaristan’ın Avusturya’ya verilmesini istediler. Eğer bu teklif kabul edilmezse Ferdinand’ın Zapolya’nın ölümünden sonra zaptettiği Macar topraklarının kendisine bırakılması karşılığında, bu bölgeler için 40 bin altın ödenilmesini teklif ediyorlardı. Kanunî, elçilere krallarının Zapolya’dan aldığı yerleri geri vermesini ve Macaristan’ın daha önce elegeçirdiği toprakları için vergi ödemesini söyledi.</p>

  <p class="normal1">Sefer sırasındaki teklifi reddedilen Kanunî, İstanbul’a döndükten sonra gelen elçiyi kabul etmedi. Avusturyalılar’ın eline geçen Vaç, Vişegrad, Estergon, İstolni Belgrad ve Peçuy gibi Macar topraklarını elegeçirmeyi planlamıştı.</p>

  <p class="normal1">Kanunî, 1542 Aralıkı’nda Edirne’ye gitti. 1543 Nisanı’nı sonlarında da sefere çıktı. Avusturya Kralı Osmanlı’nın karşısına çıkmadı. Macarlar da Türk yönetimini tercih edip, yöneticilere saldırmışlardı.</p>

  <p class="normal1">Valpo ve Sikloş kaleleri alındı. Daha sonra Peçuy’a yönelindi. Kanunî, buradan sonra İtalyan ve İspanyol birliklerinin büyük bir direniş gösterdiği Estergon’a gitti. 10 gün kadar süren kuşatmadan sonra 6 Temmuz’da dış kalenin düşmesi üzerine 7 Ağustos’ta iç kale teslim oldu. Estergon’dan sonra Tata Kalesi anahtarlarını padişaha gönderdi. Daha sonra bölgenin güçlü kalelerinden İstolni Belgrad, 22 Ağustos 1543’te Osmanlılar tarafından üç yönden kuşatıldı. 10 gün sonra 2 Eylül Pazar günü umumi taarruz yapılarak, kale fethedildi.</p>

  <p class="normal1">Fethedilen yerlerin vergi nüfusu sayımı yapıldı. Bölge böylece Osmanlı sistemine dahil ediliyordu. İstolni Belgrad’ın fethinden sonra Osmanlı ordusu İstanbul’a doğru yola çıktı. Kanunî yolda iken çok sevdiği ve Hürrem Sultan’ın ilk oğlu Şehzâde Mehmed’in vefat haberini alınca orduyu terhis ederek Niş, Sofya, Filibe ve Edirne üzerinden 16 Kasım 1543’te İstanbul’a ulaştı. Osmanlılar’ın İsfehan Kral dediği Macar Kralı Sigismund Zapolya’ya Erdel bırakılmıştı.</p>
</body>
</html>
