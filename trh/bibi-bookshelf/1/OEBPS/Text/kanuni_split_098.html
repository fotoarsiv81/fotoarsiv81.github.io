<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_96"><span class="calibre8">Hürrem Sultan’ın Mektupları</span></h2>

  <p class="normal1">Kanunî’den bir çocuk dünyaya getirdiği zaman dönemin uygulamasına göre Harem’den ayrılması gerektiği halde Hürrem Sultan Harem’den çıkarılmadı. Hürrem Sultan, Şehzâde Mehmed’i 1521’de, Mihrimah Sultan’ı 1522’de, Şehzâde Abdullah’ı 1523’te, Şehzâde Selim’i 1524’te, Şehzâde Bâyezid’ı 1525’te doğurdu. Şehzâde Abdullah üç yaşındaşken vefat etti. Hürrem Sultan son çocuğu olan Şehzâde Cihangir’i ise 1531’de doğurdu. Ancak bu şehzâde kamburdu. Bu yüzden saraydan ayrılmadı. Hürrem Sultan, Kanunî sefere gittiğinde de yazdığı devamlı mektuplarla padişaha kendisini unutturmamıştı.</p>

  <p class="normal1">Hürrem Sultan, Kanunî’ye yazdığı mektuplarda “Saadetim yıldızı sultanım, benim sultanım, benim padişahım, şahım sultanım, iki gözümün nuru sermayesi, benim yüzü Yusuf’um” gibi ifadeler kullanıyordu. Hürrem Sultan, Kanunî’den mektup alınca sevincini yazdığı mektuplarda mısralara döküyordu. 1526 Mohaç seferi sırasında şu mektubu göndermişti<sup class="calibre9"><a href="../Text/kanuni_split_112.html#footnote-910-22" id="footnote-910-22-backlink">[22]</a></sup>:</p>

  <p class="normal1">“Canımın Parçası Sultanım,</p>

  <p class="normal1">Latif sabah rüzgârı gibi merhamet artırdığı için namlı; Gönül alıcı şeker dudakları kavuşturduğu için selâm; Dualar ki, âşıkların sesi gibi yangı dolu; Övgüler ki, arzu ve şevk kelimeleri gibi ateş tutuşturucu; Arzular ki, melek görünüşlülerin omuzlarından aşağı dökülen saçlar gibi uçsuz; Riyasız sevgiler ki, selvi boyluların yanakları gibi temiz nurla nurlanmış; Hislenmeler ki, lâle yanaklıların sünbülü gibi vefa kokuları ile kokulanmış; Yakarışlar ki, sancağın ucundaki alem gibi başı gökyüzüne yönelmiş; Övmeler ki, Yardım edici hazret-i Allah’ın makbul tuttuğu mücahidlerin “Allah Allah” tekbirleri gibi; Işıltılı tesbih edici parlak yıldız kafileleri ve parıltılı “âh” topluluğuyla en yüce Melik’e hediye ve sonsuzluğa mensup olan mahfile armağan kılındıktan sonra, âlemi süsleyen parlak kalpliye ki, yüce zatları ateşli gözlerimin mutluluk nurunun sermayesi ve gizli sırlarımı bilendir. Gamlı gönlümün rahatı, yaralı kalbimin merhemi, o ki, aşkı gönlümün tahtına sultandır. Madem ki, dünya mutluluğunu verdi, ben onun kölesiyim. Yüzbin yürek yangısıyla birlikte arz olunur ki; Benim yüksek cennet bostanının fidanı sultanım. Bu çaresiz tarafından zerre kadar hal soracak olursanız, İlahî yâ Yardım edici Allah! yardım senin dergahındandır. Bu gün zalim ve uygunsuz felek benim gibi dertliye zulüm edip canıma türlü türlü ayrılık hançerleri sapladı. Bu benim miskin gözümün yaşına bakmadığı gibi, kıyamet gününü de aklına getirmeyip, siz yüce sonsuzluk cennetinin çiçeğini benden ayrı düşürdüyse, rahatım zahmete, gençliğim tasaya, diriliğim yok olmaya yüz tuttu. Dünki gün feryat ve figanımın iniltisinden insanlar ve cinler çok yandılar. Muhtemeldir ki, gözyaşıma Allah’ın rıza lütfu yetişip, siz aziz ömrümü yine bana nasip kılar da bu kadar ayrı kalmamdan beni esirger. Yâ Âlemlerin Rabbi! Benim Yusuf yüzlüm, şeker sözlüm, hoş edalı sultanım. Allah’ın dergâhına yüzümü süpürge edip, öyle yalvarırım ki, sizi benden ömren ayırmak sözü yok olmakla kalmasın, mübarek endamını yine tez zamanda bana göstersin. İlahî, “bizi ayrılıktan kurtar”. Eğer denizler mürekkep, şu ağaçlar kalem olsaydı, bu ayrılığın açıklamasını nasıl yazarlardı. Her kim ayrılığa düşenin hâlini bilmeyi dilerse, Yusuf Sûresi’ni okusun. O sûre onu tam yorumlar. Benim sultanım, canım, melek yüzlü nurum. Şu anda, sihir eserleri gösteren sevgilinin kalem damlalarının tuhaflıkları ve mucize gösteren yontulmuş kalem nağmelerinin rağbet edilen hediyesi, yani benzersiz yazı ve üstün sözlü, cana rahatlık veren, su gibi akıcı, tatlı sözlü yüce hitabınız, Allah’ın beratı ve gökyüzüne ait gelen tuğra gibi, mutluluk tacı gibi, ikbal ufkundan inerek ikram edildi. Baştan ayağa arzu edilen ibarelerle, o günün parlak sahibi yüce zatın selamet haberlerini işitince, o zamanın bana nasıl göründüğünü Allah bilir. Sanki mübarek ağzınızdan söz işittim. O sözlerden gözümün pınarı, yüreğimin derdine saz ve kanun olup yüzümün üzerine aktı. Allah’a türlü türlü şükürler edilip fazlaca sevinç ağlamaları oldu ki, kıyamete dek bunun şükrüyle meşgul olunsa, hakkından gelmek ihtimali yoktur.</p>

  <p class="normal1"><span class="idebold">Beyit:</span></p>

  <p class="indentmetin"><span class="calibre10">Okunduğunda gözümün yaşı aktı sevinçten</span></p>

  <p class="indentmetin"><span class="calibre10">Meğer ki, gönlümün derdinden, ona yardım ettiniz.</span></p>

  <p class="indentmetin"><span class="calibre10">Doldurup sadık hatır cevherleri ile,</span></p>

  <p class="indentmetin"><span class="calibre10">Gönül hazinesini arzu mahzeni ettiniz.</span></p>

  <div class="clrb"></div>

  <p class="normal1">Benim gözümün nuru sultanım. Gece yoktur ki, âhımın ateşinin kıvılcımından âlem tutuşmasın, sabah yoktur ki, gün yüzünüzün şiddetli arzusuyla ağlamamın feryadından gökler yarılmasın.</p>

  <p class="normal1"><span class="idebold">Beyit:</span></p>

  <p class="indentmetin"><span class="calibre10">Günümü gece gibi kararttı ey hasret ateşi</span></p>

  <p class="indentmetin"><span class="calibre10">Güç olur ayrılık, ah ayrılık, vah ayrılık.</span></p>

  <div class="clrb"></div>

  <p class="normal1">Benim mutluluğum. Bazen Mecnun’a benzeyen, sihir aynası gibi, nur dolu gönül şenliğinize rağbet ederim. Bazen de, ay ışığı gibi nurlu çehrenizin eğlencesine talip olurum.</p>

  <p class="normal1"><span class="idebold">Beyit:</span></p>

  <p class="indentmetin"><span class="calibre10">Yıldızım düştü benim, o parlak aydan ayrı</span></p>

  <p class="indentmetin"><span class="calibre10">Zerreye beka olmaz, parlak güneşten ayrı</span></p>

  <p class="indentmetin"><span class="calibre10">Ah ki, canımın ayrılığı zor imiş,</span></p>

  <p class="indentmetin"><span class="calibre10">Güzel yüzlü sevgilinin tasasının gamı zor imiş.</span></p>

  <div class="clrb"></div>

  <p class="normal1">Benim sultanım, ayrılık yanmasına sınır yoktur. Şimdi, siz de bu dertliyi bağışlayıp, yüce mektubunuzu bu tarafta çok bekletmeyesiniz. Bari onunla canım rahat bula. Benim sultanım, sormuşsunuz ki, eğer yazımı okumuş olsan, daha fazla hasretler yazardın. Şimdi benim sultanım, bu kadar yeter, canıma tesiri çok oldu. Özellikle yüce mektubunuz okunduğunda, kulunuz Mir Mehmed ve cariyeniz Mihrimah ayrılık gözyaşları dökerler. Onların gözyaşları beni deli etmiştir. Sanki ortada yas vardır. Önce benim sultanım, kulunuz Mir Mehmed ve cariyeniz Mihrimah; Selim Han ve Abdullah, türlü türlü selamlar edip ayağınızın tozuna yüz sürerler. Daha sonra, paşaya küskünlüğüm hakkında sorulmuş. Yüce Allah’ın izniyle kavuşmak nasip olursa, o işitilir. Hâlen biz de paşaya selamlar ederiz, kabul edeler. Baki, iki dünya mutluluğu muhakkak olsun.</p>

  <p class="sagitalik"><span class="calibre2">Değersiz Cariyeniz</span></p>

  <p class="sagitalik"><span class="calibre2">Hürrem</span></p>

  <div class="clrb"></div>

  <p class="normal1">Ve sonra, benim sultanım, benim canımın parçası Sultan Mustafa’ya selam gönderirseniz, benim kâğıdımı da gönderesiniz. Ayrıca Siyavuş kulunuz mübarek ayağınızın toprağına yüz sürer”.</p>
</body>
</html>
