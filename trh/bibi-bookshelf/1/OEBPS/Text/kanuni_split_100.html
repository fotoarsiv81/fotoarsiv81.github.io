<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_98"><span class="calibre8">Sakal’dan Bir Tel</span></h2>

  <p class="normal1">Kanunî, sefer için gittiği yerlerden Hürrem Sultan’a mücevher, kumaş, kürk gibi hediyeler ve bazı zamanlarda da sakalından bir tel göndererek eşinin gönlünü alıyordu. Hürrem Sultan, Kanunî’den mektup alınca sevincini yazdığı 1526 Mohaç seferi sırasında yazdığı mektubunda şöyle ifade ediyordu<sup class="calibre9"><a href="../Text/kanuni_split_112.html#footnote-910-24" id="footnote-910-24-backlink">[24]</a></sup>:</p>

  <p class="normal1">“Sultanım Padişahım,</p>

  <p class="normal1">Şu dualar ki, onun yeşil bahçeleri, sevenin ve sevilenin yüzü gibi, muhabbet gösteren gönül çekici değeriyle güzel görünüş doludur. Ve şu övgüler ki, onun hüzünlü gözünün beyazı gibi ağzına kadar şevk veren şarap ile doludur. Dertlilerin seher vaktindeki âh kafilesi hasret köşesinde ve ayrılık diyarının kalp sahiplerinin figan topluğu ile birlikte saadetimin yıldızı, sultanımın yüce huzurlarına armağan kılınır. Dert köşesinde şaşkın, hasret zaviyesinde kimsesiz ve dermansız kalan biçare tarafından “Allah mutlaka büyük yaratıcıdır” sözü gereğince lütuf dalgaları ile çalkanmış ve hoşluk grupları yığılmış olup, şaha yakışır sınırsız deniz ve hükümdara yakışır uçsuz deryanıza hatırlatıp bu değersiz dertliyi soracak ve bu kıymetsiz kederliden haber almayı isteyecek olursanız, benim, iki cihan gibi Âlemlerin Yaratıcısı’nın emri ile yaratılanlar içinde isteğim, ömrümün baharı, padişaha ait inci kabı ve gönül okşayıcı, rağbet edilen şanınızdır. Yani saadet rüzgârınızın korumasıyla istendiği üzere kıyas buyurula. Kaldı ki, bu kalpler dünyası Kaydâfe<sup class="calibre9"><a href="../Text/kanuni_split_113.html#footnote-600-1" id="footnote-600-1-backlink">[*1]</a></sup>gibi zavallı canını bin dertle birlikte batırmayı kastetmiştir ki, açıklamasında diller şaşkın kalıp, kalemlerin dili mest olur. Bu derde gönüller ve kalpler takatsiz kalır. Ama ol selvi boylunun sohbetleri bu miskin gönüle hatırlattırılıp, gönül tesellisi meydana gelir. Ayrılık içinde kalmış iniltili ömür, biraz ondan hayat eseri bulur. Allah’a türlü şükürler ki, gönlü ayna gibi yaratıp her an ve her dakika yüce hayaliniz, yüce endamınız ve şeker sözlerinizi o ayna içinde bana nasip kılıp biraz can verir.</p>

  <p class="normal1"><span class="idebold">Beyit:</span></p>

  <p class="indentmetin"><span class="calibre10">Ey saba rüzgarı, sultanıma inlemede ve kederde diyesin</span></p>

  <p class="indentmetin"><span class="calibre10">Gül yüzü olmadıkça işi bülbül gibi figan diyesin</span></p>

  <p class="indentmetin"><span class="calibre10">Ayrılığında sanma gönül derdine dermanın yeter,</span></p>

  <p class="indentmetin"><span class="calibre10">Bulmadı kimse onun derdine derman diyesin.</span></p>

  <p class="indentmetin"><span class="calibre10">Kederin eli dert kılıcıyla delip yüreğimi</span></p>

  <p class="indentmetin"><span class="calibre10">Ney gibi, ayrılıkla hasta ve inlemede diyesin.</span></p>

  <div class="clrb"></div>

  <p class="normal1">Benim aziz ömrüm, kendiniz gibi, lütuf ve ihsanı herşeyi kapsayan şanı yüce Allah dergâhından sadıkane rica ve uygun beklenti budur ki, bu değersizinin gece gündüz gönül saflığı ile, yüksek gayretle olan niyazıma, hüzünlü iniltime ve gözümün yaşına, kederli gönlüme, ah ü zarıma ve yanışıma lütfundan merhamet kılıp, yine o parlak güneşten daha aydınlık güzelliğinizi ben dertlinize bir şekilde kısmet ede ki, artık bir daha ayrılığa yol olmayıp, gece gündüz o temiz ay ışığı diyarına karşı pervane gibi hayran olup gönül ferahlıkları ola.</p>

  <p class="normal1">Benim sultanım, can u gönülden sevgili şahım. Ruhumun ferahı. Dünyada ve ahiretteki umudum. Ölmez olan hazret-i Allah, şerefli zatınızı bütün elemlerden ve hoş varlığınızı cümle hastalıklardan uzak tutup, kendi sınırsız lütuflarına ve habibinin yüzü suyu hürmetine ve evliyalar büyüklüğüne yaklaştırıp, sizi kötü âdetli, rezil kâfirlerin üzerine uğurlu çehreniz ve yüce bayraklarınızla galip ve muzaffer kılıvere. Âmin. Ya yardım edicilerin hayırlısı!.</p>

  <p class="normal1">Benim sultanım, hâlen sevinç veren güzel hitabınız ve misk kokulu şeref saçan manevi kitabınız ile ben cariyenizi topraktan kaldırmayı kast buyurduğunuz yüce saatte ve uğurlu zamanda gelerek mutluluk verdi. Sayfalarının şerefi, yücelikleri temiz olup baş üzerine tac kılıp, mübarek dönüş vaktiniz için kıymetli inciler ve parlak la’ller yerine kanlı gözyaşlarımı saçıp bu kederli gözlerimizi nurla doldurdu ve mahzun gönlümüzü sevinçli kıldı. Benim saadetimin günü, daima gönül okşamalar ve gönül almalardan geri durulmaya. Ve sonra, Mekketu’llah’tan bir aziz kimse gelip: “manevi âlemde peygamberimizi –Allah’ın selamı üzerine olsun- gördüm” dedi. Varlıkların övüncü buyurmuş ki: “Bu isimlerin yazılı olduğu bir gömlek kes de, gaza sırasında ben ona giydireyim”. O kişi emre uyup vasiyeti yerine getirdi. Size ulaştırırım. Şehri teftiş etti. En son Emre Koca’ya götürdü. Emre Koca da bize gönderdi. İşte ben de size gönderdim. Yüce Allah aşkına ve Resulu’llah hürmetine onu giymekten geri durmayasınız. Ve sonra Mustafa kulunuz, Mir Mehmed kulunuz, Mihrimah cariyeniz, Selim Han ve Abdullah kullarınız hazretinize senalar edip, mübarek başmağınıza yüz sürerler. Umulur ki, reddolunmaya. Ve sonra Gülfem cariyeniz binlerce niyazla selamlar edip mübarek başmağınıza yüz sürer. Baki, kulların Rabbi iki cihan mutluluğunu muhakkak etsin.</p>

  <p class="sagnormal"><span class="calibre2">Değersiz cariyeniz</span></p>

  <p class="sagnormal"><span class="calibre2">Hürrem</span></p>

  <div class="clrb"></div>

  <p class="normal1"><span class="idebold">Yan tarafta:</span></p>

  <p class="normal1">Ve sonra, ben ve Gülfem cariyenize bir kutu kolonya<sup class="calibre9"><a href="../Text/kanuni_split_113.html#footnote-600-2" id="footnote-600-2-backlink">[*2]</a></sup> ile 60 filori (altın) göndermişsiniz. Gözlerim karardı. Çabucak o bir kutu kolonyayı yedim. Gel gör ki hâlim nasıl oldu. Evimizde konuk da vardı. Ne söylediğimi bilmeden gün boyu uyukladım. Kimi burnuma fiske vurur, kimi el çırpıp maskara olur. Her yerde siz beni maskara ettiniz. İnşaallah buluştuğumuzda söyleşiriz. Ayrıca ben câriyenize ant verip kadının harçlığından sormuşsunuz. Şimdi, ben ona ant verip sordum, demedi. Vardım Envar’a sordum. Dedi ki: “500 filori kaldı”. Böylece düşünün. Ama bu sözden kadının haberi yoktur. Ve sonra, kardeşim paşa hazretlerine selamlar ederim. Siyavuş mübarek başmağınıza yüz sürer, hazreti sultanım”.</p>

  <p class="normal1">Hürrem Sultan, seferler sırasında bile Kanunî’yi boş bırakmamış, yazdığı mektuplarla iritibatını hiç kesmemişti. Ayrılık hasretini, muhtemelen 1534’teki İran seferi sırasında “Bir daha görmek nasip ola mı âlemde seni, Eşiğine bari bir kez yüzümü sürsem, fazlasını istemem” diye mısralara da dökmüştü<sup class="calibre9"><a href="../Text/kanuni_split_112.html#footnote-910-25" id="footnote-910-25-backlink">[25]</a></sup>:</p>

  <p class="normal1">“Sultanım Hazretleri,</p>

  <p class="normal1">Canımın parçası sultanım hazretlerinin mübarek şerefli ayağı topraklarına bu çirkin yüzümü sürdükten sonra, benim aziz canım, devletim, saadetim sultanım. Yüce Allah’a çok şükür ki, şerefli mektubunuz gelip gözlere nur, gönüllere sevinç verdi. Yüce Allah, olgunluğunu tamamlayıp, kıyamete kadar seni benden ayırmayıp, bir daha mübarek, şerefli dizlerine yüz sürmek nasip ede. Benim canımın parçası, benim ömrümün kazancı, devletli sultanım. Mübarek mektubunuzda sağlığınız haberinden söz etmişsiniz. Yüce Allah’a şükür, seni bütün hatalardan saklasın. Eğer biz çaresiz, zayıf cariyeniz tarafını sorarsanız, vallahi benim canım, ne gecem gecedir, ne günüm gündür. Sizin gibi padişahın sohbetinden ayrılmışım, daha benim halim nasıl olsun. Vallahi billahi ayrılığınızın ateşinde gece gündüz yanarım. Benim halimi Yüce Allah’tan başka kimse bilemez. Benim canımın parçası, gözümün nuru, iki cihanda ümidim. Vallahi dünyada muradım sizsiniz. Benim halim ne dil ile anlatılır, ne kalem ile yazılır.</p>

  <p class="normal1"><span class="idebold">Beyit:</span></p>

  <p class="indentmetin"><span class="calibre10">Bir daha görmek nasip ola mı âlemde seni</span></p>

  <p class="indentmetin"><span class="calibre10">Eşiğine bari bir kez yüzümü sürsem, fazlasını istemem</span></p>

  <p class="indentmetin"><span class="calibre10">Korkarım unutasınız devletli sultanım beni, ah vah ayrılık!</span></p>

  <p class="indentmetin"><span class="calibre10">Yalnız gün gibi gezinmekle coşarım.</span></p>

  <p class="indentmetin"><span class="calibre10">Şahın ayağının toprağına varınca bu zayıfın aczi</span></p>

  <p class="indentmetin"><span class="calibre10">Kul unutulmaya dileğim budur</span></p>

  <p class="indentmetin"><span class="calibre10">Kimseye bakma devletlü sultanım sakın</span></p>

  <p class="indentmetin"><span class="calibre10">Yalnız gün gibi gezinmekle coşarım.</span></p>

  <p class="indentmetin"><span class="calibre10">Vay ne zor dert olurmuş padişahın ayrılığı</span></p>

  <p class="indentmetin"><span class="calibre10">Yaktı yandırdı beni bu ayrılık ateşinin derdi</span></p>

  <p class="indentmetin"><span class="calibre10">Ne ola bu cariyeni ateşe yakmak imiş adeti</span></p>

  <p class="indentmetin"><span class="calibre10">Yalnız gün gibi gezinmekle coşarım.</span></p>

  <div class="clrb"></div>

  <p class="normal1">Ah benim canımın parçası sultanım. Hamam için bize hayırlı haberler göndermişsiniz. Hüküm göndermişsiniz. Vallahi o kadar sevindim ki, yalnız Yüce Allah bilir. Yüce Allah ömrünü ve devletini artırsın, bir yerine bin versin. Benim sultanım, vallahi billahi mübarek gönlünüze ben kullarının herşeyi tam istediği gelmesin. Vallahi siz bilirsiniz, bir şey benim istediğim gibi olmayınca benim canım razı olmaz. Vallahi yalnız mutfak harcına 50 bin akçem gitti. Kalanını kendime harçlık için alıkoymadım. Sonra, benim canımın parçası, gözümün nuru, gönlümün neşesi sultanım, mübarek zikrinizi göndermişsiniz. Vallahi çok büyük sevinç buldum. Yüce Allah sizleri iki cihanda sevindirsin. Eğer oğlancıklarınızı sorarsanız, erenlerin lütfuyla iyi ve hoşlar. Yalnız mübarek başmağınıza yüz sürüp, mübarek cemalinizi arzularlar. Yüce Allah nasip ede. Cihangir’in omuzunu sorarsanız, Mamuloğlu’nun yakısından konuldu. Şimdi yeni baş verdi. Allah’ın yardımı ile deşildi. Şu anda iyicedir, iyi geldi. Dua etmeyi hatırdan çıkarmayasınız. Eğer İmam Hoca’yı sorarsanız, sanki bir ölüdür. Ne ölü, ne diri, öylece yatıyor. Şimdi boğazı tedavi ediliyor. İkide bir soluğu kesilir. Onun halini Allah’tan başka kimse bilmez. Benim sultanım, Allah’a şükür ötede paşadan da hayırlı haberler işitilir. Her zaman hayırlı haberler işitilsin. Kılıcınız üstün olup, düşmanlarınız kahrolsun. Baki, kulların Rabbi için selam.</p>

  <p class="normal1">Paşa’ya selam ederiz. Dâyeniz de iyi ve hoş. Mübarek başmağınıza yüz sürer”.</p>
</body>
</html>
