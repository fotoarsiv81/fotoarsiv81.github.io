<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_42"><span class="calibre8">Boğdan Seferi</span></h2>

  <p class="normal1">Osmanlı’ya tâbi bir ülke olan Boğdan Voyvodası Petru Rareş, göndermesi gereken haracı vermekten kaçınmış, Erdel’i işgal etmiş, Osmanlı Devleti’nin düşmanlarına yardımda bulunmuş, söz verdiği askerleri de göndermemişti. Yine daha önce Osmanlı hizmetinde çalışan Venedikli Alvise Gritti’nin öldürülmesinde rol oynadığı söyleniyordu.</p>

  <p class="normal1">Petru Rareş, bir de Avusturya Kralı Ferdinand ile işbirliği yapıp, bağımsızlık peşine düşünce Kanunî, 1538’de Boğdan seferine çıktı. Kırım Hanı Sahib Giray da 8 bin süvariyle Osmanlı ordusuna katıldı. Asi Voyvoda Petru Rareş Osmanlı ordusunun geldiğini öğrenince kaçtı. Osmanlılar, Yaş şehrini yaktılar. Rareş Erdel’e kaçmıştı. Osmanlı kuvvetleri kaçak voyvodayı bulamadılar. Bu arada Suceava şehri Osmanlı kuvvetlerine teslim oldu.</p>

  <p class="normal1">Kanunî Sultan Süleyman, Boğdan ileri gelenlerini huzuruna çağırdı. Boğdanlılar gelerek sultana bağlılıklarını bildirdiler. Sultan da yeni voyvoda olarak Rareş’in kardeşi Çekirge Stefan’ı tayin etti. Bender ile beraber bütün Bucak (Güney Besarabya) diyarı Osmanlı topraklarına katıldı.</p>

  <p class="normal1">Çekirge Stefan’ın bir süre sonra Boğdanlılar tarafından ölüdürülmesi üzerine bölgede düzen yine bozuldu. Boğdan’ın başına geçen Alexandru Comea ise Lehistan’ın desteğiyle Osmanlı topraklarına saldırdıysa da bir başarı elde edemedi. Bu sırada eski Voyvoda Petru Rareş İstanbul’a gelip Kanunî’nin elini öpüp, af diledi. Bölgede huzurun sağlanması için Rareş, vergisi artırılarak ikinci defa Boğdan Voyvodası yapıldı. Ancak buna rağmen Rareş, Boğdan’ın bağımsızlığını sağlamak için faaliyetlerine devam ettiyse de bir neticeye ulaşamadı.</p>
</body>
</html>
