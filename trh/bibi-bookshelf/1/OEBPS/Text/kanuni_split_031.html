<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_30"><span class="calibre8">Osmanlılar ve Protestanlık</span></h2>

  <p class="normal1">Martin Luther’in 31 Ekim 1517’de Wittenberg’de kale kilisesinin kapısına “95 Tezi” asmasıyla Avrupa’da yeni bir mezhebin temelleri atılmıştı. Ancak Avrupa’da ortaya çıkan reform hareketleri Katolik bir devlet olan Habsburg İmparatorluğu’nun baskısı altındaydı. Osmanlılar, Avrupa’yı böldüğü için kendi lehlerine bir duruma sebep olan Protestanlık hareketini yakından takip ettiler. Bir Osmanlı casusu Kanunî’ye şu raporu göndermişti<sup class="calibre9"><a href="../Text/kanuni_split_112.html#footnote-910-7" id="footnote-910-7-backlink">[7]</a></sup>:</p>

  <p class="normal1">“Hazret-i sultanım!</p>

  <p class="normal1">Saadetin dönüp geldiği ayağının toprağı ki, bakış sahiplerinin basiret gözünün çinkosudur. Yüz sürdükten sonra hakirin arzı budur ki, hâlâ Ergiri Kasrı’nda Zuka adlı tüccar sofla üç yıldır İspanya, Fransa ve Papalık memleketlerine varup şimdi Dıraç İskelesi’ne çıkup şöyle haber vermektedür: İspanya melunları hâlâ Filander yakınunda Bazilye (Basel?) adlı büyük şehirde oturur. Ve anlatılan Bazilye’den kara yoluyla Beç’e (Viyana’ya) sekiz gündür. İki ay önce Alman lordlarından Martin Luther adlı bir bey kendisü bir din kurup İspanya melununun batıl ayinlerine karşı gelüp 30 bin asker toplayup Alman taraflarından San Borgo adlı yerde İspanya melunlarıyla ikindi vaktinde karşıkarşıya gelüp akşama kadar savaşup, akşam vaktinde İspanya melunu bozulup, yukarıda belirtilen Bazilye adlı şehre sığınup şayet akşam olmasaydı İspanya melunları tamamen yenilirlerdi dedü. Adı geçen Martin Luther tekrar çekilüp Alman dağlarında oturur deyü cevap verdü.</p>

  <p class="normal1">Ve donanma hakkında sorulursa adı geçen tüccar Ceneviz’den gideli kırk gün olup Ceneviz limanında İspanya melununun 15 parça kadırgası ve bir kalyonu olup Andria Dorya adlı kaptanı ile Fas tarafına Hayreddin Reis donanmasının üzerine gittü. Ve Saragöza adlı limanda İspanya’nın bir kalyonu ve bir parçası hazırlanup Bel Omo adlı korsan ile denize açılup korsanlığa gittü. Ve Fransa’ya bağlı Marsilya adlı kale limanında Fransa’nın on iki parça kadırgası olup, bunlar da hazırlanup denizde korsanlığa gittü. Ve Malta’dan Miğalo Masturan’ın yedi parça kadırgası ve bir kayığı hazırlanup denizde korsanlığa gittiler deyü cevap verdü. Ve yukarıda adı geçen tüccar Zuka, Cenevizden çıkup üç günlük yol ileride İspanya melunu iki bin atlı ve on bin kadar yaya askeriyle buluşmuş ve bunlar İspanya melunu tarafından deniz yönünden Pulya’ya donanma varırsa onlara karşı koysunlar deyu Milan memleketinde Lombardiya diyarında beklemeleri emredilmiş. Yine Zuka, İspanya’nın da yanında 8 bin kadar adamı olup, Viyana tarafındaki gelişmeleri bekleyüp şimdi hazırdaki askeri budur, başka askeri yoktur deyu cevap verdü. Milan adlı şehri, İspanya melunu yedi sekiz ay önce yine eski beyine verüp bir milon filorisini almıştır ki milyon on kez yüz bin altındır. İspanya, Venedik ile barışup 200 bin altın İspanya meluna ve 100 bin altın Viyana beyi Re Franöş meluna vermiş ve Fransa ile görünürde barışmıştır ama aralarında düşmanlık ortadan kalkmamıştır deyu cevap vermekle alınan haber saadetlü sultanımın şerefli ayağının tozuna arz olundu. Baki, daima, devlet güneşi ve saadet mehtabı temizlik ve faziletin doğduğu yerden doğsun ve parlasın, kulların Rabbi için.</p>

  <p class="normal1">Kulların en zayıfı, değersiz Mehmed”</p>

  <p class="normal1">Osmanlılar, Protestanlıkla ilgili gelişmeleri takip etmeyi hiç bırakmadılar. Kanunî’nin veziriazamı Makbul İbrahim Paşa’nın 1533’de Avusturya elçilerine karşı sarfettiği şu sözler, hem Osmanlı yönetiminin Luther ve taraftarlarını nasıl yakından takip ettiğini, hem de Osmanlı’nın kendisine ne kadar güvendiğini gösterir:</p>

  <p class="normal1">“Kayserin kendi ülkesinde bile gücü ve itibarı yok. Bir konsil toplamayı bile başardı mı? Ben, Hristiyan hükümdarları toplantı yapmaya pekâlâ zorlarım. İstersem, onu hemen şimdi yaparım. Hristiyanlar, gut hastalığı, baş ağrısı ve başka nedenler bulup gelmemek için mazeret de gösteremezler. Bir tarafa Luther’i ve diğer tarafa papayı oturtarak, her ikisinin de bu konsili yapmasını sağlarım”.</p>
</body>
</html>
