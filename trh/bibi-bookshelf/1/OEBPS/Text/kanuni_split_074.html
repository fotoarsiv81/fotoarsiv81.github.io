<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_73"><span class="calibre8">Rüstem Paşa’nın Mirası</span></h2>

  <p class="normal1">Rüstem Paşa, 10 Temmuz 1561’de ölene kadar veziriazamlık yaptı. İstanbul’da Şehzâde Camii haziresine defnedildi. Kanunî döneminde 1544-1553 ve 1555-1561 yılları arasında yaklaşık 15 yıl veziriazamlık yapan Rüstem Paşa bazı olumsuz yönlerine rağmen son derece başarılı, zeki ve uzak görüşlü bir devlet adamıydı. Özellikle gayrimüslimlere ve yabancı devletlere karşı çok sert biri olan Rüstem Paşa’yı Fransızlar “Korkunç Yaratık”, Almanlar “gaddar ve menfur” olarak tanımlar, Venedikliler de veziriazamdan çok çekinirlerdi.</p>

  <p class="normal1">Rüstem Paşa aldığı malî önlemlerle devlet hazinesine de büyük gelirler sağlamıştı. Seyyahlar tarafından sarayın çiçeklerini bile satarak hazineye para kazandırdığı anlatılır.</p>

  <p class="normal1">Rüstem Paşa, vefat ettiğinde geride büyük bir miras bırakmıştı. Paşa’nın mirası şunlardan oluşmaktaydı: 1700 köle, 2900 savaş atı, 1106 deve, 80.000 dülbend, 780.000 altın, 100 milyon akçe, 5000 kaftan, hil‘at ve elbise, 1100 altın külâh, 1500 gümüşlü tolga, 130 çift altın üzengi, 760 mücevherlerle süslü kılıç, 1000 gümüşlü topuz, 32 çok değerli mücevher, Anadolu ve Rumeli’de 815 çiftlik, 76 su değirmeni, 130’u mücevherlerle ciltli yüzlerce Kur’an olup ve 5.000 ciltten fazla çeşitli kitap....</p>

  <p class="normal1">Rüstem Paşa’nın tarihimizde sadece serveti ile değil, yaptırdığı yüzlerce hayır eseri ve bağışladığı gelirlerle de önemli bir yeri vardır. Macaristan, Balkanlar, Rumeli, İstanbul, Anadolu, Mısır, Medine ve Kudüs olmak üzere ülkenin farklı coğrafyalarında yüzlerce vakıf kurdu. İstanbul’da 1 cami, 1 medrese, 5 han, 2 han mescidi, 2 mektep, 242 muhtelif amaçlar için kullanılan oda, 181 dükkân, 5 fırın; Ankara’da 1 hamam ve 1 kervansaray; Kastamonu Daday ve Dibek’de birer cami; Erzincan’da bedesten, han ve hamam; Erzurum’da han, hamam ve bedesten; Edirne’de kervansaray; Tekirdağ’da 1 cami, 1 medrese, 1 mektep ve 1 kervansaray; Sapanca’da 1 cami, 1mektep, 1 imaret ve 1 zaviye; Medine’de 1 medrese olmak üzere toplam 12 cami ve mescid, 7 mektep, 32 hamam, 22 çeşme, 273 oda, 54 mahzen, 563 dükkân, 28 han ve kervansaray, 5 medrese Rüstem Paşa’nın vakfettiklerinin sadece bir kısmını oluşturur.</p>
</body>
</html>
