<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_28"><span class="calibre8">Kalender Şah İsyanı</span></h2>

  <p class="normal1">Kalender, Hacı Bektaş-ı Veli soyundan olduğu söylenir. Safevîler’in desteğiyle Anadolu’da çıkarılan isyanların en önemlilerindendir. Kanunî ve Osmanlı ordusu 1526’da Mohaç seferindeyken çıkan isyan hızla Orta Anadolu’da yayıldı. Kalender, mali sıkıntılarla birlikte yeni düzenlemelerden memnun olmayan ve Safevî propagandasından etkilenen Türkmen aşiretlerinden destek buldu. Etrafında 30 bin kişinin toplandığı söylenir.</p>

  <p class="normal1">Ancak onlardan önce Rum (Sivas ve civarı) Beylerbeyi Yakup Paşa asilere mağlup oldu. Ardından Diyarbekir Beylerbeyi Deli Hüsrev Paşa ile Pasin Ovası’nda yaptığı çarpışmada geri çekilmek zorunda kalan Kalender Şah, isyanı bastırmak için görevlendirilen Anadolu Beylerbeyi Behram Paşa’yı yenilgiye uğrattı. Behram Paşa, Karaman ve Halep beylerbeylerinin desteğiyle tekrar üzerine yürüdüğü Kalender Çelebi’yle savaştıysa da yine başarılı olmadı. Savaşta Karaman Beylerbeyi ve birçok Osmanlı valisi hayatlarını kaybettiler.</p>

  <p class="normal1">Durumun tehlikeli bir hâl alması üzerine Veziriazam Makbul İbrahim Paşa 3 bin yeniçeri ve 2 bin kapıkulu sipahisiyle Elbistan’a kadar ilerledi. Kalender Şah, bunun üzerine İran’a gitmeye niyetlendiyse de vazgeçip, Bağdat’a yöneldi. İbrahim Paşa, asilere yenilen askerleri ordugâhına sokmadı. Timarları ellerinden alınmış Dulkadirli sipahilere ve Türkmen ileri gelenlerine eski haklarını geri vereceğini vadetti. Bunun üzerine asilerden ayrılan timarlı sipahiler ve Türkmen ileri gelenleri veziriazama katıldı. Destekçileri azalan Kalender Çelebi, Elbistan civarında mağlup edilerek, 1527’de öldürüldü.</p>
</body>
</html>
