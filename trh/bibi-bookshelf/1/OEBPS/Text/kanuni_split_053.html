<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_52"><span class="calibre8">Rüstem Paşa’nın Yükselişi</span></h2>

  <p class="normal1">Rüstem Paşa, 1500’lü yıllarda Saraybosna yakınlarında bir köyde doğdu. Borçlu olduğu haracı ödeyemeyen ilk efendisi tarafından haracın yerine köle olarak sultanın Galata’daki sarayına teslim edildi. Zekâsı ve kabiliyetiyle, burada kısa zamanda dikkatleri üzerine çekerek içoğlanı olarak Topkapı Sarayı’na getirildi.</p>

  <p class="normal1">Rüstem Paşa’nın, yükselmesi çok ilginç olmuştu. Galata Sarayı’nı denetlemeye gelen padişahın elindeki bir şey pencereden düşmüş, oradakilerin bir kısmı düşen eşyayı yakalamak için merdivenlerden inmeyi tercih ederken, Rüstem Paşa pencereden atlamış ve bu hareketiyle padişahın gözüne girmişti.</p>

  <p class="normal1">Enderun’da eğitim gördükten sonra sarayın ağa sınıfına girdi. Daha sonra silahdâr olarak Kanunî’nin en yakınlarından oldu. Bu yıllardan itibaren sultanla ilişkileri arttı. Ancak Veziriazam Makbul İbrahim Paşa, sultanın gözüne giren Rüstem Paşa’yı Anadolu’da bir sancağa tayin ederek İstanbul’dan uzaklaştırdı. İbrahim Paşa, Rüstem Paşa’nın önünü kesmezse yerini alabileceğini anlamıştı. Rüstem Paşa’nın yolu ancak Veziriazam İbrahim Paşa’nın 15 Mart 1536’de padişah tarafından öldürtülmesinden sonra açıldı. Rüstem Paşa, veziriazamın ölümünden sonra Diyarbakır Beylerbeyliği’ne tayin edildi.</p>

  <p class="normal1">Kanunî, muhtemelen Hürrem Sultan’ın da yönlendirmesiyle Enderun’dan tanıdığı Rüstem Paşa’yı, Diyarbekir Beylerbeyi iken kızı Mihrimah Sultan ile evlendirmek istedi. Ancak Paşa’nın muhalifleri bunu önlemek için onun cüzzamlı olduğu söylentisini yaydılar. Kanunî, işin aslını öğrenmek üzere tabiplerden Mehmed Bey’i Diyarbekir’e gönderdi. Tabip, paşanın üzerinde bir bit bulunca onun cüzzamlı olmadığını anladı ve padişahın damadı olduğuna dair hatt-ı hümâyûnu, yani padişahın kendi eliyle yazdığı emri Rüstem Paşa’ya verdi. Kim bilir belki de, tarihte zekâsıyla şöhret bulan Rüstem Paşa bu durumu önceden haber alarak gerekli hazırlığı yapmıştı.</p>

  <p class="normal1">Paşanın bu durumu kendi döneminde “Kehle-i ikbal/ikbal biti” diye anılmasına yol açmıştı. Ayrıca hakkında yazılan şu beyit de Rüstem Paşa’nın bitini edebiyat dünyamıza dahil etti:</p>

  <p class="indentmetin"><span class="calibre10">Olıcak bir kişinin bahtı kavi talii (talihi) yâr</span></p>

  <p class="indentmetin"><span class="calibre10">Kehlesi (biti) dahi mahallinde anın işe yarar.</span></p>

  <div class="clrb"></div>

  <p class="normal1">Rüstem Paşa, önce Anadolu Beylerbeyliği’ne, ardından da üçüncü vezirliğe getirildi. Artık devlet katında belirli bir yere geldiği için Rüstem Paşa ile Mihrimah Sultan’ın nikâhları 4 Aralık 1539’da kıyıldı. Bir süre sonra 1544’de veziriazam oldu. Rüstem Paşa, veziriazamlığı döneminde kayınvalidesi Hürrem Sultan ile işbirliği yaparak Kanunî’nin büyük oğlu ve veliahdı olan Şehzâde Mustafa’nın öldürülmesine sebep olacaktı.</p>
</body>
</html>
