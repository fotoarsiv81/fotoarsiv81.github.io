<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:d7a6898b-14ef-495e-934c-4d8048c23094" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_9"><span class="calibre8">Tahta Çıkışı</span></h2>

  <p class="normal1">Babasının vefatı üzerine Manisa’da bulunan Şehzâde Süleyman’a Veziriazam Pîrî Paşa tarafından silahdarlar kethüdâsı Süleyman Ağa gönderilerek İstanbul’a dâvet edildi. Şehzâde Süleyman’ın, “fetret olmadan yetişesiz” diye haberleri üzerine derhal İstanbul’a hareket etti.</p>

  <p class="normal1">Yavuz Sultan Selim’in beş oğlu dünyaya gelmişti. Ancak Şehzâde Orhan, Şehzâde Musa, Şehzâde Korkut, Şehzâde Salih küçük yaşlarda vefat ettiği için Kanunî tek şehzâdeydi. 16. yüzyıl tarihçilerinden Gelibolulu Mustafa Âli, Yavuz Sultan Selim’in bir cariyeden Üveys isimli bir oğlunun olduğunu, ancak Üveys’in saraydışında yetiştirildiğini söyler. Zamanla paşalığa kadar yükselen Üveys Paşa’nın da bu yüzden imparatorluğun uzak bölgelerine tayin edilerek, İstanbul’dan uzak tutulduğu da rivayet edilir.</p>

  <p class="normal1">Birinci Süleyman 30 Eylül 1520’de tek erkek çocuk olarak taht mücadelesine girmeden, zengin ve güçlü bir imparatorluğun başına geçti. Kanunî babasının fetihleri ve tek erkek evlat olması sayesinde daha önceki hiçbir padişahın sahip olmadığı avantajlarla Osmanlı tahtına çıkmıştı.</p>
</body>
</html>
