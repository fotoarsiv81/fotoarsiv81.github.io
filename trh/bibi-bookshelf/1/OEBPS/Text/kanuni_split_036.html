<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_35"><span class="calibre8">Kanunî’nin Tacı</span><sup class="calibre9"><a href="../Text/kanuni_split_112.html#footnote-910-10" id="footnote-910-10-backlink"><span class="calibre8">[10]</span></a></sup></h2>

  <p class="normal1">Venedik’te Doj Sarayı’nda 15 Mart 1532’de 50 elmas, 44 yakut, 27 zümrüt, 49 inci ve büyükçe bir firuze barındıran dört taçlı miğfer halk tarafından yoğun bir ilgiye mazhar olmuştu. İlgi, miğferin gözü kamaştırması ve rüyaları süslemesi kadar, birkaç ay sonra Batılıların korkulu rüyası ve doğunun en büyük hükümdarlarından Kanunî Sultan Süleyman’ın başını süsleyecek olmasından da kaynaklanıyordu. Yakın zamana kadar pek dikkatleri çekmeyen ve ancak birkaç gravürde resmedilen bu miğferin hikâyesi Otto Kurz ve Gülru Necipoğlu’nun çalışmaları sonucunda büyük oradan ortaya çıkarıldı. Ancak hâlâ bazı noktalarda tartışmalar devam ediyor. Mesela neden dört tacın bulunduğu hakkında farklı görüşler ileri sürülüyor. Peki Osmanlı tarihinde bir daha benzerine rastlayamadığımız bu dört taçlı miğfer nerede hazırlanmış, nasıl ve kimler vasıtasıyla İstanbul’a getirilmiş ve Kanunî Sultan Süleyman neden 1532’deki Alman seferinde bu miğferi takmıştı?</p>

  <p class="normal1">Kurz ve Necipoğlu’nun çalışmalarının ortaya koyduğu üzere dört taçlı miğfer Venedik’te hazırlandı. Dönemin en meşhur kuyumcu ailelerinden Venedikli Caorlini ailesi tarafından hazırlanan miğfer, Vincenzo Levriero, Pietro Morosini, Öacomo Corner, Marco Antonio Sanudo ve dönemin İstanbul Balyos Yardımcısı Pietro Zen’in arabuluculukları ile 115 bin dukaya satıldı. Osmanlı sarayı adına bu muhteşem eseri Defterdar İskender Çelebi satın aldı. Miğferin alınmasında dönemin en nüfûzlu kişilerinden Venedik DoJu Andrea Gritti’nin gayrimeşru oğlu olan Alvise Gritti’nin de önemli katkıları oldu. Alvise Gritti’nin Venedik’te üst düzey bağlantıları vardı ve önde gelen Venedikli tüccarları yakından tanıyor, onlarla ticarî ilişkileri vardı. Ayrıca dönemin veziriazamı Makbul İbrahim Paşa’nın da en yakınlarından biriydi. Bu farklı bağlantılar Gritti’nin miğferin alınmasında Osmanlı sarayı ile Venedikli tüccarlar arasında irtibat kurmasını kolaylaştırdı. Göz kamaştıran miğferin alınmasını teşvik edenlerin başında da, kendisi de mücevher düşkünü olan, Veziriazam Makbul İbrahim Paşa geliyordu.</p>

  <p class="normal1">Mart 1532’de bitirilen miğfer Doj Sarayı’nda halka sergilendikten sonra kara yoluyla İstanbul’a gönderildi. Veziriazam İbrahim Paşa, miğfere o kadar dikkat ediyordu ki kara yoluyla gelecek bu muazzam eserin sağ salim ulaşması için Ragusa’ya bizzat kendi adamlarından birinin komuta ettiği gösterişli bir muhafız alayı gönderdi. Miğfer getirildiğinde Kanunî Sultan Süleyman, tarihlerde İkinci Viyana Seferi olarak adlandırılan Alman seferine çıkmıştı bile. Miğfer, Veziriazam İbrahim Paşa’ya teslim edildi ve teslimde 100 bin dukası peşin ödendi. Geri kalan 50 bin duka da birkaç ay sonra ödenecekti.</p>

  <p class="normal1">1532’de 150 bin duka ödenerek Venedik’ten getirtilen bu muazzam miğferi tamamlayan başka tören eşyaları da sipariş edilmişti. Bunlar at takımları, bir asa ve bir tahttı. Bunlara da toplamda 100 bin duka ödenmişti. Bu tören eşyaları ile parçalar tamamlandı ve bunlar Kanunî tarafından ilk defa 1532’de Belgrad’a girerken kullanıldı.</p>

  <p class="normal1">Necipoğlu, sultanın Belgrad’a girişini şu şekilde anlatır: “Başkentten ayrılan padişah, birkaç duraktan sonra sokakları “eski Roma resm-i geçitleri şeklinde” klasik zafer takları ile süslenen Belgrad’a varmıştır. Piyade ve sipahi birliklerinin arkasından üzerinde Osmanlı hilâlinin ve Peygamber Muhammed’in adının inciler ve mücevherlerle işlendiği sancakları taşıyan sancakdarlar geliyordu. Onları atlarının üzerinde Şam çeliğinden kılıçlar taşıyan seçilmiş 100 içoğlanı takip ediyordu. Padişahın gözde içoğlanlarından on ikisi göz kamaştırıcı mücevherler ve incilerle bezenmiş pahalı miğferleri sergiliyorlardı. Bunlardan sonuncusunun, İbrahim Paşa’nın padişaha hediye olarak sunduğu “Papa’nın tacına çok benzeyen bir Venedik miğferi” olduğu rapor edilmiştir.</p>

  <p class="normal1">Sultan Süleyman, arkasında veziriazamı ile birlikte eyeri 70 bin duka değerinde olduğu tahmin edilirken, yumurta büyüklüğünde bir firuze taşıyan at başlığı 50 bin duka civarında tahmin edilen muhteşem bir atın üzerinde idi. Başında büyük bir sarık bulunan, koyu mor altın ve mücevher işlemeli kürk astarlı kemha (brokar) bir kaftan giymiş Sultan Süleyman, boynunda ağırlığını azaltmak için her iki yandan birer hizmetli tarafından tutulan muazzam büyüklükte altın bir zincir taşıyordu. Askerî bandonun eşlik ettiği padişah, dört yanı şehrin ileri gelenleri tarafından taşınan pahalı bir ipek brokar gölgeliğin altında zafer içinde atının üzerinde ilerliyordu. Padişahın Viyana yolu üzerinde yaptığı çeşitli zafer geçitleri, yalnızca ayrıntılarda birkaç kaç değişiklikle Belgrad’a bu muhteşem girişine benziyordu”.</p>

  <p class="normal1">Kanunî, Niş’te Venedik elçilerini kabul ettiğinde altın bir tahtın veya dört sütunlu bir koltuğun üzerinde ihtişamla oturuyordu. Yanı başında küçük bir tabure veya aynı taht üzerinde duran, Venedik yapımı imparatorluk miğfer tacı da bulunuyordu. Kabul töreni o kadar şatafatlıydı ki, elçileri bir Venedik raporundaki tarifle “dilsiz cesetlere” dönmüşlerdi.</p>

  <p class="normal1">Miğfer şeklindeki taç, Kanunî’nin 1532’de Alman seferinde sultanın güç gösterisinin en önemli parçasıydı. Ancak şimdiki bilgilerimize göre sonraki dönemlerde bir daha kullanılmadı.</p>
</body>
</html>
