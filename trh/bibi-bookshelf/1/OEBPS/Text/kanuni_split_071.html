<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_70"><span class="calibre8">Yeniçerilerin Tehditleri</span></h2>

  <p class="normal1">Rüstem Paşa, bu ikinci veziriazamlığı sırasında yeniçerileri sıkı bir şekilde kontrol altında tutmaya çalışmıştı. Bu durumdan şikâyetçi olan yeniçeriler padişaha ve veziriazama içinde ağır hakaretler olan mektuplar yazdılar. Bu mektuplarda yeniçerilerin Rüstem Paşa’nın tayin ettirdiği ağalarından şikâyetçi ve hâlâ Şehzâde Mustafa’nın katledilmesinden nasıl muzdarip oldukları açıkça görülüyor<sup class="calibre9"><a href="../Text/kanuni_split_112.html#footnote-910-14" id="footnote-910-14-backlink">[14]</a></sup>:</p>

  <p class="normal1">“Devletli hünkârın ayağı toprağına yeniçeri kullarının arzuhali budur ki,</p>

  <p class="normal1">Hâlen ağamız olan kimsenin elinden gücü yetmez ve iş yapamaz durumda kaldık. Osmanlı hanedanı ortaya çıkalı ve yeniçeri yeniçeri olalı böyle zalim, böyle haramzade, fesatçı, ne olduğunu gizleyen şeytan sofusu, aza kanaat etmez ağa ne gelmiştir ve ne gelecektir. Bunun zamanında yeniçeri olmaktan gâvur olmak daha iyidir. Devletli Pâdişah! Sen bunu adam sanarsın. Bu adam değildir. Bu şeytanın –Allah’ın laneti üzerine olsun- kendisidir. ‘Yazıklar olsun’ yazdık senin buna inanmana. Haşa ve haşa, bu senin terbiyende büyümüş ola. Yazık değil midir? Ne hak bilir, ne şeriat bilir bir zalim fesatçıdır, nereden geldi? Önce her kim bunu ortaya çıkarıp ağa olmasına sebep olduysa Allah’ın rahmetinden mahrum ola. Seni adaletsizliğe koyduğu gün var mıdır ki? Suçsuz bunca kişinin dirliğine engel olup, nice kimselerin dahi katline sebep olur. Âhirette bunun cevabı senden mi istenir, yoksa kendisinden mi? Niçin görmezsin? Âlemin sığınağı padişahsın, Allah katında ne cevap vereceksin? Kendi avladığı nerede bir oğlan varsa ileri çıkarıp yabancı oğlanlarına yayabaşılık ve bölükbaşılık verip, nerede bir ihtiyar varsa bir bahane ile ya Erzurum hisarına veya dizdarlığına çıkarır oldu. Atan ve deden zamanında yeniçeri kullarının bir suçu olduğunda Rumili’nden başka bir yere çıkarmazlardı. Bu ağanın zamanında Erzurum’a gider oldu ki, Kızılbaş’a gitmesi kolay olsun. Denetleyin görürsünüz. Bu ağa zamanında maaşı kesilen yeniçerileren kaçı Kızılbaş’a çıkıp gitmiştir. Allah’a şükür İslâm padişahısın, her nereye istesen elin yeter. Bu melun, ağa olmadan önce Kızılbaş ne kadar tüfekliye sahip idi, şimdi ne kadar tüfeklisi vardır, kutlu olsun. Sancak beylerinde şimdiye değin ırsiyetle bey yok idi. Bu ağa zamanında kaltabanlara dahi sancak verilir oldu. Kuyumcu Kasım ki, kendiye papuçlar ve kemerler işlemekle; Bunca kulların var ki, kimi atan ve deden kuludur, o zamandan beri taşa yaslanıp, toprağa döşenip hizmet ederler, onlara ancak nasip olmaz, Kuyumcu Kasım gibi kızı sohbette, kaltabanlıkla meşhur iken ona sancak verirsin. Gafilsin! Bu melunun hangi fesadını ve hangi kabahatini edelim. Kaldı ki, meselemiz o değildir. Ancak canımız yandığından söyleriz. Bizim suçumuz nedir ki, bu Macar kâfiri ki, dün gavurdan gelmiş, henüz domuz eti ağzında kokar, bizim üzerimize çıkarırsın. Haksız yere ırzımızı ve namusumuzu ayakaltına alıp türlü türlü hakaretler eder. Eğer günahımız varsa, kendi elinle bizi öldür, bir yoldan kurtulalım. Adaletli padişah oğlusun. Atan kimseye güvenmezdi, kulun durumunu kendi görürdü. Sen bir alay zalime güvenip yumuşaklık göstermişsin. Onların ise eksikleri yok değildir, her hangisine varıp halimizden ağlasak: “Ben bilmem, o ağanızdır, o bilir” diye cevap verirler. Ya biz halimizi kime ağlayalım? Velhasıl sabır ve güç kalmadı. Bıçak kemiğe dayandı. Oldukça canımız yandığından sana halimizi arzettik. Ya bu zalimi bizden al, bizi bunun şerrinden kurtar, ya da bir büyük fesad ederiz, nice can telef olup, nice Müslümanın rızkı zayi olur. Irz ve namusa halel geldiğinden başka, Allah katında da sorumlu olursun, vebali boynuna! Kısaca sözün doğrusunu söyleriz. Senden de oğullarından da paşalarından da bıktık. Bir fesat çıkarırız ki, Mustafa Ağa zamanında olan fesat bunun zerresi olur. Sultan Mustafa’nın ölmesindense biz kırılsaydık. Senden sonra bu oğulların da senin yerine gelip, onların zamanında böyle bir acemi gavurdan gelmiş, kendiyi bilmez oğlan gelip, ağa olup, bize haksız böyle eza ve ceza eder, hor ve hakir oluruz. Hem ahir ömründür. Allah’tan kork, bizim halimizi gör. Adam kıtlığı değildir, bu haramzâdeyi üzerimizden al, şerrini def et. Aksi takdirde olacak olanı biz dedik. Sonra günah bizden gider. Bu konuda ayrıntılı bir kâğıt ta Rüstem Paşa ve Ali Paşa’ya verip dururuz. Onları göresiniz. Vay bize, ne devletsiz başımız varmış ki, Sultan Mustafa gidip, biz kaldık! Bari o sağ olsaydı, iş başka türlü olurdu. Öncelikle bu bizim çektiğimiz nedir? Buna kim katlanır? Her gece odaya geldiğimizde koyunun bıçağa gitmesi gibi ardımıza bakıp dururuz ki, bu gece kimin beratı gelir diye. Gel devletli padişah, padişah oldunsa ne oldu, hele bu kullarının haline de insaf eyle. Böyle bir zalimi üzerimize koyup bizi hor ve hakir ettirmek olmaz. Bu miskinlerin içinde nice emekdarların vardır, bize de zulüm değil midir? Sen bizi esirgemezsen ya kim esirgesin? Zamane yeniçerileri gibi şarapta, kadında ve oğlanda değiliz. Kavgada ve üstünlükte değiliz. Beş vakit namazımızda ve hayır duanızdayız. Belki fesat ve kötülük eden yine birkaç dinar vermekle iyi olur. Biz suçlu ve günahkâr oluruz. Vallahilazim adımız yeniçeridir. Şehre pazara çıkamaz olduk. Bu ağanın zamanında öyle hor ve değersiz olduk ki, şehirde ve pazarda at oğlanı bizi döver oldu, korkumuzdan kimseye söyleyemez olduk. Allah’tan reva mıdır? Geçende kendiye bir kâğıt yazıp attık, ola ki insafa gele diye. Eza ve cefayı daha fazla etmeye başladı, ancak senin rızan var ki böyle eder. Eğer senin de rızan varsa, açıkça bu zümrenin bir fesat etmesini istemiş olduğun şeklinde bilinir. Bunu da anlamaz mısın ki, bunun körlüğünde şehri ateşe vereler, son pişmanlık fayda etmez mi? Bu eziyete biz tahammül edemeyip, bu Macar gavurunu çoktan hakaretle tepelerdik. Ancak senin namusunu koruyup yoluyla sana arz ettik. Yoksa giderdik. Kavgayı def ettik hoş. Aksi takdirde olacak fesat ve fitnenin vebali boynuna olur, bilmiş olasın! Daha durup bakmak olmaz. Vallahi, vallahi, fesat ederiz, iyice uyanık ve haberdar olasın! Başka yerlerde şarabı yasaklarsın, sofu diye güvendiğin ağa sahilde kaç meyhane kurmuştur, denetleyin görürsünüz”.</p>
</body>
</html>
