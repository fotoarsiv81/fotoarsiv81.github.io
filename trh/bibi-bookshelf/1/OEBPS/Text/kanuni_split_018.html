<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_17"><span class="calibre8">Rodos’un Fethi</span></h2>

  <p class="normal1">Rodos meselesi için toplanan divanda, üyelerinin çoğu adanın fethinin zor olduğunu söyleyerek sefere sıcak bakmadılar. Ancak Veziriazam Pîrî Paşa, adanın Avrupalı Hristiyanlar’dan herhangi bir yardım alamayacağını ve “Belgrad’ı fethettik burayı da fethederiz” diyerek seferi savundu. Bunun üzerine bazı vezirler Fatih Sultan Mehmed zamanında adanın alınamadığını hatırlattılar.</p>

  <p class="normal1">Pîrî Paşa, bu itiraz üzerine Osmanlı donanması ve kara ordusunun o döneme göre daha ileride olduğunu söyledi. Kanunî, Mısır’la İstanbul arasındaki gemilerin korsanların eline geçtiğinden haberdar olduğundan ve Osmanlı kıyılarının güvenliğinin Rodos alınmadan sağlanamayacağını bildiğinden sefer kararını destekledi. Padişahın veziriazama destek vermesiyle sefere karar verildi.</p>

  <p class="normal1">Sefer kararı alındıktan sonra büyük bir hazırlık yapıldı. Ardından ordunun bir kısmı donanma ile sefere çıkarken bir kısmı da Kanunî ile birlikte karadan Marmaris’e doğru yola koyuldu. Bu sırada durumundan şüphelenilen Dulkadirli Şehsuvaroğlu Ali Bey’in üzerine de Ferhad Paşa gönderilmişti. Padişah yoldayken Şehsuvaroğlu Ali Bey’in çocuklarıyla birlikte öldürüldüğü haberi geldi.</p>

  <p class="normal1">Donanma Çanakkale Boğazı’ndan çıkmadan önce Sultan Süleyman, Kur’an’ın hükümlerini yerine getirmek için Rodos’un üstad-ı azamına 1 Haziran’da resmen savaş ilan etmişti. Üstad-ı azamın bu yazıya verebileceği tek cevap, Rodos Şövalyelerinin şerefini ve adanın özgürlüğünü elindeki bütün imkânlarla savunacağı idi. Şövalyeler bir taraftan adanın surlarını kuvvetlendirirken, bir taraftan da Avrupalı Hristiyanlar’dan yardım istediler.</p>

  <p class="normal1">Donanma daha önceden adaya gelmiş ve kuşatmaya başlamıştı. Karadan giden birlikler de daha sonra Marmaris’ten adaya gemiyle geçirildiler. Rodos kalesi top atışıyla alınmaya müsait değildi. Pîrî Paşa, toprak dolu çuvallarla kuleler yapıp, üzerlerine tüfekçiler koyup, surlardan ateş eden şövalyeleri taciz etti. Kaleye doğru lağımlar da kazıldı, ancak Rodoslular da karşı lağımlar kazarak, surları yıkacak bu teşebbüsleri akim bıraktılar. Yedi ay geçmesine rağmen kalenin alınmasında önemli bir aşama kaydedilememişti. İki defa büyük hücum yapılmış fakat başarılı olunamamıştı. Bu sırada havalar bozmaya ve yağmurlar yağmaya başlamıştı. Yağmur çokça yağdığı için seller meydana geldi ve bu durum da kuşatmayı güçleştirdi. Ancak bu kadar emek çekildikten sonra kış geldi diye dönülünemezdi. Divân toplantısında, Rodos’ta kışlanmasına ve Ferhad Paşa’nın da buraya gelmesine karar verildi. Adaya Ferhad Paşa’nın askerleriyle gelmesi üzerine şövalyeler direnemeyeceklerini anladılar.</p>

  <p class="normal1">26 Aralık 1522’de Rodos şövalyelerinin adadan gitmeleri karşılığında ada teslim alındı. Başta Saint John kilisesi olma üzere adadaki kiliselerin çoğu camiye çevrildi. Kale zindanlarındaki 6 bin Müslüman esir kurtarıldı. Rodos’a bağlı Bodrum kalesi ve Rodos’un çevredeki küçük adalarda Leryoz, İstanköy, Kelemez, İncirli, İleki, Herke, Limonya ve Sömbeki gibi adalarda bulunanlar gelerek Osmanlı’ya tâbi oldular.</p>

  <p class="normal1">Kanunî, Rodos’u teslim alınca ilk iş olarak Cem Sultan’ın oğlu Murad ile torunu Cem’i buldurup, öldürttü. Ancak Cem Sultan’ın bir oğlu kaçmayı başarmıştı. Kanunî ancak 1523 Şubat’ı başlarında İstanbul’a geri dönebildi.</p>

  <p class="normal1">1522’de Rodos’un fethedilmesi Batı ve Orta Avrupa’daki devletlerin gözlerini Türkler’e çevirmelerine sebep oldu. Rodos’un Osmanlı hakimiyetine geçmesi ile ilgili 1522-1523 yıllarında 80 tane kitap ve broşür yayınlandı. Kanunî’den itibaren Osmanlı İmparatorluğu, Avrupa için gerçek bir tehlike oldu.</p>

  <p class="normal1">Osmanlı İmparatorluğu’nun daha sonra Avrupa’daki Fransuva-Şarlken çekişmesinden dolayı yönünü iyice Avrupa’ya dönmesi ve Mohaç Muharebesi ile Macaristan’ı fethi üzerine herkes Türkler’le ilgilenmeye başladı. Bu konuda ardı ardına kitaplar basıldı. Kanunî’nin 1529’daki Birinci Viyana Kuşatması ile tehlikenin nefesini iyice enselerinde hisseden Avrupalılar’ın, Osmanlı İmparatorluğu’na karşı ilgisi daha da arttı.</p>
</body>
</html>
