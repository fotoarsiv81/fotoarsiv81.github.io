<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="calibre8">HÜRREM SULTAN</span></h1>

  <p class="normal1">Batılı tarihçiler tarafından genelde Roxelana, Rossalane, Roxa,Roza, Rossa ve Ruziac adları ile bilinen Hürrem Sultan’ın aslen nereli olduğu kesin olarak bilinmemektedir. Hayatının bu ilk dönemi sis perdesi ile kaplı olmasına rağmen Osmanlı tarihine damgasını vurdu. Yarmelonko, “Roxolana’nın Osmanlı imparatorluk hareminde doğuşu bir meteorun veya parlak bit kuyruklu yıldızın gece karanlığında parlamasına benzetilebilir” der.</p>

  <p class="normal1">Avrupalı araştırmacılar ve tarihçiler Hürrem Sultan’ın Rus kökenli olduğunu söylerler. 16. yüzyılın ortalarında Kırım’daki Litvanyalı bir büyükelçi olan Mikhail Litvin (Mikhalon Lituan) kroniğinde, “Türk imparatorunun aşkı, veliaht ve en yaşlı şehzâdenin annesi, bir zaman önce bizim topraklarımızdan kaçırılmıştı” der.</p>

  <p class="normal1">Venedik Elçisi Navagero’ya göre Hürrem Sultan, “Rus ulusundandı, majesteleri tarafından o kadar sevilmişti ki Osmanlı hanesinde daha yüksek kudrete sahip hiçbir kadın olmadı. Hoş, mütevazı, Büyük Efendi’nin tabiatını çok iyi bilen biri” idi. Yine Venedik elçilerinden Trevisano da Hürrem Sultan’ı Rusyalı Sultan olarak adlandırır.</p>

  <p class="normal1">Bu konuda bir araştırma yapan Galina Yermolenko<sup class="calibre9"><a href="../Text/kanuni_split_112.html#footnote-910-21" id="footnote-910-21-backlink">[21]</a></sup>, “Roxolana’nın Ukraynalı’dan çok Rusya kökenli olduğuna dair kanaat Roxolana ve Rossa kelimelerinin yanlış yorumlanmasından kaynaklanmaktadır. Erken modern dönmem Avrupa’sında Ruthenia eyaleti (veya Rutenya) Batı Ukrayna’yı işaret etmekteyken bu isim değişik zamanlarda Kırmızı Rusya Galiçya veya Podolya (günümüzde doğu Podolya Polonya yönetimindedir) olarak anılmıştır. Günümüz Rusyası ise Moskof veya Moskof Rus veya Moskova Dükalığı olarak anılmaktaydı. Antikçağ’da Roxolani göçebe Sarmatyalı bir kabile ve Dinyester Nehri yakınlarındaki yerleşimler için kullanılmaktaydı” diye Hürrem Sultan’ın Rus zannedilmesinin sebeplerini açıklar. Avrupalılar’ın “Rutenyalı bakire” anlamına gelen Lehçe bir terimden dolayı, Hürrem Sultan’ı Roxelana olarak zikrettikleri de rivayet edilir.</p>

  <p class="normal1">1621-1622’de İstanbul’da bulunan Lehistan Elçisi Samuel Twardowski’ye göre Roxolana, Dinyester üzerindeki Lvov’a yakın bir kasaba olan Rogatin’inden (Rohatyn) Ortodoks bir rahibin kızıdır. Bukovina bölgesinin eski bir halk şarkısına göre ise genç ve güzel Nastusenka (Küçük Anastasia) Tatarlar tarafından Rohatyn’den kaçırılarak, sultanın haremine satılmıştı. Eski Ukrayna geleneğine göre Roksana’nın adı Anastasia Lisowska’dır ve Gavriil ve Aleksandra Lisowski’nin kızıdır. Ancak bu ismin kurgu olduğunu ve 19. yüzyılda icat edildiğini de söylenir.</p>
</body>
</html>
