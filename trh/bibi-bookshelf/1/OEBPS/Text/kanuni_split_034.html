<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_33"><span class="calibre8">Birinci Viyana Kuşatması</span></h2>

  <p class="normal1">Mohaç’tan sonra Macaristan’ın bir kısmını kendi topraklarına katan Osmanlılar kalan Macar toprakları için Erdel Voyvodası Yanoş Zapolya’yı kral tayin etmişlerdi. Ancak ölen Macar kralıyla aradaki akrabalık bağlarından dolayı Avusturya Kralı Ferdinand, Zapolya’nın krallığını tanımayarak Macaristan’ı işgal etti. 20 Ağustos 1527’de de Budin’i aldı.</p>

  <p class="normal1">Zapolya başlangıçta Osmanlılar’dan yardım talep etmek istemediyse de başka çaresi olmadığından bir müddet sonra İstanbul’a bir elçi gönderdi. Bu sırada elde ettiği başarılardan şımaran Ferdinand da bir elçi heyeti göndererek Osmanlılar’dan çok daha önceleri fethedilen Belgrad, Varadin, Segedin gibi birçok şehri istemişti. Bu küstahlığa çok sinirlenen Osmanlı idarecileri elçileri hapsedip sefer hazırlıklarına başladılar. Hazırlıklar tamamlandıktan sonra Osmanlı ordusu 10 Mayıs 1529’da Kanunî Sultan Süleyman’ın komutası altında İstanbul’dan Macaristan’a doğru hareket etti. Ancak daha seferin başında aksilikler ard arda geldi. Bu yıllarda dünya iklim dengesi değişmeye başlamıştı. Küçük Buzul Çağı’nın başlangıcı olarak adlandırılan bu dönemde yağış artmış, hava sıcaklıkları düşmüştü. Osmanlı ordusu Filibe’de konaklarken yağan şiddetli yağmurlardan dolayı taşan Meriç Nehri Osmanlı ordugâhını basarak bir çok askerin boğulmasına sebep olmuştu.</p>

  <p class="normal1">Mohaç Ovası’ndaki Osmanlı ordusuna gelen Yanoş Zapolya, Kanunî’nin huzuruna çıkarak itaatini arz etti. 3 Eylül 1529’da Osmanlı ordusu Budin önlerindeydi. Kısa bir kuşatmadan sonra 7 Eylül’de Budin tekrar Osmanlılar’ın eline geçti. Zapolya Budin’de yapılan bir törenle tekrar Macaristan tahtına geçirildi. Kanunî, Budin’den sonra yeni hedefi Viyana olarak belirledi.</p>

  <p class="normal1">Osmanlı Beyliği’nin ilk yıllarındaki hedefi İznik ve Bursa idi. Daha sonra gözler İstanbul’a çevrilmişti. Buranın fethinden sonra Osmanlıların yeni hedefi Belgrad oldu. Belgrad’ın 1522’de alınmasından sonra ise yeni Kızılelma, Roma ve Viyana olmuştu. Kanunî, hem bu yeni hedefi ele geçirecek hem de Avusturya’nın Macaristan tehdidini ortadan kaldıracaktı. Viyana, Avusturya’nın başkenti olduğundan Ferdinand burayı müdafaa etmek için savaşmak zorundaydı. Türk ordusunun Avusturya’ya girmesi Şarlken’in baskısı altındaki Fransa’ya da rahat bir nefes aldıracaktı.</p>

  <p class="normal1">Budin’den hareket eden yaklaşık 100 bin kişilik Osmanlı ordusu 23 Eylül’de Avusturya topraklarına girdi. Birkaç gün sonra akıncılar Viyana önlerindeydiler. Kanunî’nin karşısına çıkmasını beklediği Ferdinand ise yardım getireceğim bahanesi ile Viyana’yı terk etmişti. 27 Eylül’de bütün Osmanlı ordusu Viyana önlerine gelmiş ve kuşatma başlamıştı. Ancak hava çok soğumuştu ve devamlı yağmur yağıyordu.</p>

  <p class="normal1">Avusturyalılar, Osmanlı ordusunun üzerlerine geleceğini anlayınca Viyana’da sıkı tahkimat yapmışlar, yangın çıkmaması için evlerin ahşap kısımlarını bile sökmüşlerdi. Yağmurlardan dolayı büyük toplar getirilememişti. Bu da Viyana gibi kuvvetli bir tahkimata sahip şehri almak için dezavantajdı.</p>

  <p class="normal1">Karşılıklı hücumlarla ve kalenin surlarının yıkılması için patlatılan lağımlarla 15 gün geçti. Ancak havanın soğuk olması ve yağmur, kuşatmayı olumsuz etkiliyordu. Durumu görüşen Osmanlı devlet adamları son bir hücumun yapılmasını, eğer başarılı olunamazsa kuşatmanın kaldırılması neticesine vardılar. Bu hava şartlarında kuşatmaya devam edilirse Osmanlı ordusu Viyana önlerinde büyük bir zayiata uğrayabilirdi. 14 Ekim günü Osmanlı ordusu Viyana’ya karşı büyük bir hücum gerçekleştirdi. Akşama kadar süren hücumdan bir netice alınamayınca Osmanlı ordusu kuşatmayı kaldırma kararını uygulamaya soktu. 15 Ekim’de çadırlar kaldırılmaya başlandı. 16 Ekim’de Kanunî’nin de çadırı söküldü ve Osmanlı ordusu Macaristan’a geri döndü.</p>

  <p class="normal1">Osmanlı ordusunun Viyana kuşatması 17 gün sürmüştü. Halbu ki Viyana gibi bir kaleyi fethetmek için birkaç aylık kuşatma yapılması ve ağır topların da bulunması gerekliydi. Ancak sürekli yağan yağmur kuşatmanın devamına izin vermemişti.</p>
</body>
</html>
