<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_75"><span class="calibre8">Hürrem Sultan’ın Ölümü</span></h2>

  <p class="normal1">Ukrayna topraklarından esir alınıp getirilen bir papazın kızı olan Anastasia (Alexandria) Lisowska’ya, Topkapı Sarayı’nda güler yüzlülüğünden dolayı Hürrem adı verilmişti. Kısa sürede aklını ve cazibesini kullanarak Kanunî Sultan Süleyman’ın gözdesi oldu. Padişahın ilk eşi ve büyük oğlu Mustafa’nın annesi Mahidevran’ı devre dışı bıraktı. Kanunî, daha önceki padişahların cariyelere nikâh yapmama geleneğini yıkarak, Hürrem’le nikâhlandı. Hürrem’in padişah üzerindeki büyük nüfuzu, çağında onun Kanunî’ye büyü yaptığı söylentilerine sebep olmuştu.</p>

  <p class="normal1">Kanunî, gönlünü Hürrem Sultan’a kaptırmıştı. Zafer mutluluğu kadar aşkı ve ayrılığın ızdırabını da bilen bir hükümdardı. Kanunî’nin Hürrem’e büyük bir aşkla bağlı olduğu, seferler esnasında ona yazdığı mektuplardan ve şiirlerinden açıkça anlaşılır.</p>

  <p class="normal1">Hürrem Sultan, Kanunî’ye yazdığı mektuplarda “Saadetim yıldızı sultanım, benim sultanım, benim padişahım, şahım sultanım, iki gözümün nuru sermayesi, benim yüzü Yusuf’um” gibi ifadeler kullanıyordu. Hürrem Sultan, padişahtan mektup alamadığında üzülüyor ve Kanunî’ye gönderdiği mektuplarda kendisine sık sık yazmasını istiyordu.</p>

  <p class="normal1">Kanunî, ise kalbinin kraliçesi Hürrem’e yazdığı şiirlerde aşkına “Benim İstanbul’um, benim Karaman’ım, benim Bağdad’ım, benim Horasan’ım” şeklinde hitap ediyordu. Kanunî, sefer için gittiği yerlerden Hürrem Sultan’a mücevher, kumaş, kürk gibi hediyeler ve bazı zamanlarda da sakalından bir tel göndererek eşinin gönlünü alıyordu.</p>

  <p class="normal1">16. yüzyıla kadar Osmanlı sarayındaki kadınlar, ön planda değillerdi. Kanunî Sultan Süleyman’ın eşi Hürrem Sultan, padişahın kendisine olan derin aşkını da kullanarak devlet işlerine karıştı. Kendi oğullarını tahta çıkarmak için Şehzâde Mustafa’yı öldürtmesinden dolayı halk ondan nefret etti. Ancak Kanunî aşkını herşeyin üstünde tuttu.</p>

  <p class="normal1">Hürrem Sultan, Kanunî ile 1558’de Edirne’ye gittiği zaman rahatsızlandı ve doktorların tüm müdahaleleri bir işe yaramadı. İstanbul’a getirildikten kısa bir sonra da vefat etti. Süleymaniye Camii yanındaki türbesine defnedildi. Kanunî, hayatının kalan 8 yılını kaybettiği eşinin acısıyla, büyük bir yalnızlık içerisinde geçirdi.</p>
</body>
</html>
