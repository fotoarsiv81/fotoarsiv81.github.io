<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_38"><span class="calibre8">Barbaros Osmanlı Hizmetinde</span></h2>

  <p class="normal1">Karada Osmanlı karşısına çıkamayan İspanya, Andrea Doria idaresindeki donanmasıyla Mora sahillerindeki Osmanlı kalelerine saldırmıştı. Kanunî, Avrupa ile mücadele için son derece isabetli bir düşünceyle denizlerdeki açığı kapatmak gayesiyle Cezayir’i ele geçirmekle kendisini ispat eden Midillili bir Türk olan Hızır Reis’i İstanbul’a çağırdı. Padişah gönderdiği fermanda, “İspanya’ya sefer etmek muradımdır, bir yarar adamını yerine koyup gelesin. Eğer muhafazaya kadir kimse yoksa yazıp, bildiresin” diyordu.</p>

  <p class="normal1">Cezayir’de durumu emniyete alan Barbaros, döneminin tecrübeli denizcilerinden 18 kaptanı da yanına alarak, 1532 Ağustosu’nda İstanbul’a doğru yola çıktı. Messina açıklarında 18 gemilik bir filoyu ele geçirdi, ardından Koron’da olduğunu haber aldığı Doria’nın üzerine gitti. Onun geldiğini haber alan Doria ise İtalya’ya kaçtı. 1533 Aralıkı’nda İstanbul’a gelen Hızır Reis büyük şenliklerle karşılandı. Kanunî’nin huzuruna çıkan Hızır Reis, etek öpmeyi bilmediğinden doğrudan ilerleyerek padişahın elini öptü ve karşısına oturdu. Padişahın sorularına da protokol dışı, serbestçe cevaplar verdi.</p>

  <p class="normal1">Barbaros’un bu davranışları Kanunî’nin hoşuna gitti. İbrahim Paşa o sırada İran seferinde olduğu için veziriazamın yanına gönderildi. Halep’te veziriazamı yakalayan Hızır Reis burada 1534 Ocakı’nda kaptanıderyalığa getirildi. Direkt olarak Osmanlı hizmetinde hiç çalışmamış birisinin bu kadar üst düzey bir göreve getirilmesi, Osmanlılar’ın liyakata verdiği önemi göstermesi açısından enteresandır.</p>
</body>
</html>
