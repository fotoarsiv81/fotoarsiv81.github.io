<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_7"><span class="calibre8">Yavuz Sultan Selim’in Ölümü</span></h2>

  <p class="normal1">Yavuz Sultan Selim, İran ve Mısır seferleriyle imparatorluğun doğu ve güneyini emniyet altına almıştı. Batı’ya sefere çıkmak istiyordu. Ancak bu seferin kuvvetli bir donanma olmadan gerçekleşemeyeceğini biliyordu. İstanbul’daki tersaneyi büyütüp, yeni gemiler yapılması için emir verdi.</p>

  <p class="normal1">İstanbul’a gelen Venedik ve İspanya elçilerine iyi muamele edildi. Macaristan’la ateşkes uzatıldı. Hedef Rodos’tu ancak Yavuz hazırlıkları yeterli görmüyordu. Hasan Can, daha sonraki bir dönemde oğlu Hoca Sadeddin Efendi’ye meseleyi şöyle anlatmıştır:</p>

  <p class="normal1">“Seferin yaklaştığını işittik. Lâkin padişahın halinden buna dair birşey hissetmezdik. Bir gün Eyyüb el-Ensarî’nin ziyaretine gitti. Eyüp’te Fatiha okurken kaptan paşanın kadırgasının Eyüp’e doğru geldiğini gördü ve ‘henüz sefer kararlaştırılmamışken bunu kimin emriyle denize indirdi’ diye kızdı. Kaptanıderya Cafer Paşa’nın idamını emretti. Ancak Veziriazam Pîrî Paşa devreye girerek yeni inşa olunan geminin denenmesi için denize çıkarılması gerektiğini söyleyerek kaptan paşayı affettirdi.</p>

  <p class="normal1">Yavuz, bu sefer vezirlerine dönüp, ‘Ben cihangirliğe alışmış bir padişahım. Siz beni bir kale fethine götürmek istersiniz. Kale almanın birinci şartı baruttur. Kaç aylık barutunuz var’ diye sordu. Vezirler zahire miktarını söyledilerse de barutun ne kadar olduğunu ancak ertesi gün söyleyebildiler. Dört aylık barut vardı. Yavuz, bu cevap üzerine vezirlerine kızgın bir şekilde bakarak ‘ceddim (Fatih) zamanındaki utanç unutulmamış iken onu iki kat mı yapmak istersiniz? Bizzat gitmemi düşünüyorsunuz. Gidip de eli boş dönecek olursam hiçbiriniz sağ kalmaz. Rodos’un zaptına dört aylık barut yetişir mi? Siz Rodos’u dört ayda değil altı ayda dahi alamazsınız. Belki sekiz veya dokuz ayda alınabilir’ buyurdular. Daha sonra, ‘bize sefer yok, meğer sefer ahrete ola’ dediler”.</p>

  <p class="normal1">Yavuz ömrünün son günlerinde Edirne’ye gitmişti. Buraya gitmeden önce sırtında çıkan şirpençe denilen bir çıbandan muzdaripti. Bu çıbanı hamamda sıktırıp, ovdurtması ve ardından Edirne’ye at ile gitmeye çalışması hastalığını iyice artırdı. Padişahın hastalığı artınca Çorlu yakınlarında babası ile savaştığı yerde, 40 gün konaklandı. Yavuz’un hastalığı günden güne iyice ağırlaştı.</p>

  <p class="normal1">Sultanın hastalığı boyunca yanında gece gündüz musahibi Hasan Can vardı. Büyük hükümdarın son günlerinde ikisinin aralarında şu konuşma cereyan etmişti:</p>

  <p class="normal1">Yavuz, musahibine “Hasan Can bu ne haldir?” diye sorunca, Hasan Can, “Sultanım Cenabı Hakk’a teveccüh edip Allah’la beraber olacak zamandır” cevabını verdi. Yavuz “Bizi bunca zamandan beri kiminle bilirdin? Cenabı Hakk’a teveccühümüzde kusur mu gördün” diyince Hasan Can, “Hâşâ ki bir zaman zikr-i Rahman’dan şaştığınızı görmedim. Lâkin bu zaman başka zamana benzemediğinden ihtiyareten cesaret eyledim” dedi.</p>

  <p class="normal1">Yavuz, bu cevaptan sonra Hasan Can’a “Sure-i Yasin tilavet eyle” dedi ve onunla birlikte okumaya başladı. Yasin Suresi’nin ikinci okunuşu sırasında “Selâm” âyetine gelindiği zaman Yavuz Sultan Selim ruhunu teslim etmişti. Tarih 1520 yılının 21 Eylül’ünü 22 Eylül’e bağlayan geceydi.</p>

  <p class="normal1">Ölümü tek oğlu olmasına rağmen asker arasında karışıklık çıkmaması için, önceki hükümdarlarda olduğu gibi yeni padişah gelene kadar saklandı.</p>
</body>
</html>
