<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_22"><span class="calibre8">Hain Ahmed Paşa İsyanı</span></h2>

  <p class="normal1">Veziriazam olmayı bekleyen İkinci Vezir Ahmed Paşa, hayal kırıklığına uğrayınca Mısır’a gitmek istedi. Mısır Beylerbeyiliğine tayin edildi. Ancak Ahmed Paşa, Mısır’dayken 1524 yılı başlarında isyan edip orada kendi adına bir devlet kurmaya kalktı. Fakat Kahire’de bulunan yeniçeriler tarafından öldürüldü.</p>

  <p class="normal1">Mısır’da Osmanlı düzenini kurmak için veziriazam Mısır’a gönderildi. İbrahim Paşa düğününü yapalı daha dört ay olmuştu. Kanunî, örneğine pek rastlanmamış bir şekilde, veziriazamını Adalar’a kadar yolcu etti. Devrin önemli bürokratlarından Celalzâde Mustafa Çelebi ve Defterdar İskender Çelebi ile birlikte 1523 Nisanı’nın başlarında Mısır’a vardı. İbrahim Paşa, eski kanunları ve vergi defterlerini buldurarak inceletti ve yeni bir kanunnâme hazırlattı. İbrahim Paşa, üç ay içerisinde Mısır’da düzeni sağladı. Mısır meselesindeki başarısı paşanın şöhretini daha da artırdı.</p>
</body>
</html>
