<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_14"><span class="calibre8">Belgrad Tebriknâmeleri</span></h2>

  <p class="normal1">Fetihnâme gönderilen görevliler fethi haber aldıktan sonra padişaha tebriknâme adı verilen bir mektup gönderirlerdi. Dulkadir hakimi Şehsuvaroğlu Ali Bey, Belgrad’ın fethini kendine haber veren fetihnâmeye karşı padişaha aşağıdaki tebriknâmeyi göndermişti<sup class="calibre9"><a href="../Text/kanuni_split_112.html#footnote-910-2" id="footnote-910-2-backlink">[2]</a></sup>:</p>

  <p class="normal1">“Şu anda Allah’ın yardımı ve kudreti ile fetih ve talih güneşi zaferin doğuş yerinden doğup duaların eziciliği ve sağlamlık ve saldırganlığınızın sadasına uğursuz Macar kâfirleri direnemeyip yenilmiş ve perişan olmuşlardır. Ateş yağdıran, şimşek saçan toplar, ettikleri fesatları başlarına kakmış ve düşman avlayan tüfeklerin eserleri sonunda başlarına dokunmuş. Ne kalmaya güçleri ve ne de kaçmaya takatleri kalmıştır. Şüphesiz küfür ve şirk kalelerinin anahtarlarını teslim edip, mutluluğun dayandığı nokta olan cenapları da uğur ve talih, fetih ve büyüklükle yine mutlu başkentlerine, saltanat tahtına dönmüş. Bundan böyle âlemin sığınağı pâdişah –Allah saltanatını daim etsin- bunun gibi gazalara yönelince umulur ki, bu değersiz kulları da davet oluna. Ta ki itaat edilmesi vacip olan onurlu fermanı ile bizzat varıp sapkınların mahvedicisi, gazaların sultanının önünde, üzengisinin dibinde baş oynatıp ömrümüzün son demlerinde yüce Allah şehitlik nasip ede.</p>

  <p class="normal1">Beyit:</p>

  <p class="indentmetin"><span class="calibre10">Kişinin ömrü sona ere</span></p>

  <p class="indentmetin"><span class="calibre10">İyisi odur ki, gaza yolunda öle</span></p>

  <div class="clrb"></div>

  <p class="normal1">Vallahi kalpten ve içten, merhum babanız Sultan Selim Han’ın –Allah’ın rahmeti ve bağışlaması üzerine olsun- can u gönülden samimi inançlısı idim. Sultanım hazretlerinin de eski kuluyum. Her nereye emredersen yakınlarım, evlatlarım, bizzat kendim ve yanımdaki kullar ile dönüşüm yoktur. Benim etim, yağım rahmetlinin verdikleriyle meydana gelmiştir. Allah en iyi bilendir. O mutluluk sermayesi tarafından, ortaya çıkan durumlar nedeniyle ayrılıkta kalıp dururuz. Ama her zaman âlemi süslemekle sevinç veren, güneşi ve mutluluğa eş üzengisini öpmeyi gözlemekten bu kullarının hüzünlü kalbi bir an boş kalmamaktadır. Baki, devlet perdeleri ve saltanat dereceleri günden güne ileri olsun. Kulların Rabbi onun murâdını tez versin”.</p>

  <p class="normal1">Vezir Ferhad Paşa ise kendisine gönderilen fetihnâmeye karşılık şu tebriknâmeyi göndermişti<sup class="calibre9"><a href="../Text/kanuni_split_112.html#footnote-910-3" id="footnote-910-3-backlink">[3]</a></sup>:</p>

  <p class="normal1">“Gökle bir olan padişah kapısı ve zafer tezgahı olan padişah divanının toprağına yüz sürmekten sonra bu değersiz kimsenin arzı budur ki,</p>

  <p class="normal1">Hâlâ gökyüzüne yükselen dergahından Çavuş Ali kullarıyla âlemin itaat ettiği hükmü ulaşıp cihanın padişahı, yerin ve zamanın hüküm sürücüsü –Allah mülkünü daim etsin- hazretlerinin Allah’ın tevil gerektirmeyen kelamı ve âyetlerinin delilleri gereğince büyük sevablar kazanmak ve ahiret azığı toplamak kastına yönelmiş padişah, günahkâr fırkası olan uğursuz Macar kâfirleri ki, Peygamber’in peygamberliğini inkâr ederler, koparıp ezmek sebebi için yönelmeye niyetlenildi. Uğurla ve sonu zafer olan askerlerle menziller geçilirken padişahın isteğiyle Rumeli Beylerbeyisi Ahmed Paşa –Allah büyüklüğünü daim etsin- Rumeli askeri ile merhum İsa Bey’in yaptığı burçları gökyüzüne ulaşan ve temelleri yerin dibinde olan Böğürdelen kalesi, daha sonra bir şekilde kâfirlerin eline düşmüş imiş. Onun ele geçirilmesi konusunda çaba harcamak için gönderilmekle, ardından kalan asker ordugâhla, padişah, bayrağıyla, iki menzilde durmayıp kaleye erişmek üzere iken, Ahmed Paşa kaleye ulaşmıştır. Rumeli yiğitleri ile hemen o anda her taraftan kaleye yürüyüp, savaş gürültüsü ve kavga sesi ayyuka çıkmış, nihayet zafer rüzgârı zaferden tarafa eserek Şaban ayının ilk günü kale feth olundu. İçinde olan şeytanların soğuk kalplerinde biten küfür ağacı Rumeli gazilerinin ateş saçan kılıçları ile dağıtıldı. Allah’ın yardımı ile sağlam kale yine bundan böyle padişahın korunmuş mülküne katıldı. Böğürdelen Kalesi de fethedilmekle sadece Macarların değil, Frengistan’ın, belki de bütün kâfiristanın böğürleri delindi. O gün fetih ve talih müjdecisi, zafer bayrağını karşıladı. Aynı ayın üçüncü gününde kale önünde beylerbeyi ile birlikte olan askere katılındı. Ondan sonra askerler sel gibi Sirem Adası’na geçti. Sonra etrafa akıncılar gönderilip, birkaç günlük yola kadar olan kâfir vilayetleri yıkılıp yakıldı. Ele geçirilen kâfirlerin bir kısmı kılıçlara yem edildi. Kimilerinin çoluk çocukları esir edilerek, ganimete doydular. Kâfir memleketlerinin kilidi konumunda, şeytanın sığınağı, Tuna ve Sava’nın birleştiği yerdeki büyük Belgrad Kalesi, yüksekliği ayyuka ulaşmış, burçları ve bedeni zuhal yıldızı ile bir, belki kulesi parlak yıldızlardan ve kubbesi göklerden daha üstün, uzun ve geniş hendeği akıl sahiblerinin fikirlerinden daha derindir. Sağlam akıl kanadı, zeminin derinliğine bin yıl uçsa sonuna ulaşması hayal olup, eski zamanlardan şu ana kadar açamayıp, büyük ecdad fethini Anka’yı avlamaya eşdeğer ve kalenin fethini yıldızların burcuna benzeterek fethine girişip ve kurtarılmasına gayret göstererek anılan ayın 26. Çarşamba günü kalenin karşısında yıldırım gibi süratli kalabalık asker güruhu ve dağ gibi heybetli, deniz gibi ulu gaziler, uğurlu padişahla, Sava suyunun olduğu yerdeki Zemin adlı hisara indiler. Bir taraftan Veziriazam Pîrî Mehmed Paşa, diğer taraftan Vezir Mustafa Paşa, karşısında Tuna suyunun ötesinden Rumeli Beylerbeyisi hücum edip her tarafından savaş ulaşıp, top ve tüfek kale halkına ölümü hatırlatıp, kara tarafından da metrisler inşa edilip her yönü kuşatıldı. Tüfekçiler kâfirler üzerine ebabil kuşları gibi ateş yağmuru yağdırdı. Toplar ile baştan başa delik deşik edildi. Fetih kapıları açılarak mübarek Ramazan ayının beşinci günü Allah’ın yardımı, padişahın himmeti ile varoş fethedildi. Ancak içindeki kâfirler boyun eğmeyip, inat ve direnişlerini ilan ettiler. Aslan atılışlı pâdişahın şimşek gibi olan hiddeti başgösterip tekrar kurtarılan varoşu içinde ve diğer taraflarından yine toplar hazırlanıp her biri gök gürültüsü gibi ateşler saçıp dumanından gökler karardı. Bir bir gedikler açıldı, tüneller kazıldı. Ondan sonra üç kez daha saldırı olup kâfirler sıkı baskı altına alındı. Tünelin birisine konulan lağım ateşlendiğinde burçlar yıkıldı ve fetih bayrakları her yerden parladı. Kâfirler canlarını kurtarmaya aman talebinden başka yol bulamayıp kendi seçimleriyle ve bin türlü kırgınlık ve zillet ile gelip hilafet divanı halkına ve şanlı devlet erkânına saltanatın şefaatini istemeye teşebbüs ettiler. Cihan padişahı hazretlerinin kılıç artıkları kâfirlerin kurtulması konusunda fermanı çıkıp adı geçen kale kâfirlerin faydasız ve pis varlıklarından temizlendi. Kiliseleri İslâm mescidine ve sapıklık ve karanlıkları şeriate çevrildi. Ertesi gün zafer kazanmış askerlerle Cuma namazı kılınıp, padişahın ismine hutbe okundu. Bahsedilen kalelerden başka, burçları Ülker yıldızına, binasının yerin derinliklerine ulaşan nice kaleler, kendilerine bağlı belde ve topraklar, nehirleri, dağları, tepeleri ile Allah’ın inâyeti sayesinde fethedilerek korunmuş Osmanlı topraklarına katılıp, pâdişahın sahip olduğu iklimlere dahil olduğu bildirilmiştir. Yüce Allah tarafına kıyassız hamd ve şükür olup, padişah hazretlerinin uzun devletinin devamı duasında ve bu büyük fethin işitilmesinden cümle halk, özellikle de ayak basılan bu topraklar o kadar sevindi ki, hızlı kalemin binde birini yazması düşünülemez. Yüce Allah’tan dilenen budur ki, bu büyük fetih nice bol fetihlere yol açsın! Padişah hazretlerinin düşmanları mağlup ve mahvolsun! Yüce saltanatı sevinçli ve fetih bayrakları ölümden sonraki diriliş gününe kadar dalgalana! Hazret-i Muhammed, onun temiz âilesi hakkı için âmin”.</p>
</body>
</html>
