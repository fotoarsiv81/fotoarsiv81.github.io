<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">ÖNSÖZ</h1>

  <p class="normal1">Kanunî dönemi o kadar ihtişamlıydı ki 17. yüzyılda Osmanlı İmparatorluğu’nun içine girdiği buhranlı yıllarda, ıslahat layihası kaleme alanlar Kanunî dönemini dönülmesi gereken “Altın Çağ” olarak göstermişlerdi.</p>

  <p class="normal1">Kanunî dönemi her açıdan renkli bir dönemdi. Büyük fetihlerin yapılması da, imparatorluğun bir süper güç olarak dünyayı şekillendirmesi de, ilk defa Harem-i Hümâyûn’dan bir hasekinin Hürrem Sultan’ın aktif bir rol oynaması da bu dönemde oldu. Birçok şeyh klasik anlayışa aykırı fikirleri yüzünden idam edildi. Tahta çıkarken tek evlat olmanın rahatlığını yaşayan Kanunî, saltanatı sırasında iki oğlu ile altı torununu öldürttü.</p>

  <p class="normal1">Kanunî Sultan Süleyman döneminde Osmanlı İmparatorluğu, dünya siyasetinin belirleyici gücü oldu. Afrika’nın Hristiyanlaşması önlenirken, Avrupa’da milli monarşiler korundu ve Protestanlığın yeni bir mezhep olarak Avrupa’da kabul görmesine destek verildi.</p>

  <p class="normal1">Saltanatının ilk dönemi çok parlakken son yılları oğul ve torunlarını öldürtmesi, yaşlanması ve sefere gitmemesi yüzünden çok tartışmalı hâle geldi. Bu yıpranmışlığı yüzünden sefere çıkan Muhteşem Süleyman’ın ölümü de muhteşem oldu. 46 yıllık saltanatı boyunca 13 sefere çıkan ve 10 yıl İstanbul’dan ayrı kalan Kanunî Sultan Süleyman, son nefesini Sigetvar surları önünde şehid olarak verdi.</p>

  <p class="normal1">Büyük hükümdar aynı zamanda büyük bir aşıktı. Kanunî, gönlünü Hürrem Sultan’a kaptırmıştı. Zafer mutluluğu kadar aşkı ve ayrılığın ıstırabını da bilen bir hükümdardı.</p>

  <p class="normal1">Bu kitabı hazırlarken yardımlarını gördüğüm değerli dost ve meslektaşlarım Recep Ahıshalı, Uğur Demir, Fatih Gürcan, Nilüfer Epçeli, Aykut Can ve Nihal Metin’e yardımları için teşekkür ederim.</p>

  <p class="sagnormal"><span class="calibre2">Erhan Afyoncu<br class="chapter" />
  Kozyatağı, Ocak 2011</span></p>

  <div class="clrb"></div>
</body>
</html>
