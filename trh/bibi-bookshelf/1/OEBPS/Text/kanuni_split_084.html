<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_83"><span class="calibre8">İstanbul’un Su Yolları</span></h2>

  <p class="normal1">Bir gün bir gece devam eden sel İstanbul’u adeta savaş alanına çevirip, özellikle dere yatakları ile Boğaz’a yakın yerlerde büyük bir yıkıma yol açtı. Birçok ev yıldırım düşmesi yüzünden yanarken, onlarca insan boğularak can verdi. Silivri, Küçük ve Büyükçekmece ile Harami Deresi’ndeki köprüler yıkıldı.</p>

  <p class="normal1">Su kanallarının içi tamamen kumla kapandığı için kullanılamaz hâle geldiği gibi İstanbul’un su ihtiyacını karşılayan Moğlova Kemeri de yıkılmıştı. Bu yüzden şehirde büyük bir su sıkıntısı baş gösterdi.</p>

  <p class="normal1">Selin ardından veziriazam ve diğer devlet adamlarıyla yıkılan su kemerlerini gezen Kanunî, gerektiği kadar para harcayarak bu kemerlerin tamir edilmesini emretti. Ayrıca Kağıdhane suyunun İstanbul’a getirilmesine karar verildi. Ancak veziriazam Kağıdhane suyunun şehre getirilmesine karşıydı. Semiz Ali Paşa projeyi engellemek için suyollarının güvenliğinden sorumlu Nikola adlı bir gayrimüslimi gizlice kaçırttı. Ancak Kanunî, Kağıdhane’yi teftiş için gittiği bir gün Nikola’nın nerede olduğunu sorunca Ali Paşa “Benden izinsiz haddinden fazla para harcadığı için saklanmıştır, birkaç güne kalmaz ortaya çıkar” diyerek diyerek durumu kurtardı. Daha sonra da padişaha “Hakikaten su getirmek gibi faziletli sevap ve güzellik olmaz. Allah muvaffak eyleye. Velâkin padişahım bu eserin yapılmasıyla İstanbul’un her mahallesinde bir çeşme yapılıp sular sebil olduk da çevreden, Arap ve Acem ülkelerinden insanlar gelip şehirde nüfus izdihamına sebep olurlar. İstanbul’a et, ekmek ve diğer yiyecekleri yetiştirmek zorlaşır, askerin geçimini sağlamak müşkil hale gelir. Yiyecek fiyatları bozulur ve çift-bozanlar İstanbul’a dolar. Eker biçer taifesi yerlerin boş bırakıp terk eylerler. Padişahımın saltanat döneminde her türlü zorluk çekilir. Ama asıl zorluğu sizden sonra gelen padişahlar çekerler” diyerek gerçek düşüncelerini ifade etti.</p>

  <p class="normal1">Veziriazamın bu itirazına rağmen Kanunî, Kırkçeşme tesislerinin yapımına hız kesmeden devam ettirdi. Zamanına göre dev bir proje sayılabilecek olan Kırkçeşme tesisleri 7-9 yıl arasında bitirildi, böylece şehrin dönem dönem artan su sıkıntısına bir süre için çözüm bulundu.</p>
</body>
</html>
