<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_45"><span class="calibre8">Oğlan Şeyh İsmail Ma’şûkî’nin İdamı</span><sup class="calibre9"><a href="../Text/kanuni_split_112.html#footnote-910-12" id="footnote-910-12-backlink"><span class="calibre8">[12]</span></a></sup></h2>

  <p class="normal1">Kanunî devri devlet tarafından klasik dini anlayıştan farklı fikirleri sebebiyle bazı şeyhlerin öldürüldüğü bir dönemdi. Melâmiyye-i Bayrâmiyye’den olan Oğlan Şeyh İsmail Ma’şûkî, Kanunî döneminde 12 müridiyle birlikte ilk idam edilen şeyhdi.</p>

  <p class="normal1">Şeyhin babası Melâmiye piri Ali Aksarayî idi. İsmail Ma’şûkî, İstanbul’daki bazı dervişler tarafından başkente çağrıldı. Babası oğlunun daha çocuk denecek yaşta olduğunu söyleyip isteklerini reddetse de oğlunun hocası izin verirse olabileceğini söyledi. Hocasının izin vermesi üzerine İsmail Ma’şûkî İstanbul’a geldi ve babasının İstanbul’da irşad faaliyetlerinde bulunmaması konusunda uyarısına rağmen irşada kalkıştı. Babasının yine yanında gönderdiği Ahmed Edirnevî’nin sözünden çıkmamasını istemesine rağmen Ahmed Edirnevî ile araları açıldı ve derviş İsmail Ma’şûkî’yi bırakarak Edirne’ye döndü.</p>

  <p class="normal1">Ali Aksarayî, bu gelişmeler üzerine oğlunu Aksaray’a çağırdı, Ancak başkentteki dervişler tekrar Ali Aksarayî’den oğlunu göndermesini istediler. Ali Aksarayî, bu gelişme üzerine oğluna veziriazamdan izin almadan irşada teşebbüs etmemesini, ilim tahsiliyle uğraşmasını tembih ederek Ahmed Edirnevî ile birlikte tekrar İstanbul’a gönderdi. Fakat oğlu İstanbul’da yeni bir yol icat ederek yine şeyhlik yapmaya başladı.</p>

  <p class="normal1">Özellikle şeriata aykırı görünen sözleri yüzünden İstanbul’da fitne çıkma eğilimi görülünce Osmanlı yönetimi şeyhi uyarıp, memleketine dönmesini istedi. Ancak şeyh reddedince yargılandı. Mahkeme kayıtlarına göre şahitler, İsmail Ma’şûkî’nin “Herkes Tanrı’dır. Şeriatın haram dediği helaldir. Livata ve zina helaldir. İnsanı yaratan sensin. Kabir azabı ve hesap yoktur. Ruh bir bedenden çıkar ve başka bedene girer. Üstesinden gelebilirsen ye, iç, yat, uyu. Hepsi ibadettir. Babam kutup ve ben de mehdiyim” gibi sözler söylediğini iddia etmişlerdi. Şeyhin cevabı bilinmediğinden bu iddiaların ne kadar doğru olduğu ise bilinmiyor.</p>

  <p class="normal1">Yargılama sonucunda 1539’da 19 yaşındaki İsmail Ma’şûkî ve 12 müridinin Atmeydanı’nda boynu vuruldu. Şeyhin öldürülmesinden sonra halk bu konuda ikiye ayrıldı. Halkın bir kısmı İsmail Ma’şûkî’nin zındık olduğunu, bu yüzden katledilmesinin haklı olduğu kanaatindeyken halkın diğer kısmı ise şeyhin büyük velilerden olduğunu, zulmen katledildiği kanaatindeydi.</p>
</body>
</html>
