<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_57"><span class="calibre8">Piri Reis’in Öldürülmesi</span></h2>

  <p class="normal1">Türk denizciliğinin ve haritacılığının en önemli isimlerinden Muhyiddin Piri Reis 1460’lı yılların sonuna doğru Gelibolu’da doğdu. Doğduğu bölgenin halkı denizle iç içe yaşadığından çoğu denizci olurdu. Osmanlı Şeyhülislamı ve tarihçisi İbn Kemal Gelibolu’yu şöyle anlatır: “Gelibolu’da doğan çocuklar timsah gibi su içinde büyürler. Beşikleri ecel tekneleridir. Sabah ve akşam gemilerin sesleri ile uyurlar”.</p>

  <p class="normal1">Piri Reis’in amcası İkinci Bâyezid devrinin en ünlü kaptanlarından Kemal Reis idi. Çocukluk yıllarından sonra Piri, kendini amcasının gemisinde buluverdi. Yaklaşık 30 yıl amcası Kemal Reis ile birlikte Akdeniz’de hem korsanlık faaliyetlerine, hem de Osmanlı hizmetindeki deniz seferlerine katıldı. Bu yıllardaki yaşantısını Kitâb-ı Bahriye isimli eserinde şöyle zikreder:</p>

  <p class="indentmetin"><span class="calibre10">Akdeniz’de seyrederdik o zaman</span></p>

  <p class="indentmetin"><span class="calibre10">Kâfirlere vermezdik aman.</span></p>

  <div class="clrb"></div>

  <p class="normal1">Amcasını, Osmanlı hükümdarı İkinci Bâyezid’in davet etmesi üzerine, Piri Reis de onunla beraber Osmanlı donanmasında hizmet etti. Amcasının 1511’de ölümü üzerine Piri Reis bir süre Barbaros’un yanında çalıştı ve daha sonra Gelibolu’ya çekilerek, meşhur dünya haritasını hazırlamaya başladı. Denizciler için bir klavuz olarak hazırlamaya başladığı Kitâb-ı Bahriye isimli eseri için tuttuğu notlarını düzenledi. Yavuz’la Mısır seferine gitti Bu yolculuğu sırasında geçtiği bölgelerin haritalarını yaptı. 1513’te hazırladığı dünya haritasını 1517’de Mısır’da Yavuz’a sundu.</p>

  <p class="normal1">Kanunî döneminde 1522’de Rodos’un fethine, ardından da Veziriazam İbrahim Paşa’nın Mısır yolculuğuna katıldı. Bu yolculukta veziriazamın dikkatini çekti. Piri Reis’in hazırladığı kitabın kıymetini anlayan İbrahim Paşa müsveddelerini temize çekerek kitap hâline getirmesini istemişti. Piri Reis, veziriazamın bu isteğini yerine getirerek Kitâb-ı Bahriye 1526’da Kanunî’ye takdim etti. Eserinin padişah tarafından beğenilmesi üzerine, Piri Reis yeni bilgiler ilave ederek hazırladığı ikinci dünya haritasını 1528’de Kanunî Sultan Süleyman’a sundu. Piri Reis, Kolomb’un haritası ile başka haritalardan istifade ederek yeni bir dünya haritası meydana getirmişti. Piri Reis, değişik ölçeklerdeki haritaları kullanarak birbirlerinin eksik yönlerini tamamlamıştı</p>

  <p class="normal1">16. yüzyılın başlarında Hindistan ticaret yollarını Portekizliler’in ele geçirmesi Osmanlı çıkarlarını tehdit ediyordu. Osmanlı donanması arka arkaya Hindistan sularına seferler düzenlemeye başladı. Piri Reis, 1547’de Hind Kaptanıderyalığı’na getirildi. 26 Şubat 1548’de Portekizliler’den Aden’i geri aldı. 1551’de Süveyş Limanı’ndan 30 kadırgalık bir donanma ile hareket ederek Portekizliler’e doğru sefere çıktı. 1552’de önemli bir Portekiz üssü olan Maskat’ı ve ardından Kişm Adası’nı alarak Hürmüz Kalesi’ni kuşattı. Ancak Portekizliler’in direnişi yüzünden Hürmüz’ü alamadı. Peçuylu İbrahim, Piri Reis’in Portekizliler’den hediye ve haraç aldığı için kuşatmayı kaldırdığını iddia eder.</p>

  <p class="normal1">Hürmüz’ü alamayan Osmanlı donanması Basra’ya geldi. Bu sırada Portekiz donanmasının Basra’ya gelmekte olduğu haberi üzerine Piri Reis, Körfez’de dolaşan gemilerini toplama imkânını bulamadığı için üç kadırga ile düşman gemileri gelmeden denize açıldı. Ancak bir gemisinin Bahreyn adaları yakınında batması yüzünden iki gemiyle Mısır’a varabildi. Basra’da bulunan donanma amiralsiz, kendi kaderine terkedilmişti.</p>

  <p class="normal1">Sefer sırasında kendisinden yardımını esirgeyen Basra Valisi Kubâd Paşa’nın da girişimleriyle Piri Reis’in aleyhine olumsuz bir hava yaratıldı. Mısır Valisi’nin Divân-ı Hümâyûn’a, yazdığı onu kötüleyen mektubu üzerine, İstanbul’dan Piri Reis’in idam edilmesi emri geldi. Bu büyük Türk denizcisi ve âlimi 1552’de Mısır’da idam edildi.</p>
</body>
</html>
