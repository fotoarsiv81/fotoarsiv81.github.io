<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_71"><span class="calibre8">Yeniçeriler, veziriazama da bir mektup yazmışlardı:</span></h2>

  <p class="normal1">“Rüstem Paşa hazretlerinin şerefli ayağı topraklarına yeniçeri kullarının arzı budur ki; Padişah tarafından sizin yerinize padişah vekili olanların her biri kendi zamanında padişah kullarının hâl ve durumlarının araştırıp, her kişinin halini padişah hazretlerine arzederlerdi. Şimdi sen vekil oldun ise, nasıl kendi zevkinde olup, bizim halimizi bildiğin halde bilmezlikten gelip, bizim halimizi padişaha arz etmezsin. Herhangi birisi zulme uğrayıp, halini sana arz etmeye geldiğinde: “Ağa olan bilir, ben bilmem” diye Sava suyunu açtırırsın. Padişah ise İslâm padişahıdır. Dört duvar arasında kimsenin halinden haberdar değildir. “Vezirlerim vardır, her kişinin ağası vardır, her kişinin gizlisini onlar bilir” diye bir alay zalime güvenmiştir. Kimsenin halini bilmez ve bilmek de eksiği değildir. Bundan amaç nedir? Bize eziyet ve cefa etmekten muradınız, canımızın yanmasıyla bu köpeği öldürtüp, bir büyük karışıklık olması, senin namusunu ayaklar altına alıp, evini barkını yağma edip, nice kimsenin malı ve rızkının telef olması mıdır? Yarın âhirette ne cevap verirsin? Bu zalimin bize ettiği eza ve cezayı bilirsin de niçin padişaha doğrusunu demezsin? Yoksa hatırını mı korursun, güveyi edinmek istersin? Önce ya padişaha olduğu gibi arz eyle veya çaremiz kalmadı, bir büyük fesat etmemiz kesindir, bilmiş olasın! Sonra bilmedim demek fayda etmez! Padişaha da arz verilmesi kararlaştırılmıştır. Kısaca dirlik değil, canımızdan usandık bilesiniz. Doğrusu çok zamandır yeniçeri ummayıp da bir vezirin kapısına önceki gibi ciğer asmaz oldular. Onun için yeniçeri böyle hor ve hakir olmuş. Ama inşaallah birkaç gün sonra görürsün ne karışıklık olur.</p>

  <p class="normal1">Bu ağanın kabahatlerinden biri de budur ki, ocağa ettiği zarardan başka, İslâm dinine de zararı vermiştir. Önceki zamanda yeniçeri bir suç ile hisara çıkması gerektiğinde, Rumeli’ne çıkarırlardı. Şimdi bu ağa Erzurum’a gönderir oldu. Bu türlü Erzurum’a hisara çıkanlardan kaçı tüfeğiyle çıkıp Kızılbaş’a gitmesiyle şimdi Kızılbaş’ın ne kadar yeniçeriye sahip olduğunu araştırasınız. Ağa divanında bir yoldaşın maaşı kesilmeye veya hisara atılmaya. Biz bir koyun sürüsüne benzer zümreyiz, birimize ne olursa hepimizedir. Bunca yoldaşlara haksız yere hakaret olunmuştur. Bugün onlara ise yarın bize. Kısaca bilmiş olasın, hepimiz ölüm eri olmuşuz. Bu kâğıdı örtbas edeyim deme, padişah hazretlerine de kâğıt atıp bildirmekteyiz. Senden kâğıdı isteyecektir bilmiş olasınız.</p>

  <p class="normal1">Çaresiz Piyadeler”.</p>
</body>
</html>
