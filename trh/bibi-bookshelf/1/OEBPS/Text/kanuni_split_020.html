<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_19"><span class="calibre8">Veziriazam Pîrî Paşa’nın Azli</span></h2>

  <p class="normal1">Yavuz’un tek Türk veziriazamı olan Pîrî Mehmed Paşa, sultanın son veziriazamı idi. Yavuz’un veziriazamlarını en ufak hatalarında öldürtmesi üzerine halk arasında kızılan insan için “Sultan Selim’e vezir olasın” deyişi söylenmeye başlanmıştı. Seleflerinin durumuna düşme ihtimali büyük olduğundan, bir gün Yavuz’a “Kendisini ne zaman öldürteceğini sormuş”, Yavuz da bu soruya şakayla karışık olarak, “Yerine uygun birini bulamadığını, bulduğu gün öldürteceği” cevabını vermişti. Yavuz döneminde kellesini kurtaran Pîrî Mehmed Paşa, padişahın ölümünden sonra Kanunî’ye de bir süre veziriazamlık yapmıştı.</p>

  <p class="normal1">Kanunî Sultan Süleyman, İstanbul’a döndükten sonra, ikinci vezir Ahmed Paşa’nın entrikalarıyla görevden aldığı Pîrî Paşa’nın yerine, daha önce benzeri görülmemiş bir şekilde ve genel teamüle aykırı olarak çocukluktan itibaren beraber büyüdüğü İbrahim Ağa’yı hasodabaşılıktan veziriazamlığa getirdi.</p>
</body>
</html>
