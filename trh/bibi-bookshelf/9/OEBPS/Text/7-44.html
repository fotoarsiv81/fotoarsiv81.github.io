<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-44.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-44.html" xml:lang="tr-TR">
			<div class="Basic-Text-Frame">
				<p class="split para-style-override-15"></p>
				<p class="anabas1">5. Bölüm</p>
				<p class="resimara"><img alt="6.png" class="image" height="10" src="../Images/6_fmt32.jpeg" width="200"/></p>
				<p class="arabaslik-orta" id="toc_marker-7-6">SANAYİ DEVRİMİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt32.jpeg" width="46"/></span></p>
				<p class="paragraf-1">Sanayici ve geleceğin sosyalisti Robert Owen’e göre, 1815’te, ‘New Lanark’daki işletmede mekanik güç ve yaklaşık 2000 genç ve yetişkin tarafından yürütülen işlemler… 60 yıl önce İskoçya’nın bütün çalışan nüfusunun işgücünü gerektirecek kadar iş bitirmektedir.’<span class="dipp"><a class="footnote-link" href="#footnote-225-702" id="footnote-225-702-backlink">702</a></span></p>
				<p class="paragraf-1">Biraz abartıyor olabilir, ama önemli bir gerçeği vurguluyordu. İnsanoğlunun bir şeyleri üretme tarzında, 10.000 yıl önce avcı-toplayıcıların tarıma başlamalarından sonra olduğu çapta değişiklikler oluyordu. Başlangıçta bu değişikliler İngiltere’nin kuzeyinde, İskoçya’nın alçak bölgelerinde ve Belçika’nın belirli yerlerinde oldu. Ama kısa sürede başka yerlerde de gelişmeleri biçimlendirecekti.</p>
				<p class="paragraf-1">Bunlar bir dizi birbiriyle bağlantılı yenilikti: karmaşık makinelerin kullanılması; ağaç, kolayca bükülen pirinç ya da kolayca kırılan dökme demirden aletler yerine, sertleştirilmiş çelik aletlerin yapılması; çeliğin ergitilmesinde yerel ormanlar kesildikçe başka yerlere taşınmak zorunda olan odun kömürü ocaklarının yerine maden kömürüyle çalışan fırınların kullanılması ve de buhar makinesi dolayımıyla kömürün, makineleri döndürmek için büyük ve yeni bir hareket ettirici güç kaynağı olarak kullanılması. </p>
				<p class="paragraf-1">Bu yeni makinelerin, yeni metallerin ve yeni enerji kaynağının birlikte kullanılması, insanların üretebilecekleri şeylerin miktarını ölçülemeyecek derecede çoğalttı. Ayrıca, insanların ve eşyanın bir yerden bir başka yere taşınması için gerekli süreyi çok azalttı.</p>
				<p class="paragraf-1">18. yüzyılın sonunda Boston’dan Philadelphia’ya gitmek hâlâ iki hafta alıyordu; bir gemi limanda rüzgarın değişmesi için on beş gün ya da daha fazla bekleyebiliyordu ve bir yöreden ötekine yiyecek maddelerini taşımanın zorluğu nedeniyle sık sık kıtlıklar oluyordu. Tekerlekli araçlar Avrasya ve Afrika’da 3000 yıldan uzun bir süredir biliniyordu; ama bozuk ve bataklık arazide kullanılamıyordu. Katır katarları, eşya taşımada çoğu kez arabadan daha önemli bir araçtı. Avrupa’da çamur yolların ortasında, araba geçişini değil ama at ve katırların geçişini kolaylaştırmak için taş bir zemin bulunurdu. Moğol Hindistan’ında büyük ölçekli kara taşımacılığı, her birinin bagajı sırtında olan büyük öküz sürülerine dayanırdı.<span class="dipp"><a class="footnote-link" href="#footnote-225-703" id="footnote-225-703-backlink">703</a></span></p>
				<p class="paragraf-1">Şimdi, büyük amele orduları, görece ucuz çelik kazma ve kürekleri kullanarak, belli başlı kasabaları birbirine bağlayan kanalların ve ilk sert, düz satıhlı yolların yapımında istihdam ediliyordu. Maden sahipleri kömürün taşınmasını, raylar üzerinde giden, önce ağaç ama daha sonra demirden, oluklu tekerlekli araçlar kullanarak hızlandırabileceklerini keşfetmişlerdi. Mühendisler buhar makinesini, fabrikalara olduğu gibi gemilere ve raylar üzerindeki oluklu tekerleklere de uyarladılar. 1830’da ilk yolcu treni Manchester ile Liverpool arasında işledi.<span class="dipp"><a class="footnote-link" href="#footnote-225-704" id="footnote-225-704-backlink">704</a></span> İnsanlar bir anda, hayal bile edemeyecekleri hızlarda hareket etmeye başladılar. Bir şehirde üretilen şeyler bir başka şehre, birkaç gün değil birkaç saatte ulaşabiliyordu. Orduların ülkenin bir ucundan öteki ucuna bir gecede ulaşma potansiyeli söz konusuydu.</p>
				<p class="paragraf-1">Britanya’da köylülüğün çitlemeler yoluyla sonunda bertaraf edilmesinin; bir önceki yüzyılın şalgam, patates gibi yeni ürünlerinin yulaf ya da arpa yerine buğday ekilmesi, yeni hayvan yemleri, daha etkin bir saban, ve ürünlerin gelişmiş rotasyonu gibi yeni üretim tekniklerinin neredeyse evrensel olarak kabul edilmesiyle, tarımda da hızlanan bir değişim oldu. Bunun sonucu yiyecek çıktısının artması ve ayrıca da benzeri görülmemiş sayıda insanın ücretli işçi olarak, ya kapitalist çiftliklerde ya da yeni sanayilerde iş aramaya zorlanması oldu. </p>
				<p class="arabaslik-sol"><span class="char-style-override-3">Yeni Tür Bir Sınıf</span></p>
				<p class="paragraf-1">Milyonlarca insanın çalışma ve yaşama koşullarında bir dönüşüm oldu. Tarihte görülmedik ölçüde kasabalara ve şehirlere yığılmaya başladılar. Endüstri, enerji olarak odun kömürüne ve güç olarak su ve rüzgar gücüne dayandığı sürece, büyük çoğunluğu kırsal alanlarla sınırlıydı. Kömür ve buhar bunu değiştirdi. Dev gibi bacalarıyla modern fabrikalar, Lancashire’deki Manchester ve İskoçya’daki Glasgow bölgesinin manzarasına egemen olmaya başladı. 1830’lara gelindiğinde Britanya, insanlığın tanıdığı en şehirleşmiş toplumdu. 1750 yılında nüfusu 50.000’den fazla olan yalnızca iki şehir –Londra ve Edinburgh– vardı. 1851 yılına gelindiğinde bu sayı 29’du ve insanların çoğunluğu şehirlerde yaşıyordu.<span class="dipp"><a class="footnote-link" href="#footnote-225-705" id="footnote-225-705-backlink">705</a></span> </p>
				<p class="paragraf-1">Modern sanayi üretimine dönüşüm bir anda olmadı. Bugün pek çok Üçüncü Dünya ülkesinde belli başlı endüstrilerin gelişmesine, ‘alınteri’ne dayanan geniş bir küçük sanayinin gelişmesi eşlik eder. İngiltere’deki sanayi devrimi, önce tekstil ve madencilikte kök saldı. Ama tekstilde, esas itibariyle kadın ve çocukları istihdam eden pamuk ipliği üretimi fabrikalarda yoğunlaşırken, dokuma hâlâ kırsal alanlarda el tezgâhlarında çalışanlarca yapılıyordu. Bunların sayısı, endüstri öncesi kentsel zanaatlarda istihdam edilenler gibi muazzam arttı. Ve nehirlerin, kanalların ve demiryollarının yakınlarındaki köyler de olsa, genellikle şehirlerde değil, köylerde yer alan madenlerdeki işgücünde de çok büyük artış oldu.</p>
				<p class="paragraf-1">İnsanlar geçimlerini sağlamak için kapitalist sınıfla giderek daha fazla nakit ilişkilerine bağımlı hale geldikçe hayatları dönüştü. 1790’ların hızla gelişen bağımsız el tezgâhı dokumacıları, 1840’lara gelindiğinde buharla çalışan tezgâhları kullanan yeni fabrikaların rekabeti karşısında hayatlarını güç bela kazanabilen çaresiz insanlara dönüştüler. Fakat tartışmanın bununla pek bir ilgisi yoktur. İnsanlar –bugün Bombay ve Cakarta gibi Üçüncü Dünya şehirlerine olduğu gibi– şehre taşındılar; çünkü kırdaki sefaletin tek alternatifi olarak görünen buydu. Ama şehir güvenli ve rahat bir gelecek sağlamıyordu. İnsanlar bir gün sahip oldukları beceriler ve şans sayesinde işgüçlerini satabiliyorlar; ama bu becerilerin ertesi gün, el tezgâhı dokumacılarında olduğu gibi, bir işe yaramadığını görüyorlardı. 18. yüzyıl başının kırsal ekonomisinde olduğu gibi değişim, acılı olsa da genellikle yavaştı. 19. yüzyılın şehir ekonomisinde ise çok daha hızlı ve yıkıcıydı. Üretim pazar içindi ve pazarlar nefes kesen bir hızla daralıp genişleyebiliyordu. Genişleme dönemlerinde insanlar eski işlerini ve köydeki evlerini terk edip şehirdeki sözde ‘kolay para’ tuzağına kapılıyorlardı. Daralma dönemlerinde eğer işlerini kaybederlerse, ne kadar mütevazı de olsa yiyeceklerini temin edecek küçük bir toprak parçası olmadığı için, kendilerini ortada kalmış hissediyorlardı. </p>
				<p class="paragraf-1">Yeni işçilerin bir kısmı, belirli bir süre durumlarını sabitleyecek iş becerileri edinmişlerdi. Ama onlar bile çoğu kez, özellikle daralma dönemlerinde, yeni teknolojiler söz konusu olduğunda koşullarını kötüleştirmeye çalışan işverenlerin girişimlerine karşı şiddetle mücadele etmek zorunda kalıyorlardı. Ve şehir nüfusunun her zaman büyükçe bir kesimi ‘çok fakir’di – çok hasta, çok yaşlı ya da devamlı olmayan işler için bile vasıfsız.</p>
				<p class="paragraf-1">Bu yeni işgücü büyük zenginliklerin kaynağı idi. Ama bu zenginlik başkaları içindi. Çalışan nüfusun çoğunluğu için yaşam standardında bir artış olduğunu iddia eden istatistikçiler bile, bunun verimlilikteki artışla mukayese edilebileceğini iddia edemiyorlar. Yeni işçi sınıfı bir şekilde yoksulluk düzeyinin altında ya da üstünde yaşamaya çalışırken, sözgelimi bir Jane Austen romanında görülen türden insanlar yemekler yiyor, şaraplar içiyor, avlara çıkıyor, birbirlerine kur yapıyor ve çok güzel ortamlarda çaylarını yudumluyorlardı. 1815’ten sonraki açlık yıllarında ulusal üretimin yüzde 12’si, ulusal borçlanmanın alacaklılarına faiz olarak gitti. </p>
				<p class="paragraf-1">Emekçilerin alın teri üzerinden yaşayanlar, yeni işgücünün sürekli bir sorun –onları keyiflerine göre nasıl çalıştırabilecekleri sorunu– yarattığını görüyorlardı. Kırsalda yetişmiş işçiler mevsimlerin ritmine, daha uzun süreli dinlenme olanaklarının arasına serpiştirilmiş kısa süreli yoğun çalışma temposuna alışıklardı. Yalnızca pazar günleri değil, ellerinden gelse (İngiltere’de ‘Aziz Pazartesi’ ve Almanya’da ‘Mavi Pazartesi’ olarak bilinen) pazartesi günleri de çalışmazlardı. Bu tür alışkanlıkları kırmak fabrika sahipleri için bir takıntı haline geldi. Makineler güneşin doğuşundan gün batımına ve gaz lambalarının icadıyla gece çalışmasının mümkün olmasından sonra, daha da uzun süre çalıştırılmak zorundaydı. Fabrikalara asılan saatler, ‘Vakit, nakittir’ şeklindeki yeni deyişi kafalara sokmak için oradaydı.<span class="dipp"><a class="footnote-link" href="#footnote-225-706" id="footnote-225-706-backlink">706</a></span> Bir insanın bütün gündüz saatlerini, kapalı bir odada güneşi, ağaçları, çiçekleri görmeden ya da kuşları duymadan harcamasında hiçbir gariplik olmadığını kabul ettirmek için insan doğasının bizzat kendisi değiştirilmeliydi. </p>
				<p class="paragraf-1">Varlıklı sınıflar, yoksulluğu hafifletme yolundaki herhangi bir girişimin yeni disiplini bozacağına inanıyorlardı. Eğer yoksul insanlar çalışmadan herhangi bir şekilde gelir elde edebilirlerse, ‘avare, tembel, hilebaz ve değersiz’ olurlar, ‘her türlü tedbir alışkınlığını, öz-saygıyı ve nefse hâkimiyeti’ kaybeder ve bir ‘tembellik ve itaatsizlik ruhu’ geliştirirlerdi.<span class="dipp"><a class="footnote-link" href="#footnote-225-707" id="footnote-225-707-backlink">707</a></span> </p>
				<p class="paragraf-1">Thomas Malthus, yoksulların yaşam standardının iyileştirilemeyeceğini gösterir bir ‘kanıt’ sağlamıştı. Çok basit olarak, eskidekinden kötü bir duruma gelinceye kadar daha fazla çocuk sahibi olurlar, diyordu. Adam Smith’in düşüncelerini popülerleştiren Jean-Babtist Say da ayrıca, gerçekten serbest bir piyasada işsizliğin olanaksızlığını ‘kanıtlamıştı’. Eğer insanlar iş bulamıyorlarsa, bunun nedeni piyasanın sunduğundan daha yüksek bir ücret talep etmeleridir. Yoksullara yardım, mahrumiyet hissini hafifleterek yalnızca bu yıkıcı uygulamayı teşvik edebilirdi. Yoksullukla baş etmenin tek yolu, yoksulu daha yoksul yapmaktı! Koşullar öyle olmalıydı ki, ‘sağlam vücutlu’ bir işsiz, yardım için başvurmaktansa her türlü işi yapmalıydı. Britanya’da 1834’te çıkarılan Yoksul Yasası Değişikliği, yardımı yalnızca, korku saldığı insanlar tarafından ‘Bastille’ adı takılan hapishane benzeri çalışma evlerine kapatılmaya razı olanlarla sınırlandırmak suretiyle, bu koşulları belirlemeye çalışıyordu. </p>
				<p class="paragraf-1">Sanayileşmeyle birlikte değişen, işgücünün yalnızca fizikî hayatı değildi. Ayrıca zihniyette de bir değişim söz konusuydu. Kalabalık ve birbiriyle birleşmiş şehirlerdeki hayat, izole köylerdekinden çok farklı tutumlar üretiyordu. Yoksulluğa olduğu kadar yalnızlık ve çaresizliğe de yöneltebiliyordu. Ancak, insanlar kendilerini inanılmaz sayıdaki başka insanla, aynı sorunlar ve aynı koşullar altında çalışıyor ve yaşıyor gördükçe, sınıf birliği duygusu gibi yeni duygulara da yol açabiliyordu. Dahası bu durum insanlara, kendi dışlarındaki dünya hakkında köyde tipik olarak varolandan daha büyük bir farkındalık sağlıyordu. İşçiler köylü ecdatlarından çok daha fazla okur-yazar olmak ve okuyup yazarak uzak yerleri ve olayları bilmek durumundaydılar. </p>
				<p class="paragraf-1">Yeni çalışma dünyası kendisiyle birlikte yeni bir aile biçimi ve kadının durumunda radikal bir değişikliği getirdi. Köylü eş her zaman üretken bir rol oynamıştı; ama bu genellikle, toplumda, aile dışındaki işlemlerin çoğundan sorumlu olan kocasına tabi bir roldü. Tam tersine, sanayi devriminin ilk dalgasında fabrikalara doluşanlar, yüzlerce ve binlerce (çocuk) ve kadındı. Koşullar korkunçtu; o kadar korkunçtu ki pek çoğu, zor çalışma koşulları ve çocuk bakımının çifte yükünden kendilerini kurtaracak bir adam bulmayı hayal ediyordu. Ancak ilk kez olmak üzere kadınlar kendi paralarına sahip oluyordu ve bir dereceye kadar kocalarından ya da sevgililerinden bağımsızdılar. Lancashire’in ‘imalathane kızları’, kendi adlarına ortaya çıkmaları ve Paris’in doğu yakasının <span class="char-style-override-2">grisette</span>leri gibi polise meydan okumaları ve askerlere kafa tutmalarıyla ünlenmişlerdi. Devrimcileştiren üretimiyle kapitalizm, kadınların binlerce yıldır zulüm görmesine yardım eden tutumları da tepetaklak etmişti.</p>
				<p class="arabaslik-sol"><span class="char-style-override-3">Nesneler ve Özneler</span></p>
				<p class="paragraf-1">Yeni sanayi işçi sınıfı yalnızca acı çekmedi. Kısa süre sonra karşı koyabileceğini de gösterdi. 17 ve 18. yüzyıllarda belirli zanaatların kasaba ve şehirlerde yoğunlaşması, çırak ve kalfaların İngiliz Devrimi’nde, New York ve Pennsylvania’nın ‘makine ustaları’nın Amerikan Devrimi’nde ve hepsinden çok <span class="char-style-override-2">sans-culottes</span>’ların Fransız Devrimi’nde oynadığı rolle ifadesini bulmuştu. Şimdi insanlar, görülmemiş büyüklükteki, birbiriyle birleşmiş şehirlerde kümelenen çok büyük işyerlerinde, çok daha büyük ölçekte yoğunlaşıyorlardı. Bu onlara, daha önceki hiçbir sömürülen sınıfa nasip olmayan direnme olanakları veriyordu ve mevcut toplumun bütününe karşı fikirlerin gelişmesini teşvik eden de bu direnmeydi. </p>
				<p class="paragraf-1">Radikal ajitatör John Thelwell, 1796’da geleceğin neler getirebileceği konusunda şu gözlemi yapıyordu:</p>
				<p class="alinti1" xml:lang="en-GB">Tekelleşme ve sermayenin birkaç elde tüyler ürpertici yoğunlaşması … kendi habisliği içinde tedavinin de tohumlarını taşır … İnsanları bir araya sıkıştıran şey ne olursa olsun … kimi kötülükler yaratsa da bilginin yayılması için elverişlidir ve eninde sonunda insanın özgürlüğünü geliştiricidir. Dolayısıyla her büyük atölye ve imalathane, parlamentonun hiçbir yasasının susturamayacağı ve hiçbir yöneticinin dağıtamayacağı bir tür siyasal dernektir.<span class="dipp" style="font-size:0.86em;"><a class="footnote-link" href="#footnote-225-708" id="footnote-225-708-backlink">708</a></span></p>
				<p class="paragraf-1">Bu kehaneti yirmi yıl içinde doğrulanmıştır. Britanya’da Napolyon Savaşları’nın sonuna doğru, kesintili olarak yeni bir ajitasyon dalgası başladı. Netice itibariyle bu daha önceki herhangi bir protesto dalgasından daha uzun bir süreye yayıldı ve daha büyük boyutlar kazandı. Bu, çeşitli akımlardan kaynaklanıyordu: 1790’lar hareketinin mirasçıları olan Londra’nın radikal zanaatkârları, makinenin devreye girmesiyle ücretleri aşağı çekilen çorapçı ve dokumacı ‘Luddcular’ ve vasıflı işçilerin, pamuk ipliği bükücülerinin ve (‘Tolpuddle Şehidi’ liderleri Avustralya’ya sürülen) çiftlik emekçilerinin illegal sendikaları. Bu mücadele değişik aşamalardan geçti: makine kırma, 1819’da Manchester ‘Peterloo’da <span class="char-style-override-2">gentry </span>milislerinin saldırısına uğrayan türden kitlesel gösteriler, büyük grevler, 1830-32’de orta sınıfla birlikte oy hakkı için yapılan ajitasyon, 1834’ten sonra çalışma evlerine yapılan saldırılar ve işçi sınıfı mahallelerinde denetim sağlamak üzere polis gücü oluşturulmasına karşı protestolar. Bu mücadeleler; örgütleyen, ajite eden, propaganda yapan ve kimi durumlarda, Adam Smith ve David Ricardo’nun düşüncelerinden bazılarını kapitalistlere karşı kullanan liderler ortaya çıkardı. Hareketin, <span class="char-style-override-2">Black Dwarf </span>ve <span class="char-style-override-2">Poor Man’s Guardian</span> gibi gazeteleri vardı. Bu gazetelerin sahipleri, toprak sahiplerine ve kapitalistlere meydan okuyan haberleri yüzünden sürekli tutuklamalarla karşı karşıya kaldılar.</p>
				<p class="arabaslik-sol"><span class="char-style-override-3">Çartistler</span></p>
				<p class="paragraf-1">1830’larda bu farklı ajitasyon dereleri aynı nehre akarak <span class="char-style-override-2">Çartist</span><span class="dipp"><a class="footnote-link" href="#footnote-225-709" id="footnote-225-709-backlink">709</a></span> hareketi oluşturdu. Burada, tarihte daha önce hiç görülmemiş bir şey vardı: emekleri toplumu ayakta tutan, yalnızca bir isyan ya da ayaklanma olarak değil fakat kalıcı bir şekilde aşağıdan örgütlenmiş, kendi demokratik yapılarına sahip halkın hareketi. Hareketin 1837’de Leeds’de kurulan en önemli gazetesi <span class="char-style-override-2">Northern Star</span> kısa sürede, egemen sınıfın ana gazetesi <span class="char-style-override-2">The Times</span> kadar tiraja ulaştı ve her sanayi bölgesinde makaleleri, okuma yazma bilmeyenler için atölyelerde ve <span class="char-style-override-2">pub</span>larda sesli okundu. </p>
				<p class="paragraf-1">Britanya okullarında okutulan tarih çoğu kez <span class="char-style-override-2">Çartizm</span>i, kaçınılmaz yenilgisinin mahkûmu olmuş küçük bir hareket olarak ele alır. Ama bu 19. yüzyılda Britanya’daki en büyük kitle hareketiydi. Egemen sınıfın üç kez paniğe kapılmasına neden olmuştu. 1838-39’da yüz binlerce işçi, <span class="char-style-override-2">Çartist</span> programın okunduğu ve tartışıldığı kitle gösterilerine katılmış; on binler bir halk ayaklanmasının beklentisi içinde talim yapmaya başlamış; hükümet sanayi bölgelerine asker gönderecek kadar endişelenmiş ve güney Galler’deki Newport’ta bir silahlı ayaklanma girişimi olmuştu.<span class="dipp"><a class="footnote-link" href="#footnote-225-710" id="footnote-225-710-backlink">710</a></span> Daha sonra 1842’de Lancashire’de, işçilerin fabrikadan fabrikaya yürüyerek fırınları söndürdükleri ve eylemlerini yaygınlaştırdıkları, tarihteki ilk genel grev yapılmıştı.<span class="dipp"><a class="footnote-link" href="#footnote-225-711" id="footnote-225-711-backlink">711</a></span> Son olarak 1848’de, İngiltere’deki sanayi bunalımı, İrlanda’daki kıtlık ve Avrupa’daki devrim dalgasının yükselttiği, işçi kitlelerinin yeniden çatışmaya hazırlandığı yeni bir eylem yaratmıştı. Umutları hayal kırıklığına uğramıştı. Devlet sıkı duruyor, alt orta sınıf onun arkasında yer alıyordu; <span class="char-style-override-2">Çartist</span> liderler yalpaladılar ve 100.000 kişiyi güney Londra’da, Kennignton’da toplayan öfke dağıldı – ama, hükümetin Londra’nın yarısını silahlı bir kampa dönüştürmesinden önce değil.<span class="dipp"><a class="footnote-link" href="#footnote-225-712" id="footnote-225-712-backlink">712</a></span></p>
				<p class="paragraf-1">Her yaşayan hareket gibi <span class="char-style-override-2">Çartizm</span> de farklı düşüncede grupların karışımından oluşuyordu. Resmi programı –<span class="char-style-override-2">Charter</span>’ın maddeleri– ekonominin sosyalist bir yeniden örgütlenmesi yerine, erkeklere genel oy hakkı ve yıllık parlamentolar talep eden uzak erimli bir demokratik reform programıydı. Liderleri, ‘manevi güce’ inanan, mevcut yöneticilerin kazanılabileceğini savunanlarla; ‘fiziki güce’ inanan, onların devrilmesi gerektiğini savunanlar şeklinde bölünmüştü. Fiziki güç yanlıları bile, bu amacı nasıl gerçekleştirecekleri konusunda gerçek bir fikre sahip değildi. Yine de, var olduğu bir düzine yıl boyunca Çartizm çok çarpıcı bir şeyi gösterdi. Burjuvazi, Avrupa’nın pek çok yerinde feodalizmin enkazını temizleme yolundaki kendi savaşını henüz tamamlamamıştı. Ama çoktan, kendi yanı başında, Fransız Devrimi’nin devrimci dilini burjuvazinin kendisine yöneltebilecek kapasitede yeni bir sömürülen sınıf yaratıyordu. </p>
				<p class="paragraf-1">Bu, dünya tarihi için Fransız Devrimi ve sanayi devrimi kadar önemliydi. Britanya’nın kapitalistlerinin sanayileşmedeki başarısı, başka yerlerdeki kapitalistleri onları taklit etmeye teşvik ediyordu. 1789’dan önce Fransa’da ve güney Almanya’nın bazı yerlerinde birkaç fabrika kurulmuştu bile. Şimdi, yalnızca bu ülkelerde değil, ama kuzey İtalya, Katalonya, Bohemya ve Birleşik Devletler’in kuzeyinde, hatta Rusya’da Urallar’da ve Mısır’da Nil üzerinde sanayi adaları ortaya çıkıyordu. Yeni fabrikaların dumanının tüttüğü her yerde, aynı zamanda oralarda çalışanların kendiliğinden öfke ve direniş patlamaları da oluyordu. 1830’larda Parisli kitleler 1795’den sonra ilk kez sokağa çıktılar. Bourbon Kralı X. Charles’ın danışmanları devrimi önlemenin tek bir çaresi olduğunu gördüler: Kralın, doğrudan sürgüne gitmesi ve yerine bir akrabasının, ‘burjuva monark’ Orleans’lı Louis Philippe’in getirilmesi için ikna edilmesi. Manevra başarılı oldu; ama alt sınıfın gücü ortaya koyması, Avrupa’nın başka yerlerinde ayaklanma heyecanına ilham verdi. Belçika’nın Hollanda’dan ayrılıp, Britanya koruması altında bağımsız bir devlet olması hariç, bunların tümü başarısız oldu. </p>
				<p class="paragraf-1">Fransız şair ve tarihçi Lamartine şu yorumda bulunur: ‘Proletarya sorunu, eğer toplum ve hükümetler onu kavrayamaz ve çözemezse, günümüz toplumunda korkunç bir patlamaya neden olacak şeydir’.<span class="dipp"><a class="footnote-link" href="#footnote-225-713" id="footnote-225-713-backlink">713</a></span> Onun bu kehaneti 18 yıl sonra, Avrupa’nın tümü devrimle sarsılınca doğrulanmış oldu ve Lamartine’in kendisi de kısa bir süre şan, şeref kazandı. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-702-backlink" id="footnote-225-702">702</a>	Aktaran R M Hartwell, ‘Economic Change in England and Europe 1780-1830’, <span class="char-style-override-2">Cambridge New Modern History,</span> cltı x içinde, s. 42.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-703-backlink" id="footnote-225-703">703</a>	Bu tür olgular Amerikalar’ın <span class="char-style-override-2">pre-Columbian</span> (Kolomb öncesi) uygarlıklarının irrasyonel ya da tekerleği kullanamamak nedeniyle geri kalmış olduğu anlamına gelmez zira doğa onlara tekerlekli araçları çekebilecek potansiyel olarak ehlileştirilebilir çekim hayvanları sunmamıştır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-704-backlink" id="footnote-225-704">704</a>	Stockport’tan Darlington’a ilk demiryolu 1825’te açıldı ama itici gücünün çoğu lokomotiflerden değil de sabit makinalardan geliyordu. Bakınız P Mathias, <span class="char-style-override-2">The First Industrial Nation</span> (Londra, 1983), b. 255.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-705-backlink" id="footnote-225-705">705</a>	Sayılar, E Hobsbawm, <span class="char-style-override-2">Industry and Empire</span> (Harmondsworth,1971) s. 86’dan.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-706-backlink" id="footnote-225-706">706</a>	Tutumlardaki bu dönüşümün  tam bir öyküsü için bakınız E P Thompson, ‘Time, Work and Industrial Capitalism’, <span class="char-style-override-2">Customs in Common</span> (Londra,1992) içinde s. 352-403.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-707-backlink" id="footnote-225-707">707</a>	1832 Yoksul Yasası Raporu’nun kanıtları, D McNally, <span class="char-style-override-2">Against the Market </span>(Londra,1993) içinde, s. 101’de aktarılıyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-708-backlink" id="footnote-225-708">708</a>	J Thelwall, <span class="char-style-override-2">The Rights of Nature </span>(Londra, 1796), s. 21, 24, aktaran Thompson, <span class="char-style-override-2">Making, </span>s<span class="char-style-override-2">. </span>185.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-709-backlink" id="footnote-225-709">709</a>	<span class="char-style-override-2">Çartizm</span><span>: 1838 tarihli, büyük ölçüde William Lovett tarafından yazılmış </span><span class="char-style-override-2">The People’s Charter</span><span>’dan (Halkın Anayasası) adını alan, yaklaşık on yıl süreyle (1838-1848) etkili olan bir siyasal reform hareketi. </span><span class="char-style-override-2">Charter </span><span>(Halkın Anayasası) talepleri altı maddede topluyordu: yıllık parlamento; tüm erkeklere genel oy hakkı; eşit seçim bölgeleri; milletvekili seçilmek için mülkiyet koşuluna son verilmesi; seçimlerin oy pusulasıyla yapılması ve milletvekillerine maaş ödenmesi. –</span><span class="char-style-override-2">çev</span><span>.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-710-backlink" id="footnote-225-710">710</a>	Bakınız, örneğin, D Williams, <span class="char-style-override-2">John Frost, a Study in Chartism </span>(New York, 1969).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-711-backlink" id="footnote-225-711">711</a>	Bakınız, M Jenkins, <span class="char-style-override-2">The General Strike of 1842 </span>(Londra, 1980); çağdaş bir anlatı için bakınız <span class="char-style-override-2">The Trial of Fergus O’Connor and Fifty-Eight Others </span>(Manchester, 1843, reprinted New Yok 1970).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-712-backlink" id="footnote-225-712">712</a>	 Eksiksiz bir açıklama için bakınız, J Saville, <span class="char-style-override-2">1848</span> (Cambridge, 1987).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-713-backlink" id="footnote-225-713">713</a>	<span class="char-style-override-2">Cambridge New Modern History</span>, cilt ıx, s. 59’da aktarılıyor.</p>
					</div>
				</div>
			</div>
		</div>
</body>
</html>