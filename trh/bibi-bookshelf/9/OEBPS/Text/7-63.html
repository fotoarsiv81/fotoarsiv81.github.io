<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-63.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-63.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">Sonuç</p>
				<p class="resimara"><img alt="6.png" class="image" height="10" src="../Images/6_fmt49.jpeg" width="200"/></p>
				<p class="arabaslik-orta" id="toc_marker-8-12">ÇAĞIN YANILGISI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt49.jpeg" width="46"/></span></p>
				<p class="paragraf-1">20. yüzyıl, Bernstein’ın artan demokratikleşme, artan eşitlik ve artan kapsamlı refah kehanetlerinde örneği görünen, ilerlemenin kaçınılmazlığı konusunda büyük bir tantana ile başladı. Aynı tema, 1950’lerin ortalarında ve 1960’ların başlarında, Anthony Crosland gibi politikacıların, Daniel Bell gibi siyaset teorisyenlerinin ve Paul Samuelson gibi iktisatçıların yazılarında yeniden egemen oldu. 1990’larda, Francis Fukuyama ‘tarihin sonu’nu ilan ettiğinde yeniden ortaya çıktı ve Anthony Giddens’ın sağ ve sol kategorilerinin geçmişte kaldığında ısrar etmesiyle 1990’ların sonuna kadar varlığını sürdürdü. Eğer her şey dünyada olabileceklerin en iyisi olamamışsa, birkaç küçük değişiklikle olabilirdi.</p>
				<p class="paragraf-1">Ne ki hayatın gerçeği, insanlığın geniş kesimleri için, yüzyılın değişik noktalarında, tarihte bilinen korkunçluklar kadar dehşet vericiydi. İlerlemenin yürüyüşü Birinci Dünya Savaşı’nda kan dökülmesine; 1930’ların başındaki kitlesel yoksullaşmaya; Nazizmin ve faşizmin Avrupa’nın pek çok yerine yayılmasına; Stalinci <span class="char-style-override-2">gulag</span>’a; Japonya’nın Şanghay ve Nanking’e saldırmasına; 1940-45 arasında Avrupa’nın çoğunun mahvolmasına; Bengal’deki açlığa; Hiroşima ve Nagazaki’nin yok olmasına; Vietnam’a karşı 30, Cezayir’e karşı dokuz yıl süren savaşlara; bir Körfez Savaşı’nda bir milyon, ikincisinde 200.000 ölüye; El Salvador, Guatemala ve Arjantin’de ölüm mangalarınca katledilen on binlere; ve Hırvatistan, Bosna, Tacikiskan, Angola, Etiyopya, Liberya, Sierra Leone ve Afganistan iç savaşlarında ölen yüz binlere neden olmuştu. Sanayinin gelişmesi kendisini çoğu kez savaşın makineleştirilmesine ve Holocaust’la en dehşet verici bir şekilde kitlesel katliamların makineleştirilmesine dönüştürmüştü. Tablo, yüzyılın sonunda, ortasında olduğundan daha umut verici değildi. Yüzyılın çeşitli anlarında ‘Birinci Dünya’nın hayat standartlarını ‘yakalamayı’ umut eden Batı Avrupa ve Kuzey Amerika’nın dışındaki Arjantin, Meksika, Venezuela, Brezilya ve Rusya gibi ülkelerin tümü, bu hayalin kaybolduğunu gördüler. Bütün Afrika kıtası, 30 yıllık bir dönemde kişi başına düşen gelir azalırken, bir kez daha kendilerini tarihten silinmiş buldular. İç savaş, Angola, Sierra Leone, Liberya, Tacikistan, Afganistan, Tonga-Zaire’yi yakıp yıkmaya devam etti. 1930’larda ortaya çıkan, Nazizmden doğan ‘jenosit’ sözcüğüne, 1990’ların iç savaşlarında ‘etnik temizlik’ terimi eklendi.</p>
				<p class="paragraf-1">İleri sanayileşmiş ülkelerde bile sonsuz refah, sonsuz boş zaman ve sınıf farklarının yok olacağına ilişkin 1890’larda ve daha sonra 1950’lerde moda olan vaatlerin birer kuruntu olduğu kanıtlandı. Ölçülen ekonomik çıktı ekonomilerin çoğunda yıllar içinde artmaya devam etti ama 1950’ler ve 1960’lar başlarının yalnızca yarısı oranında. Ve de bu artışlar pek çok insanın hayat kalitesinde iyileşmeye dönüşmedi. </p>
				<p class="paragraf-1">ABD’de yüzyılın son çeyreğinde saat ücretlerinde az çok sürekli bir azalma oldu. Avrupa’da istatistikler reel ücretlerin arttığını göstermeye devam ediyordu ama bu artış çalışma hayatının değişen yapısıyla ilgili dolaylı maliyetler (evden işe daha uzun seyahatler, artan ulaşım masrafları, “<span class="char-style-override-2">fast food</span>” ve donmuş yiyeceklere daha fazla ihtiyaç duyulması, çocuk bakımı masraflarının artışı) tarafından yutuluyordu; bir ‘sürdürülebilir refah endeksi’ne göre, reel ücretler 1950’lerden 1970 ‘lere kadar az çok sürekli arttı ve daha sonra düşmeye başladı.<span class="dipp"><a class="footnote-link" href="#footnote-225-1111" id="footnote-225-1111-backlink">1111</a></span> 1950’ler ve 1960’ların başında olduğu gibi, insanların hayatında nitel iyileşmeler kesinlikle olmadı. Aynı zamanda, işi olanlar üzerinde daha uzun süre ve daha sıkı çalışma baskısı oluştu. Ortalama bir Amerikalı, 1996’da, 1976’da çalıştığından –yılda bir ay daha fazla çalışmaya eşit– 164 saat daha fazla çalıştı<span class="dipp"><a class="footnote-link" href="#footnote-225-1112" id="footnote-225-1112-backlink">1112</a></span> ve birbiri ardı sıra yapılan araştırmalar insanların işlerinde artan oranda stres içinde olduklarını gösterdi. Tekrar eden durgunluklar ve tekrarlanan işgücü ‘azaltmaları’, ‘canlanma’ dönemlerinde bile insanların gelecekleri hakkında, 1930’lardan beri görülmeyen derecede, güvensizlik düzeyleri oluşturdu. 1970’lerde güvensizliğin geçmişte kalan bir şey olduğunu söyleyen anaakım siyasal partiler, 1990’larda bu konuda yapabilecekleri bir şey olmadığını çünkü bunun, (eski sol kanat terimi, ‘uluslararası kapitalizm’in yüzünün değiştirilerek kabul edilmesi olan) ‘yeni global ekonomi’nin bir parçası olduğunu ısrarla söylediler. </p>
				<p class="paragraf-1">Üçüncü Dünya ve eski Komünist dünyanın geniş kesimlerinde artan yoksulluğun ve Batı’da artan güvensizliğin bir başka yanı daha var. Bu, zenginliğin artan oranda yönetici sınıflar elinde toplanmasıdır. 1990’ların sonuna gelindiğinde, 348 milyarder, insanlığın yarısının gelirine eşit toplam bir servete sahipti. 1999 yılında Birleşmiş Milletler İnsanî Gelişme Raporu, dünyanın en zengin 200 kişisinin dört yılda gelirlerini iki katına çıkardıklarını söylüyordu.<span class="dipp"><a class="footnote-link" href="#footnote-225-1113" id="footnote-225-1113-backlink">1113</a></span> 1960’ların sonunda dünya nüfusunun en zengin ve en yoksul beşte birlik kesimleri arasındaki fark 1’e 30 iken, bu 1990’da 1’e 60 ve 1998’de 1’e 74 olmuştu. Çok zenginlerin büyük çoğunluğu gelişmiş ülkelerde toplanmıştı. 1980 yılında en büyük 300 ABD şirketinin üst düzey yöneticilerinin ortalama geliri, ortalama bir imalat işçisinin gelirinin 29 katıydı; 1990’lara gelindiğinde bu fark 93 katına çıktı. Ancak aynı olgu, ülkelerindeki toplumsal huzursuzluğa karşı bir sigorta olmak üzere Batı bankalarında birkaç milyon dolarlık hesaplar açtıran çok küçük bir yönetici tabakanın, dünyanın en zenginlerinin hayatını yaşadığı dünyanın başka yerlerinde de görülüyordu. Her yerde toplumsal bunalıma bunların tepkisi, bunalımın etkilerinden kendilerini koruyabilmek için servet biriktirmek, bu süreç içinde toplumun temel dokusu altüst olursa bunu çok fazla dert etmemek şeklindeydi. Devletin vergilerinin toplanmasını varlıklı kişilere ihale etmek (iltizam) pre-kapitalist sınıflı toplumların krizlerinde sıkça görülen ve krizin uzun dönemli etkisini artırmaktan başka bir işe yaramayan bir uygulamaydı. Eşit derecede kaçınılmaz uzun dönemli etkileriyle devlet hizmetlerinin ihale edilmesi de 20. yüzyılın son on yılında kapitalist sınıflı toplumların artan bir özelliği haline geldi.</p>
				<p class="paragraf-1">Yeniden doğan güvensizlik ve tekrarlayan bunalımlarla birlikte, İkinci Dünya Savaşı’ndan sonra ortadan kalkmış görünen bir başka ruh –çeşitli faşizm ve Nazizm biçimleri– ortaya çıktı. ‘Ekonomik canlanma’ dönemlerinde bile, Fransa’da Le Pen, Avusturya’da Haider gibi figürlerin oyların yüzde 15’ini alabilmeleri oldukça normal ve kendileri bir sonraki bunalımda daha iyisini yapabilmeyi ummaları da oldukça gerçekçi hale geldi. Anaakım muhafazakâr siyasal partilerin, oyları alabilmek için, ırkçılığın ve etnik bölücülüğün diliyle konuşmaları ve sosyal demokrat partilerin de kendi seçmenlerine sahip olabilme çaresizliği içinde bu dile izin vermeleri oldukça normal bir şeydi. </p>
				<p class="arabaslik-sol"><span class="char-style-override-3">Sosyalizm, Barbarlık ve 21. Yüzyıl</span></p>
				<p class="paragraf-1">Dünya savaşının ortasında, 1915’te yazan Rosa Luxemburg, Engels’den bir cümleyi hatırlatıyordu: ‘Kapitalist toplum, ya sosyalizme ilerlemek ya da barbarlığa geri dönmek seçeneği ile karşı karşıyadır’. ‘Biz bu cümleleri okuduk ve defalarca tekrarladık’ diye ekliyordu:</p>
				<p class="alinti1" xml:lang="en-GB">...bunların korkunç önemini kavramadan... Şu dehşet verici öneri karşısında bulunuyoruz: ya emperyalizmin zaferi ve tüm kültürün yok olması ve eski Roma’da olduğu gibi, nüfus azalması, harabiyet, dejenerasyon, tasarlanmış bir mezarlık ya da sosyalizmin zaferi, yani proletaryanın emperyalizme karşı bilinçli mücadelesi... Dünya tarihinin ve onun boyutları tüm dengeleri sarsan kaçınılmaz yol ayrımının ikilemi budur. İnsanlığın ve kültürün geleceği buna bağlıdır.<span class="dipp" style="font-size:0.86em;"><a class="footnote-link" href="#footnote-225-1114" id="footnote-225-1114-backlink">1114</a></span> </p>
				<p class="paragraf-1">Bu pasajda Rosa Luxemburg, kapitalizm altında kaçınılmaz gelişme yanılgısına en güçlü bir şekilde meydan okuyordu. Marx ve Engels’in <span class="char-style-override-2">Komünist Manifesto</span>’da bir toplumun yeni ortaya çıkan bir sınıf tarafından dönüştürülmesinin tarihsel alternatifine değinirken ‘çatışan sınıfların ortak yıkımı’na işaret ettiklerinde söylediklerinin aynısını söylüyordu. Bu, görmüş olduğumuz gibi, yalnızca Batı’da Roma İmparatorluğu’nun çöküşüyle olmadı fakat ilk ‘Karanlık Çağlar’; Avrasya’nın erken Bronz Çağı uygarlıkları; Orta Amerika’nın Teotihuacan ve Maya uygarlıklarının çöküşü ve 11. yüzyılda Abbasi Mezopotamya’sının krizinde de görüldü. M. Ö. iki bin yılının Mısır’ında, M. S. 12. yüzyıl Çin’inde ve 14. yüzyıl Avrupası’nda görünür gibi oldu. Rosa Luxemburg, dünya savaşını bu tür felaketlerin yeniden sahneye konmasını tehdit eden bir şey olarak gördü: ‘Bu savaşta emperyalizm zafer kazandı. Onun gaddar cinayet kılıcı, zorba bir vahşetle, ölçüleri parçalayarak utanç ve sefalet uçurumuna yuvarladı.’<span class="dipp"><a class="footnote-link" href="#footnote-225-1115" id="footnote-225-1115-backlink">1115</a></span> </p>
				<p class="paragraf-1">Leon Troçki de 1921’de aynı noktaya işaret etmişti:</p>
				<p class="alinti1" xml:lang="en-GB">İnsanlık her zaman yükselen bir eğri üzerinde ilerlemez. Hayır, uzun süren durgunluk dönemleri ve barbarlığa geri dönüşler olmuştur. Toplumlar kendilerini yükseltirler, belirli bir düzeye ulaşırlar ve bunu sürdüremezler. İnsanlık kendi pozisyonunu koruyamaz, dengesi istikrarsızdır; ilerleyemeyen bir toplum geri düşer ve eğer onu daha ileri götürecek bir sınıf yoksa, barbarlığın yolunu açarak, dağılır gider.<span class="dipp" style="font-size:0.86em;"><a class="footnote-link" href="#footnote-225-1116" id="footnote-225-1116-backlink">1116</a></span></p>
				<p class="paragraf-1">Yenilenen bir dünya savaşının arifesinde yazılan Troçki’nin Dördüncü Enternasyonal kuruluş belgesi, alternatifi tüm katılığıyla ortaya koyuyordu: ‘Bir sonraki tarihsel dönemde, sosyalist devrim olmazsa, insanlığın bütün kültürünü bir felaket tehdit etmektedir’.<span class="dipp"><a class="footnote-link" href="#footnote-225-1117" id="footnote-225-1117-backlink">1117</a></span></p>
				<p class="paragraf-1">Hem Luxemburg hem de Troçki, az sayıda başka düşünürün de yaptığı gibi, 20. yüzyılda kapitalist toplumun, üretim güçlerini yıkıcı güçlere ve insan yaratıcılığını gayri insani dehşete dönüştüren mantığını tespit ediyorlardı. Yüzyıl, en azından Avrupa’da 17 ve hatta 14. yüzyıldan beri bilinmeyen bir ölçekte bir <span class="char-style-override-2">barbarlık </span>yüzyılı idi. Yüzyıl, kültürün ve uygarlığın tam çöküşü anlamında Luxemburg ve Troçki’nin en olumsuz kehanetlerini yerine getirmemiş de olsa, Engels ve Luxemburg’un kullandığı sözcüğün katı anlamında, iktidarı bırakmak yerine toplumu kendileriyle beraber aşağıya çekmeye hazır yöneticilerin <span class="char-style-override-2">barbarlığa </span>doğru tekrarlayan yalpalamaları oldu – Rus iç savaşı sırasında Beyaz orduların davranışları, İkinci Dünya Savaşı’nda geri çekilen Nazi güçlerinin Holocaust’u tamamlama güdüleri ve Soğuk Savaş sırasında her iki tarafın, bütün dünyayı radyoaktif bir çöle çevirebilecek olan nükleer silahları yaygınlaştırması. Yüzyılın son on yılında, rakip savaş ağalarının yönettiği, birbirini katleden ve genel bir ekonomik ve toplumsal çürümüşlük ortasında bir parça zenginlik için sivil nüfusu kasıp kavuran Afrika, Kafkaslar ve Orta Asya’nın büyük bölgeleri de aynı mantığa kendilerini kaptırmış görünüyorlardı. Söz konusu on yıl ayrıca, eskilerinin yanı sıra yeni savaş ve ekonomik bunalım tehditleri de ortaya koydu. </p>
				<p class="paragraf-1">Bunların en dramatik olanı ekolojik felaketti. Sınıflı toplumlar, nüfuslarını besleyen çevre üzerine her zaman aşırı baskı yapma eğilimi göstermişlerdir. Pre-kapitalist sınıflı toplumların tarihi, bir noktadan sonra, açgözlü yönetici sınıfları ve pahalı üstyapıları sürdürme yükünün yol açtığı, kıtlıklar ve demografik çöküşlerin tarihi olmuştur. Kapitalizmi niteleyen ekonomik dinamizmin bizatihi kendisi, olumsuz ekolojik sonuçların kendisini hissettirmesini büyük ölçüde arttırmıştır. Dickens ve Engels’den beri kapitalizmin emekçi sınıflara yaptıklarına ilişkin 19. yüzyıl anlatıları aynı zamanda kirlenen atmosfer, salgın hastalıklar, şehirlerin yoksul semtlerindeki aşırı kalabalık ve niteliği bozuk yiyeceklerin de öyküsüdür. Ancak kapitalist sanayi üretimine dünya çapında en çok 10 milyon insanın katıldığı bir zamanda ekolojik yıkım, sınırlı bir bölgeye özgü bir sorundu – Manchester’in dumanı, dünya bir tarafa, İngiltere’nin bile pek çok yerini etkilemiyordu. 20. yüzyılda kapitalizmin bütün dünyaya yayılışı, yüzyılın sonlarında altı milyar ya da daha fazla insanı içerir olması, ekolojik yıkımı global bir sorun haline dönüştürdü. Resmî bir rapora göre, 1998 yılı, ‘bilinen en kötü yıldı ve daha önce hiç olmadığı kadar hasara yol açtı’, ‘ilk kez savaşların yerinden ettiğinden daha fazla insanı’, 25 milyon insanı, göçmen olarak kaçmaya zorladı.<span class="dipp"><a class="footnote-link" href="#footnote-225-1118" id="footnote-225-1118-backlink">1118</a></span> Bir milyar insanın plansız şehirlerde yaşaması, dünyanın en hızlı büyüyen 50 şehrinden 40’ının deprem kuşakları üzerinde yer alması potansiyel bir felâket anlamına geliyor. Ama bu kadar da değil. Giderek çok hızlı artan karbondioksit üretimi, dünyayı ısıtan bir ‘sera etkisi’ yaratarak, anormal fırtınalar ve büyük kıyı alanlarını sular altında bırakacak okyanus yükselmelerinin beklendiği, kestirilemeyen atmosfer hareketlerine neden oluyor. Buzdolaplarında kullanılan CFC’ler ozon tabakasını tüketiyor ve cilt kanserinin yaygınlaşmasına yol açıyor. Hayvan yemlerinde antibiyotik kullanımı, antibiyotiklerin insan üzerindeki etkisinin azalmasına neden oluyor. Genetiği değiştirilmiş ürünlerin kontrolsüz kullanımı, tüm gıda zincirinde büyük tahribat yapabilir. Bu tür fiili ya da korkulan ekolojik felaketler 12. yüzyılda Mezopotamya’nın yiyecek mevcudunu yok eden ya da 14. yüzyılda Avrupa’da kitlesel açlığa yol açan felaketlerden daha doğal felaketler değil. Bunlar, dünya çapında insanın çevre ile belirli şekillerdeki etkileşiminin sonuçları. </p>
				<p class="paragraf-1">Kapitalizm altında bu etkileşim, rakip sermayelerin rekabeti yoluyla örgütleniyor – 19. yüzyıl başlarında küçük çaplı şirketlerin, 20. yüzyılın sonunda dev çok uluslu şirketlerin ve devlet şirketlerinin. Rekabet, diğer sonuçları dikkate alınmaksızın, yeni, daha verimli ve daha kârlı etkileşim biçimlerinin durmak bilmeksizin araştırılmasına yol açıyor. Kimi zaman devletler bütün süreci düzenlemeye çalışıyorlar. Ancak onlar bu işe, ulusal şirketlerin çıkarlarını geliştirmek için giriyorlar. Düzenlemenin, sık sık olanaksız olduğunu, zira böyle bir şeyin yerli firmaların rekabet gücünü baltalayacağını ileri sürüyorlar. Ve müdahale ettikleri zaman bile bunu hasar meydana geldikten sonra yapıyorlar; çünkü devlet görevlilerinin her sanayi yeniliğini ve bunların daha geniş etkilerini öngörmelerinin başka bir yolu yok. </p>
				<p class="paragraf-1">Bu etkiler 20. yüzyılın sonuna gelindiğinde o kadar tehlikeliydi ki, insanlarda bütün bilime ve teknolojiye sırtlarını dönme eğilimi ortaya çıktı. Bununla birlikte geçen yüzyılın teknolojileri olmadan, onları sınıflı toplumun ortaya çıkışından beri insanların çoğunun kaderi olan, aşırı çalışma ve açlık tahribatından kurtarmak bir yana, dünya nüfusunu beslemenin bile bir yolu yoktu. Buna paralel bir başka eğilim de o eski gerici Malthus’un tezini benimsemek ve basitçe çok fazla insan olduğunda ya da en azından, 30 ya da 40 yıl içinde dünya nüfusu ikiye katlandığında böyle olacağı konusunda ısrar etmekti. Ne ki Malthus’tan bu yana dünya nüfusunun sekiz kat artması, yiyecek stokunda sekiz kattan fazla artışla birlikte oldu. Eğer Afrika, Asya ve Latin Amerika’nın bazı kısımlarında insanlar açsa, bu mutlak olarak yiyecek yetersizliğinden değil ama onun, sınıf çizgilerine göre dağıtımından kaynaklanıyordu. </p>
				<p class="paragraf-1">İnsanlığın sorunu aslında teknoloji ya da insanların sayısı değil ama mevcut toplumun, insanların bu teknolojiyi nasıl kullanacaklarını ne şekilde belirlediğidir. Dünya mevcut nüfusunun kabaca iki katını kolaylıkla kaldırabilir. Bununla birlikte, dev petrol ve motor şirketlerinin kârlılık gereksinimi için her gün kilolarca karbondioksit pompalayan, sayıları giderek artan, içten yanmalı motorları kaldıramaz. İnsanlık dünyada bu sayılara ulaştığında, onun varoluşunun devam edebilmesinin önkoşulu, teknolojinin, birbiriyle rekabet eden sermayelerin kör birikiminin emrine girmesi değil; gerçek insan ihtiyaçlarının karşılanması için planlı bir şekilde kullanılmasıdır. </p>
				<p class="paragraf-1">Rekabetçi birikim için teknolojinin kullanımı ayrıca savaşlar için kullanımında da ifadesini bulmaktadır. Birinci Dünya Savaşı’nın Batı Cephesi katliamını, doğu cephesinin barbarlığını ve İkinci Dünya Savaşı’nın Hiroşima ve Nagazaki’sini bize hediye eden askeri teknoloji, 1990’larda akıl almaz derecede ilkel görünüyordu. </p>
				<p class="paragraf-1">Bir yandan milyonlarca dolar değerindeki askeri donanım sistemlerinin geliştirilmesi söz konusu. ABD, (ulusal çıktıya oranı olarak değil de) mutlak anlamda, 1950’lerin başında Soğuk Savaş’ın en ileri aşamasında olduğundan daha fazla harcama yaparak ve bilgisayar teknolojisindeki yarım yüzyıllık gelişmeleri uygulayarak, Irak ve Sırbistan’da, on binler ya da hatta yüz binlerce insanı öldürürken, bir tek asker kaybetmedi. ABD ayrıca, savaşları uzaktan kumanda ile kendi kıtasından yürüterek ve bir kez daha ‘Yıldız Savaşları’ anti-balistik füze sistemlerini (ABM) yaygınlaştırarak herhangi bir misillemeye karşı kendini koruma yoluna girdi.</p>
				<p class="paragraf-1">Öte yandan ölümcül yıkım gücü olan mikro sistemlere yönelindi. İsrail gibi küçük, Pakistan gibi yoksul ülkeler kendilerini, yeterli mühendislik mezunları ile ve modern bilgisayar teknolojisine erişim sağlamış olarak –ABD standartlarına göre cüce, ama sırası gelirse komşu ülkelerin büyük şehirlerinde yüz binlerce insanı canlı olarak kızartmaya yeterli– kendi nükleer silahlarını geliştirirken buldular. En azından bazıları için, ABD’nin Körfez’de ve Balkanlar’da kullandığı ateş gücünden alınan ders, Rusya’nın eski Başbakanı Viktor Çernomirdin tarafından özetlendi: ‘En küçük bağımsız devletler bile kendilerini savunmak için nükleer silahlar ve bunları fırlatma araçlarının peşine düşeceklerdir’.<span class="dipp"><a class="footnote-link" href="#footnote-225-1119" id="footnote-225-1119-backlink">1119</a></span> Bu teknolojileri geliştirme gücü olmayanlar için ise, Büyük Devletler tarafından yüzyılın ilk üç çeyreğinde geliştirilen, daha basit ve ucuz kimyasal ve biyolojik savaş araçları bulunuyordu.</p>
				<p class="paragraf-1">20. yüzyılın ikinci yarısında, Büyük Devletler’in nükleer programlarının savunucuları, MAD – Karşılıklı Garantili Tahribat mantığı, ile barışı garanti edeceklerini iddia ediyorlardı. Hiçbir devlet, diyorlardı, yıkıcı misillemenin kesinliği nedeniyle nükleer silahlarını ilk kullanmayacaktır. 1963 Küba krizi bu mantığın çökmeye ne kadar yaklaştığını gösterdi ve 1980’lerde ABD’nin kendisi, ‘ilk saldırı kapasitesi’ oluşturmak için Avrupa’ya <span class="char-style-override-2">cruise</span> füzeleri yerleştirerek ve ABM sistemini geliştirme konusunda ilk abartılı girişimleri başlatarak bu mantığı tamamıyla tehdit etti. Eğer bu tehdit geçekleşmediyse bunun nedeni artan askeri masrafların Sovyet ekonomisinin belini kırması kadar ABD’nin de ABM sistemini işletecek teknolojiye henüz sahip olmadığını görmesi ve kitlesel protestoların, topraklarında <span class="char-style-override-2">cruise</span> füzesi bulunduran Avrupa ülkelerinde bunun siyasi maliyetini artırmasıydı. Ancak nükleer silahların hızlı yayılması ve ABM sistemlerinin kurulmasına yeniden başlanması, intikam duygusuyla bu tehdidi geri getirdi. Dünyanın en büyük gücü ve daha küçükler bir kez daha ve misillemeyi engelleme beklentisi içinde, nükleer silahları kullanmayı düşünerek, uluslararası gerginliğin ani olarak tırmanmasına yol açan ‘ilk saldırı’ mantığının cazibesine kapıldılar. Öte yandan bu, rakip güçlerle ikinci derecedeki güçleri kontrol altında tutabilmek için çok tehlikeli bir giriş olarak, hem konvansiyonel hem de nükleer önleyici askeri saldırı olasılığını artırdı. 20. yüzyılın ikinci yarısında yeterince gerçekleşmeyen barbarlık 21. yüzyılda gerçek bir olasılık olarak ortada duruyor. Geleceğe ilişkin yalnızca birkaç yıl değil de, birkaç on yılık perspektif içinde bakış, büyük ölçekte bir nükleer çatışma ve onunla birlikte de dünyanın büyük kesimlerinin gerçek barbarlığa sürükleme şansını dikkate almak zorundadır. </p>
				<p class="paragraf-1">Bu şans artan ekonomik istikrarsızlık nedeniyle de artmaktadır. 1930’lar boyutlarındaki bir bunalım, pek çok ülkede siyasal bir tahribat yaratıp, savaş arası yıllarda olduğu gibi, iç sorunlarla başa çıkmanın bir yolu olarak askeri maceralara başvuracak partilerin kolaylıkla iktidara gelebileceği koşulları yaratabilir. Önemli ülkelerde aşırı sağın oylarının artışıyla bu alametler çoktan belirmiştir. Bir kez daha, bakış açımız on yılları kapsadığı zaman, bu tür partilerin, mevcut sisteme karşı toplumun tümünü farklı bir temelde yeniden örgütleyecek sınıfsal bir alternatif ortaya çıkmadığı sürece, nükleer silahlara sahip olma olasılığı gerçekleşebilir. Sosyalizm ya da barbarlık alternatifleri her zamankinden daha fazla ortaya çıkar.</p>
				<p class="arabaslik-sol">Evrensel Bir Sınıf?</p>
				<p class="paragraf-1">20. yüzyıl yalnızca bir dehşet yüzyılı değildi. Bu yüzyıl ayrıca, görmüş olduğumuz gibi, aşağıdan gelen büyük mücadele patlamalarının, bu dehşetten sorumlu olan güçlere karşı işçi sınıfı önderliğinde isyanların olduğu bir yüzyıldı: Birinci Danya Savaşı öncesinin sendikalist grevleri; Rus Devrimi ve savaştan sonra Avrupa’da ve koloni dünyasında ayaklanmalar; 1934-36’da Avusturya, Fransa ve İspanya’da, 1943-45’te Fransa, İtalya ve Yunanistan’da isyan dalgaları; 1956 Macar Devrimi; 1968 olayları ve sonrası ve 1980’de Polonya’da büyük grev ve isyanlar. Bu büyük isyanların yalnızca bir tanesi, Rusya’daki, başarılı bir devrime dönüştü ve kısa sürede yalnız bırakılarak, boğuldu. Ancak bu mücadeleler yüzyılın tarihindeki büyük belirleyici etkenlerden birisiydi. Ve, bir kez daha, yüzyılın sonu mücadelelerin devamını gördü. Doğu Bloku’nun çöküşünün ardında, saptırılmış sınıf mücadelesi yatmaktadır. Batı Avrupa’da 1990’lar, İtalya’da sağ kanat Berlusconi hükümetinin bir grev dalgasının ardından çöküşünü; Kasım-Aralık 1995’te Fransa’da bir ay süren kamu grevleri ve gösterilerle, sağ kanat Juppe hükümetinin sonunda çöküşünü getiren işçi sınıfı mücadelesinin aniden canlanışını; Almanya’da bir grev ve protesto dalgasını; Danimarka’da bir genel grevi; Güney Kore’de birbirini izleyen grev dalgalarını; Kolombiya ve Ekvator’da genel grevleri ve Endonezya’da kendiliğinden kitlesel gösteri ve ayaklanmalar sonunda General Suharto’nun 32 yıllık diktatörlüğünün yıkılışını gördü. </p>
				<p class="paragraf-1">Bu büyük toplumsal ve siyasal kalkışmalar, yapay ve moda yorumcuların, sınıf siyasetinin sonunun geldiğinden söz etmesini önlemedi. Uzun süre Britanya’nın en iyi bilinen Marksisti olarak kabul edilen Eric Hobsbawm bile, Marx’ın kapitalizmin istikrarsızlığını yazarken haklı, ama işçi sınıfının sisteme yönelik tarihsel muhalefete sokulmasının yanlış olduğunu iddia edebiliyordu. Bu tür iddiaların yandaşları iki kanıta dayanıyorlardı: imalata kendini adamış ileri sanayi ülkelerinin nüfus oranlarındaki azalma ve bu ülkelerde kapitalist toplumun devrimci bir şekilde yıkılmasını isteyen insanların sayısının görece azlığı. Her iki tür kanıt da onların vardığı sonucu haklı çıkarmadı.</p>
				<p class="paragraf-1">Kuşkusuz, işçi sınıfının eski kalesi olan Britanya gibi yerlerde – madenciler, çelik işçileri ve tersane işçileri, sayısal olarak çok azalmıştı ve hatta otomobil işçilerinin sayısı bile 1990’ların sonunda 30 yıl önce olduğunun yarısı ya da üçte birine inmişti. Ancak başka değişiklikler bunu çoktan dengeliyordu. İleri ülkelerde bunların yerini, artan sayıda beyaz yakalı işlerde ve ‘hizmet’ sektöründe çalışanlar ve orta sınıf işleri gibi düşünüle gelen pek çok işin eski tarz imalat sanayiindeki işlere artan oranda benzemesi alıyordu. Her yerde, ‘<span class="char-style-override-2">hat yöneticileri</span>’ eski ustabaşıların yaptığı işi yapıyor; her yerde insanlara daha fazla çalışmaları ve ücretsiz fazla mesai yaparak sadakatlerini göstermeleri için baskı yapılıyordu. Öğretmenlik gibi alanlarda bile, ödemelerin sonuçlara göre yapıldığı değerlendirme süreçleri neredeyse evrensel bir hale geliyordu. </p>
				<p class="paragraf-1">İmalatın görece gerilemesiyle, montaj hattı ortadan kalkmak bir yana, yeni alanlara yayıldı. Gerçekten de pek çok sektörde ‘hizmet’ ve ‘imalat’ arasındaki ayrım artık bir anlam ifade etmiyordu: makine yapımında bir bilgisayarı çalıştıran birisi ‘imalat’ olarak sınıflandırılırken, o bilgisayarın yazılımında rutin işlemleri yapan birisi ‘hizmet’ olarak sınıflandırılıyordu; hamburger etini ölçü kalıplarına koyan kişi ‘imalat’, onları bir <span class="char-style-override-2">fast food</span> ekmeğinin içine koyan kişi ‘hizmet’ olarak sınıflandırılıyordu. Her iki tür iş de meta üretiyor ve her ikisi de mümkün olan en fazla kârı elde etmek için sürekli bir baskı tarafından şekilleniyordu. </p>
				<p class="paragraf-1">Tablo dünya ölçeğinde daha da açıktı. 20. yüzyılın ikinci yarısı ücretli emeğin uluslararası planda müthiş bir şekilde yaygınlaşmasına tanık oldu. Tekstil fabrikaları, çelik işletmeleri, petrol rafinerileri ve otomobil montaj fabrikaları, hemen hemen her büyük ülkede kuruldu. Bunların yanı sıra, limanlar, havaalanları, kamyon ve demiryolu terminalleri, modern banka sistemleri ve gökdelenlerde bürolar. Sonuç olarak şehirler muazzam büyüdü. 1945 yılında dünyanın en büyük şehrinin Londra mı yoksa New York mu olduğu konusunda tartışma vardı. Yüzyılın sonuna gelindiğinde tartışma, Mexico City, Bombay ve Tokyo arasındaydı. Yeni sanayiler ve şehirler, yeni çalışan sınıflar demekti. 1980’lere gelindiğinde Güne Kore tek başına, Marx ve Engels’in <span class="char-style-override-2">Komünist Manifesto</span>’yu<span class="char-style-override-2"> </span>yazdığı zaman dünyada var olan tüm sanayi işçisinden daha fazla sanayi işçisine sahipti ve ayrıca sanayi dışında da milyonlarca ücretli işgücü vardı. </p>
				<p class="paragraf-1">Kuşkusuz dünyanın işgücü yalnızca ücretlilerden oluşmuyor. Asya, Afrika, Latin Amerika ve hatta Doğu Avrupa’nın kimi kesimlerinde küçük toprak parçalarına sahip yüz milyonlarca köylü bulunuyor. Üçüncü Dünya şehirleri, yaşamları, ne kadar mütevazi de olsa pazarını bulabildikleri her türlü mal ve hizmeti satmaya bağlı olan ve şehirleri kuşatan gecekondu mahallelerinde daha da çok sayıdaki geçici işçilere karışmış, büyük bir yoksullaşmış küçük burjuva kitlesine sahip. Bu grupların ruh halleri sanayi işçilerininkinden çok farklı olabilir. Yine de, onlar gibi ve orta sınıflardan ve bir yüzyıl öncesinin köylülüğünden farklı olarak, onların hayatları da tamamıyla pazara ve sermayenin mantığına bağlıdır. </p>
				<p class="paragraf-1">Marx bir keresinde toplum içinde belirli nesnel bir konumu olan ‘kendiliğinden sınıf’ ile kendi amaçları için bilinçli olarak sürekli savaşan ‘kendisi için sınıf’ arasında bir ayrım yapmıştı. Daha önce hiç olmadığı gibi, 20. yüzyılın sonunda işçi sınıfı <span class="char-style-override-2">kendiliğinden </span>bir sınıf olarak, belki iki milyarlık bir çekirdek halindedir ve onun yanı sıra hayatları önemli açılardan bu çekirdeğin mantığına tabi olan belki bir iki milyar daha vardır. İşçi sınıfının rolü hakkındaki gerçek tartışma, <span class="char-style-override-2">kendisi için</span> bir sınıf olabilir mi ve olursa nasıl olabilir etrafındadır.</p>
				<p class="paragraf-1">Marx’ın ayrımının bütün önemi, tarihsel olarak ortaya çıkmış olan hiçbir sınıfın başlangıçta <span class="char-style-override-2">kendisi için</span> bir sınıf olamayışıdır. Her sınıf toplumun eski düzeninin içinde büyür ve bu sınıfın üyelerinin, farklı bir şey konusunda deneyimleri yoktur. Onlar zorunlu olarak o toplumun değerlerini itirazsız doğru kabul ederler. Ayrıca eski toplumun önyargıları, en azından başlangıçta, yeni sınıfın üyelerinin de önyargılarıdır. Bu durum ancak ve çoğu kez kendi kontrolleri dışında olan koşullar tarafından, eski toplum içinde kendi çıkarları için savaşmaya zorlandıklarında değişir. Bu tür mücadeleler, kendi aralarındaki bağların güçlenmesine, toplumunkinden farklı bağlılıkların ve değerlerin yaratılmasına yol açar. Bunun yaratacağı alan üzerinde, toplumun nasıl yönetilmesi gerektiğine ilişkin yeni nosyonlar kök salar ve daha sonra bunlar da izleyen kuşakların dünyayı algılayışlarının çerçevesinin bir kısmını oluşturur. </p>
				<p class="paragraf-1">Düşüncelerdeki değişim öyle basit olarak, yukarı doğru giden doğrusal bir harekete göre olmaz. Aynen yeni sınıfın mücadelesinin, küçük başarılar ve kısmi yenilgilerle, dramatik ilerlemeler ve ani, kimi zaman yıkıcı gerilemelerle nitelenebilmesi gibi, insanların düşüncelerinin dönüşümünün yaygınlaşmasında da inişler ve çıkışlar vardır. Kapitalist sınıfın yükselişinin tarihi, bu tür iniş ve çıkışların örnek üstüne örneklerini ortaya koyar. Her aşamada, gruplar kendilerini eski feodal düzenin tarzından farklı şekillerde tanımlamaya başlarlar ama daha sonra pre-kapitalist yönetici sınıflarla barış yaparak, onun değerlerini kabul ederek ve onların toplumunun devamına yardım ederek ve farklı bir toplum için savaşmayı sonraki kuşaklara bırakarak, onunla uzlaşmaya çalışırlar. 15. yüzyılın sonunda Kuzey İtalya’daki savaşlar, bir yüzyıl sonra Fransa’daki din savaşları ya da Bohemya ve Almanya’da Otuz Yıl Savaşları sırasında, burjuvazinin hiçbir zaman toplumu kendi istediği biçimde değiştirmeyi başaramayacağını düşünen pek çok insan olmuştur. Ne ki 19. yüzyıla gelindiğinde ekonomik gelişme ona bir sınıf olarak öyle bir ağırlık kazandırmıştı ki, 1848’in anaforları bile engellenemez görünen iktidar yürüyüşünü durduramamıştı. </p>
				<p class="paragraf-1">Kapitalizm altında işçilerin kolay bir şekilde sınıf bilincine ulaşmasının sihirli bir yanı yoktur. Çevrelerindeki topluma kapitalist değerler nüfuz etmiştir ve onlar bu değerleri itirazsız doğru kabul ederler. Sömürülmeleri bile, iş için birbirleriyle rekabet ettikleri bir işgücü <span class="char-style-override-2">piyasası</span> tarafından örgütlenir. Hayatlarında kapitalist birikimin gayri insani mantığının boyunduruğuna karşı defalarca birlik olmalarını gerektiren baskılar kadar, çok kolaylıkla bu birliği bozabilen etkenler de vardır: her bireyi hayatını başkasının zararına bir yolla kazanma konusunda çaresiz bırakan işsizlik ya da onların dayanışma duygusunu kıran ve ne kadar mücadele ve birlik olursa olsun işlerin iyiye doğru değişmeyeceği konusunda bir duyguya kapılmalarına neden olan örgütlerinin yenilgileri. Başarılı mücadele dönemlerinde –ulusal, etnik ve toplumsal cinsiyet çizgisindeki nosyonlar içinde somutlaşarak– ortaya çıkan yeni değerlerin gelişmesi aniden durdurulabilir, çarpıtılabilir, hatta yok edilebilir. Bu değerler ayrıca, kapitalist ‘refah’ dönemlerinde işçilerin kendilerini sistemle özdeşleştirmekten kazanç sağlayabilecekleri dönemlerde, ustabaşı, denetçi ve yönetici olmak için yukarı doğru mobilite kazananları; küçük iş sahipleri olarak kendilerine bir yer bulmayı başarabilenleri ve sendika yetkilisi, İşçi Partisi ya da sosyal demokrat politikacı olarak kapitalist demokrasinin profesyonel aracıları olanları hatırı sayılır bir baskı altına sokabilir. Bu tür insanlar, yörelerinde ya da işyerlerinde en sözünü sakınmayan ve dinamik kişiler olabilirler ve onların sisteme adaptasyonu diğer işçiler arasında sınıf bilincinin körelmesi yönünde bir etki yapabilir.</p>
				<p class="paragraf-1">Son olarak, <span class="char-style-override-2">kendiliğinden</span> sınıf olmaktan, <span class="char-style-override-2">kendisi için</span> sınıf olmaya dönüşme süreci, kapitalizmin kendisi gelişirken işçi sınıfının büyümesi ve yeniden yapılanmasıyla sürekli olarak kesintiye uğrayabilir. Yeni işçi grupları ortaya çıkabilir ve bunlar sistemin her aşamasında yeni baştan bir öğrenme sürecinden geçebilirler. Örneğin Britanya’da, 1840’larda, <span class="char-style-override-2">Chartism</span> zamanında, işçi sınıfının çekirdeği tekstil işçilerinden; Birinci Dünya Savaşı’ndan önceki yıllarda tersane işçileri, madenciler ve çelik işçileri gibi ağır sanayideki işçilerden; İkinci Dünya Savaşı’nın ilk yıllarında makine işçilerinden oluşuyordu. Bunların her biri, bir ölçüye kadar, daha önceki grupların bilincinde çoktan yer etmiş nosyonları yeniden geliştirme sürecinden geçmek zorundaydılar. Eski ve yeni işçiler arasındaki farklar, yaygın ve hızlı sanayileşme olduğunda, 20. yüzyıl boyunca pek çok ülkede olduğu gibi daha da belirgin olabilir: 1917’de Rusya’da devrimi yapan işçi sınıfı 1930’ların sonlarında geniş bir yeni işçi denizinde boğulmuştu; 1943’te Mussolini’nin rejimini sarsan İtalyan işçileri, 1960’lara gelindiğinde kırsal alandan gelen çok sayıda işçiyle etkisini yitirmişti; 1980’lerin sonunda on milyonlarca Çinli işçinin çok azı, 1920’lerin büyük grevlerini gerçekleştirenlerin doğrudan soyundan gelen kişilerdi. Yine de her durumda, uzun ya da kısa bir zaman arasıyla, eskilerine benzer yeni gelenekler ortaya çıktı: 1969 ve sonrasının İtalyan grevleri; 1989’da Çinli işçilerin Tiananmen Meydanı protestolarını desteklemeleri; Rus maden işçilerinin 1989 ve 1991 grevleri. Bu olayların hiçbirinde işçiler tam bir devrimci bilinç göstermediler. Ama her olayda, eski toplumun değerleri ve kabullerinden kopmaya başladılar. Kendisi için bir sınıf olma yolunda, yolculuğu tamamlamamış olsalar da, ilerlemeye başladılar.</p>
				<p class="paragraf-1">20. yüzyılın son çeyreğinde tanık olduğumuz şey, işçi sınıfının ya da onun bir sınıf olarak bilincinin yok olması değildi. Aksine, –ona aynı zamanda hem toplumu biçimlendirme yolunda her zamankinden daha fazla güç veren, ama hem de daha küçük kesimlerin üç çeyrek yüzyıl önce zaten bildikleri şeyleri daha büyük kesimlerin yeniden öğrenmesini zorunlu kılan– muazzam genişlemesinin meyvelerini gördük. Bu öğrenme süreci, tam da o yılların özelliğini açıklayan, mücadelelerin saptırılmasını beraberinde getirdi. On milyonlarca insanın zihninde bir çok karışık ve çelişkili nosyon bıraktı. Bu kendiliğinden bir sınıfın kendisi için bir sınıf olmasından çok farklı bir şeydi. Ama tarihte belirleyici aktif bir güç olarak işçilerin mücadelesinin ortadan kalkmasından da çok başka bir şeydi.</p>
				<p class="paragraf-1">Rus Devrimi’nin gelecekteki lideri Lenin, yüzyılın başında yazarken, işçilerin ekonomik mücadelesinin otomatik olarak devrimci bilince yol açması bir yana, ‘işçi sınıfı hareketinin kendiliğinden gelişmesi onun burjuva ideolojisine boyun eğmesine yol açar’ yorumunu yapıyordu. Bunun nedeni, ‘burjuva ideolojisinin köken olarak sosyalist ideolojiden çok daha eski olması, çok daha iyi geliştirilmiş olması ve ... emrinde çok daha fazla propaganda aracının bulunmasıdır’.<span class="dipp"><a class="footnote-link" href="#footnote-225-1120" id="footnote-225-1120-backlink">1120</a></span> Lenin’in vardığı ünlü sonuç, ‘siyasal sınıf bilinci işçilere ancak dışarıdan verilebilir’ olmuştu.<span class="dipp"><a class="footnote-link" href="#footnote-225-1121" id="footnote-225-1121-backlink">1121</a></span> Bu, başkalarının yanı sıra, Rosa Luxemburg tarafından eleştirilen bir sonuçtu ve Lenin’in kendisi de daha sonra, işçilerin sosyalist düşünceyi geliştirmedeki rolünü küçümsediğini kabul etmişti.<span class="dipp"><a class="footnote-link" href="#footnote-225-1122" id="footnote-225-1122-backlink">1122</a></span> Ancak o haklı olarak, bir çeyrek yüzyıl sonra İtalyan devrimci Antonio Gramsci’nin ele alıp geliştirdiği bir noktaya dikkat çekmişti.</p>
				<p class="paragraf-1">Gramsci bir sınıfın mensuplarının genellikle birbiriyle çelişen – mevcut toplumun her günkü uygulamalarından kaynaklanan ve o sınıfın (ya da onun bir kesiminin) o toplumu dönüştürme mücadelesindeki deneyimi tarafından belirlenen fikirlere maruz kaldığına işaret etmişti. Sonuç olarak herhangi bir kişinin kişiliği, ‘garip bir şekilde oluşur. Mağara adamından ve en modern ileri bilginin ilkelerinden; geçmişteki bütün tarihsel evrelerin eski püskü önyargıları ve dünyanın her tarafında üzerinde birleşilen insan ırkının gelecekteki felsefesinin sezgilerinden unsurlar taşır’.<span class="dipp"><a class="footnote-link" href="#footnote-225-1123" id="footnote-225-1123-backlink">1123</a></span> Bu çelişkili unsurlar, farklı bireylerde ve farklı gruplarda farklı şekillerde birleşir. Bunlardan bazıları mevcut topluma özgü görüşlerin içinde hemen hemen tamamıyla hapsolur; bazıları bunlardan kopmak için çok uzun bir yol kateder ama çoğu, her iki ekstremdeki daha homojen görüşlerin etkisiyle önce bir yöne daha sonra diğer yöne çekilir. Tarihte herhangi bir anda bir sınıfın somut eylemi, toplumsal kalkışmalar (savaşlar, ekonomik krizler, grevler ve iç savaşlar) orta grubu yeni fikirlere açarken, ‘ekstremler’den hangisinin bu grubu yanına çekmekte en başarılı olduğuna bağlıdır. Kendiliğinden bir sınıfın, kendi için bir sınıf olmasının kertesi, yalnızca çevresinde meydana gelen maddi değişikliklere değil, fakat aynı zamanda onun içindeki rakip tarafların oluşumuna bağlıdır. </p>
				<p class="paragraf-1">Bu kapitalizmin yükselişinde de görülmüştür. O ‘büyük dönüşüm’ yalnızca nesnel ekonomik etkenlerin bir sonucu değildi. Bu ayrıca, yeni şehirli ya da burjuva sınıfların, eski düzenden çok farklı olan görüşler etrafında kendilerini örgütleme konusundaki birbirini izleyen girişimlerine ve başka kesimlerin, böyle bir örgütlenmeyi bozmak isteyen eski düzenin temsilcileriyle birlikte çalışmasına bağlıydı. Bu, 8. yüzyıl İslam İmparatorluğu’nda ve 11. yüzyıl Çin İmparatorluğu’nda ayaklanma ya da reform hareketleriyle bu hareketlerin bastırılmasının; Rönesans ve Reform hareketlerinin ve bu hareketlerin İtalya, Almanya ve Fransa’da eski düzene yenilmesinin; Hollanda ve İngiliz devrimlerinin zaferlerinin ve Otuz Yıl Savaşları’nın korkunç çıkmazının; Aydınlanma’nın ve Aydınlanma’ya karşı karanlıkçı tepkinin; Fransız Meclisi’nin krala ve Jakobenler’in Jirondenler’e karşı mücadelesinin tarihiydi. Bu dönüşüm bir büyük adımla gerçekleşmiş değildi; ne de yavaş, bölük pörçük bir değişimin sonucuydu. Bu, birkaç yüzyıl içinde gelişen yeni dünya görüşü etrafında tarafların oluşum, yenilgi ve yeniden oluşumuna dayanıyordu.</p>
				<p class="paragraf-1">Dünyanın kapitalizm tarafından fethedilmesi, tarihsel süreci son derece hızlandırmıştır. 20. yüzyılda dünya nüfusunun çoğunluğunun hayatında, tüm önceki 5.000 yılda olduğundan daha fazla değişim vardır. Böylesine müthiş bir hız, insanların yeni durumlarla, çok farklı durumların en son deneyimlerini yansıtan fikirlerini kullanarak baş etmeye çalıştıkları anlamına geliyordu. İnsanların düşüncelerinde dönüşüm geçirmeleri için, Avrupa’da burjuvazinin 600 yılıyla karşılaştırılabilecek yalnızca on yıllar söz konusuydu. Yüzyılın sonunda bu sürecin tamamlanmamış olduğu gerçeği, o sürecin hâlâ devam etmediği şeklinde yorumlanamaz. 20. yüzyılın tarihi, sayıları giderek artan, birbirini izleyen nesillerin, rekabetçi sermaye birikimi dünyasına boyun eğme mantığına direnen insanların tarihidir. Bir kez Rusya’da kısa süreyle başarılı oldular. Kimi zaman, –Almanya’da 1918-19’da; Fransa’da 1936’da ya da Polonya’da 1980’de olduğu gibi– sonra yenilmek üzere yarı kısmi başarıyla yetindiler. Kimi zaman, Ocak 1933’te Almanya’da olduğu gibi, savaşa bile katılmadan feci yenildiler. Ama bunların hiçbiri, sınıf mücadelesinin bittiği iddiasına en küçük bir mazeret teşkil edemez. 19. yüzyılda küçük bir işçi sınıfının, 20. yüzyılın ilk yarısında daha büyük bir işçi sınıfının ve de yüzyılın son çeyreğinde çok daha büyük bir işçi sınıfının yürüttüğü türden mücadele, yeni binyılda, milyarlar gücündeki işçi sınıfı kesimlerince tekrarlanacaktır. </p>
				<p class="paragraf-1">Bu mücadelelerden, dayanışma, karşılıklı yardım, eşitlikçilik, kolektif işbirliği ve kaynakların demokratik kullanımı değerleri etrafında toplumu yeniden biçimlendirmek için yeni girişimler ortaya çıkacaktır. Dünyanın yönetici sınıfları, 5.000 yıldır kendilerinden öncekiler gibi, bu girişimleri önlemek için ellerinden geleni yapacaklar ve eğer gerekirse, kutsal iktidar ve mülkiyet hakları olarak gördükleri şeylere tutunmak için sonsuz barbarlıklara başvuracaklardır. Mevcut kapitalist düzeni sonuna kadar –bu örgütlü insan hayatının sonu bile olsa– savunacaklardır. </p>
				<p class="paragraf-1">Bu tür büyük çatışmaların sonunun ne olacağını önceden söyleyebilmek mümkün değil. Bu yalnızca, nesnel sınıf güçlerinin –kendiliğinden sınıfların büyümesinin– çatışmasına değil, fakat ayrıca genişlemiş ‘evrensel’ işçi sınıfı içinde, nasıl savaşılacağını ve yoldaşlarının bu anlayışa nasıl kazanılacağını bilen bir çekirdeğin ne ölçüde ortaya çıkacağına bağlıdır. Sistemin şu ya da bu yönüne şiddetli muhalefet edecek gruplar ve hareketlerin sıkıntısı çekilmeyecektir. Sistemin kendi barbarlığı ve irrasyonelliği, geçmişte olduğu gibi, gelecekte de bunu sağlayacaktır. Ama 20. yüzyılın tarihi göstermektedir ki, bu unsurlar, sisteme her yönüyle meydan okuyacak bir kararlılıkta bir devrimci örgütlenme içinde kristalleştiğinde ancak ve gerçekten etkili olabilecektir. Burjuvazi 17. yüzyılda Yeni Model Ordu’da ve 18. yüzyılda Jakoben Kulüpleri’nde böyle bir kristalleşmeye ihtiyaç duymuştu. Rusya işçi sınıfı, 1917’de Bolşevik Parti’siyle buna gereksinme duymuştu. Muazzam genişleyen dünya işçi sınıfı, eğer insanlık bir bütün olarak yıkımla karşılaşmayacaksa, buna 21. yüzyılda tekrar tekrar gerek duyacaktır. Bu gereksinme, ancak bu işe kendini adayan insanlar varsa karşılanabilir. İrlandalı devrimci sosyalist James Connolly, bir keresinde şuna işaret etmişti: ‘Gerçek peygamberler, yalnızca geleceği kendisi için yaratabilenlerdir’.</p>
				<p class="paragraf-1">Geçmişi anlamak yararlı olabilir. Bu kitabı o nedenle yazdım. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-1111-backlink" id="footnote-225-1111">1111</a>	T Jackson ve N Marks, <span class="char-style-override-2">Measuring Sustainable Economic Welfare: A Pilot Index 1950-1990 </span>(Stockholm Economic Institute, 1994).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1112-backlink" id="footnote-225-1112">1112</a>	Bu sayı, J Schor, <span class="char-style-override-2">The Overworked American</span>’da veriliyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1113-backlink" id="footnote-225-1113">1113</a>	<span class="char-style-override-2">U N Human Development Report 1999</span> (Oxford, 1999).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1114-backlink" id="footnote-225-1114">1114</a>	R Luxemburg, ‘The Crisis of Social Democracy’, R Luxemburg, <span class="char-style-override-2">Selected Political Writings </span>(Londra, 1972) içinde s. 195-196.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1115-backlink" id="footnote-225-1115">1115</a>	R Luxemburg, ‘The Crisis of Social Democracy’, s.196.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1116-backlink" id="footnote-225-1116">1116</a>	Moskova’da Temmuz 1921’de yapılan konuşma; 12 Temmuz 1921 tarihli <span class="char-style-override-2">Pravda’</span>da haber olarak veriliyor, aktaran P Broue, <span class="char-style-override-2">Trotsky</span> (Paris, 1988), s. 349.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1117-backlink" id="footnote-225-1117">1117</a>	L Trotsky, <span class="char-style-override-2">The Death Agony of Capitalism and the Tasks of the Fourth International </span>(Londra, tarih yok), s. 8.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1118-backlink" id="footnote-225-1118">1118</a>	Red Cross (Kızılhaç), <span class="char-style-override-2">1999 World Disasters Report</span>, 24 Haziran 1999 tarihli <span class="char-style-override-2">Guardian</span>’da özetleniyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1119-backlink" id="footnote-225-1119">1119</a>	Aktaran, Mark Almond, <span class="char-style-override-2">Independent on Sunday, </span>6 Haziran 1999.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1120-backlink" id="footnote-225-1120">1120</a>	V I Lenin, ‘What is to Be Done?’, <span class="char-style-override-2">Collected Works, </span>cilt 5 Moskova, 1961) s. 385-386.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1121-backlink" id="footnote-225-1121">1121</a>	V I Lenin, ‘What is to Be Done?’, <span class="char-style-override-2"> Collected Works, </span>cilt 5, s. 422.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1122-backlink" id="footnote-225-1122">1122</a>	Bu konuda daha tam bir tartışma için benim makalem ‘Party and Class’, T Cliff, D Hallas, C Harman ve L Trotsky, <span class="char-style-override-2">Party and Class</span> (Londra, 1996) içinde yeniden basıldı.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-1123-backlink" id="footnote-225-1123">1123</a>	A Gramsci, <span class="char-style-override-2">The Modern Prince and Other Essays </span>(Londra, 1957), s. 59</p>
					</div>
				</div>
			</div>
		</div>
</body>
</html>