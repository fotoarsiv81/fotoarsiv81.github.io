<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-6.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-6.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">4. Bölüm</p>
				<p class="resimara"><img alt="6.png" class="image" height="10" src="../Images/6_fmt4.jpeg" width="200"/></p>
				<p class="arabaslik-orta" id="toc_marker-2-6">KADINLARIN EZİLİŞİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt4.jpeg" width="46"/></span></p>
				<p class="paragraf-1">Kadınlar toplumun sınıflar halinde kutuplaşması ve devletin ortaya çıkışıyla her yerde kaybettiler. Onların statüsünde, Engels’in yüz yıldan fazla bir süre önce, ‘kadın cinsinin dünya çapında yenilgisi’ olarak nitelediği bir değişiklik oldu. Erkeklerle ortak karar veren olma konumundan, bağımlı ve boyun eğen konumuna sürüklendiler. Söz konusu boyun eğmenin kesin doğası, bir sınıflı toplumdan diğerine ve her toplum içinde bir sınıftan diğerine büyük değişiklikler gösterdi. Bu öylesine evrensel bir şey oldu ki bugün bile genellikle, insan doğasının değişmez bir ürünüymüş gibi ele alınır. </p>
				<p class="paragraf-1">Bu değişim, artık ürün üretiminde insanlar arasında oluşan yeni ilişkilerden kaynaklanıyordu. Yeni entansif üretim teknikleri, ilk kez erkeğin emeğine kadınınkine göre öncelik tanıma eğilimindeydi. Avcı-toplayıcı toplumların en önemli beslenme kaynağı olan toplayıcılık, hamilelik ve çocuk emzirmeyle tümüyle bağdaşıktı. Aynı şekilde çapaya dayanan erken tarım biçimleri de öyleydi. Ancak ağır saban, çobanlık ve atlar öyle değildi. Kadınların bu tür işleri yaptıkları toplumlarda doğum oranları düşük ve nüfus durgundu; kadınların çoğunluğunu bu rollerden uzak tutan toplumlara karşı kaybediyorlardı. Gordon Childe çok önce işaret etmişti ki, sadece tarımla uğraşan halklar, yani “barbar”lar arasında ‘normal olarak kadınlar tarlaları çapalarken, sabanı kullananlar erkeklerdi. Ve en eski Sümer ve Mısır belgelerinde sabancılar gerçekten erkeklerdi.’<span class="dipp"><a class="footnote-link" href="#footnote-225-74" id="footnote-225-74-backlink">74</a></span> Childe hatırlatıyordu: ‘Saban... en ağır ve sıkıcı işten kadınları kurtardı; ama tahıl ürünün üzerindeki tekelden ve onun getirdiği toplumsal statüden de mahrum etti.’<span class="dipp"><a class="footnote-link" href="#footnote-225-75" id="footnote-225-75-backlink">75</a></span> Hane halkının ya da soyun geleceği hakkındaki temel kararlar, erkeklerin kararları haline geldi. Artık ürünün artışıyla birlikte gelen diğer değişikliklerin de benzer bir etkisi oldu. Kadınlar yerel ticaretle uğraşabiliyorlardı ve savaşta rol oynayan kadınlara ilişkin örnekler de vardı. Ama uzun mesafe ticareti ve ciddi askerlik görevleri erkeklerin tekeline geçti. Savaşçılar ve tacirler karşı konulmaz bir biçimde erkeklerdi –ve artık– ürün üzerindeki kontrollerini artırdıkça, mülkiyet ve iktidar, erkeklerin önceliği haline gelmeye başladı. Eski klan soylarının dağılması bu eğilimi güçlendirdi. Yetişkin bir kadın artık, üretim araçlarının kullanımı üzerinde onu da söz sahibi kılan daha geniş ilişkiler ağının bir parçası değildi ve keyfi muameleye karşı herhangi bir güvencesi kalmamıştı. Bunun yerine yalnızca bir ‘eş ve yabancı bir hane ikinci plandaki kişiydi.<span class="dipp"><a class="footnote-link" href="#footnote-225-76" id="footnote-225-76-backlink">76</a></span> Yönetici sınıfın kadınları, giderek, artık ürünü kontrol eden erkeklerin sahip oldukları şeylerden bir diğeri, bir süs eşyası, cinsel haz kaynağı ya da vâris yetiştiricisi olarak muamele görmeye başladılar. Güçlüklerden ve dış tehlikelerden korunacaklar; ama daha geniş toplumsal hayatla etkileşimden uzak tutulacaklardı. Tarımcı ve zanaatkârların hanelerindeki kadın için hayat çok daha değişikti. Onların hâlâ üretici bir rolleri vardı ve sonu gelmeyen meşakkatlerle boğuşacaklardı. Yine de, kadınlar ve çocuklar üzerinde hane halkının devamını sağlayacak önlemleri (kadın için birbirini izleyen gebelikler de dâhil) alarak ev ile toplumun geri kalan kısmı arasındaki ilişkileri denetleyen kocalarıydı.<span class="dipp"><a class="footnote-link" href="#footnote-225-77" id="footnote-225-77-backlink">77</a></span> Sömüren ya da sömürülen sınıftan olması fark etmiyordu; bütün ailelerde tam anlamıyla patriarki (ataerkillik) hâkimdi, tüm aile fertleri üzerinde babanın hâkimiyeti söz konusuydu. Bunun izleri kısa sürede bütün ideolojilerde ve bütün dinlerde görülecekti. Kadın tanrılar ve rahibeler giderek daha ikincil bir rol oynamaya başladılar; kadınlar, dünyanın yaratılışında ve örgütlenişinde aktif katılımcılar olmak yerine ana figürü ya da güzelliğin sembolleri olarak varlıklarını sürdürdüler. </p>
				<p class="paragraf-1">Kadınların rolleri, bütün sınıflarda ve bütün toplumlarda sabit değildi. Kadının köylülükteki ezilmişliği, aristokrasideki ezilmişliğinden çok farklı biçimler alabiliyordu – keza kendilerine ait hanelerde yaşamalarına izin verilmeyen erkek ya da kadın olsun kölelerin durumu da çok farklıydı. Genç yetişkinler arasındaki yüksek ölüm oranı nedeniyle dullar her yerde çok yaygındı ve çoğu kez bir köylü ya da zanaatkâr hanesini hatta bir krallığı bile erkekler gibi yönetmelerine yol açabiliyordu. Kimi toplumlarda kadınlar her türlü haklardan mahrumdu; başka toplumlarda mülk ve miras edinmelerine ve boşanma işlemlerini başlatmalarına izin veriliyordu. Kadınların her yerde ezilmiş olduğu gerçeği, 1980’lerde feminist akademisyenlerin çok yaygın olan ‘ataerkillik’ teorilerinin ima ettiği şekilde, ezilmişlik biçimlerinin her yerde aynı olduğu anlamına gelmiyordu. Bununla birlikte, durumlarının, ilkel komünizmdeki durumlarına göre daha kötü olduğu anlamına geliyordu. </p>
				<p class="paragraf-1">İlk sömürücü sınıfların güçlenişi, tüm toplumdaki gelişmeleri etkilemeye devam etti. Sömürücülerin kendi iktidarlarını pekiştirmek için kullandıkları yöntemler toplumun kaynaklarının önemli bir kısmını kemirmeye başladı. Kendi güçlerini yüceltmek için hizmetçilere, profesyonel polis ya da askeri birliklere, muazzam tapınaklara, saraylara ya da anıt mezarlara yapılan harcamalar kitlelerin daha fazla sömürülmesini ve ezilmesini zorunlu kılıyor, bu da toplumun sürdürülebilmesi için sömürü ve baskının tek yol olduğu düşüncesini haklılaştırıyordu. Ayrıca başka toplumların kaynaklarını ele geçirmek amaçlı savaşlar için ek bir teşvik edici dürtü de söz konusuydu. Bununla birlikte bölgesel savaşlar, insan kitlelerinin daha da fazla acı çekmesine neden oluyordu. Bu durum ayrıca, komşu halklar arasında yönetici sınıfların ve devletlerin ortayı çıkışını teşvik ediyordu; çünkü kendilerini savunma olanağının yalnızca artık ürünün belirli ellerde toplanmasıyla mümkün olabileceğini kabul etmeye başlıyorlardı.<span class="dipp"><a class="footnote-link" href="#footnote-225-78" id="footnote-225-78-backlink">78</a></span> Genelde, bir yönetici grup bir zamanlar toplumun bütünü için ne kadar ‘işlevsel’ olmuş olsa da, bir noktadan topluma ayakbağı olmaya başlıyordu. Bu durum, Ortadoğu, İndus Vadisi ve Doğu Akdeniz’de ilk uygarlıkların ortaya çıkışından 1.000 ila 1.500 yıl sonra yaşanan olaylarla, sarsıcı bir şekilde görülmüştü. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-74-backlink" id="footnote-225-74">74</a>	V Gordon Childe, <span class="char-style-override-2">What Happened in History,</span> s. 72.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-75-backlink" id="footnote-225-75">75</a>	V Gordon Childe, <span class="char-style-override-2">What Happened in History, </span>s. 72.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-76-backlink" id="footnote-225-76">76</a>	Bu, K Sachs’ın, <span class="char-style-override-2">Sisters and Wives</span>  (Londra, 1979), s. 117 ve 121’deki tezdir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-77-backlink" id="footnote-225-77">77</a>	Kadının ezilişinin ortaya çıkışı üzerinde  benim görüşümün daha gelişmiş bir şekli için, benim ‘Engels and the Origins of Human Society’ adlı makaleme bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-78-backlink" id="footnote-225-78">78</a>	I M Diakhanov, ‘The Structure of the Near Eastern Society Before the Middle of  2nd Millennium BC’, <span class="char-style-override-2">Oikumene</span> 3:1 (Budapeşte, 1982).</p>
					</div>
				</div>
			</div>
		</div>
</body>
</html>