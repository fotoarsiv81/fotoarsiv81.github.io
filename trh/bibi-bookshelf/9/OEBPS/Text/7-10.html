<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-10.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-10.html" xml:lang="tr-TR">
			<div class="Basic-Text-Frame">
				<p class="split para-style-override-15"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt6.jpeg" width="200"/></p>
				<p class="arabaslik-orta" id="toc_marker-3-2">DEMİR VE İMPARATORLUKLAR</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt6.jpeg" width="46"/></span></p>
				<p class="paragraf-1">Uygarlık tarihinin ikinci büyük aşaması, rahiplerin ve firavunların egemen olduğu devletlerde değil de, büyük imparatorlukların çevresinde yaşayan köylü ve çobanlar arasında başladı. Bu gelişme, zorbalık yoluyla ellerinden alınmadan ve gelenek tarafından beyinleri yıkanmadan kentsel devrimin kazanımlarından –bakır, bronz ve tekerleği ve hatta yabancı yazıları kendi dillerini yazmak için kullanma– bir şeyler öğrenen insanların çabasına bağlı oldu. </p>
				<p class="paragraf-1">Avrasya ve Afrika’nın geniş otlaklarında, ‘kentsel devrim’in teknolojik gelişmelerinden yararlanmaya başlayan toplumlar vardı. Bunların kimisi, Eski Ahit’te anlatılan Filistin’deki Süleyman’ın imparatorluğu gibi, büyük imparatorlukların küçük taklitleri halinde gelişmişti. Diğerleri, başlangıçta, süslü, pahalı ve engelleyici üstyapıların sıkıntısını çekmeyenlerdi. Yenilikler yapmak için bu insanların daha fazla özgürlükleri olduğu gibi, bunu yapmak için daha fazla nedenleri de vardı. </p>
				<p class="paragraf-1">Bu tekniklerin benimsenmesi, artık ürünün, ilk kentsel devrimlerdekine çok benzer şekilde yönetici sınıfların elinde toplanmasıyla birlikte oldu. Ancak bunlar, ilk uygarlıklara göre doğal olarak daha az verimli toprakların yeni yönetici sınıflarıydı. Yalnızca yeni teknikleri harekete geçirebilirlerse, o eski uygarlıkların düzeyinde artık ürün elde edebilirlerdi.</p>
				<p class="paragraf-1">O zaman, sınıf gerilimleri onları içerden zayıflattığı için, eski uygarlıkların bunalımından, onlara dışarıdan saldırabilirlerse bir avantaj sağlayabilirlerdi. Hazar bölgesinden ‘Aryan’lar İndus uygarlığının çürüyen kalıntılarının üzerine çullandılar; ‘Hint-Avrupa diline akraba bir dil kullanan Güneydoğu Avrupa halkları, Miken Yunanistanı’nı yıktılar; az bilinen bir grup ‘Deniz Halkı’ Mısır’a saldırdı; Hititler Mezopotamya’yı ele geçirdi ve yeni Çu hanedanı Şang hanedanını Çin’den kovdu.</p>
				<p class="paragraf-1">Mezopotamya, Mısır ve Çin’deki uygarlığın temel devamlılığı etkilenmedi ve imparatorluklar yeni tekniklerle canlanarak yeniden ortaya çıktı. İndus ve Miken uygarlıklarının fethi ise, hem şehir hayatının hem de okur-yazarlığın tümüyle ortadan kalkmasına yol açtı. Fakat bu iki örnekte bile dış saldırılar tamamıyla olumsuz sonuçlar vermedi; iki çelişik rol oynadı: Bir yandan fatihler eski üretim aygıtının bir kısmını yok ettiler – örneğin, İndus şehirlerine kendilerini besleme olanağı veren sulama sistemleri. Diğer yandan, kuzey Hindistan ovalarının ağır topraklarını sürme olanağı veren, öküzlerin çektiği saban gibi, yeni teknolojileri beraberlerinde getirdiler. Köylü üretiminde bir artış oldu ve sonunda bölgede eskiden olduğundan çok daha büyük bir artık ürün sağlandı.</p>
				<p class="paragraf-1">En önemli yeni teknik M. Ö. 2000 dolaylarında Ermenistan dağlarında ve birkaç yüzyıl sonra da Afrika’da ortaya çıktı.<span class="dipp"><a class="footnote-link" href="#footnote-225-99" id="footnote-225-99-backlink">99</a></span> Bu, demirin ergitilmesiydi. Demirin yavaş yavaş yayılması üretimi ve savaşı dönüştürdü.</p>
				<p class="paragraf-1">Bakır ve onun alaşımları, bronz, kentsel devrimin erken aşamalarından itibaren kullanılıyordu. Ancak bunların üretimi pahalıydı ve uzak yerlerdeki görece nadir bulunan kaynaklardan yararlanılmasına bağlıydı. Dahası, bunların kesici yüzleri hemen körleniyordu. Sonuç olarak bunlar, serveti elinde bulunduranların silah ve süslemeleri için idealdi ama halk kitlesinin kullanabileceği araçlarda çok daha az işe yarıyordu. Nitekim, piramitlerde, mezarlarda ve tapınaklarda çalışan işçiler, kentsel devrimden yaklaşık 1500 yıl sonra bile taştan aletler kullanıyorlardı ve görünen o ki bakır ya da bronz aletler üreticilerce az kullanılıyordu.</p>
				<p class="paragraf-1">Demir cevheri bakıra göre çok daha boldu. Onu metale dönüştürmek daha karmaşık süreçler gerektiriyordu. Ama bir kez demirciler bunu öğrendikten sonra geniş kitleler için bıçaklar, baltalar, ok başlıkları, saban başlığı ve çivi üretebildiler. Bunun tarım üzerindeki etkisi muazzamdı. Demir balta, üreticilere en sık ormanlıkları bile açmak, demir uçlu saban ise en sıkı toprağı işlemek olanağı veriyordu. Ve de demir mızrak ve demir kılıcın görece ucuzluğu, köylü piyadelerin bronz zırhlar içindeki şövalyeleri kesmelerine olanak vererek askeri aristokratların egemenliğini zayıflattı.</p>
				<p class="paragraf-1">M. Ö. 7. yüzyıla gelindiğinde, yeni tekniklere dayanan yeni uygarlıklar yükselişteydi. Asur İmparatorluğu görülmemiş sayıda ve farklılıkta halkları, farklı dilleri tek bir yazıyla, Nil’den doğu Mezopotamya’ya kadar uzanan coğrafyada tek bir imparatorlukta birleştirdi. Kuzey Hindistan’da, ticaretin yeniden büyümesi ve neredeyse 1.000 yıl aradan sonra şehirlerin kurulmasıyla yeni bir uygarlık gelişmeye başladı. Çin’de 170 rakip devletçiğin kaotik savaşlarından sonra kuzey Çin’de bir avuç krallık ortaya çıkmaya başladı. Ve Akdeniz’in çevresinde –Filistin, Lübnan, Küçük Asya, Yunanistan, İtalya ve kuzey Afrika’da– eski Mezopotamya ve Mısır imparatorluklarının siyasal ve ideolojik ultra-merkeziyetçiliğinden bağımsız olarak şehir devletleri gelişti. </p>
				<p class="paragraf-1">Yeni üretim teknikleri, bilimsel gelişme ve ideolojik canlanmayla at başı gidiyordu. Bilimsel bilginin belirli alanlarında, özellikle matematik ve astronomide Bronz Çağı Mezopotamya ve Mısır’ında gelişmeler olmuştu. Ancak bu gelişmeler iki binyıldan fazla bir süre rahipliğin devamı temeline dayandı; maddi hayattan giderek koptu ve bilginin bulguları karmaşık ve anlaşılması güç dinsel sistemlerin içinde gömülü kaldı. Yeni bir ilerlemenin gerçekleşmesi bunlardan kopuşa bağlıydı. Yeni gelişme, eski uygarlıkların merkezlerinde –Asur ve Babil gibi Mezopotamya şehirleri ve Memphis ya da Thebes gibi Mısır şehirleri– değil, kuzey Hindistan’ın, kuzey Çin’in ve Akdeniz kıyılarının yeni şehirlerinde ortaya çıktı. </p>
				<p class="paragraf-1">Yeni ve yeniden hayat bulmuş uygarlıklar, demirin kullanımının yanı sıra, kimi ortak özellikleri paylaşıyordu. Yeni zanaatların hızla çoğalmasına, uzak mesafeli ticaretin gelişmesine, bir toplumsal sınıf olarak tüccarın öneminin artmasına tanık oldular; madeni paranın kullanımı alt tabaka üreticilerin ve zanaatkârların bile birbirleriyle ticaret yapmasını kolaylaştırdı; yeni ve (Çin dışında) az çok fonetik temelli alfabelerin kullanılması okur-yazarlığı daha fazla sayıda insan için olanaklı kıldı; egemen bir tanrıya inanma, yaşam ilkesi ve davranış kalıbı temeline dayanan ‘uhrevî’ dinlerin gelişmesini sağladı. Son olarak, bütün yeni uygarlıklar, eskiler gibi, sınıf bölünmelerine dayanıyordu. Çoğu kez aç kalan köylülerden artığı ele geçirmenin başka yolu yoktu. Ama uygarlıklar arasında da hatırı sayılır farklılıklar vardı. Maddi etkenler –çevre, iklim, o zamana kadar ehlileştirilmiş türlerin toplamı ve coğrafi yerleşim– insanların yaşamlarını nasıl sürdürdüklerini ve yöneticilerin artığın yönetimini nasıl kontrol ettiklerini etkiliyordu. Bunlar ise, vuku bulan başka her şeyi etkiliyordu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-99-backlink" id="footnote-225-99">99</a>	Kimi tarihçiler demir yapma bilgisinin Afrika’ya dışarıdan geldiğini  kabul ediyorlar. Örneğin bakınız, R Mauny, ‘Trans-Saharan Contacts in the Iron Age’,  J D Gage (Ed), <span class="char-style-override-2">Cambridge History of Africa, </span>cilt 2, içinde s. 318. Ama Jared Diamond, Sahra-altı Afrika’da kullanılan tekniklerin başka yerlerdekinden  epeyce farklı olduğunu ve bağımsız bir buluşa işaret ettiğini iddia ediyor.  Bakınız, J Diamond, <span class="char-style-override-2">Guns, Germs and Steel</span> (Londra, 1977), s. 394.</p>
					</div>
				</div>
			</div>
		</div>
</body>
</html>