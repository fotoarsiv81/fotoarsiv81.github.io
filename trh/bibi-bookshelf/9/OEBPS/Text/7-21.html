<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-21.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-21.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">4. Bölüm</p>
				<p class="resimara"><img alt="6.png" class="image" height="10" src="../Images/6_fmt15.jpeg" width="200"/></p>
				<p class="arabaslik-orta" id="toc_marker-4-5">İSLAMİ DEVRİMLER</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt15.jpeg" width="46"/></span></p>
				<p class="paragraf-1">Jüstinyen’in ölümünden sonra Bizans’ta görülen durgunluk yalnızca güdük Roma İmparatorluğu’nun kısırlığına yol açmadı. Ayrıca, Ortadoğu’nun başka yerlerinde insanlığın bilgi ve teknik birikimine katkıda bulunan ve ayrıca büyük dünya dinlerinden birini yaratan bir dizi sarsıcı yükselişe de yol açtı.</p>
				<p class="paragraf-1">Bu yükselişin başlangıç noktası, umulmayan bir yer, Arabistan yarımadasının genellikle çıplak topraklarında bir ticaret kasabası olan Mekke idi. Yöre, (yaklaşık M. Ö. 1000 yılında evcilleştirilen) deveyi kullanarak, sürüleriyle bir vahadan diğerine seyahat eden ve belirli bir oranda yağma ve ticaret yapan göçebe hayvancıların egemenliğinde idi. Klanlar halinde örgütlenmiş, aşiret büyüklerinden oluşan meclisler tarafından yönetilen, birbiriyle savaşan, çölün ötesindeki yerleşik insanlara belirli aralıklarla akınlar düzenleyen, gevşek bağlarla bağlı kabileler halinde yaşıyorlardı. </p>
				<p class="paragraf-1">Ama aynı zamanda vahalarda ve kıyı kesimlerinde – en azından 1.000 yıllık bir uygarlığın bulunduğu ve Kızıl Deniz’in hemen karşısındaki eski Etiyopya uygarlığı ile temas halindeki güneyde<span class="dipp"><a class="footnote-link" href="#footnote-225-289" id="footnote-225-289-backlink">289</a></span> yerleşik çiftçiler de vardı. Göçebe ailelerin bazıları zenginleştikçe ticaret merkezlerinde yerleşmeye başladılar; deve kervanlarıyla Roma İmparatorluğu ve doğu uygarlıkları arasında lüks eşya taşıdılar. Mekke bu tür yerleşimlerden birisiydi ve 7. yüzyılın başında zenginleşmeye başlıyordu. </p>
				<p class="paragraf-1"> Göçebe klanların geleneksel değerleri, kişinin ve onun klanının cesaret ve onuruna dayanıyordu. Devlet yoktu, bireyin yükümlülüğü geniş anlamda topluma karşı değil, akrabalık grubuna karşıydı. Saldırılar, cinayetler ve hırsızlıklar aileye ya da klana karşı yapılmış, kan davasıyla karşılanması gereken tecavüzler olarak değerlendirilirdi. Din, Eski Ahit cevelanlarında çöl boyunca “İsrailoğullarına” eşlik eden Ahit Sandığı gibi, kabile ile birlikte seyahat eden bireysel tanrılarla özdeşleşme meselesiydi. </p>
				<p class="paragraf-1">Bu tür değerler, göçebelerin bir kısmı yerleşik hayata geçerken ortaya çıkan gerilimler ve çatışmalarla başa çıkmanın kolay bir yolunu sağlamıyordu. Uzun süredir yerleşik köylüler ve şehir ahalisi çoktan bu değerlerden kopmuşlardı. Hristiyanlık güney Arabistan’da gelişti ve vahalardaki pek çok çiftçi Museviliği ya da Hristiyanlığın türevlerinden birisini kabul etmişti. Mekke gibi bir şehirde göçebelerin, tacirlerin, zanaatkârların ve köylülerin birbirine karışmış olması, farklı dinsel görüşler arasındaki tartışmalara uygun düşüyordu. Bunlar pratik sonuçları olan tartışmalardı; çünkü eski değerler ve tanrılar tek bir davranış kuralının yasa olarak yerleştirilmesine olanak vermiyor ya da herhangi bir davranış yasası klana ve kabileye olan aidiyetin yerine geçmiyordu.</p>
				<p class="paragraf-1">Arabistan’a komşu olan iki imparatorlukta, Bizans ve İran’da olanlar nedeniyle bunalım artmıştı. İran, 6. yüzyılın sonlarında kısa bir süre için Mısır ve Suriye’yi Bizans’tan almış ve 900 yıl süren Greko-Romen hâkimiyetini sona erdirmişti. Ancak İran toplumunun kendisi de, toprak aristokrasisinin şehirlerin gelişmesine olanak veren Mezopotamya sulama sistemlerini ihmal etmesinden kaynaklanan derin bir bunalımdaydı. Savaşın yarattığı yıkım, işleri daha da kötüleştirdi. Her iki imparatorlukta da kitlesel boyutta yoksullaşma ve toplumsal huzursuzluk söz konusuydu.<span class="dipp"><a class="footnote-link" href="#footnote-225-290" id="footnote-225-290-backlink">290</a></span> Bütün dünya bir kaos halinde gibi görünüyordu. </p>
				<p class="paragraf-1">Daha küçük tacir ailelerinden birisinden gelen, tacir olarak hayatını kazanmak için yetişen ve bu konuda pek de başarılı olmayan Mekkeli bir yetimin, Muhammed’in içine doğduğu dünya böyleydi. Çevresindeki dünyanın kaosunu, birbiriyle çatışan dünya görüşlerinin ve değerlerin bir anlam ifade etmediği zihinsel bir karmaşa olarak yaşıyordu. Kendi hayatına ve içinde yaşadığı topluma tutarlı bir açıklama getirme ihtiyacını hissetti. Tanrının (Arapça <span class="char-style-override-2">Allah</span>) kendisiyle konuştuğuna inandığı bir dizi dinsel imgeler gördü. Bunlar, karşılaşmış olduğu çeşitli dinsel kavramları yeni bir kalıba dökmesini sağladı. Sözcükleri başkalarına aktardı, onlar da bunları Kuran olarak kaydettiler ve yavaş yavaş esas itibariyle Mekkeli tüccar ailelerinin genç üyelerinden oluşan bir mürit (taraftar) grubu oluşturdu.</p>
				<p class="paragraf-1">Muhammed’in vaaz ettiği mesajın, Arap çiftçilerin ve şehir ahalisinin Hristiyanlığı ve Museviliği ile pek çok ortak yanı vardı. Göçebe hayvancıların birbirine rakip çok sayıdaki tanrısına karşı tek bir tanrı koyuyordu. Eski klan ve kabile kurallarının yerine geçmek üzere inananlara ‘evrensel’ bir inanç getiriyordu. Keyfi zulme karşı koruma getirerek yoksullara cazip geliyor ama, zenginleri de hayır işleri yaptıkları sürece hor görmüyordu. Ayrıca, Hristiyanlık gibi, şehirli kadınlara da çekici gelen bir yanı vardı: Muhammed’in grubunda, kocaları bu dine çok katı bir şekilde karşı çıkan kadınlar bulunuyordu. Her ne kadar, (örneğin kadınların Bizans İmparatorluğu’nda yaygın olan yüzlerini örtmesini kabul ederek) kadınların erkeklerden daha aşağı olduğunu varsayıyorduysa da, onlardan ‘daha üstün’ kişiler olarak erkeklerin kadınlara kötü muamele etmek yerine onlara saygı duymaları gerektiğini vazediyor ve onlara belirli mülkiyet hakları tanıyordu. </p>
				<p class="paragraf-1">Salt dinsel açıdan, hem Musevilikten hem de Hristiyanlıktan alınmış, Kutsal Kitap’ta geçen bir dizi mitosun bir araya getirilmesiyle oluşuyordu. Ancak önemli bir açıdan bu mesaj zamanın Hristiyanlığının türevlerinden ayrılıyordu. Bu yalnızca ahlakî davranış için basit bir dizi inançlar ve kurallar bütünü değildi. Aynı zamanda toplumu ıslah etmek için, kabileler ve yönetici aileler arasındaki, çoğu kez silahlı, rekabet ‘barbarlığı’ yerine, tek bir yasaya bağlı, düzenli bir <span class="char-style-override-2">ümmet </span>cemaati getiren, siyasal bir programdı.</p>
				<p class="paragraf-1">Muhammed’in öğretisinin bu siyasal yanı, Mekke’nin yönetici aileleri arasında çatışmalara ve onun, grubuyla birlikte, Medine’ye zorunlu göçüne yol açtı ve M. S. 630 yılında yeni bir devlet kurmak üzere bir orduyla birlikte Mekke’ye geri döndü. Başarılı oldu çünkü, tek bir dünya görüşüne inanmış gençlerden bir nüve oluşturmayı başardığı gibi, amaçları çok farklı olan gruplarla, yalnızca barış isteyen şehir ahalisi ve çiftçiler, güçlü bir Arap devletinin kendilerine sağlayacağı kârlara heves eden tüccar aileleri ve onun davası uğruna savaşırken elde edecekleri ganimeti düşünen kabile reisleri ile de taktiksel ittifaklar kurmayı başardı. </p>
				<p class="paragraf-1">Yeni devlet, iki büyük imparatorluğun ikiz bunalımından yararlanmak için çok iyi bir konumdaydı. Muhammed 632’de öldü; ama ilk iki halefi ya da ‘halife’si –tüccar ailelerinden gelen eski müritleri– Ebubekir ve Ömer de, dinsel ilkelerle siyasal pragmatizmi birleştirmeyi iyi bildiler. Birbiriyle savaşan göçebe kabile ve klanların enerjisini, iki büyük imparatorluğun zengin şehirlerine yönelik saldırılara kanalize ettiler ve bu süreç içinde de o iki imparatorluğun ne kadar zayıf olduğunu keşfettiler. Bunların şehirleri –636’da Şam, 637’de İran’ın başkenti Ktesifon, 639’da (şimdi Kahire’nin bir kısmı olan) Babil (Bağdat’ın 50 mil kadar güneyindeki Babilonya’dır) adlı antik Mısır kenti, ve 642’de İskederiye– bir bir Arap ordularının eline geçti. On yıl içinde Muhammed’in takipçileri, Ortadoğu’nun tarihi uygarlıklarından, muazzam bir imparatorluk yarattılar. </p>
				<p class="paragraf-1">Bu başarılar kısmen, göçebe kabilelerin savaşma potansiyelinin akıllıca kullanılmasının sonucuydu. Müslüman komutanlar, develer üzerindeki süvarilerle, görünürde nüfuz edilemez çöllerde hızla hareket ederek komşu imparatorlukların şehirlerini beklenmedik bir şekilde ve hızla vurmanın mümkün olduğunu gördüler. Geniş çöl alanlarını, eski Britanya İmparatorluğu’nda savaş gemilerinin okyanuslarda yaptığı gibi kullanabiliyorlar ve kendi hızlarının ancak bir kısmına<span class="dipp"><a class="footnote-link" href="#footnote-225-291" id="footnote-225-291-backlink">291</a></span> sahip olan savunma ordularına karşı istedikleri zaman saldırabiliyorlardı.<span class="dipp"><a class="footnote-link" href="#footnote-225-292" id="footnote-225-292-backlink">292</a></span> </p>
				<p class="paragraf-1">Ancak bu başarılar ayrıca, eski imparatorlukların yöneticilerinin kendi halkları tarafından ne kadar nefret edildiğinin de bir kanıtıydı. Yahudiler ve şehir nüfusunun çoğu kez çoğunluğunu oluşturan ‘ortodoks olmayan’ Hristiyanlar, özellikle ilk başlarda, fatihler, yeni devlet yapıları kurma ya da ahaliyi kendi dinlerine döndürme yolunu seçmedikleri için Arap ordularını memnuniyetle karşılıyorlardı. Müslüman fatihler aksine, eski yönetimlerin büyük kısmını yerinde bırakıyorlar ve fark gözetmeksizin Hristiyanların, Yahudilerin ve İranlı Zerdüştlerin inançlarına saygı gösteriyorlardı. Tek istedikleri haraç olarak belirli vergilerin ödenmesi; devlete ve kendilerine direnen aristokratların arazilerine el konulmasıydı. Nüfusun geniş kesimi, durumu eski imparatorluklar altında olduğundan daha az bunaltıcı buluyorlardı. </p>
				<p class="paragraf-1">Yahudi bir yazar, ‘yaradanın İsmail’in Krallığı’nı (yani Arapları) sizleri kötülükten korumak için getirdiğini’ söylerken bir Süryani Hristiyan tarihçi, ‘Tanrı bizi, Romalıların zulmünden ve onların bize olan dayanılmaz nefretinden Araplar aracılığıyla kurtardı’ diyordu.<span class="dipp"><a class="footnote-link" href="#footnote-225-293" id="footnote-225-293-backlink">293</a></span> </p>
				<p class="paragraf-1">Fetihlerden ilk yararlananlar Arap kabile ordularının liderleri ve Mekke’nin önde gelen aileleriydi. Ganimeti kendi aralarında paylaşıyorlardı; o kadar ki birkaç yıl içinde, çölün kıyısındaki kasabalarda yeni kurulan kışlalarda yaşayan, ahaliden vergi şeklinde haraç toplayan ama mevcut toprak sahiplerini ve görevlileri eski imparatorlukların arazilerini işlemek üzere yerlerinde bırakan bir Arap aristokrasisi, son derece zengin ama çok sınırlı bir yukarı kast oluşturdu.</p>
				<p class="paragraf-1">Bununla birlikte, zaferin meyvelerinin dağıtımında kayba uğradıklarını düşünen bazı Arap kabileleri nedeniyle, muzaffer ordular arasında da sürekli bir sürtüşme vardı. Bu hayal kırıklığı 640’lardan itibaren büyümeye başlayarak tüm İslam tarihinde iz bırakan bir iç savaş şeklinde patlak verdi. İkinci halife Ömer’in bir köle tarafından 644 yılında öldürülmesinden sonra iktidar, Muhammed’in ilk destekçilerinden, fakat aynı zamanda en zengin Mekkeli tüccar ailesinin bir üyesi olan, Osman’ın eline geçmişti. Bu durum husumeti daha da artırdı. Osman 656 yılında katledildi. Halife olarak Muhammed’in yeğeni ve damadı Ali’nin seçilmesi, rakip Müslüman orduları arasında, Ali’nin rakipleriyle barışma girişimlerine karşı çıkan ve Hariciler olarak bilinen kendi taraftarlarınca öldürülmesiyle, açık savaşa dönüştü. İktidar, kendi ailesinden hareketle Emeviler adıyla ırsî bir hanedan kuran Osman’ın bir kuzeninin eline geçti. </p>
				<p class="paragraf-1">Pek çok kişinin gözünde bu muzaffer aile, Muhammed’in karşı çıktığı kötülüklere bulaşmıştı. Ali ve (680 yılında Emevi ordusunca öldürülen) oğlu Hüseyin, Muhammed’in dönemini yadeden ve bu olayı kirletilen bir safiyet modeli olarak gören herkes tarafından şehit addedildi. İslam tarihinin daha sonraki bölümünde tekrar tekrar Ali ya da ilk iki halife dönemine geri dönme çağrısı, bir sosyal grup ya da diğerinin mevcut duruma karşı isyan çağrısı oldu. Bugün bile pek çok ‘İslami köktendinci’ örgütü hâlâ harekete geçirmektedir. </p>
				<p class="paragraf-1">Bununla birlikte o sırada Emeviler, başkentlerini Suriye’de kurarak imparatorluğun birliğini gerçekleştirdiler. Arap orduları, doğuda Kabil ve Buhara’yı aldı ve batıda Atlantik’e ulaştı. Bu durum, eski kabile önderleri ve eski tacirlerden oluşan Arap aristokrasisine yeni zenginlikler getirdi. Garnizon şehirlerinde, kendilerine saraylar yaptırmak için muazzam miktarlar harcayarak, büyük lüks içinde yaşadılar. Arap ordularının onların emrindeki üyeleri vergiden muaftı ve fethin ganimet ve haracından pay alıyorlardı. </p>
				<p class="arabaslik-sol"><span class="char-style-override-3">Kentsel Sınıflar ve Dinsel Ayaklanma </span></p>
				<p class="paragraf-1">Çok geniş bir alanın tek bir imparatorluk altında birleştirilmesi, lüks eşya ticaretinde muazzam bir gelişmeye yol açtı. Tacirler, dükkân sahipleri, kâtipler ve zanaatçılar garnizon şehirlerine akın ettiler ve Arap hükümdarların sarayları, orduları ve yöneticilerinin ihtiyaçlarına hizmet etmek üzere surların çevresinde büyüyen banliyölere yerleştiler. Bunlar çoğunlukla Arap değildi; ama yöneticilerinin eski imparatorluklara hâkim olmuş tek tanrılı dinlerden çok da farklı olmayan dinine bağlanmışlardı. Ancak Müslüman Araplar yeni gelenlere vergiden muaf olma ve haraçtan pay alma gibi dinsel ayrıcalıklarını kaptırmaya hiç de hevesli değildiler. Dolayısıyla Müslümanlığı yeni kabul edenler <span class="char-style-override-2">mevâli </span>olarak nitelendi ve tek gerçek Müslüman olarak kendilerini kabul eden Arapların ayrıcalıklarından mahrum bırakıldı.</p>
				<p class="paragraf-1">Arap İmparatorluğu yüz yaşına geldiğinde, Arap olmayan Müslümanlar imparatorluğun şehirlerinde çoğunluğu teşkil ediyor ve Arap tacirlerin yeni bir aristokrasi oluşturmak üzere terk ettikleri sanat ve ticarette de temel bir rol oynuyorlardı. Yönetici olarak da önemleri artıyordu. Ama hâlâ kendilerine karşı ayrımcılık yapılıyordu. </p>
				<p class="paragraf-1">Kendilerini <span class="char-style-override-2">Şi’atu Ali</span> (ya da kısaca Şiiler), Ali’nin partisi, olarak adlandıran muhalif Müslüman gruplar, Ali’nin de uzlaşmaya ve bozulmaya boyun eğdiğini düşünen Hariciler gibi, karşılarında hazır bir kitle buldular. Mekke’deki kentsel sınıfların bir kısmının bir zamanlar hoşa gitmeyen toplumsal düzene karşı savaşmak için Muhammed’in öğretisinde bir şeyler bulmaları gibi, şimdi de yeni kentsel sınıflar Peygamber’in haleflerinin kurdukları devlete karşı savaşmada bu öğretiyi aynı derecede yararlı buldular. Bu, o sınıfların gelişmesini daha da kısıtlayacak olan baskıyı kaldıracak, bir yeni düzen yaratılması yolunda bir birleşme çağrısıydı. </p>
				<p class="paragraf-1">Bazı tarihçiler meydana gelen çatışmaları Acemlerin Araplara karşı kışkırtılması olarak görürler.<span class="dipp"><a class="footnote-link" href="#footnote-225-294" id="footnote-225-294-backlink">294</a></span> Ancak aslında İran üst sınıfı Emevileri desteklerken, hoşnutsuzlar arasında pek çok Arap bulunuyordu:</p>
				<p class="alinti1" xml:lang="en-GB">Varlığını koruyan İran aristokrasisi, devlet onların ayrıcalıklarını tanıdığı sürece Arap devleti ile işbirliği yapıyordu. Müslümanlığa geçtikten sonra Zerdüştlüklerinin yerini bir Müslüman Ortodoksluğu almıştı. İslamlaşmış İran şehir ahalisi ve köylülerin Zerdüştlüğün yerini ise, hem Arap hem de İranlı aristokrasiye karşı olan İslami itizale aldı.<span class="dipp" style="font-size:0.86em;"><a class="footnote-link" href="#footnote-225-295" id="footnote-225-295-backlink">295</a></span></p>
				<p class="paragraf-1">Sınıf karşıtlıkları arttıkça, çeşitli <span class="char-style-override-2">mehdîler</span> (seçilmişler, hidayete ermişler) tarafından yönetilen ve yeni bir dinsel ve toplumsal düzenin doğuşunu vazeden bir dizi ayaklanma başgösterdi. Bunlar bastırıldı. Ancak daha sonra 8. yüzyıl ortalarında Arap ordularının önderleri arasında yeniden kavga başladı. </p>
				<p class="paragraf-1">‘Haşimi’ soyundan, Muhammed’in ailesinden, Ebü’l-Abbas durumdan kendi adına yararlandı. Kendi ailesinin azat edilmiş kölelerinden birisi olan Ebü Müslim’e güneybatı İran’da dinsel ve sosyal ajitasyon yürütmesi için işaret verdi. Ebü Müslim, koşullar bir halk ayaklanması için uygun desteği sağlayana kadar gizli çalıştı. Batı İran şehirleri, binyılcı grupların rengi olan siyah Abbasi bayrağını dalgalandırarak birbiri ardı sıra desteklerini açıkladılar. Ebü Müslim büyük bir Emevi ordusunu yendiği Fırat üzerine yürüdü. ‘Böylesine yaygın ve başarılı bir devrimci propaganda’ Ebü’l-Abbas’ın Emevileri yenmesine ve tüm aileyi öldürerek yeni bir hanedan, Abbasiler hanedanını kurmasına olanak sağladı.<span class="dipp"><a class="footnote-link" href="#footnote-225-296" id="footnote-225-296-backlink">296</a></span> Kurtarılmayı bekleyen yoksullar kısa sürede hayal kırıklığına uğradılar. Abbasi yöneticileri kısa sürede kendi ‘aşırı’ destekçilerine dönerek Ebü Müslim ve yoldaşlarından bazılarını öldürdüler. Bununla birlikte, olan yalnızca bir hanedan değişikliğinden daha fazla bir şeydi. </p>
				<p class="paragraf-1">Bernard Lewis bunun, ‘İslam tarihinde, Avrupa tarihindeki Fransız ve Rus devrimleri kadar önemli bir devrim’ olduğunu söyleyecek kadar ileri gitmiştir.<span class="dipp"><a class="footnote-link" href="#footnote-225-297" id="footnote-225-297-backlink">297</a></span> Bazı tarihçiler bundan bir ‘burjuva devrimi’ olarak bile söz etmişlerdir.<span class="dipp"><a class="footnote-link" href="#footnote-225-298" id="footnote-225-298-backlink">298</a></span> Hiç kuşku yok ki Abbasiler imparatorluk yönetiminin yeniden örgütlenme işinin tamamlanması için toplumsal huzursuzluğu harekete geçirmişlerdir. Daha önceleri imparatorluk, hemen hemen tümüyle, kökenleri savaş ve haraç için fetih olan Arap askerî aristokrasisince yönetiliyordu. Abbasilerin altında İslam, Arap olan ve olmayan inananların artan oranda eşit muamele gördüğü ve her ne kadar hâlâ zengin ve fakirler olsa da, etnik kökenlerin merkezde olmadığı gerçekten evrensel bir din haline geldi. ‘Tacirler, bankerler ve din âlimleri, hocalar, yargıçlar sınıfından oluşan <span class="char-style-override-2">ulema </span>ve mevki sahibi kişilerden kozmopolit yönetici sınıf mensuplarıyla, barışçıl tarım ve ticaret ekonomisine dayalı, yeni bir toplumsal düzen’ ortaya çıktı.<span class="dipp"><a class="footnote-link" href="#footnote-225-299" id="footnote-225-299-backlink">299</a></span> Değişimi sembolize eden şey, sarayın, Mezopotamya’nın sulanan en verimli bölgesinde ve önemli Hindistan ticaret yolu üzerinde, eski Pers başkenti Ktesifon’un harabelerinden yalnızca birkaç mil uzaklıkta yer alan, görkemli yeni başkent Bağdat’a taşınmasıydı. </p>
				<p class="paragraf-1">Abbasi devrimi bir yüzyıl ya da daha fazla sürecek ekonomik gelişme dönemini başlattı. Mezopotamya’nın büyük nehir vadileri ve Nil, buğday, arpa, pirinç, hurma ve zeytin üretimiyle zenginleşti. İmparatorluk yöneticileri Mezopotamya’nın sulama kanallarını onardılar; öyle görünüyor ki, ürün verimi yüksekti.<span class="dipp"><a class="footnote-link" href="#footnote-225-300" id="footnote-225-300-backlink">300</a></span> Hindistan’dan getirilen pamuk üretimi, doğu İran’dan İspanya’ya kadar her yerde yaygınlaştı. İmparatorluğun ticareti muazzamdı. Tacirler, Hindistan, Sri Lanka, Doğu Hindistan ve Çin’e gidiyor, güney Çin şehirlerinde Arap tacirlerden oluşan yerleşimlerin kurulmasına yol açıyordu. Ticaret ayrıca Karadeniz ve Volga üzerinden Rusya’ya (İsveç’te bile Arap sikkelerini içeren defineler bulunmuştu), Etiyopya ve Nil üzerinden Afrika’ya ve Yahudi tacirler kanalıyla batı Avrupa’ya yayılıyordu. </p>
				<p class="paragraf-1">Ticaretin yaygınlaşmasının yanı sıra, bankacılık sistemine yaklaşan bir şey ortaya çıkmıştı. Merkezleri Bağdat’ta ve şubeleri imparatorluğun öteki şehirlerinde bulunan bankalar ve tacirlerin, imparatorluğun bir ucundan öteki ucuna büyük miktarlarda altın ve gümüş taşımasına gerek bırakmayan karmaşık bir çek ve kredi mektubu sistemi oluşmuştu.<span class="dipp"><a class="footnote-link" href="#footnote-225-301" id="footnote-225-301-backlink">301</a></span> Bağdat’ta bir çek yazıp bunu Fas’ta tahsil etmek mümkündü. Faiz karşılığında para ödünç verme konusunda Kuran yasağı pek çok bankerin Hristiyan ya da Yahudi olduğu anlamına geliyordu, ama Maxime Rodinson’un işaret etmiş olduğu gibi, Müslüman işadamları bu kuralın açığını bulmakta gecikmediler.<span class="dipp"><a class="footnote-link" href="#footnote-225-302" id="footnote-225-302-backlink">302</a></span></p>
				<p class="paragraf-1">Zanaatkâr temelli endüstriler de –en başta dokuma, ama ayrıca çanak-çömlek, metal işleri, sabun ve (Çin’den öğrenilen) kâğıt imalatı– çok gelişti. Ticari hayatın ve şehirlerin canlanması, ‘dürüst tüccar’ın ‘ahlaklı ideal tip’ sayıldığı bir edebiyata ve düşünceye yansıdı.<span class="dipp"><a class="footnote-link" href="#footnote-225-303" id="footnote-225-303-backlink">303</a></span> <span class="char-style-override-2">Binbir Gece Masalları’</span>nın ünlü öyküleri, ‘esnaf, zanaatkâr ve onların üst varlıklı tabakası iş adamları, tahıl tacirleri, mültezimler, ithalatçılar ve mülk sahibi çiftçilerden oluşan bir burjuvazinin hayatını’ yansıtır.<span class="dipp"><a class="footnote-link" href="#footnote-225-304" id="footnote-225-304-backlink">304</a></span></p>
				<p class="paragraf-1">İşte bu dönemdedir ki din âlimleri Muhammed’in güvenilir sözlerini (‘Hadis’) ve İslam yasasının (‘Şeriat’) resmi kurallarını derlemeye başladılar. Bu kurallar bugün batıda sık sık, ‘Yahudi-Hristiyan geleneğinin’, sözde ‘insancıl’ ve ‘uygar’ geleneğine karşı saf ‘barbarlık’ olarak sunulmaktadır. Ama 9. ve 10. yüzyıllarda bu kurallar kısmen imparatorluk memurlarının keyfi yönetiminden kendilerini kurtarmak isteyen tacirlerin, zanaatkârların ve toprak sahibi aristokratların değerlerini temsil ediyordu ve batı Avrupa’da gelişmekte olan feodalizm bir yana, ‘Hristiyan’ Bizans’taki mevcut kurallarla bile bariz bir farklılık gösteriyordu. Bilgili bir İslam tarihçisi, ‘Şeriat yasasının, tarımcı imparatorluklara karşı kendi özerkliğini koruyan, görece bir hareketliliğin eşitlikçi beklentileri üzerine kurulduğunu belirtmektedir. Tacirler ve zanaatkârlar, bütün toplumun daha açık, daha eşitlikçi ve meşruiyet için İslamiyete başvuran bir sözleşme temelinde yeniden yapılandırılmasını bekliyorlardı.<span class="dipp"><a class="footnote-link" href="#footnote-225-305" id="footnote-225-305-backlink">305</a></span></p>
				<p class="paragraf-1">Genel olarak bu dönem, tarihteki o hızlı toplumsal değişikliklerin yarattığı değer çatışmalarının, entelektüel irdelemelere yol açtığı bir dönemdi. Henüz İslamiyetin tek bir ortodoks yorumu yoktu ve birbirine rakip okullar insanların bilinci için savaş veriyordu. Şehirlerin alt sınıfları –imparatorluğa karşı birbirini izleyen ayaklanma girişimlerine yol açan görüşler– çeşitli Şii itizallere kendini yakın buluyordu. Bu arada imparatorluğun her tarafından şairler, âlimler ve filozoflar, zengin bir saraylının, toprak sahibinin ya da tacirin himayesini elde etmek umuduyla Bağdat’ta toplanıyordu. Bunlar Yunan, Acem, Süryani (antik Suriye dili) ve Hint felsefesi, tababet ve matematik eserlerini Arapçaya tercüme ediyorlardı. El-Kindî, El-Fârabî ve (batıda genellikle Avicenna olarak bilinen) İbn-i Sina gibi filozoflar, Platon ve Aristoteles’in düşüncelerine dayanarak, dünyanın akılcı bir öyküsünü anlatmaya çalışıyorlardı. El-Harezmi, El-Buzcani ve El-Birunî gibi matematikçiler Yunanistan ve Hindistan’ın mirasını birleştiriyor ve geliştiriyorlardı. Astronomlar usturlap ve sekstantlar yaparak dünyanın çevresini ölçüyorlardı.</p>
				<p class="arabaslik-sol"><span class="char-style-override-3">Asalaklar ve Kötürümlük</span></p>
				<p class="paragraf-1">İslam İmparatorluğu, hiç kuşkusuz yalnızca Karanlık Çağlar Avrupa’sına değil fakat ayrıca duraksayan Bizans’a karşı da kesin bir tezat teşkil ediyordu. Bununla birlikte, ciddi eksiklikler nedeniyle, Çin’in dinamizmi, yenilikleri ve teknik ilerlemeleriyle hiçbir zaman boy ölçüşemedi.</p>
				<p class="paragraf-1">Bir kere, gelişen şehir hayatı ve kültür, üretim tekniklerinde benzer bir gelişmeyle el ele gitmiyordu. Abbasi devrimi, ticaretin gelişmesine alan açtı ve şehirli orta sınıfların devletin işleyişinde etkili olmalarını sağladı. Ama gerçek iktidar, esas itibariyle başkalarının üretimi üzerinde hâlâ asalak bir konuma sahip olan grupların elinde kaldı. İmparatorluk sarayı artan bir şekilde, yöneticilerinin egosunu tatmin etme ve uyruklarını etkilemek için yaptıkları muazzam harcamalarla, doğulu bir monarşinin geleneksel şatafatını benimsiyordu. Devlet görevlileri, rüşvetler ve devlet gelirlerini kendi ceplerine indirmek suretiyle muazzam servetler elde etme peşindeydi. Ticaret yoluyla zenginleşen tacirler bile toprak mülkiyeti üzerinde spekülasyon yapmayı ya da mültezimliği, üretimi arttırmak için yatırım yapmaktan daha semereli görüyorlardı. </p>
				<p class="paragraf-1">Kentsel endüstriler büyük ölçüde zanaatkârların bireysel küçük çaplı üretimine dayanıyordu. Ücretli işgücü istihdam eden daha büyük atölyelerin gelişmesi, özel girişimciler yerine devlet tarafından işletilen az sayıdaki endüstri dışında yetersizdi. Devlet görevlileri çok geçmeden ticaretten kaynaklanan kârları da gasp etmeye başladılar. Temel gıda maddeleri üzerindeki spekülasyon, belirli ürünler üzerindeki ticareti tekellerine alma girişimine dönüştü. </p>
				<p class="paragraf-1">Abbasi döneminin ilk on yıllarında kırsal alanda görülen gelişmeler kısa sürede ortadan kalktı. Bir kez sulama sistemleri eski düzeylerine getirilince, bunları sürdürmek için gerekli devlet fonlarının başka amaçlara ve başka ceplere akmasını sağlama yolunda bir eğilim ortaya çıktı. Toprak artan oranda, yalnızca Bağdat’ta gösterişli bir hayat tarzını sürdürmek için gerekli, kısa dönemli kârların peşinde olan büyük toprak sahiplerinin eline geçti. Bunlar çiftçiler üzerinde her zamankinden fazla baskı kurdular ve büyük mülklere köle emeğini soktular. Eski Roma’da olduğu gibi, köylüler yalnızca topraklarını kaybetmekle kalmadılar; ayrıca ücretli işgücü pazarı sözleşmesiyle karşı karşıya kaldılar. Ve de köleler, köylü mülk sahiplerinin toprağın uzun dönemli verimliliğine gösterdiği ilgiyi göstermediler. </p>
				<p class="paragraf-1">Üretim artışının durduğu kırsal alanlarda daha da karmaşık bir yönetici sınıf ‘üstyapısı’ artarak ağırlığını hissettirdi. Birbirini izleyen Mezopotamya uygarlıklarındaki tarım hakkında önemli bir incelemenin işaret ettiği gibi, egemen kentsel sınıflar, ‘tarımın gelişmesine çok az ilgi gösterdiler. Bunun yerine, saray entrikaları ve rüşvetle meşgul olmaları ve iç savaşlara girişmeleri, köylülüğün kaynaklarını daha da tüketti. Rüşvetçi ve soyguncu mültezimler eliyle vergi gelirlerini korumak ve arttırmak için yapılan basiretsiz girişimler, koşulları daha da kötüleştirdi.’<span class="dipp"><a class="footnote-link" href="#footnote-225-306" id="footnote-225-306-backlink">306</a></span></p>
				<p class="paragraf-1">Doğa koşulları –özellikle tuzlanmanın (tuz çökeltisinin) toprağa vereceği zararlar– özenli bakımla bile toprağın veriminin yüzyıllar önce ulaştığı düzeye yükseltilmesinin çok zor olacağı anlamına geliyordu. Şimdi ilgisizlik, yıkıcı bir çöküşe yol açtı. ‘Bir zamanlar halifenin denetimindeki en verimli alanlarda şimdi ekip biçme ve yerleşme’ sona ermişti.<span class="dipp"><a class="footnote-link" href="#footnote-225-307" id="footnote-225-307-backlink">307</a></span> 13. yüzyıla gelindiğinde bir gözlemci şunu söyleyebiliyordu:</p>
				<p class="alinti1" xml:lang="en-GB">Şimdi her şey harabe halinde, bütün şehirler ve köyler toprak yığını... Sultanlardan hiçbiri inşaat ve bina ile ilgilenmiyor. Onların tek hedefi vergileri toplamak ve onları harcamak.<span class="dipp" style="font-size:0.86em;"><a class="footnote-link" href="#footnote-225-308" id="footnote-225-308-backlink">308</a></span></p>
				<p class="paragraf-1">Merkezin ekonomik gerileyişi, İslam İmparatorluğu’nun siyasal olarak bölünmesine, bu da ekonomik gerilemenin artmasına yol açtı. Topraktan sağlanan gelirler düşerken, imparatorluk yönetimi gelirlerini giderek tüccar aleyhine arttırmaya çalıştı ve eyaletlerin maliyesinin sorumluluğunu, gelirlerle kendilerini ödüllendiren valilere devretti. Valilerin kendi yörelerinde hemen hemen bağımsız hale gelmeleri çok sürmedi.</p>
				<p class="paragraf-1">Aynı zamanda, halifelerin potansiyel olarak isyankâr Arap askerlerine bağımlılıklarını azaltma girişimleri geri tepti. Orta Asya’dan Türk halklar, paralı asker ya da imparatorluk ailesi için askeri fonksiyonlar yerine getiren ayrıcalıklı köle grupları –<span class="char-style-override-2">memlükler</span>– olarak, artan oranda kullanıldılar. Zamanla bu tür birliklerin liderleri, halifeleri atayacak ya da devirecek kadar güçlendiler ve sonunda halifeler başkalarının aldığı kararları resmileştiren, ismi var cismi yok birer varlığa dönüştüler. </p>
				<p class="paragraf-1">11. yüzyıla gelindiğinde imparatorluk parçalanmıştı. İspanya, Fas ve Tunus uzun süredir ayrı hükümdarlıklar haline gelmişti. İran’ın doğusu, Bağdat’taki halifeye sözde saygı göstermekten öte hiçbir yükümlülüğü olmayan hanedanlar tarafından yönetiliyordu. Şiiliğin İsmailî tarikatına mensup asiler Mısır, Suriye, batı Arabistan ve Hindistan’ın Sind bölgesinde rakip bir halifelik kurmuşlardı. Bunların yeni inşa ettikleri başkentleri Kahire, görkemli El-Ezher camisi ile 11. yüzyılda İslam’ın merkezi olarak Bağdat’la rekabet ediyor ve buralar, her ne kadar zamanla kendi muhalif İsmailîlerinin isyanı ile karşı karşıya kalacak ve bugün Lübnan’da varlığını sürdüren Dürzilerin ortaya çıkmasına yol açacak olsa da, Mısır’dan Semerkand’a kadar muhalif Müslümanların, devrimci özlemleri için bir odak oluyordu. </p>
				<p class="paragraf-1">İslam dünyasının parçalanması, kendi içinde, hızlı ve toptan bir ekonomik ya da kültürel çöküşe yol açmadı. Bağdat geriledi ve sonunda 1258’de bir Moğol ordusu tarafından talan edildi; ama Mısır iki yüz yıl daha gelişmeye devam etti ve batıda Kordoba ve doğuda Semerkand’a kadar tüm rakip hükümdarlıkların arka çıkmakta birbirleriyle yarıştığı âlimler sayesinde İslam kültürü gelişmesini sürdürdü. </p>
				<p class="paragraf-1">İmparatorluğun karşı karşıya kaldığı sorunların pek çoğu, ondan sonraki devletleri de etkiledi. Bunlar, bir süre için, mevcut üretim mekanizmasını işler hale getirdikleri ve uzun mesafe ticaretine giriştikleri için başarılı oldular. Bu, toplumu bir bütün olarak ileri götürebilecek yeni üretim yöntemlerini uygulamakla aynı şey değildi. Mısır’da zengin yönetim ve ticaret şehirleri İskenderiye ve Kahire, Nil Vadisi ve deltasının köyleri üzerinde hâlâ asalaktı. Yöneticilere, vergi ve toprak sahiplerine rant akışı gibi, yiyecek maddeleri ve hammaddeler de kırlardan şehirlere akıyordu. Hayatın 1.000 yıl öncesinden pek de farklı olmadığı köylere, daha gelişmiş aletler ya da üretimi iyileştirmeye yarayacak yardım adına çok az şey gidiyordu. Sonunda bu asalaklık şehirlerin kendi ekonomilerini de baltaladı. 12. yüzyıla gelindiğinde Mısır’ın bazı kesimleri, dinsel fanatiklerin yönetimi altında toplanmış, İslam imparatorluklarından çok daha geri bir uygarlıktan, batı Avrupa’dan gelen bir grup soyguncunun, Haçlıların eline geçecek kadar güçsüzleşmişti. Ortadoğu’nun durakladığı bir dönemde, Haçlıların başarısı, batı Avrupa’nın, geriliğinden kurtuluşunun ilk atılımlarına tanıklık eder. Bir sonraki yüzyılda Mısır’ın, İran gibi, Moğolların eline geçmesini yalnızca, iktidarın <span class="char-style-override-2">memlük</span> (Türk askeri köleler) liderler tarafından ele geçirilmesi önlemiştir. </p>
				<p class="paragraf-1">Bu zamana gelindiğinde İslam kültür ve biliminin büyük dönemi bitmişti. Yüzyıllar boyu esas itibariyle kentsel bir inanç olan İslamiyet, giderek kırsal alanlara nüfuz ettikçe zahitlerin ve tasavvuf ehlinin Sufî hareketlerinin popülerliğine bağımlı kalmıştı, ki bunlardan bazıları ölümlerinden sonra ‘evliya’ olarak yüceltilmiştir. Aslında, tek tanrılı olduğu kabul edilen bir dinin içine sihir ve mucize ile ilgili bir dizi ikincil tanrılar hiyerarşisi yeniden yerleştirilmiş oluyordu. Dinsel okul sistemi medreseler –özellikle Şii ‘sapkınlıklar’a yönelik olarak– tek bir ortodoksluğu öğretirken ve din kurumu bunu topluma bir bütün olarak empoze etmeye çalışırken, akılcı tartışma geçmişte kalıyordu. Bilim, dünyaya ilişkin bir kavrayış geliştirmek yerine Kuran ve hadisleri bilmek anlamına gelmişti. Bu durum giderek artan bir şekilde bağımsız düşünceyi ve bilimsel gelişmeyi boğdu. 12. yüzyılın başlarına gelindiğinde, şair ve matematikçi Ömer Hayyam, her ne kadar İspanya’nın Arap şehirlerinde 13. yüzyıl Avrupa’sına yol gösteren âlimler kalmış ve 14. yüzyılda İbn-i Haldun, 18. yüzyıl Aydınlanması’nın Fransız ve İskoç düşünürlerinin buluşlarını önceden sezen düşüncelerini burada geliştirmiş olsa da, ‘bilim adamlarının ortadan kayboluşundan, bunların sayıları az ama meşakkatleri çok bir avuç insan olduğundan’<span class="dipp"><a class="footnote-link" href="#footnote-225-309" id="footnote-225-309-backlink">309</a></span> şikâyet etmişti.<span class="dipp"><a class="footnote-link" href="#footnote-225-310" id="footnote-225-310-backlink">310</a></span></p>
				<p class="paragraf-1">7 ve 8. yüzyıllarda İslam uygarlığının doğuşu, Arap ordularının ve daha sonra da Abbasi devriminin Atlantik’ten İndus nehrine kadar olan bir alanı, tüccara ve zanaatkâra, bir toprak sahibi ve bir general kadar önem veren bir doktrinin arkasında birleştirmesinin sonucuydu. Ürünlerin, teknik yeniliklerin, sanatsal ve bilimsel tekniklerin Avrasya’nın bir ucundan öteki ucuna ulaşmasını ve antik Mezopotamya imparatorluklarının, Mısır’ın, Yunanistan’ın, Roma’nın, klasik Hindistan’ın ve çağdaş Çin’in mirasına gerçek katkılar yapılabilmesini sağlayan işte buydu. Ama aynı nedenlerle 10. yüzyıldan itibaren İslam uygarlığının gerileyişi, Abbasi devriminin sınırlarının bir sonucuydu. Aslında bu, yalnızca yarım bir devrimdi. Tüccarın ve zanaatkârların devleti etkilemesine olanak verdi, ama devlet üzerinde bunların kontrolüne olanak vermedi. </p>
				<p class="paragraf-1">Şehirli sınıflarla büyük toprak sahibi sınıflar arasında denge kurarak, devlet aygıtı çok güçlendi. Bütün sınıflardan vergi aldı, generallerini ve bürokratlarını muazzam mülklerle ödüllendirdi, aksi halde toplumun üretim temelini geliştirebilecek olan artık ürünü yuttu ve sonunda çok sayıda köylü üreticiyi, onları çalışır halde tutabilmek için gerekli geçim düzeyinin altına itti ve dolayısıyla toplam üretim düştü. Öte yandan bu, zanaatkâr üretimine bağlı kalmak yerine bir tür ilkel fabrika sistemine geçmek için, onları çok az özendirerek, tüccarın ve imalatçıların pazarını da sınırlandırdı. Daha ileri bir teknolojik gelişme engellenmiş oldu –Çin’e gitmiş olan tacirler bunu bildikleri halde, matbaa bile İslam dünyasına sokulmadı– ve geniş halk kitleleri yoksulluk ve hurafeler içine gömülmüş olarak kaldı. Uygarlık oldukça ince bir nüfus kesimiyle sınırlıydı ve onları destekleyen ekonomik koşullar kötüleştikçe uygarlık da sallanmaya başladı.</p>
				<p class="paragraf-1">İslam imparatorlukları, –öldürülen devrimci lider Ebü Müslim’le kendisini özdeşleştirenlerin, Ali’nin neslinden gelenleri, halifelerin bozduğu saf İslamın temsilcisi olarak görenlerin, şehirli ahalinin, köylülüğün ayaklanmalarıyla, 9. yüzyılda Mezopotamya’nın güneyindeki tuz bataklıklarında siyah kölelerin 16 yıllık Zanj ayaklanması<span class="dipp"><a class="footnote-link" href="#footnote-225-311" id="footnote-225-311-backlink">311</a></span> ve Mısır’da rakip bir halifeyi iktidara getiren İsmailî ayaklanmasıyla sürekli olarak sarsıldı. </p>
				<p class="paragraf-1">Bununla birlikte bu ayaklanmaların hiçbirisi, eski Roma’daki isyanlar ya da Çin’deki köylü ayaklanmalarında olduğu gibi bu açmazdan kurtuluşun bir yolunu ortaya koymayı başaramadı. Bunlar, genellikle dinsel bir biçimde muazzam bir hoşnutsuzluğu dile getirdiler. Ancak, toplumu yeni bir temel üzerinde yeniden örgütleme projesi sunmayı başaramadılar ve başaramazlardı. Geniş halk kitlelerinin yaşamlarını kazanmaları için kullandıkları araçlar, bunu olanaklı kılacak kadar gelişmemişti. </p>
				<p class="paragraf-1">İslam uygarlığı, T’ang ve Sung döneminde Çin’de de olduğu gibi, daha sonraki gelişmelerin tohumlarını ekmek açısından önemliydi. Ama eski üstyapının ezici ağırlığı, bu tür bir üstyapının hemen hemen mevcut olmadığı Avrasya’nın ilkel bir köşesine taşınıp aşılanana kadar, o tohumların kök salmasını önledi. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-289-backlink" id="footnote-225-289">289</a>	Romalılar <span class="char-style-override-2">Arabia Felix</span> (Mutlu Arabistan)<span class="char-style-override-2"> </span>olarak bilirlerdi ve bugün adı Yemen’dir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-290-backlink" id="footnote-225-290">290</a>	Mezopotamya sulama sisteminin gelişmesi ve ihmal edilmesi konusunda suçun yalnızca  savaşta değil ama aynı zamanda ‘ezici vergilendirme’ ve otoritenin toprak sahibi soylulara terk edilmesinde olduğuna işaret edilmesinin tam bir anlatısı için bakınız R M Adams,  <span class="char-style-override-2">Land Behind Baghdad </span>(Chicago, 1965), s. 69, 80-82.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-291-backlink" id="footnote-225-291">291</a>	Benzetme Bernard Lewis’e attir, bakınız B. Lewis, <span class="char-style-override-2">The Arabs in History</span> (Londra, 1966) s. 55.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-292-backlink" id="footnote-225-292">292</a>	Benzetme  Peter Brown’ındır, bakınız P Brown, <span class="char-style-override-2">The World, </span>s.<span class="char-style-override-2"> </span>192-193.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-293-backlink" id="footnote-225-293">293</a>	Her ikisini de B Lewis aktarıyor, <span class="char-style-override-2">The Arabs, </span> s. 58.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-294-backlink" id="footnote-225-294">294</a>	Örneğin bakınız P Brown, <span class="char-style-override-2">The World, </span>s. 200.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-295-backlink" id="footnote-225-295">295</a>	B. Lewis, <span class="char-style-override-2">The Arabs,</span> s.72. Arap orduları arasındaki anlaşmazlıkların daha ayrıntılı bir öyküsü için, M G S Hodgson, <span class="char-style-override-2">The Venture of Islam</span>, cilt 1, <span class="char-style-override-2">Classical Age of Islam </span>(Chicago, 1974) içinde ‘The Islamic Opposition’ bölümüne bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-296-backlink" id="footnote-225-296">296</a>	B. Lewis, <span class="char-style-override-2">The Arabs,</span> s. 80.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-297-backlink" id="footnote-225-297">297</a>	B. Lewis, <span class="char-style-override-2">The Arabs,</span> s. 80.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-298-backlink" id="footnote-225-298">298</a>	B Lewis, ‘Government, Society and Economic Life Under the Abbasids and Fatamids’, <span class="char-style-override-2">Cambridge Medieval History, </span>Cilt IV, kısım 1, s. 643. Ayrıca bakınız S D Gotein, <span class="char-style-override-2">Studies in Islamic History and Institutions</span> (London,1966), s. 221-240.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-299-backlink" id="footnote-225-299">299</a>	B. Lewis, <span class="char-style-override-2">Tha Arabs, </span>s. 81.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-300-backlink" id="footnote-225-300">300</a>	B. Lewis, <span class="char-style-override-2">Tha Arabs, </span>s. 86.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-301-backlink" id="footnote-225-301">301</a>	B. Lewis, <span class="char-style-override-2">Tha Arabs, </span> s. 91.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-302-backlink" id="footnote-225-302">302</a>	M Rodinson, <span class="char-style-override-2">Islam and Capitalism </span>(Londra, 1974) içindeki tezine bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-303-backlink" id="footnote-225-303">303</a>	B. Lewis, <span class="char-style-override-2">Tha Arabs, </span> s. 91.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-304-backlink" id="footnote-225-304">304</a>	G E von Grunebaum, ‘Muslim Civilisation in the Abbasid Period’, <span class="char-style-override-2">Cambridge Medieval History, </span>Cilt IV, kısım 1, s. 679.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-305-backlink" id="footnote-225-305">305</a>	M G S Hodgson, <span class="char-style-override-2">The Venture of Islam</span>, cilt II (Chicago, 1972). S. 65.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-306-backlink" id="footnote-225-306">306</a>	R M Adams,  <span class="char-style-override-2">Land Behind Baghdad, </span>s. ?</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-307-backlink" id="footnote-225-307">307</a>	R M Adams,  <span class="char-style-override-2">Land Behind Baghdad,</span> s.87.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-308-backlink" id="footnote-225-308">308</a>	Yakut, aktaran R M Adams,  <span class="char-style-override-2">Land Behind Baghdad,</span> s.87. Ayrıca sulanan bölgede neler olduğu konusunda Adams’ın anlattıklarına bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-309-backlink" id="footnote-225-309">309</a>	Aktaran, G E von Grunebaum, ‘Muslim Civilisation’ s. 693.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-310-backlink" id="footnote-225-310">310</a>	İslam uygarlığının önceki 700 yılındaki yükseliş, devrim ve çöküşün dinamiğini analiz ederek  bunu titizlikle yaptı. Bakınız Ibn Khaldun, <span class="char-style-override-2">The Muqaddimah</span> (Londra, 1987).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-311-backlink" id="footnote-225-311">311</a>	Örneğin bakınız, G E von Grunebaum, ‘Muslim Civilisation’ s. 682.</p>
					</div>
				</div>
			</div>
		</div>
</body>
</html>