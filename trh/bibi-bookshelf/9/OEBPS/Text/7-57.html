<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-57.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-57.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">5. Bölüm</p>
				<p class="resimara"><img alt="6.png" class="image" height="10" src="../Images/6_fmt43.jpeg" width="200"/></p>
				<p class="arabaslik-orta" id="toc_marker-8-6">‘ALTIN YİRMİLER’</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt43.jpeg" width="46"/></span></p>
				<p class="paragraf-1">Medya ve sıradan politikacılar, 1920’lerin Birleşik Devletlerini, ‘yeni devir’, ‘Caz Çağı’, ‘Altın Yirmiler’ sözleriyle övüyordu. ABD savaştan dünyanın en büyük ekonomisi olarak çıkmıştı; Britanya ve Almanya birbirleriyle boğuşurken Britanya’nın denizaşırı yatırımlarının pek çoğunu satın almış ve 1928 yılında üretim 1914’tekinin iki katı olana kadar büyümeye devam etmişti. </p>
				<p class="paragraf-1">Bu büyüme geniş insan kitlelerinin hayatında görünürde sihirli bir dönüşümle elele gitmişti. 1890’lar ve 1900 başlarının icatları daha önce küçük bir zengin azınlığa hizmet ederken şimdi kitlesel kullanıma kanalize olmuştu – ampul, gramofon, radyo, sinema, elektrikli süpürge, buzdolabı, telefon. Henry Ford’un fabrikaları seri üretilen ilk araba olan Model T’yi çıkarıyordu ve zengin bir adamın oyuncağı olan bir şey, orta sınıf sokaklarda ve hatta kimi işçi kesimlerinde görülmeye başlıyordu. Havada artan sıklıkla uçaklar uçuyor ve talihli azınlık için kıtalararası seyahati günlerden saatlere indiriyordu. Sanki insanlar bir gecede karanlıktan, sessizlikten ve hareket sınırlılığından, anında ışık, sürekli ses ve hızlı hareketin yeni evrenine taşınmıştı. </p>
				<p class="paragraf-1">‘Caz Çağı’ ifadesi, değişimi iyi anlatıyordu. Her zaman popüler müzik formları olmuştu. Ancak bunlar belirli yöreler ve belirli kültürlerle sınırlı kalmıştı, zira dünya insanının büyük kısmı birbirinden görece tecrit edilmiş olarak yaşamıştı. Uluslararası ya da bölgeler arası müzik formları yalnızca, görece daha hareketli olan sömürücü sınıflara yönelik ‘klasik form’lar ve kimi zaman da dinsel formlar olmuştu. 18 ve 19. yüzyılda şehrin büyümesi, müzik ve dans salonları, şarkı söyleme kulüpleri ve basılı notalar yoluyla bu değişmeye başlamıştı. Bununla birlikte gramofon ve radyo, sanayi dünyasının ritmini, şehir hayatının temposunu ve pazar etrafına kurulu atomize varoluşun ıstırabını ifadeye açık, yeni bir kültürel alan yaratmıştı. Caz ya da en azından yeni popüler müziğin temelini oluşturan sulandırılmış caz, burada kök salabilirdi. Caz, Amerika’nın güneyinin eski köleleri tarafından, meta üretiminin buyruklarına göre çalışırken, çeşitli Afrika ve Avrupa ‘halk’ deyişlerinin bir araya getirilmesiyle yaratılmıştı. Pamuk ve tütün tarlalarından, dünyanın en güçlü kapitalizminin şehirlerine yönelik muazzam bir göç dalgasıyla Kuzey’e taşınmıştı. Ve oradan, sermaye birikimi dalgasının ileriye doğru taşıdığı her tür etnik geçmiş ve ülkeden insana çekici geldi.</p>
				<p class="paragraf-1">Bütün bunlar durgunluğun ve işsizliğin yalnızca bir anı olduğu ve insanların ‘refahı’ mutlak saydığı sırada oluyordu. ABD’li iktisatçı Alvin H. Hansen, 1927’de, kapitalizmin gençliğinin ‘çocukluk hastalığı’nın ‘yatıştırılmaya başlandığını’ ve ‘iktisadi çevrimlerin niteliğinin değiştiğini’ yazıyordu.<span class="dipp"><a class="footnote-link" href="#footnote-225-936" id="footnote-225-936-backlink">936</a></span> Bir başka iktisatçı Bernard Baruch, <span class="char-style-override-2">American Magazine</span>’e 1929 Haziran’ında verdiği bir mülakatta, ‘Dünya sisteminin ekonomik durumu, ileriye doğru büyük bir hareketin eşiğinde görünmektedir’ diyordu.<span class="dipp"><a class="footnote-link" href="#footnote-225-937" id="footnote-225-937-backlink">937</a></span></p>
				<p class="paragraf-1">Geçmişin çatışmaları da ayrıca orta sınıflara geçmişin bir anısı gibi görünüyordu. 1919’daki çelik grevinin başarısızlığı, Amerikan İşçi Federasyonu’nun, vasıflı işçilerin dar safları dışında sendikal örgütlenme arzusunu kırmıştı. Başsavcı Palmer ve geleceğin FBI patronu J. Edgar Hoover’ın buyruğuyla düzenlenen bir dizi polis hareketi, I.W.W’nin (Industrial Workers of the World / Dünya Sanayi İşçileri Örgütü) eski ve Komünist Partisi’nin yeni militanlarını ezip geçmişti. Kendi durumlarını iyileştirmek isteyen işçiler, geleceğin Troçkist grev lideri Farrell Dobbs’un, Cumhuriyetçilere oy vermesi, dükkân açmayı planlaması ve bir yargıç olmayı istemesi gibi, ‘Amerikan Rüyası’nın bireysel başarısına inanmaktan başka bir seçenek bulamıyordu.<span class="dipp"><a class="footnote-link" href="#footnote-225-938" id="footnote-225-938-backlink">938</a></span> Demokratik Ulusal Komite’nin başkanı ve General Motors’un yöneticisi John J. Raskob gibi önde gelen iktisatçı, iş adamı ve siyasal figürler, ‘herkesin zengin olması gerektiğini’ ilan ediyorlar ve her hafta hisse senetlerine ve ortaklık paylarına yalnızca bir 15 dolar yatırabilirlerse zengin olabileceklerini iddia ediyorlardı.<span class="dipp"><a class="footnote-link" href="#footnote-225-939" id="footnote-225-939-backlink">939</a></span></p>
				<p class="paragraf-1">ABD toplumundaki en yoksul gruplar için bile umut vardı. Appalachia’nın yoksul beyaz ‘çiftçi’leri ve güneyin siyah yarıcıları, iş aramak için Detroit, Chicago ve New York’a yığılıyordu. Bunlar, bir Kuzey gettosunun, kölelerin torunlarına umut ışığı gibi görünebildiği, ‘Harlem Rönesansı’nın yaşandığı yıllardı. Yine de muazzam bir siyah öfke ve kini söz konusuydu. Ancak bu, genellikle, siyahlar için bir ayrılık, siyah kapitalizmi ve ‘Afrika’ya dönüş’ programı vazeden ve böylelikle ABD sistemiyle doğrudan çatışmayı önleyen Marcus Garvey’in hareketine kanalize ediliyordu. Olayların içyüzünü göremeyen herkes için ‘Amerikan Rüyası’, hisse senetlerini ve ortaklık paylarını alıp satan insanların sayısı rekor düzeyde arttıkça, şu veya bu şekilde kabul edilmiş görünüyordu. </p>
				<p class="paragraf-1">Yeni devrin ve Caz Çağı’nın Avrupa’ya gelişi gecikti. Almanya’da –ya sosyalist devrim ya da faşist yönetimden birinin gündemde olduğu bir sırada– 1923 krizini vahşi bir enflasyon izledi. Ama daha sonra ABD’den gelen krediler (‘Dawes Planı’<span class="dipp"><a class="footnote-link" href="#footnote-225-940" id="footnote-225-940-backlink">940</a></span>) kapitalizme yeni bir fırsat verdi. Sanayi üretimi 1914 düzeyini geçecek şekilde büyük bir artış gösterdi ve siyasi istikrar sağlanmış göründü. 1928’deki seçimler, bir Sosyal Demokrat koalisyon hükümetini geri getirdi; Hitler’in partisi oyların yüzde 2’den biraz fazlasını alırken, Komünistler yüzde 10,6 oy aldı. 1928 yazında Alman Sosyal Demokratları’nın lideri Hermann Müller güven saçabiliyordu: ‘Ekonomimiz sağlıklı, sosyal refah sistemimiz sağlam ve Nazilerin olduğu kadar Komünistlerin de geleneksel partilerce yutulacağını göreceksiniz’.<span class="dipp"><a class="footnote-link" href="#footnote-225-941" id="footnote-225-941-backlink">941</a></span> </p>
				<p class="paragraf-1">Britanya, Almanya’dan iki buçuk yıl sonra önemli bir krizden geçti. Maliye Bakanı Winston Churchill, Britanya’nın gücünün restorasyonunu simgeleme kararlılığı içinde, sterlinin dolar karşısındaki değerini savaş öncesi düzeyde tutmaya kararlıydı. Bunun sonucu, Britanya’nın ihracat maliyetinin ve temel sanayilerde işsizliğin artışı oldu. Hükümet, madencilikten başlayarak, artmış olan maliyetleri, genel ücret düzeyinde bir azaltma ve çalışma saatlerinde artışla telafi etmeye girişti. Madenciler sendikası bunu reddetti ve üyelerine Mayıs 1926’da lokavt uygulandı. Diğer sendika liderleri destek için genel grev çağrısında bulundular; ne ki eylemin etkinliğine rağmen küçük düşürücü bir şekilde teslim olarak, dokuz gün sonra bundan vazgeçtiler ve işverenlerin eylemcileri cezalandırmasına ve bir sanayinin ardından bir başka sanayide temel sendika örgütlenmesini yıkmalarına izin verdiler. </p>
				<p class="paragraf-1">Bir kez Ruhr krizi ve Britanya’daki genel grev ortadan kalktıktan sonra, ABD’deki yeni devrin havası Avrupa’daki anaakım düşünceyi etkilemeye başladı. Seri üretim yapan sanayilerin ürettiği tüketim mallarından orta sınıflar yararlanabilirdi ve bunun işçi sınıfı kesimlerine yaygınlaşması da yalnızca bir zaman meselesi olarak görünüyordu. Ve eğer ABD krizden uzak durabiliyorsa, Avrupa da bunu yapabilirdi. Almanya’da Werner Sombart, ‘Avrupa’nın ekonomik hayatında, zıt eğilimlerin birbirini dengelemesi, azalması ve sonunda da kaybolması yönünde açık bir eğilim vardır’ diyerek Hansen’i taklit etmiş oluyordu.<span class="dipp"><a class="footnote-link" href="#footnote-225-942" id="footnote-225-942-backlink">942</a></span> Belirtmeden geçilmemelidir ki, Eduard Bernstein, kapitalizmin sosyalizme doğru barışçı dönüşümünün gerçekleşmekte olduğunu iddia ediyordu. Weimar Cumhuriyeti’ni ‘kapitalist bir cumhuriyet’ olarak adlandırmak saçmadır diye yazıyordu. ‘Kartellerin ve tekellerin gelişmesi kamunun denetiminin artmasına yol açmıştır ve eninde sonunda bunların kamu kurumlarına dönüşmesine yol açacaktır’.<span class="dipp"><a class="footnote-link" href="#footnote-225-943" id="footnote-225-943-backlink">943</a></span> İşsizliğin eski sanayi bölgelerini kasıp kavurduğu Britanya’da bile İşçi Sendikaları Kongresi (TUC) madencilerin yenilgisinin ilk yıldönümünü, belli başlı işverenlerle, Mond-Turner görüşmeleri olarak bilinen bir dizi görüşme yapmaya girişerek kutladı. Amaç, çatışmanın yerini ‘işbirliği’nin alması … sanayinin etkinliğinin artırılması ve işçilerin hayat standardının yükseltilmesi’ydi.<span class="dipp"><a class="footnote-link" href="#footnote-225-944" id="footnote-225-944-backlink">944</a></span> 1929 yılında Liberallerin desteği ile İşçi Partisi azınlık hükümeti kuruldu.</p>
				<p class="paragraf-1">Kapitalizmin uzun dönemli istikrar sağladığı inancı Rusya içindeki yönetici grubu da etkiledi. 1925 yılında hâkimiyetleri giderek artan iki figür, parti genel sekreteri Josef Stalin ve teorisyen Nikolay Buharin, bu inancı sosyalizmin bir ülkede gerçekleştirilebileceği yolundaki yeni doktrinlerini haklılaştırmak için kullandılar. Kapitalizm istikrar kazanmıştı; bu da devrimi beklenebilir olmaktan çıkarmıştır diye iddia ediyorlardı.<span class="dipp"><a class="footnote-link" href="#footnote-225-945" id="footnote-225-945-backlink">945</a></span> Buharin, Alman Sosyal Demokrat Hilferding’in terminolojisini alarak, Batı’nın ‘örgütlü kapitalizm’ evresine girdiğini bunun da hızlı ekonomik gelişmeye olanak verdiğini ve de kriz olasılığını azalttığını ileri sürüyordu.<span class="dipp"><a class="footnote-link" href="#footnote-225-946" id="footnote-225-946-backlink">946</a></span></p>
				<p class="arabaslik-sol"><span class="char-style-override-3">Yeninin Doğumu</span></p>
				<p class="paragraf-1">Orta sınıf kamu birleşik oyu ve popüler kültür 1920’lerin ortasında savaş öncesi iyimserliklerinin bir kısmını yeniden edinmiş görünüyorduysa da, bu iyileşme riskliydi. Avrupa’da bir genç adamlar nesli, hayallerinin Flanders’in çamurlarında ayaklar altında çiğnendiğini görmüştü ve bunu unutmak kolay değildi. Hava, yeniden doğmuş bir umuttan çok, sinik bir kendini beğenmişliğe daha yakındı. </p>
				<p class="paragraf-1">Bu yansımasını, dönemin ‘yüksek sanat’ında – resim, heykel, müzik ve edebiyatta buluyordu. Savaştan önce bile kesintisiz ilerleme inancının rahatlığına meydan okuyan bir azınlık vardı. Dünyanın mekanikleşmesi çoktan iki yönlü görünüyordu: bir yanda misli görülmemiş bir güç ve dinamizm sergiliyor ve diğer yanda insanoğlunun kendi hayatını düzenlemesi nosyonunu paramparça ediyordu. Her türlü ilerleme nosyonunu sorgulayan ve akıldışına merkezi bir rol veren felsefi ve kültürel akımlar ortaya çıkmıştı. Bu eğilimler teorik fizikteki (1905’teki özel görelilik teorisi, 1915’teki genel görelilik teorisi ve 1920’lerin ortasındaki kuantum fiziğinin bir türü olan Heisenberg’in ‘belirsizlik ilkesi’ gibi) gelişmelerle de cesaretlendiriliyor ve o eski mekanik evren modelinin temelini aşındırıyordu. Aynı zamanda psikanalizin popülerliği, bir zamanlar Freud’un kendisi için de çok önemli olan, akla inancı yok ediyordu.<span class="dipp"><a class="footnote-link" href="#footnote-225-947" id="footnote-225-947-backlink">947</a></span></p>
				<p class="paragraf-1">Sanatçılar ve yazarlar, çevrelerindeki dünyanın yenilikleriyle, sanatsal ve edebî biçimlerde devrim yaparak uzlaşmaya çalışıyorlardı. Bu ‘devrim’ – mekanik dünyanın hem takdir edilmesi hem de ondan dehşete düşülmesi şeklinde kökleşmiş bir belirsizliğe dayanıyordu. ‘Modernizm’ olarak bilinen şey doğmuştu. Tipik olarak, biçimcilik ve matematiksel kesinlik üzerine vurgu yapılıyordu ama aynı zamanda çatışan görüntü ve seslerin uyuşmazlığı ve bireysel ve toplumsalın parçalanmış kısımlar içinde çözülüşü de vurgulanıyordu. 19. yüzyılın ortalarına kadar (Macar Marksist eleştirmen Georg Lukács belirleyici tarihin 1848 olduğunu ileri sürüyordu) yüksek kültür, çevrelerindeki dünyaya hâkim olabilmeleri için, çoğu kez trajik bir şekilde başarısız olsalar da, orta sınıf erkek ve kadın kahramanlar üzerine odaklanmıştı.<span class="dipp"><a class="footnote-link" href="#footnote-225-948" id="footnote-225-948-backlink">948</a></span> Bu dönemin yüksek kültürü, Birinci Dünya Savaşı’nın, bireyleri kendi kontrolleri dışında, güçlerin parçalanmış oyun nesnelerine dönüştürmesine odaklanıyordu – Kafka’nın romanları <span class="char-style-override-2">Dava </span>ve <span class="char-style-override-2">Şato</span>; Berg’in operası <span class="char-style-override-2">Lulu</span>; T. S. Eliot’un şiiri <span class="char-style-override-2">Çorak Ülke</span>; Dos Passos’un üçlemesi <span class="char-style-override-2">ABD</span>; Bertolt Brecht’in ilk oyunlarında ve Picasso’nun ‘analitik Kübist’ evresindeki tablolarında olduğu gibi. </p>
				<p class="paragraf-1">Bununla birlikte, sanat eserlerinin ve edebiyatın yalnızca etraflarındaki parçalanmışlığı yansıtan içsel parçalanmışlığı, en yetkin sanatçıları ve yazarları tatmin etmedi ve bunlar değişen derecelerde başarıyla, insanlığa mekanik bir dünyada yeniden bir yer edindirmek için parçaları yeni bir kalıba dökmeye çalıştılar. Kendisi parçalanmış ve gayri insanileşmiş bir gerçeklik içinde bunu yapabilmenin güçlüğü, pek çoklarını siyasal sonuçlar çıkarmaya yönlendirdi. 1920’lere gelindiğinde çoktan İtalyan ‘Fütüristler’i (gelecekçileri) faşizmin kör irrasyonelliğini, Rus Fütüristleri ise Rus Devrimi’nin dünyaya yeni bir şekil vermek için akılcı girişimlerini bağırlarına basmışlardı. 1920’li yılların büyük kısmında Modernistlerin çoğu, bu ikisi arasında, öz-bilinçli bir avangartlıkla bir seçim yapmaktan kaçındılar ve bu da onları, kimi deyişlerini ödünç almış olsalar da, temkinli bir şekilde popüler kültürden kopardı. O yılların yanıltıcı izlenimlerini paylaşmamış olabilirlerdi ama bunlara açıkça karşı çıkmak için çok az şey yaptılar. ‘Altın Yirmiler’den ne kadar hayal kırıklığına uğramış olurlarsa olsunlar, kendi Modernizm varsayımlarını hâlâ gerçekmiş gibi kabul ediyordu. </p>
				<p class="paragraf-1">Dünya onlarca yıllık savaş, devrim ve sömürge ayaklanmalarından geçmiş olabilir. Ancak 1927’ye gelindiğinde, uluslararası yönetici sınıf çevrelerinin ulaşmış olduğu ortak düşünce travmanın sona ermiş olduğuydu. ABD Başkanı Coolidge, 1928 Aralık’ında, ‘Birleşik Devletler’in hiçbir Kongre’si şu anda göründüğünden daha hoş bir başarı beklentisiyle toplanmamıştı’ dediği zaman aynı görüşte olmayan çok fazla kişi yoktu. Çok az insan gelmekte olan dehşet hakkında herhangi bir sezgiye sahipti. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-936-backlink" id="footnote-225-936">936</a>	Aktaran, F Sternberg, <span class="char-style-override-2">The Coming Crisis </span>(Londra, 1947).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-937-backlink" id="footnote-225-937">937</a>	Aktaran J K Galbraith, <span class="char-style-override-2">The Great Crash </span>(Londra, 1992), s. 95.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-938-backlink" id="footnote-225-938">938</a>	F Dobbs, <span class="char-style-override-2">Teamster Rebellion</span> (New York, 1986)’nın girişine bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-939-backlink" id="footnote-225-939">939</a>	Aktaran J K Galbraith, <span class="char-style-override-2">The Great Crash </span>(Londra, 1992), s. 77-78.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-940-backlink" id="footnote-225-940">940</a><span>	</span><span class="char-style-override-2">Dawes Planı</span><span>: Birinci Dünya Savaşı sonrasında Almanya’nın zarar verdiği ülkelere ödeyeceği tazminatları düzenleyen bir plandı. Charles G. Dawes bakanlığındaki </span><span class="char-style-override-2">Dawes Komitesi</span><span>’nce hazırlanmış ve Almanya-Fransa ilişkilerinin düzelmesine katkıda bulunmuştur. –­çev.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-941-backlink" id="footnote-225-941">941</a>	Aktaran, J Braunthal, <span class="char-style-override-2">In Search of the Millennium</span> (Londra, 1945), s. 270. Ayrıca, Fransa’da 1920’lerin sonlarında Amerikan modelini benimseyen sendika liderlerinin tasviri için bakınız, A Guerin, <span class="char-style-override-2">Front Populaire, Revolution Manquee </span>(Paris, 1997), s. 79-80. Bu tür iyimserlik ifadeleri  Eric Hobsbawm’ın 1920’lerin ortalarıyla sonu arasında krizin  bitmemiş olduğunu herkesin görebildiği iddiasıyla çelişiyor. Bakınız, E Hobsbawm, <span class="char-style-override-2">The Age of Extremes </span>(Londra, 1994) [<span class="char-style-override-2">Kısa 20. Yüzyıl: 1914-1991 Aşırılıklar Çağı</span>, Everest Yay., 2006, çev. Yavuz Alogan], s. 91.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-942-backlink" id="footnote-225-942">942</a>	Aktaran F Sternberg, <span class="char-style-override-2">The Coming Crisis.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-943-backlink" id="footnote-225-943">943</a>	Bakınız, P Gay, <span class="char-style-override-2">The Dilemma of Democratic Socialism </span>(New York, 1979).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-944-backlink" id="footnote-225-944">944</a>	George Hicks’ten 1927 TUC konferansına, aktaran R Miliband, <span class="char-style-override-2">Parliamentary  Socialism</span>, s. 149.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-945-backlink" id="footnote-225-945">945</a>	Stalin ve Buharin’in 1925’deki iddialarının öyküsü için bakınız R B Day, <span class="char-style-override-2">The ‘Crisis’ an the ‘Crash’</span> (Londra, 1981), s. 80-81.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-946-backlink" id="footnote-225-946">946</a>	Buharin’in 1925’deki iddialarının bir özeti için R B Day, <span class="char-style-override-2">The ‘Crisis’ an the ‘Crash’</span> (Londra, 1981), s.156-159’a bakınız. Bu sırada Stalin bir başka takla daha atmış ve kapitalizmin kaçınılmaz çöküşünün Batı Komünistleri için derhal ayaklanma olanakları anlamına geldiğini –Buharin’inki kadar yanlış bir görüş– dile getirmişti.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-947-backlink" id="footnote-225-947">947</a>	1920’lerdeki <span class="char-style-override-2">Civilisation and its Discontents</span> adlı kitabında Freud, uygarlık nosyonunun kendisinin, insanların güdüleriyle rasyonel bir şekilde uzlaşabilmesine uygun olmadığını kabul etmiş görünmektedir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-948-backlink" id="footnote-225-948">948</a>	Bakınız, örneğin, G Lukacs, <span class="char-style-override-2">The Historical Novel</span>  (Londra, 1962) ve <span class="char-style-override-2">Studies in European Realism </span>(New York, 1964). Lukacs, 1848’den önce ‘gerçekçi’ romanı bir yandan elini mekanik naturalizme, diğer yandan öznelci ruhsallaştırmaya (<span class="char-style-override-2">subjectivist psychologism</span>) kaptırmış olarak görmektedir. Bu onu, 20. yüzyıl edebiyatının büyük bir kısmını reddetmeye yöneltmektedir. Bununla birilikte, bu sonuca varmadan onun temel sezgisini kabul edebilirsiniz.</p>
					</div>
				</div>
			</div>
		</div>
</body>
</html>