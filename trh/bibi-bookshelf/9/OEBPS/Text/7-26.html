<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-26.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-26.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt18.jpeg" width="200"/></p>
				<p class="arabaslik-orta" id="toc_marker-5-2">YENİ İSPANYA’NIN FETHİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt18.jpeg" width="46"/></span></p>
				<p class="alinti1 para-style-override-17" xml:lang="en-GB">Su üzerine yapılmış onca şehir ve köyü ve kuru arazide yapılmış başka kasabaları ve yüzeyi düz yaya geçitlerini gördüğümüzde... şaşırdık ve hepsi taştan yapılmış büyük kuleleri, piramitleri ve sudan yükselen binaları görünce bunların Amadis ülkesinde olduğu söylenen büyüleyici şeyler olduğunu söyledik. Ve askerlerimizden bir kısmı gördüğümüz şeylerin bir rüya olup olmadığını bile sordular.<span class="dipp" style="font-size:0.86em;"><a class="footnote-link" href="#footnote-225-362" id="footnote-225-362-backlink">362</a></span></p>
				<p class="alinti1 para-style-override-18" xml:lang="en-GB">Tapınağın kendisi Sevilla katedralinden daha yüksek... Şehrin merkezindeki, Salamanca’dakinin iki katı büyüklüğündeki ana meydan sütunlarla çevrili. Alım satım için her gün burada 60.000 insan toplanıyor. İmparatorluğun her tarafından gelen her türlü eşya, yiyecek maddeleri, giysiler ve ayrıca altın, gümüş ve bakırdan yapılmış şeyler... kıymetli taşlar, deri, kemik, midye, mercan, pamuk, tüy bulunuyor...<span class="dipp" style="font-size:0.86em;"><a class="footnote-link" href="#footnote-225-363" id="footnote-225-363-backlink">363</a></span></p>
				<p class="alinti1 para-style-override-19" xml:lang="en-GB">O kadar güzel ve o kadar mükemmel binalar var ki bunları İspanya’da bile bulmak şaşırtıcı olur... İnkaların evlerinin pek çoğunda, 200 yarda uzunluğunda ve 56-60 yarda genişliğinde muazzam salonlar vardı... En büyüğü 4.000 kişi alabilecek kapasitedeydi.<span class="dipp" style="font-size:0.86em;"><a class="footnote-link" href="#footnote-225-364" id="footnote-225-364-backlink">364</a></span> </p>
				<p class="paragraf-1">1520 ve 1530’larda Meksika’da Aztek ve Peru’da İnka uygarlığı ile karşı karşıya gelen ilk Avrupalılar, gördükleri yapıların zenginliği ve görkemi karşısında şaşkına dönmüşlerdi. Aztek şehri Tenochtitlan, Avrupa’daki herhangi bir şehir kadar büyüktü. İnka başkenti Cuzco biraz daha küçük çaplı ama Avrupa’nın hiçbir yerinde benzeri olmayan yollarla kaplıydı. Yollar, Avrupa’nın tümünden ya da hatta Ming Çin’inden daha uzun 3.000 millik bir imparatorluğun bağlantısını kuruyordu.</p>
				<p class="paragraf-1">Bu uygarlıklar, gelişmiş bir sulama sistemi kullanarak, halklarına ileri bir geçim yolu sağlıyordu. Malları toplama ve bunları başkentlerine yüzlerce hatta binlerce mil uzaklıktan taşıma yolları geliştirmişlerdi. Tarımdaki gelişmeler –mimari, görsel sanatlar, matematik, (aylar için) ayın hareketleriyle, (yıllar için) güneşin gözle görünür hareketiyle ilişkili takvimler yapmak gibi– sanat ve bilimdeki gelişmelerle birlikte gidiyordu. </p>
				<p class="paragraf-1">Bununla birlikte birkaç ay gibi kısa sürede, bir zorba ve kâşiften başka bir şey olmayan İspanyol Hernan Cortés ve (okuma yazma bilmeyen) Francisco Pizarro yönetimindeki küçük askeri birlikler her iki imparatorluğu da fethetmişlerdi. </p>
				<p class="paragraf-1">Bunlar daha önceki kâşif Kristof Kolomb’un (İspanyolca Cristobal Colon) izini takip ediyorlardı. Cenovalı bu deniz kaptanı, İspanya’nın ortak hükümdarları Aragonlu Ferdinand ve Castileli Isabella’yı, Atlantik’te batı yönünde yelken açarak Çin’in (Cathay) masal uygarlığına ve ‘baharat adaları’nın (Doğu Hint Adaları) zenginliğine bir yol bulacağı seferin masraflarını karşılama konusunda ikna etmişti.</p>
				<p class="paragraf-1">Kolomb’un bazı yeni, bilimsel anlayışlara dayanan görüşlerinin, ‘dünyanın düz’ olduğu batıl inancına sahip kişilerin direnciyle karşılaştığı yolunda yaygın bir mitos vardır. Aslında, 15. yüzyıla gelindiğinde dünyanın yuvarlak olduğu görüşü oldukça yaygındı. Klasik Yunan ve Roma yazarlarından alıntıları, dinsel mistisizmi ve kötü bilimi birbirine katıp karıştıran, Kolomb’un kendisiydi.<span class="dipp"><a class="footnote-link" href="#footnote-225-365" id="footnote-225-365-backlink">365</a></span> Hristiyanlığı Apocalypse’den (Kıyamet) önce kurtarmak üzere kendisinin, Tanrı’nın atanmış bir aracısı olduğuna inanır olmuştu.<span class="dipp"><a class="footnote-link" href="#footnote-225-366" id="footnote-225-366-backlink">366</a></span> 10. yüzyıl Arap coğrafyacısı El-Fergani’nin (aslında doğru olan) hesaplarını yanlış anladığı için, dünyanın çevresini yüzde 25 daha küçük sanmıştı. Çin ya da Japonya’ya birkaç hafta içinde varacağı ve Marco Polo’nun zamanında (200 yıl önce) Çin’i yönetmiş olan ‘Büyük Han’ın uyruklarıyla karşılaşacağı umuduyla 3 Ağustos 1492’de üç küçük gemi ile yola çıkmıştı. Bunun yerine Ekim’in ikinci haftasında Karayipler’de küçük bir adaya ulaştı ve buradan şimdi Küba ve Haiti olan adalara yelken açtı.</p>
				<p class="paragraf-1">Ne devletin ne de özel mülkiyetin olduğu bu adaların sakinleri yeni gelen bu gizemli kişilere oldukça dostane davranmışlardı. Bir İspanyol, ‘Tainos’ adını verdikleri bu sakinler hakkında, ‘Bunlar nazik, barışçı ve çok sade insanlardı’ diye yazdı. ‘Su için kıyıya kayık gönderildiğinde, suyu nerede bulabileceklerini memnuniyetle onlara gösterdiler ve dolu su fıçılarını kayığa kadar taşıdılar’.<span class="dipp"><a class="footnote-link" href="#footnote-225-367" id="footnote-225-367-backlink">367</a></span></p>
				<p class="paragraf-1">Ne ki Kolomb’un amacı yerli sakinlerle dost olmak değildi. Onu büyüleyen şey burunlarına takmış oldukları pandantiflerin altınıydı. Kendini zengin etmek ve bu sefer için yapılan harcamanın haklılığını İspanyol monarklara göstermek istiyordu. O yerlilerin dilinden ya da yerliler onun dilinden tek bir kelime anlamadıkları halde sürekli olarak altının nerede bulunabileceğini öğrenmeye çalışıyordu!</p>
				<p class="paragraf-1">Daha sonra, ‘En fevkalade şey altındır... kim ona sahip olursa bu dünyada her istediğini yapabilir ve ruhları Cennet’e taşımakta başarılı olabilir’ diye yazacaktı.<span class="dipp"><a class="footnote-link" href="#footnote-225-368" id="footnote-225-368-backlink">368</a></span></p>
				<p class="paragraf-1">Kolomb, hükümdar hamilerine, ‘öylesine şefkatli, cömert ve uysal insanlar ki dünyada daha iyi bir ülke ve insan yoktur. Komşularını kendileri gibi seviyorlar ve dilleri dünyanın en tatlı ve nazik dilidir ve her zaman gülümseyerek konuşurlar’ diye yazdı.<span class="dipp"><a class="footnote-link" href="#footnote-225-369" id="footnote-225-369-backlink">369</a></span> Ama onun amacı bu insanları yakalamak ve esir etmekti. Oğlu, ‘Adadaki insanların bir kısmının esir edilmesini emretti... Dolayısıyla Hristiyanlar kadın, erkek, çocuk 12 kişiyi yakaladı’ diye yazdı.<span class="dipp"><a class="footnote-link" href="#footnote-225-370" id="footnote-225-370-backlink">370</a></span> ‘Elli adamla, adanın sakinlerinin kontrol edilebilmesi ve insanın istediği her şeyin yaptırılabilmesi için’ bir kale inşa etmeyi düşündü.<span class="dipp"><a class="footnote-link" href="#footnote-225-371" id="footnote-225-371-backlink">371</a></span></p>
				<p class="paragraf-1">Adanın sakinlerinin tümü bu tür davranışlara razı olabilecek kadar aptal değildi. Kolomb kısa süre sonra, adada barışçı Tainoslar’ın yanı sıra ‘yamyam’ oldukları için mutlaka kontrol edilmeleri gereken savaşçı ‘Caribler’in bulunduğunu iddia ediyordu. Ne o zaman ne de daha sonra, bu insanların insan eti yediklerine dair herhangi bir kanıt yoktur. Kolomb’un kendisi Caribler’in yaşadığı adaya hiçbir zaman ayak basmadı ve gördüğü tek insanlar tayfalarının esir aldığı kadın ve çocuklardı. Ama yamyamlık söylentisi, yerli halkı dehşete düşürmek için İspanyolların silah kullanmasını ve demir kılıçları ve arbeletleriyle onları kesmesini haklılaştırdı. Yirminci yüzyılın ortalarına kadar, ‘vahşi’ insanlar arasındaki ‘yamyamlık’ mitosu, sömürgecilik için güçlü bir haklılaştırma gerekçesi olarak kaldı.<span class="dipp"><a class="footnote-link" href="#footnote-225-372" id="footnote-225-372-backlink">372</a></span></p>
				<p class="paragraf-1">Kaba yöntemlerine rağmen, Kolomb çok az altın buldu. Hükümdarların daha büyük yatırımıyla, daha büyük bir filo ve ‘her türden zanaatkâr, işçi ve toprağı işlemek için köylüler, <span class="char-style-override-2">caballeros</span> (şövalyeler) ve <span class="char-style-override-2">hidalgos</span> (beyefendiler) ile altının ünü ve ülkenin harikalığının cazibesine kapılan diğer önemli adamlardan oluşan 1.500 göçmenin’<span class="dipp"><a class="footnote-link" href="#footnote-225-373" id="footnote-225-373-backlink">373</a></span> yanı sıra pek çok asker ve üç papazla 1493’te yaptığı bir sonraki seferinde de daha başarılı değildi. Hispaniola (Haiti) adasında her biri bir kale ve birkaç zindana sahip yedi yerleşim alanı kurduktan sonra, 14 yaş üzerindeki her ‘Kızıl Hintlinin’ her üç ayda bir belirli bir miktar altın getirmesi gerektiğini emretti. Getirmeyenler elleri kesilerek ve ölüme terk edilerek cezalandırılacaktı.<span class="dipp"><a class="footnote-link" href="#footnote-225-374" id="footnote-225-374-backlink">374</a></span> Ne ki bu barbarlığa rağmen, adada hiç kimse küçük miktarlar dışında altın bulamadığı için, altın talebini karşılayamıyorlardı. </p>
				<p class="paragraf-1">Kolomb altına dayalı servet avını, bir başka kaynaktan –kölelik– tamamlamaya çalıştı. 1495 Şubat’ında –iki yıl öncesinin şefkatli, cömert ve uysal insanları– Tainolar’dan 1.600’ünü topladı ve bunların 550’sini köle olarak satılmak üzere zincirlere bağlayarak gemiyle Sevilla’ya gönderdi. İki yüzü Atlantik’i geçerken yolda öldü. Atanmış sömürgecilerin yerlileri zorla çalıştırmasını olanaklı kılacak bir <span class="char-style-override-2">encomienda</span> sistemi kurdu.</p>
				<p class="paragraf-1">Aldığı önlemler, Kolomb’un hâlâ ‘Hintliler’ olarak çağırmakta ısrar ettiği insanlar üzerinde çok yıkıcı oldu. Kolomb’un ilk ayak bastığı sırada Hispaniola’nın nüfusu muhtemelen bir milyonun üzerinde ve belki de daha fazlaydı;<span class="dipp"><a class="footnote-link" href="#footnote-225-375" id="footnote-225-375-backlink">375</a></span> bu sayı 20 yıl sonra 28.000 ve 1542’ye gelindiğinde 200’dü. Sonradan göçmen olan papaz Las Casas, sömürgecilerin yöntemlerini ‘en büyük tecavüzler ve halkın boğazlanması’ olarak lanetliyordu.<span class="dipp"><a class="footnote-link" href="#footnote-225-376" id="footnote-225-376-backlink">376</a></span> Çok daha sonraları, bir başka nedenin daha önemli olduğu sık sık ifade edilmeye başlandı: ‘Hintiler’in hiçbir bağışıklıkları olmadığı, Avrupalıların getirdikleri hastalıklar. Kızamık, grip, tifüs, zatürre, verem, difteri ve hepsinden önemlisi çiçek hastalığı, bunlarla daha önce hiç karşılaşmamış olan insanlara korkunç zararlar vermiş olmalıdır. Bununla birlikte, yerli halkın neredeyse tümüyle yok oluşunun yalnızca hastalıklara bağlanmasına inanmak güçtür. Kıta Amerika’sının pek çok yerinde en azından ‘Hintliler’in bir kısmı varlıklarını sürdürdü. İlk İspanyol kolonilerindeki ölümlerin çapı, Kolomb ve onun göçmenlerinin yöntemlerinin barbarlığına bir şeyler borçlu olmalıdır. </p>
				<p class="paragraf-1">Yine de bu barbarlık, Kolomb’a, göçmenlerine ve onların hükümdar hamilerine istedikleri serveti temin edemedi. İlk koloniler sorunlarla doluydu. Beyefendi göçmenler hayatı umduklarından çok daha zor buldular. Yerli işçileri ölüyor ve onları, işaretlemiş oldukları büyük arazilerin işlenmesinde işgücünden yoksun bırakıyordu. Alt sınıflardan gelen göçmenler, kısa süre sonra, yukardan gelen çalıştırılma baskısından usandılar. Kolomb’un Hispaniola’nın yöneticisi olduğu döneme ilişkin öyküler, onun yönetimine karşı birbirini izleyen isyanlardan oluşur. Bunlara, yerli ahaliye karşı ortaya koymuş olduğu aynı barbarlıkla karşılık vermiştir. Üçüncü seferinin sonunda, vali olarak yerini başkasına bıraktığında, Santo Domingo kasabasının meydanında darağaçlarından sallandırılan yedi İspanyol’u görerek dehşete düşen Hispaniola’daki göçmenlerin yuhalamaları arasında, İspanya’ya zincire vurularak geri gönderildi.<span class="dipp"><a class="footnote-link" href="#footnote-225-377" id="footnote-225-377-backlink">377</a></span> İspanya’da kısa bir süre tutuklu kaldıktan sonra serbest bırakıldı. Ama dördüncü seferi acınacak bir olaydı. Krallık tarafından Hispaniola’daki yerleşimlere girmesi yasaklandı, gemisi kazaya uğradı; İspanya’ya dönmeden önce hayal kırıklığına uğramış ve neredeyse unutulmuş bir haldeydi. Ona sponsorluk etmiş olan İspanya monarşisi, İtalya’ya hâkim olmak için Fransa’ya karşı yapılan savaşlarla, çok uzaklardaki adalardan daha fazla ilgileniyordu. Monarşinin tavrı ancak, başka kâşifler muazzam zenginlikleri keşfedince değişecekti.<span class="dipp"><a class="footnote-link" href="#footnote-225-378" id="footnote-225-378-backlink">378</a></span></p>
				<p class="arabaslik-sol"><span class="char-style-override-3">Azteklerin Fethi</span></p>
				<p class="paragraf-1">1517 yılında Meksika’nın Aztek hükümdarı Moctezuma, acayip, solgun renkli adamların, ‘suyun içinde hareket eden birkaç dağ içinde’ hükümdarlığının kıyılarında seyir halinde olduklarına ilişkin ilk haberleri aldı.<span class="dipp"><a class="footnote-link" href="#footnote-225-379" id="footnote-225-379-backlink">379</a></span> Gemiler bir keşif seferinin gemileriydi. İki yıl sonra, büyük bir imparatorluğun varlığını duymuş ve onu fethetmeye azmetmiş Hernan Cortés adlı askerin komutasında, İspanya’nın Küba yerleşiminden 500 kişilik bir güç karaya çıktı. Adamları bu tutkuyu inanılmayacak bir çılgınlık olarak değerlendirdiler ve Cortés adamlarının Küba’ya geri dönmesini önlemek için kendi gemilerini yaktı. Bununla birlikte iki yıl içinde kendisininkinden yüzlerce kez daha büyük bir orduyu yendi. </p>
				<p class="paragraf-1">Onun başarısı birkaç etkene bağlıydı. Moctezuma Cortés’in birliklerini, elinde olanak varken, karaya çıktıkları sırada imha etmedi; aksine ona kıyıdan Meksika Vadisi’ne ilerlemek için olanak tanıdı. Cortés’in ikiyüzlülüğünün sınırı yoktu ve Aztek başkenti Tenochtitlan’a ulaştığında, esir almadan önce Moctezuma’ya dost gibi davrandı. İspanyolların farkında olmadan taşımakta oldukları çiçek mikrobu Tenochtitlan’a yayıldı ve şehrin İspanyollar tarafından kuşatılmasının kritik bir anında, çok sayıda insanın ölümüne neden oldu. Sonunda İspanyollar silah üstünlüklerinin keyfini sürdüler. Bu yalnızca kusurlu olan ve doldurmak için uzun bir zaman gerektiren tüfekleriyle ilgili bir mesele değildi. Daha önemli olan İspanyolların zırhlarında ve Azteklerin zırhını oluşturan kalın kumaşları ortadan ikiye bölebilen kılıçlarında kullandıkları çelikle ilgiliydi. Tenochtitlan için yapılan nihaî muharebede üstün İspanyol deniz teknolojisi, şehrin etrafındaki göllere egemen olmalarında ve yiyecek desteği sağlamak için kullanılan kanoları sürüp çıkarmalarında etkili oldu. </p>
				<p class="paragraf-1">İspanyolların zaferindeki kimi ögeler rastlantısaldı. Eğer Moctezuma’nın kardeşi Cuitlahuac onun yerine yönetiyor olsaydı, Cortés’e asla başkentte rehberli bir şehir turu yaptırılmaz ve imparatoru kaçırmasına fırsat verilmezdi. Cortés’in birlikleri kesinlikle yenilmez değildi. Bir noktada Cortés, Tenochtitlan’dan kaçmak zorunda bırakıldı ve ordusunun büyük bir kısmını kaybetti. Eğer İspanyollar daha fazla direnç görmüş olsalardı, kendi birlikleri içindeki ayrılıklar etkili olabilirdi, zira Cortés’e bir hain olarak muamele etme emri almış yeni bir İspanyol gücü Meksika’ya ayak basmıştı. </p>
				<p class="paragraf-1">Bununla birlikte, Cortés’in zaferindeki rastlantısal ögelerin altında yatan daha temel bir şey vardı: Onun, İspanyol İmparatorluğu gibi sömürücü ve zalim, ama kullandığı teknoloji daha geri olan bir imparatorluğa karşı savaşmasıydı. </p>
				<p class="paragraf-1">Aztekler, özgün olarak, 13. yüzyılın ortalarında Meksika Vadisi’ne ulaşmış, sınırlı tarım bilgisine sahip avcı-toplayıcı bir halktı. Bölge, (ikinci kısımda anlatılan) Teotihuacan ve Maya uygarlıklarının mirasçısı olan ve Aztekleri egemenlikleri altına alarak onlara işlemek üzere en verimsiz toprakları bırakan birkaç şehir devleti tarafından zaten işgal edilmişti. Bununla birlikte Aztekler uzun süre boyunduruk altında kalmadılar. Ürünlerinin miktarını muazzam bir şekilde arttırmalarına olanak veren teknolojik bir atılım –göller üzerindeki yapay adalarda (<span class="char-style-override-2">chinampas</span>) tarım– yapmışlardı ve entansif tarıma geçilmesini, toplumun geri kalan kısmını zorla çalıştıran aristokratik bir sınıfın ortaya çıkması izlemişti. Bu aristokrasi, yalnızca Aztek alt sınıflarını sömürmekle tatmin olmuyordu. Kısa süre sonra Meksika Vadisi’nin egemenliğini ele geçirmek için öteki şehir devletleriyle savaşmaya başladı ve sonra da güneye, şimdi Guatemala olan bölgeye yayılan bir imparatorluk kurmaya girişti. Yeni militarist yönetici sınıfın ortaya çıkışına askeri bir ideolojinin gelişmesi eşlik etti. Bu ideoloji, şiddet yolunda ölenlere ebedi bir hayat sunan ama günlük yolculuğunu sürdürebilmesi için sürekli insan kanıyla beslenmesi gereken, Azteklerin eski kabile tanrısı, Huitzilopechtli’ye, arı kuşuna, tapınma esasına dayanıyordu. Bu dinin ana törenlerinden birisi savaş esirlerinin kurban edilmesiydi ve tabi olan halklar Azteklere, maddi haracın yanı sıra kurban edilmek üzere birkaç kadın ve çocuk vermek zorundaydılar. Bu din, Aztekli savaşçılar sınıfına, bir imparatorluk kurmak için savaşma kararlılığını verdi. Bu aynı zamanda, çoğu kez aç Aztek alt sınıflarını, aynen Roma’daki sirklerin ve ‘zafer’lerin yaptığı gibi (yakalandığında prensler boğuluyordu), bulduklarıyla yetinmeye zorluyordu. Ancak imparatorluk büyüyüp de, yönetici sınıfın kimi üyeleri kurbanları görülmemiş yüksek düzeylere çıkarınca –bir keresinde Tenochtitlan tapınağının sunağında, 96 saatte 80.000 kurbanın boğazlandığı rivayet edilmişti– Aztek toplumunda gerilimler başgösterdi.<span class="dipp"><a class="footnote-link" href="#footnote-225-380" id="footnote-225-380-backlink">380</a></span> Bu durum ayrıca fethedilenler arasında, her ne kadar isyan etmeye korkacak bir terör iklimi yaratılmış olsa da, zulüm duygusunu artırdı. Daha barışçı nitelikli kültlere çekim duydular. Aztek aristokrasisi arasında bile günü geldiğinde, barışçıl tüylü yılan tanrı Quetzalcoatl’ın geri döneceğine inanılıyordu. </p>
				<p class="paragraf-1">İspanyol fatihler tam da bu gerilimlerin en yüksek noktada olduğu bir sırada geldi. 1505 yılında Aztek alt sınıflarını büyük bir kıtlık vurmuş ve pek çok insanın kendisini köle olarak satmasına yol açmıştı. Fetihlerden edilen ganimet azalıyordu ve Moctezuma yönetici sınıf içinde kendi gücünü, kan kurban etme kültüyle artırmıştı. Bununla birlikte bu külte olan itiraz, Moctezuma’nın Cortés’in geri dönen Quetzalcoatl olabileceğinden korkmasına ve onu iyi bir şekilde karşılamasına yol açacak kadar güçlüydü. Belki de daha önemlisi, Azteklerin boyun eğdirdiği insanların, istilacıları desteklemeye koşmalarıydı. Tenochtitlan için yapılan muharebede İspanyolların saflarında çarpışan yerli ahilinin sayısı Azteklerin yanında savaşanlardan fazlaydı. </p>
				<p class="paragraf-1">Hem Aztek hem de İspanyol imparatorlukları, vermeyenlere karşı korkunç cezaların uygulandığı haraca dayanıyordu. Her ikisi de, İspanyolların kilisenin yolundan gitmeyenleri direkte yaktığı, Azteklerin ise tanrıları hoşnut etmek için insanları kurban ettiği en merhametsiz dinlere sahipti. Fetihten sonra İspanyollar, Tenochtitlan’ın pazar yerinde kalıcı <span class="char-style-override-2">auto da fé</span>’ler (sapkınların yakıldığı yerler) inşa ettiler.<span class="dipp"><a class="footnote-link" href="#footnote-225-381" id="footnote-225-381-backlink">381</a></span> Ancak İspanya, önceki iki binyıl boyunca Avrasya ve Afrika’da geliştirilmiş demire dayalı teknolojiler kullanırken, Aztekler, dünyanın başka yerindeki insanlardan daha fazla geliştirmiş oldukları taş ve tahtaya dayanan teknolojiler kullanıyorlardı. Metallerden yalnızca altın ve bakıra sahiptiler; bakır kıttı ve süsleme için kullanılıyordu. Silahları, ustura gibi keskin bir ucu olan ama kolaylıkla kırılan bir taştan, volkanik camdan (<span class="char-style-override-2">obsidian</span>) yapılıyordu. </p>
				<p class="paragraf-1">Metalin olmayışı Aztek teknolojisinde başka geriliklere de yol açtı. Söz gelimi Azteklerin tekerlekli araçları yoktu. Gordon Childe bunun nedeninin, bakırdan daha sert bir madenden yapılabilen testerenin kullanılamayışı olduğunu ileri sürmektedir.<span class="dipp"><a class="footnote-link" href="#footnote-225-382" id="footnote-225-382-backlink">382</a></span></p>
				<p class="paragraf-1">Aztekler metalürjiyi neden öğrenemediler? Jared Diamond, Afrika’dakine benzer bir coğrafi elverişsizlikten söz etmektedir. Meksika’nın halkları binlerce mil uzaklıkta meydana gelen yeniliklerden yararlanamıyorlardı. Meksika, henüz demirle tanışmamış olsalar da metalürjide daha ileri gitmiş olan Andlardaki diğer büyük Latin Amerika uygarlıklarından Orta Amerika’nın tropikal kuşağı ile ayrılıyordu.<span class="dipp"><a class="footnote-link" href="#footnote-225-383" id="footnote-225-383-backlink">383</a></span> Ayrıca, Meksikalıların metalürjiyi benimsemeleri için herhangi büyük bir uyarıcı da söz konusu değildi. Yiyecek maddeleri yetiştirmek için gelişmiş yöntemleri ve etkileyici şehirleri metalürji olmadan yapmışlardı. Dönemsel kıtlıklarla karşı karşıya kalıyorduysalar, Avrupa ve Asya’nın demire dayalı uygarlıkları da bunlarla karşı karşıya kalıyordu. Ne zamanki bir anda Avrupalıların demirden silahlarıyla yüz yüze geldiler, metalürjinin olmayışı öldürücü bir dezavantaj haline geldi ve başka açılardan daha ‘ileri’ olmayan insanlar tarafından yenilmelerine yol açtı. </p>
				<p class="arabaslik-sol"><span class="char-style-override-3">Peru’nun Boyunduruk Altına Alınması</span></p>
				<p class="paragraf-1">Tarih çok ender olarak kendini tekrarlar. Ama, Cortés’in bir akrabası, Francisco Pizarro, Meksika’nın fethinden bir on yıl kadar sonra, 1530’ların başında Panama’dan Güney Amerika’nın Pasifik sahiline yelken açtığında tarih tekrarlandı. </p>
				<p class="paragraf-1">Pizarro daha önce iki keşif seferi yapmıştı ve içerlerde bir yerlerde büyük bir imparatorluğun olduğunu biliyordu. Bu kez kıyıdaki Tumbez kasabasında 106 piyade asker ve 62 atlıyla karaya çıktı. Burada, Büyük İnka İmparatorluğu’nda, babaları Büyük İnka Huana-Cupac’ın mirası için iki üvey kardeşin, kuzeyde Atahualpa ve güneyde Huascar’ın savaştıklarını öğrendi. Pizarro derhal Atahualpa’nın temsilcileriyle temas kurarak ona dostluk sözü verdi ve onunla Andlar’daki Cajmarca kasabasında buluşmak üzere bir davetiye aldı. Kıtanın içlerine doğru ve dağlardaki yolculuk, İnka rehberler onları günlük yürüyüşlerin sonunda ihtiyaçların iyi karşılandığı dinlenme yerlerinde ağırlamasalar, İspanyollar için hemen hemen imkânsız olurdu. </p>
				<p class="paragraf-1">İspanyollar, Cajamarca’da silahları ve atlarıyla gizlenerek şehrin surları içine yerleştiler. Atahualpa muazzam bir İnka ordusunu geride bırakarak ve savaşmaya hiçbir şekilde hazırlıklı olmaksızın törensel bir şekilde 5.000 ya da 6.000 adamla şehre girdi. Pizarro’nun kardeşi Hernando daha sonra ayrıntılarıyla anlatacaktır:</p>
				<p class="alinti1" xml:lang="en-GB">Düzensiz bir şekilde şehre girdi. Önden yolu temizleyen ve şarkı söyleyen üç ya da dört yüz özel üniformalı uşak geliyordu. Daha sonra çoğu astlarının omuzlarında taşınan liderleri ve kabile reisleriyle çevresi sarılmış olarak Atahualpa şehre girdi.<span class="dipp" style="font-size:0.86em;"><a class="footnote-link" href="#footnote-225-384" id="footnote-225-384-backlink">384</a></span></p>
				<p class="paragraf-1">İspanyollarla birlikte olan Dominikan bir keşiş Atahualpa ile konuşmaya başlayarak onu Hristiyan dinine geçmeye ve Papa’nın Latin Amerika’nın bu kısmını İspanyollara tahsis etmiş olması nedeniyle, İspanya kralına haraç ödemeye iknaya çalıştı. İnka’nın şöyle cevap verdiği söylenir:</p>
				<p class="alinti1" xml:lang="en-GB">Hiç kimsenin egemenliği altında olamam... Sözünü ettiğiniz papaya gelince, kendisine ait olmayan toprakları başkasına vermekten söz ettiğine göre deli olması gerekir. Benim inancıma gelince, onu değiştirecek değilim. Dediğinize göre, sizin kendi tanrınız, onu yaratan aynı adam tarafından öldürülmüş. Ama benim tanrım hâlâ cennette yaşıyor ve çocuklarını izliyor.<span class="dipp" style="font-size:0.86em;"><a class="footnote-link" href="#footnote-225-385" id="footnote-225-385-backlink">385</a></span></p>
				<p class="paragraf-1">Kendisine verilmiş olan bir İncil’i yere fırlattı. Keşiş Pizarro’ya, ‘Biz burada dikilip nefesimizi tüketirken ya da bu köpekle konuşurken, alanın yerlilerle dolduğunu görmüyor musun? Derhal üzerlerine saldır. Seni bağışlıyorum’ dedi.<span class="dipp"><a class="footnote-link" href="#footnote-225-386" id="footnote-225-386-backlink">386</a></span> Pizarro beyaz bir mendili sallayınca gizlenmiş olan İspanyol askerleri ateş açtılar ve gürültü ve duman, toplanmış olan İnkalar arasında paniğe yol açarken, atlılar saldırıya geçti. İnkaların kaçabilecekleri hiçbir yer yoktu. İspanyolların tahminlerine göre 2.000, İnkaların tahminine göre ise 10.000 kişi öldü.<span class="dipp"><a class="footnote-link" href="#footnote-225-387" id="footnote-225-387-backlink">387</a></span></p>
				<p class="paragraf-1">Atahualpa şimdi İspanyolların elinde, imparatorluğun büyük kısmı ele geçirilirken kullandıkları, öncülük eden bir esirdi. Altına olan garip takıntılarını dikkate alarak İspanyolları altınla satın alabileceğini düşünüyordu ve çok miktarda altın topladı. Ama acı bir şekilde yanıldı. Pizarro altını aldı ve İnka’yı başka şeyler arasında ‘zina ve çok karılılık’, ‘putperestlik’ ve ‘İspanyollar’a karşı isyan kışkırtıcılığı’ suçlamalarıyla bir yargılama maskaralığı sonunda idam etti. Direkte yakılmak üzere şehir meydanına getirildi; burada –İspanyolların vaftiz edilmiş bir Hristiyanı yakmayacağına inanarak– Hristiyan olmak istediğini söyledi. Haklıydı. Vaftiz edildikten sonra Pizarro yakılmak yerine boğularak öldürülmesini emretti.<span class="dipp"><a class="footnote-link" href="#footnote-225-388" id="footnote-225-388-backlink">388</a></span></p>
				<p class="paragraf-1">Katliam ve Atahualpa’nın öldürülmesi İnka İmparatorluğu’nun geri kalan kısmının fethinde örnek oluşturdu. Altının cazibesine kapılan yüzlerce İspanyol daha kendisine katılırken, Pizarro, Atahualpa’nın kardeşlerinden birisini kukla imparator olarak tayin etti ve İnka başkenti Cuzco’ya yönelerek kendisine karşı koymaya çalışan bir başka İnka lideri Calicuchima’yı diri diri yaktı. Şehri ele geçiren İspanyollar evlerden ve tapınaklardan altın çaldılar ve İnka prenseslerini esir ettiler. 56 yaşındaki Pizarro adamlarından birisiyle evlendirdiği 15 yaşında bir kızdan çocuk sahibi olduğu için övünüyordu. Sıradan İnkaların gördüğü muamele, daha sonra Şili’ye giren bir İspanyol birliğine eşlik eden papaz Cristobal do Molina tarafından şöyle anlatılacaktır:</p>
				<p class="alinti1" xml:lang="en-GB">Gönüllü olarak İspanyollara eşlik etmeyen yerliler ip ve zincirlerle bağlanarak birlikte götürülüyordu. İspanyollar bunları her gece açık bir hapishanede tutuyor ve gündüzleri açlıktan ölür halde ve ağır yüklerle yanlarında götürüyorlardı. Bu sefere katılan İspanyollardan birisi, 12 yerliyi bir zincire bağladığı ve 12’si de öldüğü için övünüyordu.<span class="dipp" style="font-size:0.86em;"><a class="footnote-link" href="#footnote-225-389" id="footnote-225-389-backlink">389</a></span></p>
				<p class="paragraf-1">İspanyol fatihlerin amacı kendilerini zengin etmekti ve altın yağmalamanın yanı sıra köleleştirmeye da başvuruyorlardı. Seçilmiş sömürgecilerin angarya emeği kullanımına olanak veren ve yerlilerin yılın dokuz ayında İspanyollar için çalışmasını öngören 1512-1513 Burgos Yasaları’na dayanarak, ülkeyi bölgelere, <span class="char-style-override-2">encomiendo</span>’lara ayırdılar. Bu kararname yerlilere okunacak ve itaat etmeyenler olursa, karılarının ve çocuklarının esir edileceği ve mallarına el konulacağı kendilerine bildirilecekti.<span class="dipp"><a class="footnote-link" href="#footnote-225-390" id="footnote-225-390-backlink">390</a></span> Ayrıca, kimi durumlarda, ‘dine karşı gelenlere özel şeyler, hapishane, zincir ve gemi temin eden’ papazlara da haraç ödenecekti.<span class="dipp"><a class="footnote-link" href="#footnote-225-391" id="footnote-225-391-backlink">391</a></span></p>
				<p class="paragraf-1">Her şey İspanyolların istediği gibi de gitmedi. Birbirini izleyen isyanlarla karşılaştılar. Pizarro’nun kardeşlerinden birisi Cuzco’da dört ay süreyle mahsur kaldı. 1572’de son imparator Tupac Aura’nın öldürülmesine kadar İnka direnişi ezilemedi. Ama İnkalar, Meksika’da Aztekler için geçerli olan aynı nedenlerle yenilmeye mahkûmdular. Bakıra sahiptiler ama demirleri yoktu; daha güçlü olan at ve katırlara karşılık lamaları vardı. Ne kadar zarif olursa olsun bir Bronz Çağı uygarlığı, ne denli kaba olursa olsun bir Demir Çağı uygarlığının karşısında duramazdı. Atlar, Hemmings’in ifadesiyle ‘bu fethin tanklarıydı’.<span class="dipp"><a class="footnote-link" href="#footnote-225-392" id="footnote-225-392-backlink">392</a></span> Ancak ne zaman yerliler, daha güneydeki Şili’de atları kullanmayı başardılar, fatihlerin ilerleyişi ciddi engellerle karşılaştı.</p>
				<p class="paragraf-1">İmparatorluk ailesinden az sayıda kişi, İspanyol üst sınıfıyla bütünleşerek bu yeni düzen içinde varlıklarını korudu. Hemmings’in aktardığı gibi, ‘Bunlar, unvanlara, üniformalara, zarif İspanyol giysilerine ve hak edilmemiş kazançlara İspanyollar kadar hevesliydi’.<span class="dipp"><a class="footnote-link" href="#footnote-225-393" id="footnote-225-393-backlink">393</a></span> Ancak İnka İmparatorluğu’nda yaşayan kitleler için hayat, eskisiyle kıyaslanamayacak kadar kötüleşti. Bir İspanyol soylusu 1535 yılında krala şunları yazıyordu: ‘Ülkenin önemlice bir kısmını dolaştım ve korkunç yıkımlar gördüm’.<span class="dipp"><a class="footnote-link" href="#footnote-225-394" id="footnote-225-394-backlink">394</a></span> Bir başkası, İnkalar zamanındaki durumla fetihten sonraki durumu karşılaştırıyordu: ‘Tüm ülke sakindi ve iyi besleniyordu, oysa şimdi imparatorluğun yollarında terk edilmiş sayısız köy görüyoruz’.<span class="dipp"><a class="footnote-link" href="#footnote-225-395" id="footnote-225-395-backlink">395</a></span></p>
				<p class="paragraf-1">Fethin verdiği zarar, her yeni yöneticinin, elden geldiğince fazla servet edinmek saplantısıyla daha beter bir hale geliyordu. Bu durum, birbirine rakip İspanyol komutanlar arasında şiddetli iç savaşlara ve yeni zengin göçmenlerin İspanya tahtının temsilcilerine karşı ayaklanmalarına yol açıyordu. Rakip ordular, tarım için kaçınılmaz olan sulama kanallarını ve tepelerin eteklerindeki teraslamaları yakıp yağmalarken tarım harap oldu; lama sürüleri boğazlandı ve hasatın yetersiz olması halinde kullanılacak yiyecek stokları tüketildi. Aç insanlar Karayipler’de çok büyük bir felakete yol açan aynı Avrupa hastalıklarına yakalandılar. Bunun etkisi, 14. yüzyıl Avrupa’sındaki Kara Ölüm’ün etkisinden bile daha büyüktü. 1540’lara gelindiğinde Lima vadisinde 25.000 kişilik nüfusun yalnızca 2.000’i hayatta kalabilmişti. İmparatorluğun yerli nüfusu yarı yarıya ya da üçte iki oranında azaldı. </p>
				<p class="paragraf-1">Ülke öylesine harap olmuştu ki İspanyol monarşisi bile endişe etmeye başladı. Monarşi, zenginlik getiren bir imparatorluk istiyordu, kendi işgücünü soyan bir imparatorluk değil. 1500’lerin ortalarında, yerlilerin sömürülmesini kontrol altında tutacak ve göçmenlerin yıkıcılığını sınırlandıracak önlemler tekrar tekrar tartışıldı. İşte o zaman, göçmenleri suçlayan Las Casas gibi papazlar önem kazandı. Bununla birlikte onların çabaları da eski İnka İmparatorluğu’nda çok fazla bir değişikliğe yol açmadı; zira artık, İspanya krallığının, 150.000 nüfusuyla o zaman dünyadaki en büyük şehirlerden birisi olan Potosi’deki gümüş ve cıva madenlerinden elde ettiği kârlar için angarya emeği gerekliydi. 1570 yılında Başpiskopos Loyza başkanlığındaki bir komisyon, madenlerin kamunun çıkarına olması nedeniyle angaryanın hoşgörülmesi gerektiğini kararlaştırdı.<span class="dipp"><a class="footnote-link" href="#footnote-225-396" id="footnote-225-396-backlink">396</a></span> </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-362-backlink" id="footnote-225-362">362</a>	Cortes’in askerlerinin Mexico Gölü kıyılarındaki Itztapalapa’ya ulaşmaları hakkında Bernal Diaz’ın  anlatımı, aktaran F Katz, <span class="char-style-override-2">Ancient American Civilisations</span> (Londra, 1989), s. 179.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-363-backlink" id="footnote-225-363">363</a>	Cortes’in Tenochtitlan ve ve onun Tlatelolco’daki pazarını tasviri, aktaran F Katz, <span class="char-style-override-2">Ancient</span>, s. 180.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-364-backlink" id="footnote-225-364">364</a>	Inka başkenti Cuzco’nun İspanyol fatihlerden birisi tarafından tasviri, aktaran J Hemming, <span class="char-style-override-2">The Conquest of Peru</span> (Londra, 1970), s. 120-121.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-365-backlink" id="footnote-225-365">365</a>	Kolomb’un iddiaları, <span class="char-style-override-2">The Life of Admiral Christopher Columbus by His Son Ferdinand, </span>çeviren Benjamin Keen (New Brunswick, 1992), s. 15-28.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-366-backlink" id="footnote-225-366">366</a>	Kolomb’un dinsel mistikliği hakkında bakınız K Sale, <span class="char-style-override-2">The Conquest of Paradise</span> (New York, 1991), s. 189.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-367-backlink" id="footnote-225-367">367</a>	Karayipler’de karşılaşılan ilk yerli insanların, Kolomb’un askerleri tarafından tasviri; <span class="char-style-override-2">The Life of Admiral Christopher Columbus by His Son Ferdinand,</span> s. 60, 69’dan.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-368-backlink" id="footnote-225-368">368</a>	Aktaran K Sale, <span class="char-style-override-2">Paradise,</span> s. 181.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-369-backlink" id="footnote-225-369">369</a>	Mektubun metni <span class="char-style-override-2">The Life of Admiral Christopher Columbus</span> içinde, s. 82.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-370-backlink" id="footnote-225-370">370</a>	<span class="char-style-override-2">The Life of Admiral Christopher Columbus</span> içinde, s. 71.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-371-backlink" id="footnote-225-371">371</a>	Aktaran, K Sale, <span class="char-style-override-2">Paradise, </span>s. 110.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-372-backlink" id="footnote-225-372">372</a>	Kolomb ve ‘Caribler’ hakkında  bakınız K Sale, <span class="char-style-override-2">Paradise, </span>s. 130. Antropologlar arasında yamyamlığın gerçekten var olduğu konusunda yaygın kuşkular vardır. Bunun en sağlam kanıtı, yiyecek elde etmenin genel bir yolu olarak, (‘ileri’ 20. yüzyıl toplumlarında bile görülmüş olan) kitlesel açlık yaşanan dönemler hariç  yamyamlığın hiçbir zaman var olmadığına ilişkin güçlü kanıtlar bulunmasıdır. Ölü insanların belirli yerlerinin ‘ritüel’ olarak yenmesi, çapa tarımıyla uğraşan kimi eski toplumlarda çok ender olarak görülen bir özelliktir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-373-backlink" id="footnote-225-373">373</a>	<span class="char-style-override-2">The Life of Admiral Christopher Columbus</span> içinde, s. 109.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-374-backlink" id="footnote-225-374">374</a>	Papaz olmadan önce adada birkaç yıl sömürge kurucusu olarak yaşayan Las Casas’a göre, aktaran, K Sale, <span class="char-style-override-2">Paradise, </span>s. 115.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-375-backlink" id="footnote-225-375">375</a>	Sherburne Cook ve Woodrow Borah tarafından yapılan bir tahmin bunların sekiz milyon olabileceğini düşündürmektedir, bakınız, K Sale, <span class="char-style-override-2">Paradise, </span>s. 155.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-376-backlink" id="footnote-225-376">376</a>	Aktaran, K Sale, <span class="char-style-override-2">Paradise, </span>s. 159.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-377-backlink" id="footnote-225-377">377</a>	K Sale, <span class="char-style-override-2">Paradise, </span>s. 182.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-378-backlink" id="footnote-225-378">378</a>	Bakınız, K Sale, <span class="char-style-override-2">Paradise, </span>s. 180.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-379-backlink" id="footnote-225-379">379</a>	Aktaran, F. Katz, <span class="char-style-override-2">Ancient, s. 324.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-380-backlink" id="footnote-225-380">380</a>	R C Padden, <span class="char-style-override-2">The Hummingbird and the Hawk: Conquest and Sovereignity in the  Valley of Mexico 1503-1541</span> (New York, 1970), s. 74. Ayrıca F Katz, <span class="char-style-override-2">Ancient, </span>s.134-243’te sınıf bölünmeleri, emperyal yayılma ve dinle ilgili anlatılara  bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-381-backlink" id="footnote-225-381">381</a>	Şimdi Mexio City’nin merkezinde Almeda sarayı.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-382-backlink" id="footnote-225-382">382</a>	V Gordon Childe, ‘The Bronze Age’, <span class="char-style-override-2">Past and Present </span>(1956).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-383-backlink" id="footnote-225-383">383</a>	J Diamond, <span class="char-style-override-2">Guns, Germs, Steel.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-384-backlink" id="footnote-225-384">384</a>	Aktaran, F. Katz, <span class="char-style-override-2">Ancient, s.</span>334.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-385-backlink" id="footnote-225-385">385</a>	Aktaran, W H Prescott, <span class="char-style-override-2">The Conquest of Peru </span>(New York, 1961), s. 251.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-386-backlink" id="footnote-225-386">386</a>	W H Prescott, <span class="char-style-override-2">The Conquest of Peru, </span>s. 251’e göre. Ayrıca bakınız F. Katz, <span class="char-style-override-2">Ancient, s.</span>334.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-387-backlink" id="footnote-225-387">387</a>	Tasvir ve rakamlar W H Prescott, <span class="char-style-override-2">Conquest</span>, s. 253’te veriliyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-388-backlink" id="footnote-225-388">388</a>	Pedro Pizarro’nun anlattıklarına göre, aktaran F. Katz, <span class="char-style-override-2">Ancient, s.</span>335.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-389-backlink" id="footnote-225-389">389</a>	Aktaran, J Hemmings, <span class="char-style-override-2">Peru, </span>s.178.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-390-backlink" id="footnote-225-390">390</a>	Emirname, J Hemmings, <span class="char-style-override-2">Peru, </span>s.129’da aktarılıyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-391-backlink" id="footnote-225-391">391</a>	J Hemmings, <span class="char-style-override-2">Peru, </span>s. 365.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-392-backlink" id="footnote-225-392">392</a>	J Hemmings, <span class="char-style-override-2">Peru, </span>s. 113.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-393-backlink" id="footnote-225-393">393</a>	J Hemmings, <span class="char-style-override-2">Peru, </span>s. 376.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-394-backlink" id="footnote-225-394">394</a>	Aktaran, J Hemmings, <span class="char-style-override-2">Peru, </span>s. 347.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-395-backlink" id="footnote-225-395">395</a>	Fernando de Almellones, aktaran, J Hemmings, <span class="char-style-override-2">Peru, </span>s. 348.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-396-backlink" id="footnote-225-396">396</a>	Ayrıntılar J Hemmings, <span class="char-style-override-2">Peru, </span>s. 407’de.</p>
					</div>
				</div>
			</div>
		</div>
</body>
</html>