<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-46.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-46.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">7. Bölüm</p>
				<p class="resimara"><img alt="6.png" class="image" height="10" src="../Images/6_fmt34.jpeg" width="200"/></p>
				<p class="arabaslik-orta" id="toc_marker-7-8">1848</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt34.jpeg" width="46"/></span></p>
				<p class="alinti1 para-style-override-17" xml:lang="en-GB">Bütün öğleden sonrayı Paris’i dolaşarak geçirdim ve özellikle iki şey dikkatimi çekti: Birincisi, son devrimin eşsiz ve kendine has halkçı niteliği ve bunun halk denilen şeye – yani elleriyle çalışan sınıflara, bütün öteki sınıflar üzerinde vermiş olduğu mutlak güç. İkincisi, zaferin ilk dakikasından itibaren, bir anda iktidarın tek kılavuzu olan alçakgönüllü insanların ne kadar az nefret sergilemiş oldukları…<span class="dipp" style="font-size:0.86em;"><a class="footnote-link" href="#footnote-225-721" id="footnote-225-721-backlink">721</a></span></p>
				<p class="alinti1 para-style-override-19" xml:lang="en-GB">Paris’te tüm gün boyunca otoritenin eski ajanlarından birisini, ne bir asker, ne bir jandarma ne de bir polis gördüm; Ulusal Muhafızlar bile ortadan kaybolmuştu. Yalnızca halk silahlıydı, kamu binalarını koruyorlar, nöbet tutuyorlar, emir ve ceza veriyorlardı; bu koca şehrin bütününü hiçbir şeye sahip olmayanların elinde görmek, olağanüstü ve korkunç bir şeydi.<span class="dipp" style="font-size:0.86em;"><a class="footnote-link" href="#footnote-225-722" id="footnote-225-722-backlink">722</a></span> </p>
				<p class="paragraf-1">Bunlar tarihçi Alexis de Tocqueville’in 25 Şubat 1848 hakkında yazdığı sözcükler. Fransa kralı Louis Philippe, tahttan henüz feragat etmiş ve ülkeden kaçmıştı. Cumhuriyetçi öğrenciler ve orta sınıfın bir kısmının katıldığı protesto yürüyüşü, dışişleri bakanlığının önünde polisle çatışmış ve yarım yüzyıl öncesinin <span class="char-style-override-2">sans-culottes</span> ajitasyonunun merkezi olan Paris’in daha yoksul doğu kesiminde kendiliğinden bir ayaklanmayı ateşlemişti. ‘<span class="char-style-override-2">Vive la reforme</span>’ (yaşasın reform) diye haykıran kalabalıklar askeri birliklerin safları arasından geçtiler ve saraylara ve meclis binalarına doluştular. Muhalefet, Lamartine başkanlığında bir hükümet kurdu. Kitlelerin desteğini elde edebilmek için sosyalist bir reformcu olan Louis Blanc’ı ve dünya tarihinde ilk kez elleriyle çalışan bir işçiyi, Albert’i hükümete aldılar. </p>
				<p class="paragraf-1">Fransa’daki devrim, Avrupa’daki her tahtın altına konmuş bir bomba idi. Bir önceki Aralık ayında İsviçre’de kısa süren bir iç savaş ve Ocak ayında Sicilya’da bir ayaklanma olmuştu bile. Şimdi bunları, Viyana’da, Milan’da, Venedik’te, Prag’da, Berlin’de ve hemen hemen her Alman prensliğinin eyalet başkentinde ve sanayi şehirlerinde başarılı ayaklanmalar izliyordu. Her şehirde liberal orta sınıfın başlattığı protestolar, ordu ve polisin saldırılarını yenilgiye uğratan ve sarayları ve hükümet binalarını ele geçiren büyük kalabalıkların oluşmasıyla sonuçlanıyordu. Metternich gibi, 1814 ve 1815 karşı-devriminin mimarı gerici politikacılar şimdi canlarını kurtarmak için kaçıyorlardı. Hükümdarlar ve aristokratlar kaldılar; ama koltuklarını liberal bir anayasaya uyma sözü vererek korudular. Mutlakiyetçilik hemen hemen her yerde ölmüş görünüyordu. Erkeklere genel oy hakkı, basın özgürlüğü, jüri önünde yargılanma hakkı ve aristokratik ayrıcalıklarla feodal ödentilere son verilmesi gibi radikal demokratik talepler gerçekleşmiş görünüyordu. </p>
				<p class="paragraf-1">Ama öyle olmadı. Yaz ayları geldiğinde monarklar ve aristokratlar güvenlerini yeniden kazanıyorlardı. Demokratik hareketler önünde eğilmektense bunlara saldırmaya başladılar ve güz sonlarında, Berlin, Viyana ve Milan gibi kilit noktalarda hareketi ezmeyi başardılar. 1849 yazına gelindiğinde karşı-devrim bütün kıtada bir kez daha zafer kazanmıştı. </p>
				<p class="paragraf-1">Şubat ve Mart devrimleri, ayaklanan küçük esnaf, zanaatkâr ve işçi kitlelerinin, monarşist ve aristokratlar komutasındaki orduları ve polis gücünü yenmesi sayesinde başarılı olmuştu. Ama onlar tarafından kurulan hükümetler ve parlamentolar esas itibariyle mülk sahibi orta sınıflardan oluşmuştu. Böylece (Almanca konuşan Avusturya’yı da kapsayacak şekilde) Almanya’nın bütünü için seçilen ve Mayıs ayında Frankfurt’ta toplanan parlamento, (başta yönetici ve hukukçu memurlar gelmek üzere) en az 436 devlet memuru, 100 işadamı ve toprak sahibi, 100 avukat ve 50 din adamından oluşuyordu.<span class="dipp"><a class="footnote-link" href="#footnote-225-723" id="footnote-225-723-backlink">723</a></span> Bu tür insanlar, eski otoritelere karşı devrimci eylem yaparak hayatlarını, hatta kariyerlerini tehlikeye atmaya hazır değillerdi. Dahası, kendilerini iktidara getiren kitleleri, eski yönetici sınıflar kadar korkutucu, ‘düzensiz ayak takımı’ olarak görüyorlardı. </p>
				<p class="paragraf-1">İngiliz Devrimi’nde ‘Presbyterian’leri, Amerikan Devrimi’nde New York ve Pennslyvania’nın ‘ılımlılar’ını ve Fransız Devrimi’nde Jirondenleri etkileyen aynı korkuydu bu. Ama çok daha büyük ölçekteydi. Kendi iradesini diğerlerine kabul ettirebilecek, ‘<span class="char-style-override-2">Bağımsızlar’</span> ya da Jakobenlerle karşılaştırılabilecek herhangi devrimci bir orta sınıf gücü yoktu.</p>
				<p class="paragraf-1">Avrupa’nın her tarafında büyüyen sanayi adaları, kapitalist sınıfın 1848’de, Fransız Devrimi zamanından daha güçlü olduğunu gösteriyordu. Bunun yanı sıra İngiltere’nin ekonomisini ve Fransa’da da Fransız Devrimi’nin kurduğu birleşik ulusal devleti model olarak gören, artan sayıda bir entelektüel, profesör, öğretmen ve memur sınıfı vardı. Macaristan ve Polonya’da bile soyluluğun kimi kesimleri, Avusturya ve Rusya’dan ulusal bağımsızlığı kazanmak için ajitasyon yapıyordu. </p>
				<p class="paragraf-1">Ancak orta sınıfın anayasa eğilimli ya da hatta cumhuriyetçi öteki kesiminin büyümesi, işçi sınıfının da büyümesiydi. Üretimin çoğu belki hâlâ zanaatkârların birkaç kalfa istihdam ettikleri küçük atölyelerde ya da tüccara ‘fason’ çalışan dokumacı ve iplikçi evlerinde yapılıyordu. Ne olursa olsun koşullar artan oranda kapitalist pazarın birleştirici ve zayıflatıcı etkisine tabi idi. Paris’te örneğin:</p>
				<p class="alinti1" xml:lang="en-GB">Zanaatkâr manifaktürünün önemli kısımlarında, üretimin etkili kontrolü, satışları düzenleyen ve kredileri denetleyen tüccarın eline geçiyordu. Bu işlerde çalışan işçiler ve hatta onları istihdam eden usta zanaatkârlar, fabrika işçileri gibi, hayatlarına yön veren dış etkilerin giderek daha fazla farkına varıyor ve hepsi, ne olursa olsun, bunları daha etkin bir hale getirmenin yollarını arıyordu. Bu güçler genellikle ‘kapitalizm’le ya da ‘malî feodalizm’le özdeşleştiriliyordu.<span class="dipp" style="font-size:0.86em;"><a class="footnote-link" href="#footnote-225-724" id="footnote-225-724-backlink">724</a></span> </p>
				<p class="paragraf-1">Berlin, Viyana ve Rhineland’ın sanayi kasabalarında, az ya da çok benzer koşullar mevcuttu. </p>
				<p class="paragraf-1">1845’ten sonra hasattaki düşüşlerin yarattığı artan öfke, piyasa ekonomisinin iniş çıkışlarının, batıda –rantları ödeyebilmek için tahılın ihraç edilmesi nedeniyle bir milyon kişinin açlıktan öldüğü– İrlanda’dan, doğuda Prusya’ya kadar, yarattığı ekonomik krizle etkileşim halindeydi. Açlık, yükselen fiyatlar ve ileri düzeyde işsizlik, 1848 Şubat ve Mart’ında devrime dönüşecek hoşnutsuzluğu alevlendiriyordu. Zanaatkârlar ve işçiler, orta sınıf anayasacılar ve cumhuriyetçilerce düzenlenen sokak protestolarına katılıyor ve bunların niteliğini dönüştürüyorlardı. Kara Ormanlar gibi yörelerdeki köylüler, feodal ödentilere ve aristokratik toprak sahiplerine karşı, 1525 Köylü Savaşı’ndan bu yana yapmadıkları bir şeyi yaparak, ayaklandılar. </p>
				<p class="paragraf-1">Hoşnutsuzluğun boyutu, küçük ya da büyük, her kapitaliste ensesinden kuyruk sokumuna kadar bir ürperti yaşattı. Zira işçiler ve köylüler yalnızca demokratik anayasalar ya da feodal ayrıcalıklarla ilgilenmiyorlardı. Onlar kapitalist kârları ve kapitalist mülkiyeti tehdit eden yaşama koşulları talep ediyorlardı. Mülk sahibi liberaller, geleneksel hasımları mülk sahibi aristokratlar ve monarşistlerle, buna karşı koymak için birleşeceklerdi. </p>
				<p class="paragraf-1">Bunun işareti daha Mart çatışmalarının kanı kurumadan Almanya ve Avusturya’da görüldü. Yeni hükümetler Ulusal Muhafızlar’a üye olma hakkını orta sınıfla sınırlandırdılar, eski orduların subay kadrolarına dokunmadılar, eski monarşist devlet bürokrasileriyle uzlaştılar ve köylülere feodal ödentiler konusundaki mücadelelerini durdurmalarını emrettiler. Berlin’deki Prusya parlamentosu, zamanını Prusya kralı ile bir anayasa anlaşması yapmakla harcadı ve Frankfurt’taki Tüm-Almanya Parlamentosu, kendi iç tüzüğünü tartışmaktan fazla bir şey yapmadı. Her iki parlamento da insanların devrimci beklentilerini odaklamaya ya da yeniden bir araya gelmeye ve birliklerini silahlandırmaya başlayan aristokratik gericiliği durdurmaya yönelik hiçbir şey yapmadı.</p>
				<p class="arabaslik-sol"><span class="char-style-override-3">Haziran Çatışmaları</span></p>
				<p class="paragraf-1">Bununla birlikte olayların belirleyici dönüm noktası Paris’te meydana geldi.</p>
				<p class="paragraf-1">Şubat’ta eski düzeni devirmekte belirleyici bir rol oynamış olan işçiler ve zanaatkârların, hükümetin liberal-demokratik programının ötesine geçen kendi ekonomik ve toplumsal şikâyetleri de vardı. Özellikle yaşanabilir bir ücretle iş istiyorlardı.</p>
				<p class="paragraf-1">Şekilsiz bir kitle değillerdi. 1830’dan sonraki yıllarda (Louis Blanc gibi kişilerin yönetimindeki) kulüpler ve (August Blanqui gibi kişilerin yönetimindeki) toplumsal talepleri Jakoben isyancılığı ile birleştiren gizli dernekler taraftar kazanmıştı. Bunların düşünceleri atölyelerde ve kafelerde tartışılıyordu. ‘Güvensizliği ve yoksulluğu sona erdirmenin bir yolu olarak temsili hükümeti zorunlu gören cumhuriyetçi ve sosyalist gazeteler, 1840’ların başındaki refah yılları hızla yerini yoğun bir krize terk ederken, giderek çekici gelmeye başlamıştı’.<span class="dipp"><a class="footnote-link" href="#footnote-225-725" id="footnote-225-725-backlink">725</a></span> </p>
				<p class="paragraf-1">24-25 Eylül’de silahlı kalabalıkların ortasında kurulan hükümet, ileri sürülen talepleri reddedecek durumda değildi. ‘Halkın baskısı altında ve onların gözleri önünde’, sürekli ‘gösteriler, temsilci göndermeler ve tezahüratlar’ altında toplandı.<span class="dipp"><a class="footnote-link" href="#footnote-225-726" id="footnote-225-726-backlink">726</a></span> Böylelikle, çalışma gününde bir buçuk saatlik bir indirim kararlaştırdı ve tüm yurttaşlara iş sözü verdi. İşsizlere iş sağlamak için ‘ulusal atölyeler’ kurdu ve çalışma bakanı Louis Blanc’ın, Lüksemburg Sarayı’nda kurduğu ‘çalışma komisyonu –işverenlerin, işçilerin temsilcileriyle, her okuldan iktisatçının katıldığı– 660 ile 800 arasındaki üyesiyle gerçek anlamda bir parlamento’ oldu.<span class="dipp"><a class="footnote-link" href="#footnote-225-727" id="footnote-225-727-backlink">727</a></span></p>
				<p class="paragraf-1">Başlangıçta varlıklı sınıflar buna itiraza cesaret edemediler. 24-25 Şubat’ın ilk şoku geçtikten sonra hava değişti. Finansçılar, tüccar ve sanayiciler, orta sınıfın düşüncelerini ‘toplumsal cumhuriyet’e karşı çevirmeye başladılar. Derinleşen ekonomik krizin nedeni olarak işçilere verilen tavizleri ve aslında İngiliz çalışma evlerinden daha iyi olmayan ulusal atölyeleri suçladılar. </p>
				<p class="paragraf-1">Hükümetteki burjuva cumhuriyetçiler aynı fikirdeydi. Eski rejimin borçlarını kabul ederek ve bütçeyi dengelemek için köylülüğe vergi koyarak finansçıları yatıştırmaya koştular. Ulusal Muhafızlar’ın orta sınıfın egemenliği altında olmasını garanti ettiler ve binlerce genç işsizi, kendi denetimleri altında bir silahlı güç, <span class="char-style-override-2">Gardes mobiles </span>(Seyyar Muhafızlar) içinde istihdam ettiler. Ayrıca Nisan sonunda Kurucu Meclis için seçim ilan ettiler. Bu, Parisli zanaatkârlar ve işçilere mesajlarını başkentin dışına taşıma fırsatı tanımadı ve köylülük içindeki seçim kampanyasının, ‘kızıl’ Paris için konan yeni vergileri suçlayan toprak sahipleri, avukatlar ve papazların hâkimiyetinde geçmesini garanti altına aldı. Yeni meclis, rakip kraliyet hanedanlarının kendilerini güçlükle gizleyebilen destekçilerinin egemenliğine girdi<span class="dipp"><a class="footnote-link" href="#footnote-225-728" id="footnote-225-728-backlink">728</a></span> ve derhal iki sosyalist bakanı görevden aldı.</p>
				<p class="paragraf-1">Daha sonra 21 Haziran’da hükümet, ulusal atölyelerin kapandığını duyurdu ve de işsizlere ya orduya katılmak ya da taşraya dağıtılmak seçeneklerini sundu. </p>
				<p class="paragraf-1">İşçi ve zanaatkârların Şubat’ta elde etmiş oldukları her kazanç ellerinden alınmıştı. Onlar da yeniden silaha sarılmaktan başka seçenek göremediler. Ertesi gün Paris’in doğusunda barikatlar kurdular ve merkezi zorlamak için ellerinden geleni yaptılar. Cumhuriyetçi hükümet General Cavaignac’ın komutası altındaki bütün silahlı güçlerin –30.000 asker, 60.000 ile 80.000 arasında üyesi bulunan Ulusal Muhafızlar ve sayıları 25.000 kişiye kadar varan <span class="char-style-override-2">Gardes mobiles</span><span class="dipp"><a class="footnote-link" href="#footnote-225-729" id="footnote-225-729-backlink">729</a></span>– tüm hunharlığı ile üzerlerine yürüdü. Dört gün süreyle şehirde, daha iyi durumdaki batı bölgelerinin, daha yoksul doğu mahallelerine karşı kışkırtıldığı bir iç savaş cereyan etti. </p>
				<p class="paragraf-1">Bir tarafta ‘cumhuriyetçi hükümet’i destekleyen, her iki hanedana bağlı monarşistler, toprak sahipleri, tüccar, bankerler, avukatlar ve de orta sınıf cumhuriyetçi öğrenciler vardı.<span class="dipp"><a class="footnote-link" href="#footnote-225-730" id="footnote-225-730-backlink">730</a></span></p>
				<p class="paragraf-1">Diğer tarafta ise, ‘esas itibariyle şehrin küçük-çaplı zanaatlarından inşaat, metal, giyim, ayakkabı ve mobilyacılığın yanı sıra, demiryolu mühendislik atölyeleri gibi modern sanayi kurumlarından çok sayıda vasıfsız işçi ve az olmayan sayıda küçük işadamından oluşan’ 40.000 kadar isyancı yer alıyordu.<span class="dipp"><a class="footnote-link" href="#footnote-225-731" id="footnote-225-731-backlink">731</a></span> Her direniş merkezi belirli bir mesleğin egemenliği altındaydı: arabacılar bir yerde, dok işçileri bir başka yerde, doğramacı ve mobilyacılar bir üçüncü yerde. Friedrich Engels’in işaret etmiş olduğu gibi savaşanlar yalnızca erkekler değildi. Rue de Clery’deki barikatta, yedi savunucu arasında ‘iki güzel, genç <span class="char-style-override-2">grisette</span>’ (Parisli yoksul kadın) yer alıyordu ki, bir tanesi kızıl bayrak elinde Ulusal Muhafızlar’a karşı ilerlerken vurulmuştu.<span class="dipp"><a class="footnote-link" href="#footnote-225-732" id="footnote-225-732-backlink">732</a></span></p>
				<p class="paragraf-1">Ayaklanma en kanlı şekilde bastırıldı. Bir Ulusal Muhafız subayı, ressam Meissonier bildiriyordu:</p>
				<p class="alinti1" xml:lang="en-GB">Rue de la Martellerie’deki barikatlar ele geçirildiğinde, böyle bir savaşın korkunçluğunu idrak ettim. Vurulan, pencerelerden fırlatılan savunmacıları, yerlere saçılmış cesetleri, kırmızı kana bulanmış toprağı gördüm.<span class="dipp" style="font-size:0.86em;"><a class="footnote-link" href="#footnote-225-733" id="footnote-225-733-backlink">733</a></span></p>
				<p class="paragraf-1">Ölü sayısı bilinmiyor ama 12.000 kişi tutuklanmış ve binlercesi Fransız Guyanası’na sürülmüştü. </p>
				<p class="arabaslik-sol"><span class="char-style-override-3">Eski Düzenin Geri Gelişi</span></p>
				<p class="paragraf-1">Parisli işçilerin yenilgisi, her yerde devrim karşıtlarını yüreklendirdi. Alman <span class="char-style-override-2">Junker</span> (soylu) Bismarck, Prusya Ulusal Meclisi’ne, ‘bunun bütün Avrupa’daki en mutlu olaylardan birisi’ olduğunu söylüyordu.<span class="dipp"><a class="footnote-link" href="#footnote-225-734" id="footnote-225-734-backlink">734</a></span> Alman krallık ve prensliklerinde otoriteler, sol kanat ve cumhuriyetçi kulüpleri kapatmaya, gazeteleri kovuşturmaya ve ajitatörleri tutuklamaya başladılar. İtalya’da Avusturyalılar, Napoli Krallığı askeri yönetim kurarken, Piyemonte ordusunu yenilgiye uğrattılar ve Milano’nun kontrolünü yeniden ele geçirdiler. Avusturyalı general Windischgraetz; Çek orta sınıfı, öğrenciler ve işçilerle beş gün süren bir çatışmadan sonra Prag’da sıkıyönetim ilan etti. Ekim sonunda halkın çetin direnişine karşın Viyana’yı işgal etti; arkasında 2.000 ölü bırakarak Macaristan’ın üzerine yürüdü. Bir hafta sonra Prusya kralı, Berlin’deki Kurucu Meclisi feshetti. Frankfurt parlamentosundaki ‘ılımlı’ çoğunluk bu açıkça karşı-devrimci önleme, kralı Mart ayında Almanya İmparatoru ilan etmeyi önererek karşılık verdi. Kral, ordusunu diğer devrimci hareketleri ezmek için Almanya’ya göndermeden önce bu öneriyi reddetti. 1848 baharının büyük umutları 1849 başında yerini umutsuzluğa terk etti. Ama devrim dalgası henüz ölmemişti. Demokratik dernekler ve işçi kulüplerinin hâlâ, muhafazakâr ve ‘ılımlı’ örgütlere göre çok daha fazla aktif üyesi vardı. Bahar ayları, Rhineland’ın kimi yerlerinde, Palatinate, Dresden, Baden ve Württemberg’de, bir önceki Mart’ta olduğu gibi yöneticilerin kaçtığı, başarılı kalkışmalara tanık oldu. Pek çok insan hâlâ, önderlik etmesi için Frankfurt parlamentosuna yüzünü dönmüştü; ama o bunu üstlenmeye hazır değildi. Güney’de kurulan (danışmanlarından birisinin de Friedrich Engels olduğu) devrimci ordu, savunmaya itilmiş, çarpışmada yenilmiş ve ilerleyen Prusya ordusu nedeniyle sınırı aşarak İsviçre’ye kaçmak zorunda kalmıştı. Kossuth’un önderliğindeki Macarlar, Avusturya imparatoru Rus çarından askeri yardım alınca sonunda ezildiler. Napoli kralı Mayıs’ta Sicilya’yı yeniden ele geçirdi ve Roma’yı kontrol altına almış ve papayı kovmuş olan devrimci milliyetçiler, Fransız cumhuriyeti silahlı güçlerinin üç ay süren kuşatmasından sonra, şehri terk etmek zorunda kaldılar. </p>
				<p class="paragraf-1">Tüm bu devrimci sürecin başlamış olduğu Fransa’da, işçileri yenilgiye uğratmış olan orta sınıf cumhuriyetçiler, monarşinin saldırısı karşısında kendilerini savunacak hiç kimsenin olmadığını gördüler. Bununla birlikte monarşistler, Bourbonların ve Louis Philippe’in vârisleri olarak kendi aralarında bölünmüşlerdi ve kimin kral olacağını empoze edebilecek güçten yoksundular. Bu boşluğu Napolyon’un yeğeni Louis Bonapart doldurdu. 1848’in sonlarında orta sınıf cumhuriyetçi lider Ledru Rollin’in 400.000 ve sol kanattan devrimci Raspail’in 40.000 oyuna karşılık 5.5 milyon oy alarak cumhurbaşkanlığını kazandı. 1851’de ilerdeki seçimi kaybedeceğinden korkarak bir darbe düzenledi. Ertesi yıl da kendisini imparator ilan etti. </p>
				<p class="paragraf-1">O yılın sonunda Karl Marx sonucu açıklıyordu:</p>
				<p class="alinti1" xml:lang="en-GB">Tüm Alman burjuvazisinin Mart’tan Aralık’a…tarihi …. Almanya’da sırf burjuva bir devrimin imkânsız olduğunu göstermiştir. Mümkün olan şey ya feodal ve monarşist bir karşı-devrimdir ya da <span class="char-style-override-2">cumhuriyetçi bir toplumsal devrim.</span><span class="dipp" style="font-size:0.86em;"><a class="footnote-link" href="#footnote-225-735" id="footnote-225-735-backlink">735</a></span></p>
				<p class="arabaslik-sol"><span class="char-style-override-3">Kaçamak Burjuvazi</span></p>
				<p class="paragraf-1">Bununla birlikte devrimler Avrupa’yı hiç de eskisi gibi bırakmadı. Almanya ve Avusturya’da – her ne kadar toprak sahibi <span class="char-style-override-2">Junker</span>leri tarım kapitalistlerine dönüştürmüş ve köylülük için çok az değiştirmiş olsa da, feodal ödemelerin ve serfliğin sonunu getirdi. Pek çok Alman devletinin hükümdarı, kendilerine hükümetleri atama yetkisi veren anayasalara razı oldular; ama paralı sınıfların ve hatta sulandırılmış bir şekilde de olsa işçi ve köylülerin parlamenter temsiline olanak verdiler. Bu, burjuvaziye devlet üzerinde doğrudan kontrol hakkı vermeyen, monarşiler altında bir ilerleme olsa da, kapitalist ilerleme için zemin hazırlanmıştı. </p>
				<p class="paragraf-1">Almanya kendi sanayi devrimini geçirmeye başladı. Sanayi yıllık yüzde 4,8; demiryolları yüzde 14 oranında büyüdü. 1850’den sonraki 30 yıllık yatırım, 30 yıl öncesinin dört katıydı. Prusya’da 25 yılda kömür üretimi dört kat, ham demir üretimi 14 kat, çelik üretimi 54 kat attı. Buhar gücüyle çalışan makinelerin sayısı yüzde 1800 arttı. 1836 yılında yalnızca 60 işçi çalıştıran Alfred Krupp, 1873 yılına gelindiğinde 16.000 işçi çalıştırıyordu. Almanya’nın sanayileşmesi Britanya’dan 60 yıl sonra yükselişe geçmişti, ama kısa sürede onu yakalıyordu.<span class="dipp"><a class="footnote-link" href="#footnote-225-736" id="footnote-225-736-backlink">736</a></span> Ruhr’daki maden ocakları Galler’in güneyindekilerden daha büyük ve daha yaygındı; Alman kimya endüstrisi, Britanya’dan çok önce sentetik boya geliştirmişti. </p>
				<p class="paragraf-1">Bu yıllar ayrıca, Fransa’da ve daha az bir hızla da olsa Avusturya-Macaristan İmparatorluğu’nda, büyük ölçekli sanayilerin hızla gelişmesine tanık oldu. Burjuvazi 1860’lardan geri dönüp baktığında, 1848’de siyasi mücadeleyi kaybetmiş olabileceğini düşünebilirdi; ama ekonomik savaşı kazanmıştı. Fransa’da Louis Bonapart’a çok güvendiler. Almanya’da Bismarck, Prusya monarşisi içinde diktatörlüğe yakın yetkiler kullanarak, Danimarka, Avusturya ve Fransa’ya karşı batı Avrupa’nın en güçlü devleti olarak birleşik yeni bir Alman İmparatorluğu kurmak için savaşırken coşku duydular. </p>
				<p class="paragraf-1">İtalyan ve Macar burjuvazisi de 1848-49 ulusal hareketlerinin yenilgisini telafi etti. Başlangıçta Avusturya tacı Prag, Krakov ve Zagrep üzerinde olduğu gibi, Milano, Venedik ve Budapeşte üzerinde hükümranlığını sürdürdü. Ancak ulusal hareketler yok edilmiş olmaktan çok uzaktı. İtalyan orta sınıfının kimi kesimlerinde, her ne kadar köylülük ve kentsel yoksulların çok azı (İtalyan dili haline gelecek Tuscan diyalektini konuşanların oranı yalnızca yüzde 4 kadardı) bu duyguları paylaşsa da, ulusal birlik konusunda bir heyecan ve Napoli kralına ve Lombardiya’nın Avusturyalı yöneticilerine karşı muazzam bir öfke vardı. 1850’lerin sonunda, Piyemonte kralının başbakanı olan Cavour bu duygulardan yararlanmak istedi. Bir yandan radikal milliyetçi Mazzini ve cumhuriyetçi devrimci Garibaldi ile; diğer yandan Britanya ve Fransa hükümetleriyle pazarlıklar yaptı. Garibaldi 1000 devrimci ‘kırmızı gömlekli’ ile, adayı Napoli kralına karşı ayaklandırmak üzere Sicilya’ya çıktı ve kuzeye doğru ilerledi.<span class="dipp"><a class="footnote-link" href="#footnote-225-737" id="footnote-225-737-backlink">737</a></span> Piyemonte kralı güneye bir ordu gönderdi ve bunlar birlikte Napoli’nin kralcı ordusunu ağır yenilgiye uğrattılar. Bu arada Fransız kuvvetleri Avusturya’nın Lombardiya’dan çekilmesini sağladı. Daha sonra Cavour ve Piyemonte kralı, Garibaldi’nin birliklerini silahsızlandırarak, kendisini sürgüne gitmeye zorlayarak ve ‘eğer bir şeyler aynı kalacaksa, bir şeyler değişmelidir’in farkına varan İtalya’nın güneyindeki aristokrasinin gönülsüz de olsa desteğini sağlayarak manevralarını tamamladılar.<span class="dipp"><a class="footnote-link" href="#footnote-225-738" id="footnote-225-738-backlink">738</a></span> Piyemonte kralları, her ne kadar (siyasi) birliğini sağlayan ülke, giderek modernleşen kapitalist kuzey ile büyük toprak sahiplerinin köylülere yarı-feodal muamele etmeyi sürdürdüğü ve mafya haydutluğunun geliştiği yoksul güney şeklinde ayrışmış olsa da, bütün İtalya’nın kralları oldular.</p>
				<p class="paragraf-1">Macaristan aynı şekilde, aşağıdaki isyancı güçleri, tepede düzenlenen manevralarla birleştirerek bağımsız bir ulus oldu. 1860’larda Avusturya monarşisi, Fransa ve Prusya ile olan mücadelelerinden sonra kendini yeniden örgütledi. Birbirine paralel iki yönetim sistemi kurdu. Birincisi, ana dili Almanca olan hükümet tarafından –kısmen Viyana’daki parlamentoya karşı sorumlu olarak– Avusturya, Çek toprakları, Krakov civarındaki Polonya bölgesi ve Slavca konuşan Slovenya’yı yönetiyordu. İkincisi, Budapeşte’deki ana dili Macarca olan hükümetti ve Macaristan, Slovakya, kısmen Romence konuşan Transilvanya, Sırpça-Hırvatça konuşan Hırvatistan ve (Türkiye ile olan çatışmadan sonra) Bosna’yı yönetiyordu. Bu düzenleme, iktidarını bir yarım yüzyıl kadar istikrara kavuşturmasına olanak verdi. </p>
				<p class="paragraf-1">Bununla birlikte, Avrupa’daki eski ulusal hareketler tümüyle tatmin olmamış halde kaldı. İrlanda’da 1840’ların sonlarında, Fransız Devrimi sırasında doğmuş ve 1798’de ezilmiş milliyetçiliğin rönesansı görülmüştü. O yılların Büyük Kıtlığı, İrlanda ekonomisini, Britanya egemen sınıfının güdümüne sokarak yapılan kötülüğün korkunç insanî maliyetini gözler önüne sermişti. Bir milyon insan öldü ve bir milyon insan da göç etmeye zorlandı; nüfus yarıya indi. Bütün hayatı boyunca ‘Birleşik Krallık’ içinde İrlanda Katolik hakları için mücadele eden, orta sınıf radikallerinin yeni kuşağı nüfuzlu anayasacı politikacı Daniel O’Connell bile, daha da ileri gidip cumhuriyet için savaşmak gereğini görürken, bağımsızlık meselesini ileri sürmek zorunda kalmıştı. 1848’deki ayaklanma girişimleri şiddetle bastırıldı. Ama o andan itibaren ‘İrlanda sorunu’ Britanya siyasi hayatının merkezine yerleşti. </p>
				<p class="paragraf-1">Avrupa’nın bir ucunda İrlanda sorununu çözmedeki başarısızlık, Avrupa’nın öteki ucunda devam eden Polonya’nın milliyetçilik mücadelesine benziyordu. Polonya soyluları, Polonya krallığının 1790’larda Rusya, Prusya ve Avusturya arasında bölünmesine hiçbir zaman razı olmamıştı ve 1830’larda ve bir kez daha 1860’larda Rusya’ya karşı ayaklanmalara öncülük ettiler. Polonya soyluları, yalnızca Leh değil fakat Belarus, Ukrayna ve Yahudi alt sınıflarına da egemen olan feodal büyük toprak sahipleriydi. Bununla birlikte Rus çarına karşı olan savaşları onları, 1814 ve ardından 1848’den sonra Avrupa’ya empoze edilen tüm karşı-devrimci yapıyla çatışmaya ve Avrupa’nın her yerindeki devrimciler ve demokratlarla ortak bir amaca sahip olmaya yönlendirdi. Britanyalı <span class="char-style-override-2">Çartist</span>ler, Fransız cumhuriyetçiler ve Alman komünistleri için, Polonya’nın mücadelesi, onların kendi mücadeleleriydi ve sürgün edilmiş Polonya soylu ailelerini İtalya’da, güney Almanya’da, Macaristan’da ve Paris’te mücadele verirken görmek mümkündü.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-721-backlink" id="footnote-225-721">721</a>	İngilizce çevirilerin pek çoğu burada ‘man/adam’ sözcüğünü ve ‘he’ zamirini kullanıyor. Ama aslında Marx  Almanca sözcük ‘Menschen’ (insanlar) kullanıyor ‘mann’ (adam) sözcüğünü değil.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-722-backlink" id="footnote-225-722">722</a>	Aktaran R Price (drl.), <span class="char-style-override-2">Documents on the French Revolution of 1848 </span>(Londra, 1996), s. 46-47.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-723-backlink" id="footnote-225-723">723</a>	D Blackbourn, <span class="char-style-override-2">The Fontana History of Germany, 1780-1918 </span>(Londra, 1997), s. 147.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-724-backlink" id="footnote-225-724">724</a>	R Price (drl.), <span class="char-style-override-2">Documents, </span>s. 9. Almanya Rhineland’ı için bakınız J Sperber, <span class="char-style-override-2">Rhineland Radicals</span> (New Jersey,1993), s. 54-59.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-725-backlink" id="footnote-225-725">725</a>	R Price (drl.), <span class="char-style-override-2">Documents,</span> s.11.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-726-backlink" id="footnote-225-726">726</a>	C Pouthas, ‘The Revolutios of 1848’, <span class="char-style-override-2">Cambridge New Modern History</span> Cilt x içinde s. 393.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-727-backlink" id="footnote-225-727">727</a>	C Pouthas, ‘The Revolutios of 1848’, s. 394.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-728-backlink" id="footnote-225-728">728</a>	R Price (drl.), <span class="char-style-override-2">Documents,</span> s. 17.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-729-backlink" id="footnote-225-729">729</a>	Bu sayıları,  o sırada, 2 Temmuz 1848’de <span class="char-style-override-2">Neue Rheinische Zeitung</span>’da yazan Friedrich Engels veriyor, çevirisi K Marx, F Engels, <span class="char-style-override-2">Collected Works, </span>cilt 7 (Londra, 1977) içinde s. 161.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-730-backlink" id="footnote-225-730">730</a>	Flaubert’ın romanı <span class="char-style-override-2">Gönül ki Yetişmekte</span>, bunların tavırlarının sempatik öyküsü kadar devrimci kulüplerin toplantılarının karikatürünü içerir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-731-backlink" id="footnote-225-731">731</a>	R Price (drl.), <span class="char-style-override-2">Documents.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-732-backlink" id="footnote-225-732">732</a>	F Engels, <span class="char-style-override-2">Neue Rheinische Zeitung, </span>27 Haziran 1848, çevirisi K Marx, F Engels, <span class="char-style-override-2">Collected Works, </span>cilt 7 içinde, s. 131.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-733-backlink" id="footnote-225-733">733</a>	Aktaran, R Price (drl.), <span class="char-style-override-2">Documents, </span>s. 20.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-734-backlink" id="footnote-225-734">734</a>	F Mehring, <span class="char-style-override-2">Absolutism and Rovolution in Germany, 1525-1848</span> (Londra, 1975), s. 214.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-735-backlink" id="footnote-225-735">735</a>	<span class="char-style-override-2">Neue Rheinische Zeitung, </span>31 Aralık 1848, çevirisi <span class="char-style-override-2">Collected Works, </span>cilt 7 içinde.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-736-backlink" id="footnote-225-736">736</a>	Buradaki bütün sayılar D Blackbourn, <span class="char-style-override-2">Fontana History of Germany,</span> s. 180. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-737-backlink" id="footnote-225-737">737</a>	<span class="char-style-override-2">Leopar </span>filminde anlatılan bu  isyandır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-738-backlink" id="footnote-225-738">738</a>	<span class="char-style-override-2">Leopar </span>filminde prensin kullandığı sözcükler.</p>
					</div>
				</div>
			</div>
		</div>
</body>
</html>