<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-34.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-34.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">3. Bölüm</p>
				<p class="resimara"><img alt="6.png" class="image" height="10" src="../Images/6_fmt24.jpeg" width="200"/></p>
				<p class="arabaslik-orta" id="toc_marker-6-4">AYDINLANMA</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt24.jpeg" width="46"/></span></p>
				<p class="paragraf-1">Sınıflı toplumun ortaya çıkmasından sonra, kabul edilmiş düşüncelere karşı en radikal entelektüel meydan okuyuş, Hollanda ve İngiliz devrimlerinin sonrasında gerçekleşti. Avrupa’nın başka yerlerinde orta ve hatta üst sınıfların entelektüel olarak daha uyanık kesimleri, toplumlarının kusurlu olduğunu düşünmeye başladılar ve düşünceleri değiştirerek bu durumu değiştirmeye çalıştılar. Bu, önyargı ve hurafeye, Rönesans ve Reformasyon’da olduğundan çok daha kalıcı etkileri olan bir saldırı oldu. Sonuç, Aydınlanma olarak bilinen bir düşünce akımıydı.</p>
				<p class="paragraf-1">Bu her şeyi içine alan kategori, bir dizi düşünür ve yazarı, doğa bilimciyi, filozofu, hicivciyi, iktisatçıyı, tarihçiyi, denemeciyi, romancıyı, siyaset teorisyenini ve hatta Mozart gibi müzisyenleri içeriyordu. Hepsi aynı türden düşünceleri paylaşmıyorlardı. Belli başlı konularda kimilerinin tabana tabana zıt görüşleri vardı.<span class="dipp"><a class="footnote-link" href="#footnote-225-582" id="footnote-225-582-backlink">582</a></span></p>
				<p class="paragraf-1">Paylaştıkları şey, ampirik bilgiye dayanan rasyonel anlayışın gücüydü. Bunun, mevcut mitoslara ve yerleşik inançlara meydan okumak anlamına gelse de, dünyaya uygulanması gerekirdi. Böyle bir yaklaşım, mevcut Avrupa toplumlarının ideolojisinin ve kurumlarının çoğuna meydan okumak anlamına geliyordu. </p>
				<p class="paragraf-1">Bir etki, Fransa’da Descartes, Hollanda’da Spinoza ve güneybatı Almanya’da Leibniz gibi filozofların etkisiydi. Bunlar, Newton’un fizik alanında temel yasalar geliştirme başarısına dayalı olarak 18. yüzyılda gelişen bir inanışla, aklın karşı konulamaz birkaç ilkesinden hareketle dünyanın tam olarak anlaşılabileceğine ikna olmuşlardı.<span class="dipp"><a class="footnote-link" href="#footnote-225-583" id="footnote-225-583-backlink">583</a></span> Bu ‘rasyonalist’ filozoflar, her durumda siyasi olarak radikal değillerdi. Leibniz’in evrenin önceden tasarlanmış bir uyuma göre hareket ettiğini ifade ettiği, Voltaire’in <span class="char-style-override-2">Candide</span>’de çok parlak bir şekilde karikatürize ettiği, ‘olanaklı dünyaların en iyisi içinde her şey en iyi içindir’ görüşü ünlüdür. Ancak bu rasyonalist yaklaşım başkalarının ellerinde neredeyse devrimci bir silah olabilirdi; zira, rasyonel ilk ilkelerden çıkarsanmayan her kurum ya da uygulamanın reddedilmesi gerektiğini ima ediyordu. </p>
				<p class="paragraf-1">Bir başka etki, John Locke’un İngiltere’de başlattığı oldukça farklı bir gelenekten gelen etkiydi. Locke, bilginin, rasyonalistlerin ‘doğuştan gelen düşünceler’inden değil fakat zaten var olan şeylerin ampirik gözleminden geldiğinde ısrar ediyordu. Locke da siyasal olarak Leibniz kadar muhafazakârdı. İngiliz beyefendisi toprak sahiplerinin ve tüccarının görüşlerini yansıtıyordu. Onların amaçları, bir kez İngiliz krallarının üst sınıftan oluşan bir parlamento ile yönetmeyi kabul etmesiyle gerçekleşmişti. Ama 18. yüzyıl ilerledikçe Fransa ve Almanya’da, İngiliz ampirist yaklaşımından giderek radikal sonuçlar çıkarılmaya başlanmıştı. Dolayısıyla Fransa’da Voltaire ve Montesquieu, Locke’un büyük hayranlarıydı ve onun yazılarından kıta Avrupa’sındaki ülkelerin İngiltere’nin çizgisini izleyerek ıslah edilebileceği sonucunu çıkarıyorlardı. İngiltere’deki muhafazakâr bir doktrin, Manş’ın ötesinde yıkıcı bir doktrin haline gelebiliyordu. </p>
				<p class="paragraf-1">Aydınlanma düşünürleri devrimci değillerdi. Onlar, üst sınıfları sponsorları olarak gören muhalif entelektüellerdi. Umutlarını toplumun yıkılmasına değil, düşünce savaşını kazanmak yoluyla onun ıslah edilmesine bağlamışlardı. Diderot Rus Çariçesi Büyük Katerina’yı ziyaret etmekte; Voltaire Prusya Kralı Büyük Frederick’le işbirliği yapmakta bir çelişki görmüyordu. Onların ortamı, d’Holbach’ın karısı tarafından haftada iki kez düzenlenen ‘salon’ toplantılarında, Diderot, Hume, Rousseau, gelecekteki Amerikan lideri Benjamin Franklin ve radikal kimyacı Joseph Priestley’in, Napoli Büyükelçisi Lord Shelbourne, gelecekteki Fransız krallık danışmanı Necker ve Brunswick prensinin bir araya geldikleri bir ortamdı.<span class="dipp"><a class="footnote-link" href="#footnote-225-584" id="footnote-225-584-backlink">584</a></span> Voltaire, ‘Eğitilmesi gerekenler işçiler değil ama iyi burjuvalar ve meslek adamlarıdır’ görüşünde ısrar ediyordu. Yeni düşüncenin ateşli propagandacısı Fransız ansiklopedicileri bile çabalarını, nüfusun büyük kısmının maddi olarak erişmesi mümkün olmayan kitaplar üzerinde (Diderot ve d’Alembert’in 17 ciltlik <span class="char-style-override-2">Encyclopédie</span>’sinin ilk baskıları yalnızca 4.000 adet satmıştı), ahbap aristokratların salonlarında ya da yarı dinsel gizli ritüelleri, üst ve orta sınıfların ‘Aydınlanmış’ elitini bir araya getiren Mason Dernekleri’nde yoğunlaştırmışlardı. </p>
				<p class="paragraf-1">Ayrıca Aydınlanma düşünürlerinin çoğunun, mevcut kurumları ve düşünceleri, en azından halkın önünde eleştirmeye hazır oluşlarının bir sınırı vardı. Dolayısıyla Voltaire, dinin hurafelerine ateş püskürebiliyor (<span class="char-style-override-2">écrasez l’infame’</span> – ‘alçaklığı ezin’ onun sloganıydı) ve kutsal kitaptaki mucize öykülerini yıkıcı bir eleştiriye tabi tutabiliyor, ama d’Holbach (müstear bir isimle) baştan sona ateist bir çalışmayı, <span class="char-style-override-2">Doğanın Sistemi</span>’ni, yayınlayınca bundan çok rahatsız oluyordu. ‘Bu kitap kralın ve tüm saraylıların gözünde felsefeyi murdar etmiştir’ diye yazıyordu.<span class="dipp"><a class="footnote-link" href="#footnote-225-585" id="footnote-225-585-backlink">585</a></span> İngiltere’de Gibbon, çığır açan bir tarih, Hristiyan Kilisesi’nin etkisine incitici bir saldırı olan, <span class="char-style-override-2">Roma İmparatorluğu’nun Gerileyişi ve Çöküşü</span>’nü yazabiliyordu. Ama bu kitlelerin imanını sarsmaya yönelik bir niyet taşımıyordu. İskoç David Hume, din üzerine kendi vahşice saldırılarını hayatta iken yayınlamadı. Voltaire, Rousseau’nun <span class="char-style-override-2">Toplum Sözleşmesi</span>’nde mevcut toplumsal kurumlara karşı olumsuz tutumuna itiraz ederken, Rousseau da Voltaire’in dine karşı olan ‘olumsuz tutumu’nu reddediyordu. </p>
				<p class="paragraf-1">Bununla birlikte radikal bir tavır takınma konusunda ne kadar isteksiz olurlarsa olsunlar, Aydınlanma düşünürleri, içinde yaşadıkları toplumların kimi temel dayanaklarına meydan okudular. Bunlar kolaylıkla ıslah edilmeye açık şeyler değildi ve güçlü çıkarlar, her türlü sorgulamayı derin bir ihanet olarak görüyordu. Sonuç olarak bu düşünürlerin pek çoğu acı çektiler. Voltaire, bir aristokratın eşkıyası tarafından dövüldü; Bastille’de kısa bir süre tutuklu kaldı ve uzun yıllar kendisini Paris’ten uzakta yaşamak zorunda hissetti. Diderot, Paris yakınlarındaki Vincennes kalesinde hapsedildi. Rousseau, hayatının geri kalan kısmını, Fransız otoritelerinin ulaşamayacakları yerde, İsviçre’de geçirdi ve Beaumarchais’nin oyunları (<span class="char-style-override-2">Figaro’nun Düğünü</span> adlı oyunu Mozart’ın operasına temel teşkil etti), bir hizmetçinin efendisinin niyetlerini önleyebileceğini ima ettiği için birkaç ülkede yasaklandı. </p>
				<p class="paragraf-1">Kilise yerleşik düşüncelere yönelik her türlü sorgulamaya özellikle düşmandı. Güney Avrupa’da Karşı-Reformasyon, 18. yüzyılın ikinci yarısına kadar her türlü muhalefeti hırçınlıkla ezdi. İspanya’da 1700 ile 1746 arasında 700 <span class="char-style-override-2">auto da fé </span>(sapkınların diri diri yakılması) olayı meydana geldi.<span class="dipp"><a class="footnote-link" href="#footnote-225-586" id="footnote-225-586-backlink">586</a></span> Fransa’da Protestanlar, kadırgalarda esarete mahkûm edilebiliyordu ve iki Protestan 1761’de Toulouse’da ve 1766’da Abbéville’de asılmadan önce işkence çarkında konuşturuldular.<span class="dipp"><a class="footnote-link" href="#footnote-225-587" id="footnote-225-587-backlink">587</a></span></p>
				<p class="paragraf-1">Düşünürler, her ne kadar tam cevaplar verme konusunda çekingen davranmış olsalar da, bu tür şeylere meydan okuyarak toplumun nasıl örgütlendiği konusunda temel sorular ortaya attılar. Voltaire’in <span class="char-style-override-2">Candide</span>’i, Avrupa’da hiçbir devletin halkın ihtiyaçlarını karşılayamadığını ima ediyordu. Rousseau, kitlelere çok fazla güveniyor görünmese de, <span class="char-style-override-2">Toplum Sözleşmesi</span>’ne, şu devrimci düşünceyle başlıyordu: ‘İnsan özgür doğmuştur; ama her yerde zincirler içindedir’. Filozoflar d’Holbach ve Helvetius, doğa ve toplumun, her türlü tanrı düşüncesini reddeden, baştan aşağı maddeci bir çözümlemesine kalkışmışlardı.<span class="dipp"><a class="footnote-link" href="#footnote-225-588" id="footnote-225-588-backlink">588</a></span> Doğa bilimci Buffon, hayvan türlerinin hemen hemen evrimci bir teorisini ortaya atmıştı (ve ‘ırklar’ arasındaki farklılıkları iklim koşullarına bağlayarak insan türünün tekliği konusunda ısrar etmişti).<span class="dipp"><a class="footnote-link" href="#footnote-225-589" id="footnote-225-589-backlink">589</a></span> İskoç Adam Ferguson ve Adam Smith insan toplumlarının, avcılık, hayvancılık ve tarım aşamalarından geçerek ilerlediğini görmüşler ve böylelikle toplumsal gelişmenin maddeci anlayışının temellerini atmışlardı. Aydınlanma entelektüelleri daha önce hiç kimsenin yapmadığı kadar insanı ve insanların kurumlarını anlamaya çalışmışlardı.</p>
				<p class="paragraf-1">Avrupa’nın her yerinde entelektüel tartışmaya egemen oldukları ve her yerde başka görüşlerin taraftarlarını savunmaya ittikleri için, düşüncelerinin ‘hegemonik’ olduğunda da doğruluk payı vardır. Kıta Avrupa’sının ekonomik açıdan durgun ‘eskimiş’ toplumları yerine, İngiltere’de gördükleri, ekonomik olarak başarılı, ‘modern’ bir toplum isteyen herkes, en tepedekiler bile, onlara kulak vermiştir.</p>
				<p class="paragraf-1">Çeşitli noktalarda, Avusturya, Rusya, Portekiz ve Polonya hükümetleri, Aydınlanma düşüncesiyle bağdaşan çeşitli reformları gerçekleştirmeye çalışmışlardır (ve kimi zaman tarihçiler tarafından ‘aydınlanmış despotlar’ olarak adlandırılmışlardır). 1759 ve 1765 yılları arasında Portekiz, Fransa, İspanya, Napoli ve Parma’nın yöneticileri Cizvitleri kovmuşlar ve Katolik hükümdarlardan gelen baskı karşısında papa bu tarikatı Avrupa’da yasaklamıştır.<span class="dipp"><a class="footnote-link" href="#footnote-225-590" id="footnote-225-590-backlink">590</a></span> Fransa’da, en önde gelen ‘fizyokrat’ Aydınlanma iktisatçısı Turgot, 1774’te XVI. Louis’nin [maliye] bakanı oldu. Ama bu örneklerin her birinde, yukardan reform eninde sonunda terk edildi. ‘Aydınlanmış’ hükümdarlar bile, varlıkları feodal sömürünün arta kalan biçimlerine bağlı olan egemen sınıflardan gelen direnç karşısında, bu reformları hayata geçirmede başarılı olamadılar.</p>
				<p class="paragraf-1">Diderot, <span class="char-style-override-2">Encyclopédie</span>’de, amacın ‘genel düşünme biçimini değiştirmek’ olduğunu yazdı.<span class="dipp"><a class="footnote-link" href="#footnote-225-591" id="footnote-225-591-backlink">591</a></span> Aydınlanma düşünürleri, yönetici sınıf entelektüelleri de dâhil, entelektüellerin düşüncelerine çok başarılı bir şekilde meydan okudular ve bu, iki yüzyıl önceki Reformasyon’un meydan okuyuşundan çok daha uzak erimli bir meydan okuyuştu. 1780’lere gelindiğinde Voltaire ve Rousseau’nun eserleri ‘muazzam bir kitle’ye hitap ediyordu<span class="dipp"><a class="footnote-link" href="#footnote-225-592" id="footnote-225-592-backlink">592</a></span> ve <span class="char-style-override-2">Encyclopédie</span>’nin ucuz (çoğu kez korsan) kopyaları, Diderot’nun kendisinin hiç ummadığı kadar çok sattı. Ansiklopedi ‘<span class="char-style-override-2">eski rejim</span>’in burjuvaları arasında yayıldı’ ve ‘ilerici bir ideoloji... toplumsal yapının en arkaik ve en aşınmış kesimlerine nüfuz etti’.<span class="dipp"><a class="footnote-link" href="#footnote-225-593" id="footnote-225-593-backlink">593</a></span> Bununla birlikte Aydınlanma düşünürleri, toplumu ıslah etme amaçlarını gerçekleştirmede pek de başarılı olamadılar. Öyle görünüyor ki Voltaire 1778’de öldüğünde<span class="dipp"><a class="footnote-link" href="#footnote-225-594" id="footnote-225-594-backlink">594</a></span> umudu kırılmıştı. Altı yıl sonra Kant, her ne kadar ‘Aydınlanma Çağı’nda yaşıyorsa da ... çağın kendisinin aydınlanmamış olduğuna’ değindi.<span class="dipp"><a class="footnote-link" href="#footnote-225-595" id="footnote-225-595-backlink">595</a></span> </p>
				<p class="paragraf-1">Düşünceleri değiştirmek, toplumu değiştirmekle aynı şey değildi. Bu değişikliği yaratmak için bir başka devrimler ve iç savaşlar dönemi gerekiyordu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-582-backlink" id="footnote-225-582">582</a>	Bu Aydınlanmanın tam olarak nelerden oluştuğu yolunda birbirinden farklı anlatılara yol açabilir. Dolayısıyla, örneğin, Ernst Cassirer (E Cassirer, <span class="char-style-override-2">The Philosophy of Enrightenment</span> (Boston,1955)) Descartes’den itibaren rasyonalist filozofları Aydınlanmanın bir parçası sayar; buna karşılık  George Rude (G Rude, <span class="char-style-override-2">Europe</span>) Aydınlanma’nın, bu filozoflara karşı John Locke’un ilham ettiği bir tepkiyle başladığını söyler.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-583-backlink" id="footnote-225-583">583</a>	Leibniz Newton’un matematiksel formullerini kabul ediyor ama onun genel evren modelini reddediyordu.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-584-backlink" id="footnote-225-584">584</a>	Salonlarla ilgili bir anlatı için bakınız P Naville, <span class="char-style-override-2">D’Holbach et la Philesophie Scientifique au xvııe Siecle </span>(Paris, 1967), s. 46-48. ı</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-585-backlink" id="footnote-225-585">585</a>	Aktaran, P Naville, <span class="char-style-override-2">Philesophie, </span>s. 118-119.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-586-backlink" id="footnote-225-586">586</a>	G Rude, <span class="char-style-override-2">Europe</span>’a göre, s. 131.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-587-backlink" id="footnote-225-587">587</a>	G Rude, <span class="char-style-override-2">Europe, </span>s. 132.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-588-backlink" id="footnote-225-588">588</a>	P Naville, <span class="char-style-override-2">Philesophie, </span>s. 73.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-589-backlink" id="footnote-225-589">589</a>	D Outram, <span class="char-style-override-2">The Enlightenment </span>(Cambridge, 1955) s. 75. Buna karşılık İsveçli doğa bilimci  Linnaeus, renklere göre katı bir ayrım ortaya koydu.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-590-backlink" id="footnote-225-590">590</a>	G Rude, <span class="char-style-override-2">Europe, </span>s. 135-136. Monarşilerin amacı, ulusal kilisiler üzerinde denetimlerini sağlamaktı.  Bununla birilikte, sonuç, gerici fikirleri yayan büyük bir kurumun  zayıflaması oldu.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-591-backlink" id="footnote-225-591">591</a>	Aktaran P Gay, <span class="char-style-override-2">The Enlightenment </span>(New York, 1977), s. 71.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-592-backlink" id="footnote-225-592">592</a>	R Darnton, <span class="char-style-override-2">The Business of  the Enlightenment </span>(Harvard, 1979), s. 528.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-593-backlink" id="footnote-225-593">593</a>	R Darnton, <span class="char-style-override-2">Business, </span>s. 526.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-594-backlink" id="footnote-225-594">594</a>	G Rude, <span class="char-style-override-2">Europe</span>’a göre, s. 170.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-595-backlink" id="footnote-225-595">595</a>	I Kant, aktaran G Rude, <span class="char-style-override-2">Europe</span>’a göre, s. 171.</p>
					</div>
				</div>
			</div>
		</div>
</body>
</html>