<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-13.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-13.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">4. Bölüm</p>
				<p class="resimara"><img alt="6.png" class="image" height="10" src="../Images/6_fmt9.jpeg" width="200"/></p>
				<p class="arabaslik-orta" id="toc_marker-3-5">YUNAN ŞEHİR DEVLETLERİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt9.jpeg" width="46"/></span></p>
				<p class="paragraf-1">2500 yıl önce serpilip gelişecek üçüncü uygarlık, eski Yunan uygarlığı idi. Büyük İskender, M. Ö. 4. yüzyılda, Hindistan altkıtasına Magadha’lı hükümdarların egemen olmaya başladığı, Çin’de Ç’in hanedanının yeni bir imparatorluk kurduğu sırada, çok kısa bir süre Balkanlar’dan Nil’e kadar uzanan bir imparatorluk yaratmıştı. Atina’da ortaya çıkan ve Yunan İskenderiyesi’nde gelişen nosyonlar, izleyen iki binyıl boyunca, Hindistan’da, Magadha ve Çin’de Konfüçyus ve Mençius’unkine benzer etkileri Akdeniz ve Avrupa düşüncesinde egemen kılacaktı.</p>
				<p class="paragraf-1">Bununla birlikte M. Ö. 9. yüzyılda Yunanistan’ın kıyı köylerinde ve adalarda yaşayan insanları Avrasya ya da Afrika’nın başka yerlerindeki üreticilerden ayıran çok az şey vardı. Miken geçmiş; belki birkaç mitos dışında tamamen unutulmuştu ve o geçmişin kale sarayları yıkılmaya terk edilmişti. Köyler birbirlerinden ve Mısır ve Asya anakıtasının uygarlıklarından kopmuştu. Ahali cahildi, zanaatlardaki uzmanlaşma gelişmemiş, görsel sanatlar mevcut değildi, hayat haşin ve kıtlıklar yaygındı.<span class="dipp"><a class="footnote-link" href="#footnote-225-135" id="footnote-225-135-backlink">135</a></span></p>
				<p class="paragraf-1">Bu insanları yeni bir uygarlık içinde kaynaştıracak güçler kuzey Hindistan ve kuzey Çin’dekilere benziyordu – demir işleme konusundaki bilginin ağır ama sürekli yayılması, tarımda yeni tekniklerin bulunması, ticaretin gelişmesi, eski zanaat becerilerinin yeniden keşfi ve yenilerinin öğrenilmesi, alfabelerin gelişmesi. M. Ö. 7. yüzyıldan itibaren düzenli ekonomik büyüme ve ‘nüfusun hemen her kesiminde yaşam standardının gözle görülür şekilde artışı’ söz konusuydu.<span class="dipp"><a class="footnote-link" href="#footnote-225-136" id="footnote-225-136-backlink">136</a></span> M. Ö. 6. yüzyıla gelindiğinde bu değişim, Atina’daki Akropol gibi harikulade abideler yaratmaya muktedir şehir devletlerinin gelişmesine yol açmış ve bunlar, elbirliğiyle İran’ın devasa ordularının istila girişimlerini durdurmayı başarmışlardı. Ancak bu ekonomik ve toplumsal değişikliklerin gerçekleştiği koşullar, iki önemli açıdan Çin’dekinden ve daha az ölçüde Hindistan’dakinden farklıydı.</p>
				<p class="paragraf-1">Yunan kıyı yerleşimleri kısa sürede, Çin ve Hindistan’da olduğundan farklı bir şekilde, diğer uygarlıklarla daha fazla doğrudan temas içindeydi. Fenikeli denizciler yüzyıllar boyu Akdeniz kıyılarında ticaret yapmış ve onlara Mezopotamya ve Mısır uygarlıklarında elde edilmiş bilgi ve teknik ilerlemeleri taşımıştı. Daha sonra, M. Ö. 6. yüzyıldan itibaren Yunan şehirleri ile Ortadoğu’nun birbirini izleyen imparatorlukları arasında, ticaret, Yunanlı paralı askerlerin imparatorluk ordularında istihdamı ve Yunanlı sürgünlerin imparatorluk şehirlerinde oturması gibi yollarla doğrudan ve devamlı ilişki vardı. Bu tür temaslar Yunan uygarlığının gelişmesine önemli bir itici güç kazandırmıştı. Örneğin, Yunan alfabesi, doğrudan Fenikelilerin kullandığı Samî yazısından türemişti. </p>
				<p class="paragraf-1">Çin ve Hint uygarlıkları, bir kez ormanlar ekime açıldıktan sonra tarımın hayli verimli olabildiği nehir vadilerinde ve geniş ovalarda gelişmişti. Buna karşılık Yunan tarımının gelişmesi dağlık arazi nedeniyle sınırlı kalmıştı. M. Ö. 8. yüzyılın başlarından itibaren yeni tekniklerin kullanılmasıyla artık ürün elde edilebiliyordu. Eğer Çin ve Hindistan’dakinden farklı çözümler bulunmasa, bu bir noktadan sonra kuruyabilirdi. </p>
				<p class="paragraf-1">Arazi kıtlığı üreticileri, denize yönelip Akdeniz’in verimli kıyı bölgelerini işgal etmeye teşvik etti: Ege ve İyon adaları, Küçük Asya ve Karadeniz’in çevresi, güney İtalya ve Sicilya, hatta İspanya kıyıları ve güney Fransa. Bu kolonizasyonla beraber gelişen ticaret, bu kez anavatanda zanaatların gelişmesini teşvik etti. O kadar ki, örneğin Atina seramikleri kısa sürede Akdeniz bölgesinin her yerinde bulunur oldu. Tecrit edilmiş ekinci ve balıkçı toplulukları olarak başlayan tablo, M. Ö. 6. yüzyılda, birbiriyle savaşan ama aynı zamanda ticaret ve onunla birlikte ortak bir alfabeye karşılıklı olarak anlaşılabilir diyalektlere, benzer dinsel ritüellere ve en iyi bilineni Olimpiyat Oyunları olan ortak festivallere sahip bir şehir devletleri ağına dönüştü.</p>
				<p class="paragraf-1">Arazinin görece verimsizliğinin bir diğer önemli yan etkisi vardı. Bir köylünün ailesini ve çocuklarını besledikten sonra elde edebileceği artık oldukça küçüktü. Ama toprak –ve daha sonra madenler ve büyük zanaat kuruluşları– çocuksuz yetişkinlerden oluşan bir işgücü ile işlenebilirse, bu artık önemli ölçüde artırılabiliyordu. Savaş tutsaklarının köleleştirilmesi işte tam böyle bir işgücü sağlıyordu.<span class="dipp"><a class="footnote-link" href="#footnote-225-137" id="footnote-225-137-backlink">137</a></span> Burada başka insanları sömürmenin ucuz bir yolu bulunmuştu – M. Ö. 5. yüzyılda Atina’da bir kölenin maliyeti, bir yıllık çalışma karşılığında serbest bir zanaatkâra verilen ücretin yarısından azdı.<span class="dipp"><a class="footnote-link" href="#footnote-225-138" id="footnote-225-138-backlink">138</a></span> </p>
				<p class="paragraf-1">Kölelik eski uygarlıklarda uzun zamandan beri var olmuştu. Ancak artık üretiminde marjinal bir yeri vardı. Köleler yöneticilerin kişisel hizmetlerini görüyor, tarım ve zanaatlar ise yarı-özgür yurttaşlara bırakılıyordu. Şimdi Yunanistan’da –ve hemen sonra çok daha büyük bir ölçekte Roma’da– kölelik, artık ürün üretiminin temel kaynağı haline gelmişti.</p>
				<p class="paragraf-1">Yunan şehir devletlerinin belli başlılarından biri olan ve serflik benzeri bir köylülük sömürüsüne dayanan Sparta’nın, görece daha verimli bir iç arazide bulunuyor olması önemlidir.<span class="dipp"><a class="footnote-link" href="#footnote-225-139" id="footnote-225-139-backlink">139</a></span> Burada tarım ya da zanaatlarla uğraşmayan tam yurttaşların oluşturduğu yönetici sınıf, üreticilerin –‘helot’– kendilerine verdikleri haraçlarla yaşıyorlardı. Ama burada da çok sade yaşam biçimiyle övünerek, artığı elde etme konusundaki sınırlılıklarının farkında olan bir yönetici sınıf vardı.<span class="dipp"><a class="footnote-link" href="#footnote-225-140" id="footnote-225-140-backlink">140</a></span> Bu istisna, öteki Yunan devletlerinde kural olmuş görünmektedir. </p>
				<p class="paragraf-1">Kimi zaman, kölelerin nüfus içinde çoğunluğu oluşturmadığı, o nedenle de bu devletlerde köleliğin merkezi bir rol oynayamayacağı iddia edilmiştir.<span class="dipp"><a class="footnote-link" href="#footnote-225-141" id="footnote-225-141-backlink">141</a></span> Ama G E M De Ste Croix’nun harikulade çalışması <span class="char-style-override-2">Antik Yunan Dünyasında Sınıf Mücadelesi</span>’nde belirttiği gibi, burada önemli olan kölelerin nüfus içindeki oranı ve hatta onların emeğinin toplam toplumsal ürüne katkısı değildir. Önemli olan şey, onların artık ürünün yaratılmasındaki önemlerinin ne olduğuydu zira bu olmadan yönetici sınıf için aylak bir hayat, yazarların ve şairlerin fiziki çalışmadan bağışık tutulması ve de Akropol gibi hayret uyandıran bir şey için kaynak olamazdı. Yönetici sınıf konumunu, esas itibariyle kölelerin işlediği topraklara borçluydu; o kadar ki, klasik Yunan yazar ve filozofları, köle sahipliğini uygar bir hayat için zorunlu görüyorlardı. Nitekim Aristotales köle ve efendiyi, koca ve karı, baba ve çocuklar gibi evin zorunlu unsurları olarak sayarken, Polybus (Polibus) kölelerden ve büyükbaş hayvanlardan hayatın zorunlu gereksinimleri olarak söz eder.<span class="dipp"><a class="footnote-link" href="#footnote-225-142" id="footnote-225-142-backlink">142</a></span></p>
				<p class="paragraf-1">Yunanistan’ın tarihinde, Çin’de olduğu gibi köylü isyanlarının yeri yoktur. Bunun nedeni, Yunanistan’da ve daha sonra Roma’daki köleliğin niteliğinin, kölelerin sömürücülerine karşı örgütlenmesini çok zorlaştırmış olmasıdır. Bu köleler büyük ölçüde, Akdeniz, Balkanlar, Küçük Asya ve hatta güney Rusya’daki savaşlarda esir alınan kişilerdi.<span class="dipp"><a class="footnote-link" href="#footnote-225-143" id="footnote-225-143-backlink">143</a></span> Bunlar esir pazarlarında birbirleriyle bilerek karıştırılırlardı; böylelikle farklı kültürlerden gelen, farklı dilleri konuşan ama birlikte çalışan bu insanların, efendilerinin Yunanca diyalekti dışında bir dille birbirleriyle anlaşamamaları sağlanmış olurdu. Ve de efendiler genellikle, isyancı köleleri cezalandırmak ve kaçanları yakalamak için öteki Yunanlılara güvenirlerdi. Dolayısıyla Messenia’daki <span class="char-style-override-2">helot</span> serfler kendi aralarında örgütlenebilir ve sonunda başkaldırıp özgürleşebilirken, gerçek köleler bunu yapamazdı. Çoğu zaman sömürülmelerine karşı muhalefetlerini yalnızca pasif direniş şeklinde ortaya koyarlardı. Bu direnmenin bizzat kendisi Yunan ve daha sonra Roma tarihinde önemli bir yere sahiptir. Bu durum, doğrudan üreticilerin tekniklerini ve ürünlerinin kalitesini geliştirme konusunda pek az çıkarlarının olmasına yol açıyor ve emeğin üretkenliğinin artmasını engelliyordu. Üstelik, köleleri yerlerinde tutma ihtiyacı politikacıların ya da yöneticilerin alacakları bütün kararlarda arkaplanı oluşturuyordu. Ama köleler tarihsel sürece kendi adlarına nadiren müdahale edebiliyorlardı. </p>
				<p class="paragraf-1">Bununla birlikte klasik Yunanistan’ın tarihinde farklı bir sınıf mücadelesi, merkezî bir yer işgal ediyordu. Bu, arazilerini oldukça fazla sayıda köle ile işleyen ve bedensel işlerle ilgili herhangi bir faaliyetten uzak duran zengin toprak sahipleri ile daha küçük çiftçi ve zanaatçı kitlesi arasındaki sınıf mücadelesiydi. Bu ikinciler de bazen bir ya da iki köleye sahip olabiliyor, ama tarlalarında ya da işliklerinde bizzat çalışıyorlardı. </p>
				<p class="paragraf-1">Yunan şehir devletleri ilk ortaya çıktıklarında hâlâ geçmişin izlerini taşıyorlardı. Krallar geleneksel kabile reislerinin soyundan geliyordu ve krallık silsileleri insanların birbirine karşı yükümlülük ve davranışlarını belirlemede önemli bir rol oynuyordu. Toplum hâlâ biçimsel yasalar yerine, haklar ve yükümlülükler konusundaki geleneksel nosyonlarca bir arada tutuluyordu. Ticaretin ve köleliğin artmasıyla zenginleşen bu toprak sahipleri, bu tür davranış kalıplarına giderek daha fazla meydan okuyorlardı. Bir yandan eski yönetici ailelerin ayrıcalıklarına, öte yandan da yoksullara karşı olan yükümlülüklerine hayıflanıyorlardı. Bu, ‘seçkinler arasında her fırsatta sınır ve miras anlaşmazlıkları şeklinde ortaya çıkan, cenazelerde karşılıklı gösterilere dönüşen şiddetli çatışmaların dünyası’ydı.<span class="dipp"><a class="footnote-link" href="#footnote-225-144" id="footnote-225-144-backlink">144</a></span></p>
				<p class="paragraf-1">Pek çok devlette bunun sonucu, kralların devrilmesi ve oligarşilerin –zenginlerin yönetimindeki cumhuriyetler– kurulması oldu. Bu oligarşilerde, yeni zenginler pozisyonlarını yalnızca eski yöneticileri yerlerinden etmek için değil, aynı zamanda kendi altlarındakilerden mümkün olduğu kadar çok artık ürün elde edebilmek için kullanıyorlardı. </p>
				<p class="paragraf-1">Daha küçük arazileri olanları, kendi çıkarlarına olan devlet harcamaları –örneğin donanma– için vergilendiriyorlardı. Oldukça sık görülen hasat yetersizlikleri, pek çok köylünün vergilerini ödeyebilmek ve yaşamlarını sürdürebilmek için zenginlere borçlanmalarını zorunlu kılıyordu. Bu durum ise eninde sonunda zenginlere köylülerin arazilerini ve hatta çoğu kez bizzat kendilerini ‘köle’ olarak ele geçirmek mazereti sunuyordu. Oligarkların oluşturduğu mahkemeler, yoksullar aleyhine kararlar almaktan mutluluk duyuyorlardı. </p>
				<p class="paragraf-1">Oligarşik cumhuriyetler kısa süre sonra yurttaşlarının geniş kesiminin ıstırapları nedeniyle sarsıldı. Pek çok örnekte, kendileri de yüksek sınıftan olan ihtiraslı adamlar bu ıstırapları istismar ederek ‘tiran’ sıfatıyla siyasi iktidarı ele geçirdiler. Bunlar daha sonra geniş halk kitlelerine yardım etmek için reformlar yaparak zenginleri rahatsız ettiler. Ama insanların sınıflara bölünmesine son vermediler, veremediler. </p>
				<p class="paragraf-1">Başta Atina olmak üzere kimi devletlerde aşağıdan gelen baskı daha radikal değişikliklere yol açtı – hem oligarşi hem de tiranlık ‘demokrasi’ ile yer değiştirdi. Terim, sözcük anlamıyla ‘halkın yönetimi’ anlamına geliyordu. Gerçekte ise halkın bütününü kapsamıyordu; zira köleleri, kadınları, orada ikamet eden ve esnaf ve zanaatkârların büyük kısmını oluşturan yabancıları (<span class="char-style-override-2">metics</span>) dışarıda bırakıyordu. Servetin ve kölelerin, zenginlerin elinde toplanmasına da itiraz etmiyordu. Bu hiç de şaşırtıcı değildi; çünkü ‘demokratik’ güçlerin liderliği, muhalif zengin toprak sahiplerinin elindeydi ve bunlar kitlelerin taleplerini dikkate alarak kendi siyasal pozisyonlarını güçlendiriyorlardı. Ama bu durum daha yoksul yurttaşlara, zenginlerin baskılarına karşı kendilerini koruma olanağı veriyordu. </p>
				<p class="paragraf-1">Dolayısıyla Atina’da Solon’un döneminden (M. Ö. 594) itibaren borçtan kaynaklanan kölelik yasaklandı; yasama erki tüm yurttaşlara açık bir meclise verildi ve yargıçlar ve daha alttaki görevliler kura ile seçildi. </p>
				<p class="paragraf-1">İktidarına getirilen bu tür sınırlamalar yüksek sınıf arasında muazzam hoşnutsuzluğa –kimi edebi ve felsefî çevrelerde yansımasını bulan bir hoşnutsuzluğa– yol açtı. Demokrasinin kalabalıkların yönetimi olduğu, aşağı sınıflara haklar veren aylak sınıfın mensuplarının prensipsiz kariyeristler (‘demagog’ sözcüğü buradan gelir) oldukları ve gelecek için tek umudun halk kontrolünün prangalarının kırılmasında yattığı iddia edildi. Aristophanes’in oyunlarının ve Platon’un siyasi yazılarının havası budur ve muhtemelen Sokrates ve takipçilerinin norm kabul ettikleri bir şeydir.<span class="dipp"><a class="footnote-link" href="#footnote-225-145" id="footnote-225-145-backlink">145</a></span></p>
				<p class="paragraf-1">Üst sınıflar kızgınlıklarını yalnızca sözlerle ifade etmekle kalmadılar. Ellerine fırsat geçtiğinde iktidarı silahla ele geçirmeye, tam bir karşı-devrime ve gerekirse karşılarına çıkanları öldürmeye kalktılar. Böyle bir şeye kalkışabiliyorlardı, çünkü servetleri onlara sıradan insanların sahip olamayacağı askerî olanaklar sağlıyordu. Başlıca askerî birlikler, piyadenin ‘hoplite’ kesimiydi ve yalnızca gerekli zırh ve silahları temin edebilecek kadar büyük toprağı olanlardan oluşuyordu. Dolayısıyla Yunan şehirlerinin pek çoğunun tarihi, zengin toprak sahiplerinin demokrasiye karşı, çoğu kez başarılı olan, aralıksız mücadeleleriyle geçti. Bunun bir ölçüde istisnası, demokrasinin yaklaşık 200 yıl yaşadığı Atina’ydı. Bunun nedeni de, şehrin ticarete olan bağımlılığının, daha yoksul yurttaşların oluşturduğu donanmaya kritik bir rol vermesiydi. Sparta ile yapılan Peleponnes savaşlarındaki yenilgiden sonra oligarşi yönetimi oluşturmaya yönelik iki girişim kısa ömürlü oldu.</p>
				<p class="paragraf-1">M. Ö. 5. yüzyılda 30 yıl süren savaşta şehir devletlerinin pek çoğunda sınıf savaşıyla demokrasi için savaş iç içe geçti. Sparta ve Atina arasındaki savaş, diğer şehir devletleri üzerindeki nüfuz mücadelesinden çıktı. Sparta, Peleponnes’de –güney Yunanistan anakıtası– sınırlarını ve Helotları’nın bağımlılığını korumak için bir devletler ittifakı oluşturmuştu. Atina ise ticaret için deniz yollarına muhtaçtı ve kıyı şehirleri ve adalarla deniz temelli bir ittifak oluşturmuştu. Devlet, özellikle de donanma için yapılan harcamaları karşılamak üzere müttefiklerinden düzenli haraç alıyordu. Ancak savaşın nedeni, bu ittifaklardan hangisinin egemen olacağından ibaret değildi. Toplumun nasıl örgütlenmesi gerektiği konusundaki birbirine rakip anlayışın da savaşıydı. Atina’da ve onunla ittifak halinde olan devletlerdeki üst sınıflarda, Sparta’nın demokrasiyi yıkma mücadelesinde başarı kazanmasını en azından kısmen iyi karşılayan pek çok kişi vardı. Bunların bazıları için Sparta, ayrıcalıklı bir azınlığının, başka herkesi her türlü haktan yoksun bırakacağının bir modeli, karşı-devrimci özlemleri için faşist İtalya ve daha sonra Nazi Almanya’sının, 1930’larda Avrupa’daki yönetici sınıflar nezdinde olduğu gibi odak noktası oldu.<span class="dipp"><a class="footnote-link" href="#footnote-225-146" id="footnote-225-146-backlink">146</a></span></p>
				<p class="paragraf-1">İki ya da üç yüzyıl boyunca Yunan uygarlığının yükselişini niteleyen bu toplumsal ayaklanma ve sınıf gerilimleri, Yunan edebiyatı, bilimi ve felsefesinin büyük başarılarının arkaplanını oluşturur. Bu, insanların eski mutlak kuralları sorgulamak zorunda kaldıkları bir dönemdi. Homeros’a atfedilen (aslında ilk kez M. Ö. 700 yılında kaleme alınan ve eski sözlü sagalardan oluşan) şiirin gücü, toplumsal bir karışıklık döneminde kaderlerine egemen olmak isteyen insanların tasvirinden kaynaklanır. Aşil’in oyunlarındaki trajik gerilim, karakterlerinin, toplumun eski ve yeni düzenlerini yansıtan birbirine rakip ahlaki kurallar arasındaki çatışmayı çözememelerinden ileri gelir. Klasik Yunan felsefesinin birbirine rakip okulları, düşünürlerin gerçeğe, insan hayatının amaçlarına ve insan davranışının kurallarına ulaşmak için yeni nesnel temeller aramalarından doğmuştur. ‘Sofistler’ ve ‘skeptikler’ (kuşkucular) mümkün olan yegâne şeyin, her tezin ardı sıra çürütülmesi olduğuna kanaat getirmişlerdir. Platon, birbirini izleyen her tezin bir başkasıyla çürütülmesinin (‘diyalektik’ olarak bilinen süreç), gerçeğin doğrudan insan deneyiminin dışında, yalnızca toplumu totaliterce yönetmeleri gereken felsefeci seçkinlerin erişebileceği bir âleme bağlı olabileceği sonucuna yol açtığını ileri sürmüştür. Aristotales, Platon’a bağlı çalıştıktan sonra, dört temel ‘unsur’dan (su, ateş, hava ve toprak) oluştuğuna inandığı mevcut fiziki ve toplumsal dünyanın olumlu ampirik bilgisine vurgu yaparak buna karşı çıkmıştır. Demokritus M. Ö. 5. yüzyılda, Epikürus M. Ö. 4. yüzyılın sonlarında, dünyanın bölünmez atomlardan oluştuğuna dair maddeci bir görüş geliştirmişlerdir. </p>
				<p class="paragraf-1">Mezopotamya, Asur ve Pers imparatorluklarının muazzam bürokrasileriyle engellenmeyen Yunan şehir devletleri, savaş söz konusu olduğunda nüfuslarının çok daha büyük bir kısmının aktif sadakatini kazanabilmiş ve çok daha büyük dinamizm gösterebilmiştir. Bu, bir araya gelen Yunan devletlerinin M. Ö. 5. yüzyıl başlarında istilacı ordulara karşı direnebilme yeteneklerini açıklar. Ve 150 yıl kadar sonra, Yunanlılardan etkilenen kuzeydeki Makedonya krallığının, egemenliğini yalnızca Yunan şehir devletleri üzerinde değil, Büyük İskender yönetimiyle birlikte, Mısır ve Ortadoğu’daki tarihi iki imparatorluk üzerinde de –kısa süreyle– kurabilmiş olmasını açıklar. İskender’in imparatorluğu ölümünden sonra dağıldı, ama Yunanca konuşan hanedanlar rakip Ortadoğu ve Mısır imparatorlukları üzerinde egemenliğini sürdürdü. Yunanlıların, bu bölgelerdeki eski uygarlıkların başarılarından esinlenen bilim ve felsefedeki atılımları, şimdi onların topraklarında daha ileri atılımlar yaptı. Yunan-Mısır şehri İskenderiye’de Yunan bilim, matematik ve felsefe okulları, bir kez daha zirveye ulaştı. M. Ö. 300 dolaylarında Öklid, geometrinin temel teoremlerini formülleştirdi. Hemen sonra Eratosthenes, dünyanın çapını 24.000 mil olarak hesapladı. M. Ö. 150 dolaylarında Hypharcus, uzaklıkları hesaplamak için trigonometrik araçları geliştirdi ve ayın dünyadan uzaklığı konusunda oldukça isabetli bir sonuca ulaştı. 300 yıl sonra Claudius Ptolemy, Hypharcus’un düşünceleri üzerine yıldızların ve gezegenlerin hareketleri hakkında bir model geliştirdi. Her ne kadar bunları Dünya etrafında dönüyor olarak gösterdiyse de, yörüngeleri konusunda makul hesaplamalar yaptı. Sonuç olarak İskenderiye bilim ve matematiği, Hindistan, Çin ve M. S. 7-12. yüzyıllarda Arap dünyasındaki gelişmelere önemli katkılar yaptı. Bununla birlikte, onun bulguları, Avrupa’da 1000 yıldan uzun bir süre hiç bilinmedi.</p>
				<p class="paragraf-1">Bu arada, İskender’in imparatorluğunun Akdeniz çevresindeki kalıntıları kısa süre sonra yeni bir imparatorluğun, Romalı yöneticilerin kurduğu bir imparatorluğun topraklarına katıldı. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-135-backlink" id="footnote-225-135">135</a>	Koşulların genel bir değerlendirmesi için bakınız. R Osborne, <span class="char-style-override-2">Greece in the Making </span>(Londra, 1996), s. 17-37.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-136-backlink" id="footnote-225-136">136</a>	G E M De Ste Croix, <span class="char-style-override-2">Class Struggle in the Ancient Greek World </span>(Londra, 1983), s. 293.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-137-backlink" id="footnote-225-137">137</a>	R Osborne, <span class="char-style-override-2">Greece, </span>s. 67’de köleliğin gelişmesini, her ne kadar ‘artık’ sözcüğünü kullanmasa da, daha ziyade bu terimlerle açıklar.  De Ste Croix, Yunanlılar’ın koşullarında köleliğin, özgür emeğin asla söz konusu olmaması bir yana, yönetici sınıf için serflerden çok daha ‘kârlı’ olduğunu ileri sürer. Bakınız G E M De Ste Croix, <span class="char-style-override-2">Class Struggle</span>, s. 226-231.<span class="char-style-override-2"> </span>Buna karşılık, Ellen Meiksins Wood, <span class="char-style-override-2">Peasant, Citizen and Slave’</span>de (Londra, 1988) yetiştiriciliğin maddi koşullarını ve dolayısıyla da köleliğin kök saldığı koşulları tartışmaz bile. Bu onun, Robert Brenner’in ve diğerlerinin ‘siyasal Marksizm’inin tanımlayıcı özelliğinin  materyalizmden yoksun oluşunun tipik örneğidir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-138-backlink" id="footnote-225-138">138</a>	G E M De Ste Croix, <span class="char-style-override-2">Class Struggle</span>, s. 227.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-139-backlink" id="footnote-225-139">139</a>	De Ste Croix’ya göre, Teselya’da Penestai köle olmaktan ziyade aynı zamanda serflerdi. Serflik muhtemelen Girit’te de ayrıca vardı. G E M De Ste Croix, <span class="char-style-override-2">Class Struggle,</span> s. 150.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-140-backlink" id="footnote-225-140">140</a>	<span class="char-style-override-2">Plutarch’s Lives</span>’daki Lycurgus üzerine bölüm (örneğin E C Lindeman (drl.) <span class="char-style-override-2">Life Studies of Men Who Shaped History, Plutarch’s Lives , </span>New York, 1950) Spartalılar’ın kendi hayat tarzlarına ilişkin iddialarının ne olduğuna ilişkin bir değerlendirme sunar. Aslında, sertlik/sadelik, hiç kuşkusuz daha sonraki Sparta’da, gerçek olmaktan çok idelolojik bir mitos olabilir. Bakınız,  A H M Jones, <span class="char-style-override-2">Sparta</span> (Oxford, 1967).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-141-backlink" id="footnote-225-141">141</a>	Bu, A H M Jones, <span class="char-style-override-2">The Athenium Democracy</span>’de (Oxford, 1957) ileri sürülen bir argümandır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-142-backlink" id="footnote-225-142">142</a>	Aktaran, G E M De Ste Croix, <span class="char-style-override-2">Class Struggle</span>, s. 140-141.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-143-backlink" id="footnote-225-143">143</a>	De Ste Croix, MÖ 201-153 yıllarına ait kitabelerde, kölelerin yalnızca yüzde 13’ünün ‘ülkede yetiştirildiği’ konusunda kanıtlar bulunduğuna işaret etmektedir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-144-backlink" id="footnote-225-144">144</a>	R Osborne, <span class="char-style-override-2">Greece, </span>s. 223.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-145-backlink" id="footnote-225-145">145</a>	G E M De Ste Croix, <span class="char-style-override-2">Class Struggle</span>’daki ve <span class="char-style-override-2">The Origins of the Peloponnesian War</span>’daki (Londra, 1972) yorumlara bakınız. Sokrates’in yaklaşımının tam bir eleştirisi için bakınız I F Stone, <span class="char-style-override-2">The Trial of Socrates </span>(Londra, 1997).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-146-backlink" id="footnote-225-146">146</a>	Bu tartışma G E M De Ste Croix, <span class="char-style-override-2">The Origins’</span>da ayrıntılı olarak ele alınmıştır.</p>
					</div>
				</div>
			</div>
		</div>
</body>
</html>