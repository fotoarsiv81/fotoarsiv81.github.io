<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-36.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-36.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">5. Bölüm</p>
				<p class="resimara"><img alt="6.png" class="image" height="10" src="../Images/6_fmt26.jpeg" width="200"/></p>
				<p class="arabaslik-orta" id="toc_marker-6-6">KÖLELİK VE IRKÇILIK</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt26.jpeg" width="46"/></span></p>
				<p class="paragraf-1">18. yüzyıl Avrupa’sının zenginliğinin artan oranda bir kısmı, alıcılarla satıcılar arasındaki eşit hakların tam zıddı bir kurumdan, zorunlu kölelikten geliyordu. Filozoflar Avrupa’nın kahvehanelerinde eşit haklardan söz edebilirlerdi. Ama onların içtikleri tatlandırılmış kahve, silah zoruyla batı Afrika’dan gemilere doldurulan, dehşet verici koşullarda (on kişiden biri yolda ölüyordu) Atlantik’in karşı tarafına götürülen, müzayedelerde satılan ve daha sonra ölünceye kadar günde 15, 16 ve hatta 18 saat kamçı zoruyla çalıştırılan insanlar tarafından üretiliyordu. </p>
				<p class="paragraf-1">Yaklaşık 12 milyon insan bu kaderi paylaştı.<span class="dipp"><a class="footnote-link" href="#footnote-225-597" id="footnote-225-597-backlink">597</a></span><span class="char-style-override-10"> </span>Bir buçuk milyon kadarı yolculuk sırasında öldü. Plantasyonlardaki ölü sayısı korkunçtu, zira plantasyon sahipleri birisini öldürene kadar çalıştırıp daha sonra yerine bir başkasını koymayı daha kârlı buluyorlardı. 18. yüzyılda Britanya’nın Karayipler adalarına 1,6 milyon köle götürüldü; bununla birlikte sonunda köle nüfusu 600.000 kadardı. Kuzey Amerika’da (daha ılımlı bir iklim ve daha fazla taze yiyecek bulunması nedeniyle) koşullar, doğumlar ve ithalat yoluyla köle nüfusun artışı için daha uygundu; dolayısıyla köle sayısı yüzyılın başındaki 500.000’den yüzyılın sonunda üç milyona ve 1860’larda altı milyona ulaştı. Ancak ölüm oranı, köle olmayanlara göre hâlâ çok yüksekti. Patrick Manning’in işaret ettiği gibi, ‘1820’ye gelindiğinde, iki milyon Avrupalı’ya karşı, bir on milyon Afrikalı, Yeni Dünya’ya göç ettirilmişti. Yeni Dünya’nın 12 milyonluk beyaz nüfusu, siyah nüfusun kabaca iki katıydı’.<span class="dipp"><a class="footnote-link" href="#footnote-225-598" id="footnote-225-598-backlink">598</a></span></p>
				<p class="paragraf-1">Kölelik, kuşkusuz 17. ve 18. yüzyıllarda icat edilmedi. Orta Çağ’lar boyunca, sözgelimi Akdeniz devletlerinin kadırgalarına insan gücü temin etmenin bir yolu olarak Ortadoğu’da ve Avrupa’nın değişik yerlerinde küçük cepler içinde varlığını sürdürüyordu. Ancak bu, asıl sömürü biçiminin serflik olduğu bir dönemde marjinal bir olguydu ve bu kölelik, herhangi bir başka gruptan ayrı olarak yalnızca siyah insanlarla ilgili değildi. Beyazlar da kadırgalarda köle olabiliyordu ve köle (<span class="char-style-override-2">slave</span>) sözcüğü ‘Slav’dan türetilmişti. Patrick Manning’in yazdığı gibi, ‘1500 yılında Afrikalılar ya da Afrika kökenli olanlar dünyanın köle nüfusu içinde çok küçük bir azınlıktı; ama 1700’e gelindiğinde çoğunluk oldu’.<span class="dipp"><a class="footnote-link" href="#footnote-225-599" id="footnote-225-599-backlink">599</a></span></p>
				<p class="paragraf-1">Bu değişiklik İspanyolların Amerika’yı fethiyle başladı. Kristof Kolomb, onu ilk selamlayan Arawaklar’ın bir kısmını Sevil’de köle olarak satılmak üzere gönderdi ve Amerikalı Kızılderilileri Karayipler’de köle olarak kullanmak üzere kimi girişimler oldu. Ancak bu çabalar pek başarılı olmadı. Kızılderili nüfus, barbarca muamele ve salgın hastalıklar nedeniyle yüzde 90 azaldı ve İspanyol fatihler doğrudan köleliğe başvurmaktansa haraç almayı ve zorunlu çalıştırmayı daha kazançlı buldular. Kızılderili nüfusun tükenip, araziyi işlemek için işgücünden yoksun kalınabileceğinden korkan İspanya tacı, Kızılderilileri Hristiyanlaştırmaya öncelik vermiş papazların Kızılderililerin köleleştirilmesi konusundaki eleştirilerine kulak verdi. </p>
				<p class="paragraf-1">Krallık ve sömürgeciler bir başka işgücü kaynağına, batı Afrika kıyalarından köle satın almaya yöneldiler. Cortés, Afrikalı kölelerle işletilen bir plantasyon kurdu ve İspanyolların Kızılderililere muamelesinin en büyük eleştiricilerinden birisi olan papaz Las Casas bile (her ne kadar daha sonra böyle bir tavsiyede bulunduğu için pişman olduysa da) Afrikalı köleleri tavsiye etti.</p>
				<p class="paragraf-1">Portekiz, Hollanda, İngiltere ve Fransa, sömürgelerde ticari şeker ve tütün tarımını başlatınca, kölelik muazzam boyutlara ulaştı. Bu ürünler çok büyük işgücüne ihtiyaç duyuyordu ve Avrupa’dan gelen özgür göçmenler bunu sağlamaya yetmiyordu. </p>
				<p class="paragraf-1">Başlangıçta plantasyon sahipleri Avrupa’dan gelme özgür olmayan bir işgücü biçimini denediler. Aslında borcuna karşılık köle olmuş olan ‘sözleşmeli hizmetçi’lerle üç, beş ya da yedi yıl boyunca, Atlantik’in bu tarafına geçirilmeleri karşılığında, çalıştırılmak üzere sözleşmeler yapılıyordu. Kimileri, Britanya’da bilinen adıyla, ‘iyi saatte olsunlar’ tarafından kaçırılıyordu.<span class="dipp"><a class="footnote-link" href="#footnote-225-600" id="footnote-225-600-backlink">600</a></span> Diğerleri Avrupa’daki din savaşlarının tutsakları ya da hükümlülerdi. 1638’de Barbados’daki şeker plantasyonunun, maliyeti 12 sterlin olan 2.000 ‘sözleşmeli hizmetçi’si, ve maliyeti 25 sterlin olan 200 Afrikalı kölesi vardı.<span class="dipp"><a class="footnote-link" href="#footnote-225-601" id="footnote-225-601-backlink">601</a></span> Ne hizmetçi ne de köle dört ya da beş yıldan fazla yaşamadığına göre hizmetçiler, plantasyon sahiplerine kölelerden ‘daha değerli’ görünüyordu. </p>
				<p class="paragraf-1">Tüccarın ve yöneticilerin bu konuda ahlaki bir sorunları yoktu. Ne de olsa Britanya donanması, sokaklardan kaldırılan ve limandan ayrılmadan önce ‘siyah kölelerden çok farklı olmayan koşullarda tutulan’<span class="dipp"><a class="footnote-link" href="#footnote-225-602" id="footnote-225-602-backlink">602</a></span> ve denizde de muhtemelen eskort ettikleri köle gemilerinin insanî ‘kargo’sunun ölüm oranlarına yakın oranda ölen yoksul insanlarla –‘sıkıştırılmış’ adamlarla– yürütülüyordu.<span class="dipp"><a class="footnote-link" href="#footnote-225-603" id="footnote-225-603-backlink">603</a></span> Parlamento çıkardığı bir yasayla kaptanlara, bir subaya vuranlara ya da nöbette uyuyanlara ölüm cezası uygulama yetkisi tanımıştı.<span class="dipp"><a class="footnote-link" href="#footnote-225-604" id="footnote-225-604-backlink">604</a></span></p>
				<p class="paragraf-1">Ancak Avrupa’dan getirilen ücretsiz hizmetçiler, tütün ve şeker pazarının büyümesi karşısında, plantasyon sahiplerinin ihtiyaç duyduğu işgücü talebini karşılayacak büyüklükte değildi ve onlar da, artan oranda Afrika’ya yöneldiler. 1653’te Barbados’ta, kölelerin sayısı (20.000), sözleşmeli hizmetçileri (8.000) geçmişti.<span class="dipp"><a class="footnote-link" href="#footnote-225-605" id="footnote-225-605-backlink">605</a></span> Kuzey Amerika’nın güney kolonilerinde 1700 yılında 22.400 siyah insan varken, 1770’te bu sayı 409.500 olmuştu. </p>
				<p class="paragraf-1">Başlangıçta plantasyon sahipleri Avrupalı sözleşmeli hizmetçilere ve Afrikalı kölelere çok benzer şekilde muamele ettiler. Virginia’da firar eden hizmetçiler, sürelerinin iki katı hizmet etmek zorunda bırakılıyorlar ve suçu tekrarlarlarsa yanakları R harfiyle damgalanıyordu. Barbados’ta çalışamayacak kadar hasta olan hizmetçileri öldüren plantasyon sahipleri vardı.<span class="dipp"><a class="footnote-link" href="#footnote-225-606" id="footnote-225-606-backlink">606</a></span> Hizmetçiler ve köleler birlikte çalışıyorlardı ve Virginia’da (bir 300 yıl kadar daha düşünülmesi bile imkânsız olan) iki taraf arasında en azından bir evlilik görülmüştü. </p>
				<p class="paragraf-1">Birlikte çalışan ve birlikte yaşayan köleler ve hizmetçiler birlikte de direnebiliyorlardı. Hizmetçilerin ve kölelerin kaçmak için birbirlerine yardım etmeleri plantasyon sahiplerini endişelendirmeye başlamıştı. Bu endişeleri, valinin hasımlarının ve zengin plantasyoncuların koloninin ele geçirilmesine yardım etmeye hazır olan hizmetçi ve kölelere özgürlük vaat etmeleriyle, Virginia’da 1676’daki ‘Bacon’un Ayaklanması’ ile en yüksek noktasına ulaştı. Ayaklananların amaçları değişikti – taleplerinden birisi, Kızılderililerden daha fazla toprak ele geçirilmesi için savaşılması yönündeydi.<span class="dipp"><a class="footnote-link" href="#footnote-225-607" id="footnote-225-607-backlink">607</a></span> Ancak eylemleri, yoksul beyazlarla Afrikalıların toprak sahiplerine karşı nasıl birleştiklerini gösteriyordu. Koloni toprak sahiplerinin tepkisi, iki grubu birbirinden ayıran önlemler getirmek şeklinde oldu. </p>
				<p class="paragraf-1">Robin Blackburn’ün koloni köleliği tarihinde kaydetmiş olduğu gibi, Virginia Şehirliler Meclisi, İngiliz hizmetçilerle Afrikalı köleler arasındaki ırksal engeli güçlendirmeye çalıştı. 1680’de ‘eğer herhangi bir zenci ya da başka bir köle herhangi bir Hristiyana el kaldırırsa’, çıplak sırtına 30 kamçı vurulmasını karara bağladı. 1691’deki bir Virginia yasası, ‘efendilerinin ya da hanımefendilerinin hizmetinden yasa dışı bir şekilde kaçan, zenci, melez ve öteki kölelerin öldürülmesini ve yok edilmesini’ yasal hale getirdi. Ayrıca, ‘bir zenci, melez ya da Kızılderili’ ile evlenen herhangi bir beyaz erkek ya da kadının koloniden kovulacağına hükmetti.<span class="dipp"><a class="footnote-link" href="#footnote-225-608" id="footnote-225-608-backlink">608</a></span> Başka bir ifade ile plantasyoncular, beyaz ve siyahın otomatik olarak birbirlerinden nefret etmeleri bir yana, kimi beyazların kölelerle yakın ilişkiler kurmaları olasılığının farkına vardı ve koloni otoriteleri bunu, köle sahiplerine ölüm kalım yetkisi vererek bastırma yolunu seçti. İşte o zaman ırkçılık bir ideoloji olarak gelişmeye başladı. </p>
				<p class="paragraf-1">Bugün ırkçılığın yaygınlığı, insanları ırkçılığı, bir etnik kökenden gelen birinin bir başka etnik kökenden olana karşı doğuştan gelen nefretinden kaynaklanan ve her zaman varolan bir şey olarak düşünmeye yönlendiriyor. O zaman kölelik, aslında tam tersi olduğu halde, ırkçılığın bir yan ürünü olarak görülüyor. </p>
				<p class="paragraf-1">Bununla birlikte antik ve Orta Çağ dünyalarında insanlar derinin rengini, sözgelimi boy uzunluğu, saç rengi ya da göz renginden farklı bir şekilde algılamamışlardır. Antik Mısır’dan kalma mezar resimleri oldukça sık bir şekilde açık renkli, esmer ve siyah figürleri bir arada gösterir. Roma tarihindeki pek çok önemli isim, aralarında en az bir de imparator olmak üzere, kuzey Afrika’dan gelmiştir ve hiçbir metin insanların açık ya da koyu derili olduklarından söz bile etmez. 16. yüzyıl başlarının Hollanda resimlerinde siyah ve beyaz insanlar, örneğin Jordaen’in ‘Musa ve Zipporah’ resminde Musa’nın karısının siyah olarak gösterilmesi gibi, serbestçe birbirleriyle karışmış gösterilirler.<span class="dipp"><a class="footnote-link" href="#footnote-225-609" id="footnote-225-609-backlink">609</a></span></p>
				<p class="paragraf-1">Orta Çağ Avrupa’sında Yahudilere karşı derin bir düşmanlık vardı. Ancak bu, tamamen Hristiyan bir toplumda Katolik olmayan tek grup Yahudiler olduğu için, doğuştan gelen sözde fiziki ve zihinsel özelikler nedeniyle değil de din temeline dayanan bir düşmanlıktı. Onlara zulmedenler, eğer inançlarından vazgeçerlerse onlara ilişmezlerdi. Söz konusu olan irrasyonel bir dinsel nefretti, irrasyonel biyolojik ırkçılık değildi. Bu ancak, köle ticaretiyle birlikte ortaya çıktı. </p>
				<p class="paragraf-1">İlk köle tacirleri ve köle sahipleri, eylemlerini mazur göstermek için ırksal farklılıklara dayanmadılar. Bunun yerine, savaşta ya da en azından ‘haklı savaş’ta esir edilenlerin köleleştirilmesine cevaz veren antik Yunan ve Roma metinlerine başvurdular. Köle sahiplerinin kölelerini meşru yollardan elde etmeleri koşuluyla, köleler onların özel malıydı ve herhangi bir şekilde kullanılabilirlerdi. Dolayısıyla, Voltaire’in çok takdir ettiği İngiliz filozofu John Locke, 1690’larda köleliği haklı görebiliyor ve Kraliyet Afrika Şirketi’nin (<span class="char-style-override-2">Royal African Company</span>) hisselerine sahip olmak yoluyla, köle ticaretinden yararlanan birisi oluyordu;<span class="dipp"><a class="footnote-link" href="#footnote-225-610" id="footnote-225-610-backlink">610</a></span> ama yine de Afrikalıların aslında Avrupalılardan farklı olduğu görüşünü reddediyordu.<span class="dipp"><a class="footnote-link" href="#footnote-225-611" id="footnote-225-611-backlink">611</a></span></p>
				<p class="paragraf-1">Ancak eski tartışmalar, 18. yüzyılın ortalarında Atlantik köle ekonomisinin boyutlarına pek uygun düşmüyordu. Kölelerin ‘haklı savaş’ların esirleri olduğunu iddia edebilmek zordu. İnsanlar bunların Afrika’daki tüccardan satın alındığını ya da kölelerin çocukları olarak doğduklarını biliyorlardı.<span class="dipp"><a class="footnote-link" href="#footnote-225-612" id="footnote-225-612-backlink">612</a></span> Ve köle tacirleri ve köle sahipleri, köleye sahip olmayan beyaz insanların büyük çoğunluğuna karşı kullanabilecekleri gerekçelere ihtiyaç duyuyorlardı. Kolonilerde küçük çiftçiler, köle sahiplerinin en iyi arazileri ele geçirmelerinden ve ucuz maliyetle köleleri kullanarak kendilerine karşı avantaj sağlamalarından öfkeliydiler. Londra gibi limanlarda, kaçak köleler çoğu kez yoksul kenar mahallelerde saklanabiliyorlardı. Tacirler ve köle sahipleri, insanların kölelerden korkması, onlara güvenmemesi ve onları küçümsemesi için bir yol bulmalıydılar. ‘Savaş esirleri’ doktrini bu işe yaramıyordu. Buna karşılık Afrika kökenlilerin Avrupa kökenlilerden aşağı olduğu düşüncesi, tacirlerin ve plantasyoncuların işine mükemmel bir şekilde yarıyordu. </p>
				<p class="paragraf-1">Köleliğin Hristiyan savunucuları, İncil’de Nuh’un oğullarından birisinin, Ham’ın soyundan gelenlerin kaderine göndermede bulunarak kendilerince köleliği haklılaştırmayı denediler. Ayrıca, örneğin 1774 yılında yayınlanan Edward Long’un <span class="char-style-override-2">Jamaika Tarihi</span>’nde olduğu gibi, Afrikalıların ‘insanlık aşamasına ulaşamamış vahşiler’ olduğunu iddia eden sözde ‘bilimsel’ haklılaştırma girişimleri de vardı. Bu tür tezler, Aydınlanmadan etkilenmiş kimi düşünürlerin köleliği savunmaya devam edebilmelerine olanak veriyordu.<span class="dipp"><a class="footnote-link" href="#footnote-225-613" id="footnote-225-613-backlink">613</a></span> ‘Bütün insanlar eşit yaratılmıştır’ diye ilan edebiliyorlar ve buna beyaz olmayanların insan olmadığını ekliyorlardı. </p>
				<p class="paragraf-1">Irkçılık, kesin olarak biçimlenmiş bir ideoloji olarak bir anda ortaya çıkmadı. Üç yüzyıl boyunca gelişti. Dolayısıyla, örneğin, Kuzey Amerika’nın yerlilerine karşı olan tutum, onların farklı hayat koşulları ile karşı karşıya kaldıkları için Avrupalılardan farklı oldukları şeklindeydi. Gerçekten de Jamestown (Virginia) valilerinin karşı karşıya bulunduğu bir sorun, Kızılderili hayatının beyaz yerleşimciler için oldukça cazip olmasıydı ve ‘Kızılderililerle birlikte yaşamak üzere kaçanlara ölüm cezası öngördüler’.<span class="dipp"><a class="footnote-link" href="#footnote-225-614" id="footnote-225-614-backlink">614</a></span> ‘Binlerce Avrupalı’ için ‘Kızılderili hayat tarzını tercih etme’, Rousseau’nun yazıları gibi etkili yazılarda sunulan, ‘doğa durumu’ görüşü gibi olumlu görüşlerde yansımasını buldu.<span class="dipp"><a class="footnote-link" href="#footnote-225-615" id="footnote-225-615-backlink">615</a></span> 18. yüzyılın ortasında bile, ‘daha sonra “kızıl adamlar” terimiyle yaratılan genelleştirmeler görülmüyordu... Derinin rengi, özellikle önemli bir nitelik olarak görülmüyordu’.<span class="dipp"><a class="footnote-link" href="#footnote-225-616" id="footnote-225-616-backlink">616</a></span> Tutumlar, 18. yüzyılın sonlarında Avrupalı göçmenler, mülkiyet ve toprak kullanımı konusunda Kızılderili nüfusla daha fazla çatışmaya başlayınca değişti. Kızılderilileri, ‘kana susamış canavarlar’ olarak nitelemek giderek daha çok arttı; ‘onlardan giderek, esmer paganlar, güneşten yanmış cahiller, bakır-renkli haşarat ve 18. yüzyılın sonlarında da kızılderili olarak söz etmek yaygınlaştı’.<span class="dipp"><a class="footnote-link" href="#footnote-225-617" id="footnote-225-617-backlink">617</a></span> Irkçılık, Afrika köleliğine mazeret bulmak çabasıyla, dünyadaki bütün insanları, ‘beyaz’, ‘siyah’, kahverengi’, ‘kızıl’ ya da ‘sarı’ diye bir yere oturtmaya varan, tam gelişmiş bir inanç sistemine evrimleşti! – Her ne kadar pek çok Avrupalı pembemsi kızıl, pek çok Afrikalı kahverengi, pek çok Güney Asyalı yine pek çok Avrupalı gibi kumral olsa da ve Amerikan yerlileri kızıl, Çinli ve Japonlar sarı olmasa da! </p>
				<p class="paragraf-1">60 yıl ya da daha önce, Marksist C. L R. James ve Karayip’li milliyetçi Eric Williams, köleliğin, hem ırkçılığın yaratılmasında hem de Batı Avrupa ekonomilerinin gelişmesindeki önemine dikkat çektiler. Bunu yaparken, Karl Marx’ın Yeni Dünya’daki taşınabilir kölelik ile eskisindeki ücretli kölelik arasındaki ilişkiye dikkat çeken tezine dayandılar. </p>
				<p class="paragraf-1">Bu teze o zamandan beri sık sık saldırılmıştır. Her şeye rağmen, diyor eleştirmenler, kölelikten gelen kârların pek çoğu sanayiye yatırılmamış, tüccarın ve işinin başında durmayan plantasyon sahiplerinin, eski aristokrasinin hayat tarzını taklit edebilecekleri lüks malikânelere harcanmıştır ve kuzeybatı Avrupa ekonomilerinin elde edebileceği herhangi bir kazanç, köle temelli koloni ticaretini kontrol edebilmek uğruna yapılan savaşların maliyetiyle yenip tüketilmiştir.<span class="dipp"><a class="footnote-link" href="#footnote-225-618" id="footnote-225-618-backlink">618</a></span> 1960’lardan kalma bir iktisat tarihi ders kitabının belirttiği gibi:</p>
				<p class="alinti1" xml:lang="en-GB">Dış ticaret kârları, sanayi yatırımlarına gitmesi beklenen tasarruflara hatırı sayılır bir katkı teşkil etmez... Kölelik kârlarını ölçme girişimleri, toplam ticaret ve yatırım akışına bakarak oldukça önemsiz değerler yaratmıştır.<span class="dipp" style="font-size:0.86em;"><a class="footnote-link" href="#footnote-225-619" id="footnote-225-619-backlink">619</a></span></p>
				<p class="paragraf-1">Ama bu, köle temelli üretimin 18. yüzyılda batı Avrupa’nın ve özellikle Britanya’nın ekonomik hayatı üzerinde çok gerçek olan etkilerini soyutlamak oluyor. Genellikle ‘üçgen ticareti’ olarak adlandırılan şey, onun hızla büyüyen el zanaatlarına ve fason endüstrilerine mahreç (pazar) sağlıyordu. Avrupa’nın demir eşya, silah ve tekstili, Afrika kıyısındaki tüccara köle karşılığında satılıyor; köleler korkunç şartlar altında (herkesin Atlantik’i geçişini sağlayacak koşulları yaratmak, yüzde 10’unun ölmesine izin vermekten ekonomik olarak daha az kazançlıydı) Üçüncü Dünya’da satılmak üzere transfer ediliyor ve de elde edilen para Avrupa’da satılmak üzere tütün, şeker ve daha sonra ham pamuk alımında kullanılıyordu.<span class="dipp"><a class="footnote-link" href="#footnote-225-620" id="footnote-225-620-backlink">620</a></span></p>
				<p class="paragraf-1">Şeker plantasyonları, kamışı öğütmek ve suyu rafine etmek için görece gelişmiş malzemeye ihtiyaç gösteriyordu ve bunlar Avrupalı imalatçılardan sağlanıyordu. Ticaret, artan oranda vasıflı ve vasıfsız işgücü istihdam eden gemicilik ve gemi yapım endüstrilerini büyüttü. Liverpool, Bristol ve Glasgow ticaret limanlarından akan kârların bir kısmı koloni üretimiyle ilgili sanayi süreçlerine yatırıldı ya da Britanya’nın iç pazarına ulaşan yeni yolları (kanallar, paralı yollar) finanse etti. Kölelik kapitalizmin gelişmesini getirmedi, ama onun tarafından geliştirildi. İngiliz sanayii ve tarımı, 17. yüzyılın sonlarında, Batı Hint Adaları ve Kuzey Amerika’da plantasyon üretimi henüz embriyon halinde iken, zaten gelişmeye başlamıştı. Bu dinamizm sayesindedir ki köle ticareti kalkışa geçti. Koloni üretimine olan talep, dinamik bir Britanya ekonomisi, tütün ve şeker tüketimini üst sınıflardan aşağı doğru, kentli sınıflara ve hatta kırsal kitlelere yaygınlaştırdığı için söz konusuydu. Kolonilerin yağmalanması ve insanların köleleştirilmesi tek başına böyle bir iç dinamiği geliştiremezdi – İspanya ve Portekiz ekonomileri koloni imparatorluklarına rağmen durgunlaştı. Britanya ekonomisi, içerde özgür işgücünün artan bir şekilde kullanılması, onun Üçüncü Dünya’da yeni bir biçimde köle emeğini sömürmesine olanak verdiği için büyüdü. </p>
				<p class="paragraf-1">Ayrıca, artan oranda ücretli işgücü kullanan iç ekonominin dinamizmi de, Britanya (daha az ölçekte Fransa) kölecilerinin Afrika’dan insan kargoları derlemelerine yol açtı. Kölelerin çoğu, Afrika kıyı devletlerinin üst sınıflarından elde ediliyordu, zira köle tacirleri iç bölgelerden binlerce insanı kaçırıp uzun mesafeden kıyıya taşıyacak kadar Afrika’nın iç kesimlerini bilmiyorlardı. Bu işi, karşılığında başka şekilde elde edilemeyecek daha iyi kalite mallar vererek, Afrikalı tüccar ve yöneticilere yaptırıyorlardı. Ancak Afrikalılar, ırkçı mitolojiye rağmen ‘cahil vahşiler’ değillerdi. Görece karmaşık, çoğu kez okur-yazar, geç Orta Çağ Avrupa toplumlarının çoğuyla karşılaştırılabilecek düzeydeki toplumlarda yaşıyorlardı. Kapitalizmin ilk atılımları sayesindedir ki Britanya ekonomisi bu düzeyi geçmeye başlamıştı. Böylelikle (16. yüzyıl başlarında) Leo Africanus’un zamanında, pek çok Afrika ve batı Avrupa devletinin benzer ekonomik gelişme düzeylerinde olduğu bir sırada meydana gelmesi mümkün olmayan böyle canavarca bir ticaret biçimi 18. yüzyılda mümkün oluyordu.</p>
				<p class="paragraf-1">Plantasyon köleliği, Hollanda ve İngiltere’nin kapitalist gelişmeye zaten başlamış olmalarının bir ürünüydü. Ama ayrıca kapitalizme güçlü bir itici güç vererek onu besledi.</p>
				<p class="paragraf-1">Bunu yaparken kölelik, kapitalizmin içinde olgunlaştığı dünya sisteminin biçimlenmesinde önemli bir rol oynadı. İngiltere’ye 18. yüzyılın ikinci yarısında, (İskoç yönetici sınıflarının Panama’da kendi kolonilerini kurma girişimi, Darien planı, bozulduktan sonra) İskoçya’yı yutması ve Doğu Hindistan Şirketi’nin (<span class="char-style-override-2">East India Company</span>) Bengal’i fethetmesiyle doğuda yeni bir imparatorluk yaratması için ihtiyaç duyduğu itici gücü verdi. </p>
				<p class="paragraf-1">Britanya yönetici sınıfının yükselişinin öteki yüzü, Afrika’nın çoğunun kuvvetten düşmesiydi. Köle ticareti, kıyı kesiminde yöneticilere ve tüccarlara, [kendi endüstrilerini geliştirmeye gerek olmadan] görece gelişkin tüketim eşyasına ve silahlara sahip olma olanağı verdi; aslında ithal edilen şeyler ‘Afrika sanayiinin dibini oydu’.<span class="dipp"><a class="footnote-link" href="#footnote-225-621" id="footnote-225-621-backlink">621</a></span> Başarılı bir devlet, başkalarına savaş açabilen ve onların halkını esir edebilen bir devletti. Barışa eğilimli olan yönetici sınıflar, ancak militarist olarak varlıklarını sürdürebiliyorlardı. Jolof, Benin ve Kongo gibi devletler tüccarını köle temin etmekten men edince, başka devletlerin yöneticilerinin bu işe devam ederek zengin ve güçlü olduğunu gördüler;<span class="dipp"><a class="footnote-link" href="#footnote-225-622" id="footnote-225-622-backlink">622</a></span> sınıf öncesi toplumlar yeni bir askeri sınıf ortaya çıkmadan yıkımla karşı karşıya kaldılar. Kıyıdaki devletler, içerdekileri yağmalayarak kazançlı çıktı. </p>
				<p class="paragraf-1">Kimi tarihçiler, ‘merkezileşmiş Afrika devletleri’nin sonunda ortaya çıkmasının, ‘bir ilerleme biçimini’ temsil ettiğini iddia etmişlerdir. Ama bu alttan alta toplumun maddi temelinin zayıflamasıyla birlikte olmuştur. Nüfus artışı, tam da Avrupa ve Kuzey Amerika’da nüfusun artmaya başladığı sırada, burada duraklamıştır.<span class="dipp"><a class="footnote-link" href="#footnote-225-623" id="footnote-225-623-backlink">623</a></span> Hatta batı Afrika’da, 1750 ile 1850 arasında nüfusta bir gerileme bile olmuştur.<span class="dipp"><a class="footnote-link" href="#footnote-225-624" id="footnote-225-624-backlink">624</a></span> Bu, sırası gelince, 19. yüzyılın sonunda, Avrupalıların koloni istilasına direnmede Afrika devletlerini donanımsız bırakmıştır. Batı Avrupa ekonomik olarak ileriye doğru hareket ederken, Afrika geride kalmıştır. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-597-backlink" id="footnote-225-597">597</a>	Bu, R Blackburn, <span class="char-style-override-2">The Making of the New World Slavery </span>(Londra, 1997), s. 3’te Blackburn’un tahminidir. Biraz daha az ya da biraz daha fazla başka tahminler de vardır. Söz konusu olan sayıların uzunca bir tartışması için  bakınız P Manning, <span class="char-style-override-2">Slavery and African Life</span> (Camridge, 1990), s. 104.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-598-backlink" id="footnote-225-598">598</a>	M Manning, <span class="char-style-override-2">Slavery, </span>s.<span class="char-style-override-2"> </span>35.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-599-backlink" id="footnote-225-599">599</a>	M Manning, <span class="char-style-override-2">Slavery, </span>s.<span class="char-style-override-2"> </span>30.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-600-backlink" id="footnote-225-600">600</a>	Bakınız A Calder, <span class="char-style-override-2">Revolutionary Empire </span>(New York, 1981), s. 257-258; Robet Louis Stephenson’un romanı <span class="char-style-override-2">Kidnapped </span>(Kaçırılan Çocuk)<span class="char-style-override-2">, </span>18. yüzyıl ortası İskoçya’sında böyle bir kaçırma olayı ile başlar.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-601-backlink" id="footnote-225-601">601</a>	R Blackburn, <span class="char-style-override-2">Making</span>, s. 230.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-602-backlink" id="footnote-225-602">602</a>	A Calder, <span class="char-style-override-2">Revolutionary,</span> s. 566.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-603-backlink" id="footnote-225-603">603</a>	Barry Unsworth’un romanı <span class="char-style-override-2">Sacred Hunger </span>(Kutsal Açlık - Londra, 1992) kölelerin ve denizcilerin sahip oldukları ortak duygular hakkında çok iyi bir fikir verir. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-604-backlink" id="footnote-225-604">604</a>	A Calder, <span class="char-style-override-2">Revolutionary,</span> s. 289.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-605-backlink" id="footnote-225-605">605</a>	R Blackburn, <span class="char-style-override-2">Making</span>, s. 231.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-606-backlink" id="footnote-225-606">606</a>	Ayrıntılar için bakınız R Blackburn, <span class="char-style-override-2">Making</span>, s. 240-241.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-607-backlink" id="footnote-225-607">607</a>	Dolayısıyla Blackburn’un ayaklanma hakkında anlattıkları ( R Blackburn, <span class="char-style-override-2">Making</span> içinde, s. 256-258) Afrikalı kölelerin katılımını vurgularken,  Calder (A Calder, <span class="char-style-override-2">Revolutionary, </span>s. 311-312) yalnızca işin Kızılderililer’e ilişkin boyutuna göndermede bulunur ve kölelerin katılımından söz etmez.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-608-backlink" id="footnote-225-608">608</a>	R Blackburn, <span class="char-style-override-2">Making</span>, s. 234.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-609-backlink" id="footnote-225-609">609</a>	Blackburn’daki bu resmin  siyah-beyaz ve renkli reprodüksiyonu vardır, <span class="char-style-override-2">Making,</span> s. 32.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-610-backlink" id="footnote-225-610">610</a>	Bakınız R Blackburn, <span class="char-style-override-2">Making,</span> s. 254-255, 264-265.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-611-backlink" id="footnote-225-611">611</a>	J Locke, <span class="char-style-override-2">An Essay Concerning Human Understanding</span> (Oxford, 1975), s. 606-607, aktaran R Blackburn, <span class="char-style-override-2">Making, </span>s. 329.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-612-backlink" id="footnote-225-612">612</a>	Bu, örneğin, Royal Africa Company’nin Gambiya’daki  eski temsilcisi Francis Moore tarafından 1738’de yayınlanan bir eserde ileri sürülen bir iddiadır. Bakınız, A Calder <span class="char-style-override-2">Revoutionary</span>, s. 454.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-613-backlink" id="footnote-225-613">613</a>	Adam Smith, Condorcet ve Benjamin Franklin gibi en iyi bilinen Aydınlanma figürlerinin pek çoğu, Hume gibi kimileri Afrikalılar’ın doğuştan gelen zihinsel geriliğini  kabul etse de, köleliğe karşı çıkmıştır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-614-backlink" id="footnote-225-614">614</a>	W E Washburn ve B Trigger, ‘Native Peoples in Euro-American Historiography’, W E Washburn ve B Trigger (drl.)<span class="char-style-override-2"> Cambridge History of  Native Peoples of the Americas, </span>cilt 1 (Cambridge, 1996), s. 74.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-615-backlink" id="footnote-225-615">615</a>	W E Washburn ve B Trigger, <span class="char-style-override-2">Native, </span>s. 75.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-616-backlink" id="footnote-225-616">616</a>	W E Washburn ve B Trigger, <span class="char-style-override-2">Native, </span>s. 79.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-617-backlink" id="footnote-225-617">617</a>	W E Washburn ve B Trigger, <span class="char-style-override-2">Native, </span>s. 80.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-618-backlink" id="footnote-225-618">618</a>	P Manning, <span class="char-style-override-2">Slavery, </span>s. 13. R Blackburn, <span class="char-style-override-2">Making</span>, 12. bölümde değişik tezlerin çok yararlı bir özeti vardır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-619-backlink" id="footnote-225-619">619</a>	P Matthias, <span class="char-style-override-2">The First Industrial Nation</span> (Londra, 1983), s. 168.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-620-backlink" id="footnote-225-620">620</a>	Ticaretin yapısı, kuşkusuz bundan çok daha karmaşıktı. Ama bazı zorunlu özellikleri özetlemektedir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-621-backlink" id="footnote-225-621">621</a>	P Manning, <span class="char-style-override-2">Slavery, </span>s. 22.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-622-backlink" id="footnote-225-622">622</a>	P Manning, <span class="char-style-override-2">Slavery, </span>s. 34.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-623-backlink" id="footnote-225-623">623</a>	P Manning, <span class="char-style-override-2">Slavery, </span>s. 85.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-624-backlink" id="footnote-225-624">624</a>	P Manning, <span class="char-style-override-2">Slavery, </span>s. 23.</p>
					</div>
				</div>
			</div>
		</div>
</body>
</html>