<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-23.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-23.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">6. Bölüm</p>
				<p class="resimara"><img alt="6.png" class="image" height="10" src="../Images/6_fmt17.jpeg" width="200"/></p>
				<p class="arabaslik-orta" id="toc_marker-4-7">AVRUPA FEODALİZMİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt17.jpeg" width="46"/></span></p>
				<p class="paragraf-1">Kahire ve Kordoba gibi büyük İslam şehirlerinden tacirler, 1.000 yıl önce çok seyahat ediyorlardı.<span class="dipp"><a class="footnote-link" href="#footnote-225-321" id="footnote-225-321-backlink">321</a></span> Kuzey Avrupa’nın kraliyet saraylarına yolu düşmüş olan kişiler buldukları koşullardan hayrete düşmüş olmalıdırlar. </p>
				<p class="paragraf-1">Arazi, çoğu kez birbirinden ormanlar ya da bataklıklarla ayrılmış, birbiriyle savaşan baronluklar arasında bölüşülmüştü. Her birinin gerçekte kendiyle sınırlı bir ekonomisi vardı ve halkları da tümüyle kendi topraklarında üretilen şeylere bağımlıydı. Köylüler için bu, besin olarak ekmek ve sulu yulaf lapası, giysi olarak kaba yün ya da ketenden kendi evlerindeki tezgâhlarda eğirilmiş ve dokunmuş giysiler anlamına geliyordu. Bu ayrıca enerjilerinin en az beşte ikisini ister ayni olarak isterse işgücü şeklinde lord için harcadıkları ücretsiz emek anlamına geliyordu. Serf olarak köylüler arazilerini ve lordlarını terk etmek özgürlüğüne sahip değillerdi. </p>
				<p class="paragraf-1">Lord ailesinin hayat standardı çok daha ileriydi; ne ki bu da köylülerin üretebildikleriyle sınırlıydı. Lordların şatoları, ağaçlıklar, çamur ve sağlam kazıklarla yapılmış çitlerle çevrili, ağaçtan, kaba, düşman unsurlara karşı iyi korunmayan yerlerdi. Onların giysileri köylülerinkinden çok daha fazlaydı ama insan vücudu için çok daha uygun değildi ve de lordlar çok nadiren daha kültürlüydüler. Arazilerini öteki lordlara karşı koruyabilmek için binicilikte ve silah kullanmada uzmanlığa ihtiyaçları vardı; okuma ve yazmayı bilmeleri gerekmiyordu. Daha büyük arazilere sahip lordlar yazılı kayıtlar tutmak istedikleri zaman, okuma yazma bilgisini koruyabilmiş olan küçük bir sosyal gruba –az sayıdaki okur-yazar keşiş ve din adamlarına– başvuruyorlardı. </p>
				<p class="paragraf-1">Tacirlerden gelen birkaç ürün –tuz, saban uçları için demir, bıçaklar ve lordun silahları– vardı. Ancak bu tacirler, doğu uygarlıklarının zengin tüccar sınıfından çok farklıydı; orman patikalarında, zor fark edilebilen kurumuş çamur yollarda taban tepen, çerçi ve seyyar satıcılara benziyorlardı. </p>
				<p class="paragraf-1">Az sayıda şehir vardı ve ‘İngiltere ve Alman memleketlerinin hemen hemen tümü bütünüyle şehirlerden yoksundu’.<span class="dipp"><a class="footnote-link" href="#footnote-225-322" id="footnote-225-322-backlink">322</a></span> Var olan şehirler de, daha büyük olan baronlar ve din kurumlarının yönetim merkezlerinden farklı yerler değildi ve bir şato, manastır ya da büyük bir kilise etrafında kümelenmiş az sayıdaki evden ibaretti. </p>
				<p class="paragraf-1">Ne ki sonunda, büyük Avrasya kıtasının bu en geri ucu, bütün öteki uygarlıkları aşacak yeni bir uygarlığın doğum yeri olacaktı. Bu dönüşüm için, kimileri saçma, kimileri yakışıksız ve kimileri de fevkalâde isabetli, her türlü açıklama yapılmıştır. Kimileri bunu, her ne kadar işin Hristiyan tarafı Roma İmparatorluğu’nun son yıllarında, Avrupa’nın Karanlık Çağları’nda ve Bizans’ın duraksamasında herhangi bir marifet göstermemiş olsa da, ‘Yahudi-Hristiyan’ geleneğine bağlarlar. Başkaları, ‘çalışmayı’ ve ‘girişimi’<span class="dipp"><a class="footnote-link" href="#footnote-225-323" id="footnote-225-323-backlink">323</a></span> teşvik ettiği iddia edilen iklime bağlarlar ki, bu, insanın ilk büyük uygarlıkların nasıl geliştiğine şaşmasına yol açar. Bunu, Avrupalıların sözde ‘ırksal’ üstünlükleriyle açıklamaya yönelik yakışıksız girişim, o kadar uzun süre geri kalmışlığı bile açıklayamaz ve daha bu ilk soruda tepetaklak olur. Bir diğer düşünce çizgisi, Avrupa’nın yükselişini, ‘rastlantısal’ etkenlere bağlar; bir başka deyişle bunun bir kaza olduğunu ileri sürer. Geleneksel anaakım tarihe göre bir dizi büyük adamın beklenmedik ortaya çıkışı önemlidir; Alman sosyolog Max Weber’in izleyicilerine göre, Kalvinizmin ve ‘Protestan Ahlakı’nın elverişli yükselişi; kimi Kuzey Amerikalı akademisyenlere göre ise, 15. yüzyıl İngiltere’sinde köylülerle lordlar arasındaki çatışmaların rastlantısal sonuçları söz konusudur.<span class="dipp"><a class="footnote-link" href="#footnote-225-324" id="footnote-225-324-backlink">324</a></span> </p>
				<p class="arabaslik-sol"><span class="char-style-override-3">Geriden Gelen İleri Atılıyor</span></p>
				<p class="paragraf-1">Bütün bu öyküler bariz bir noktayı kaçırıyor. Avrupa’nın geriliği, insanları, hayatlarını başka yerlerde sürdürmeye teşvik etmiştir. Yavaş yavaş, pek çok yüzyıl içinde, Çin’de, Hindistan’da, Mısır’da, Mozopotamya’da ve güney İspanya’da çoktan bilinen teknikleri uygulamaya başlamışlardır. Aynen Sung Çin’inde ya da Abbasi halifeliğinde olduğu gibi uygun ama yavaş, birikerek çoğalan değişimler söz konusudur. Ancak bu kez bunlar, devam eden ilerlemeyi boğacak eski bir imparatorluk üstyapısının üzerlerinde muazzam ağırlığı olmaksızın gerçekleşmiştir. Avrupa’nın o çok geri kalmışlığı, onun, büyük imparatorlukların üzerinden birdirbir oynar gibi atlamasına olanak sağlamıştır.</p>
				<p class="paragraf-1">Ekonomik ve teknik ilerleme otomatik ya da engelsiz değildi. Eski yapılar, tekrar tekrar yeni yolları geciktirmiş, engellemiş ve kimi zaman hurdahaş etmiştir. Başka yerlerde olduğu gibi, yeni toplum vadeden büyük ayaklanmalar ezilmiş ve eskisi yeniden üretilmiştir. Verimli alanlar, verimsiz viranelere ve refah içindeki şehirler, terk edilmiş harabelere dönüştürülmüştür. Korkunç ve anlamsız savaşlar, barbarca işkenceler ve kitlesel köleleştirmeler olmuştur. Bununla birlikte sonunda, tarihte daha önce görülenden çok farklı yeni bir üretim örgütlenmesi ve toplum ortaya çıkmıştır. </p>
				<p class="paragraf-1">İlk değişiklikler tarımda oldu. Karanlık Çağlar’da hayatlarını topraktan kazananlar cahil, boş inançlı ve kendileri dışındaki dünya hakkında bilgisiz olabilirlerdi. Ama hayatlarının neye bağlı olduğunu biliyorlardı ve karınlarını doyurmak için, eğer fırsatını bulurlarsa, yeni tarım yöntemlerini yavaş yavaş kucaklamaya hazırdılar. 6. yüzyılda yeni bir saban tasarımı, ağır ama verimli toprakla başa çıkabilecek ‘ağır tekerlekli saban’, doğu Avrupa’nın Slav halkları arasında ortaya çıktı ve izleyen 300 yılda batıya doğru yayıldı.<span class="dipp"><a class="footnote-link" href="#footnote-225-325" id="footnote-225-325-backlink">325</a></span> Onunla birlikte hayvan gübresini toprağın verimini arttırmak için kullanan yeni otlatma biçimleri geldi. İkisi birlikte, ‘daha çok et, mandıra ürünü, deri ve yünü her zamankinden daha fazla üretme olanağı veren, ama aynı zamanda buğday hasadını da geliştiren tarım yapısı’ bir köylü ailesine, ürününü yüzde 50 arttırma olanağı verdi.<span class="dipp"><a class="footnote-link" href="#footnote-225-326" id="footnote-225-326-backlink">326</a></span> Bir iktisat tarihçisi, ‘Bunun, insan gücüne bağlı olan, dünyanın o zamana kadar gördüğü en verimli tarım yöntemi’ olduğunu iddia eder.<span class="dipp"><a class="footnote-link" href="#footnote-225-327" id="footnote-225-327-backlink">327</a></span></p>
				<p class="paragraf-1">İzleyen yüzyıllarda, tarlayı sürmede çok daha ağır olan öküzün yerine atı koymayı mümkün kılan, at koşumunda orta Asya yöntemini ve toprağı yenilemek için fasulye ve öteki baklagilleri kullanma gibi daha başka yeni teknikleri benimsediler. Orta Çağ köylülüğünün tanınmış tarihçisi George Duby’e göre, bu yeniliklerin birikerek çoğalan etkisi, 12. yüzyıla gelindiğinde tarım veriminin bir kat artışı oldu.<span class="dipp"><a class="footnote-link" href="#footnote-225-328" id="footnote-225-328-backlink">328</a></span> </p>
				<p class="paragraf-1">Bu tür değişiklikler yavaş yavaş gerçekleşti. Sylvia Thrupp, ‘Orta Çağ’daki en iyi genel ekonomik büyümenin muhtemelen yüzde 1’in yarısı kadar’ olacağını ileri sürmektedir.<span class="dipp"><a class="footnote-link" href="#footnote-225-329" id="footnote-225-329-backlink">329</a></span> Bununla birlikte, 300 ya da 400 yıl süren bu durum ekonomik hayatın dönüşmesiyle sonuçlandı. </p>
				<p class="paragraf-1">Böylesi bir gelişme çok büyük ölçüde köylü üreticilerin dehasının bir sonucuydu. Ancak bir başka şeye daha ihtiyaç vardı – o da feodal lordların, artık ürünün tümüne el koymak yerine, bir kısmının tarımsal iyileşmeye gitmesine olanak vermeleriydi. Baronlar kaba ve açgözlü adamlardı. Topraklarını zorla ele geçirmişler ve zorla ellerinde tutuyorlardı. Zenginlikleri, alıp satmak yerine doğrudan zora dayanıyordu ve bunun büyük kısmını lükse ve savaşa harcıyorlardı. Ama yine de kendi mülklerinde yaşıyorlardı; cumhuriyet Roma’sının son dönemlerinde ya da Abbasi iktidarının son yıllarında olduğu gibi arazisinin başında olmayan mülk sahipleri değillerdi. İçlerinde en aptalları bile, köylüler ertesi yılın ürününün ekilemeyeceği kadar fazla çalarlarsa, yaşayacak ve savaşacak bir şeye sahip olmayacaklarını kavrıyorlardı. Alman iktisat tarihçisi Kriedte’nin işaret etmiş oluğu gibi, ‘Lord, köylünün işlediği araziyi ne pahasına olusa olsun korumak’ ve ‘dolayısıyla... ürün yetersizliği ve diğer nedenlerden doğabilecek olağanüstü durumlarda köylülere yardım etmek zorundaydı.’<span class="dipp"><a class="footnote-link" href="#footnote-225-330" id="footnote-225-330-backlink">330</a></span> Köylülere gelişmiş sabanlar sağlamak, lüks tüketim ve savaş için daha fazla artık ürün demekti ve kimi lordlar, ‘demirden yapılan tarım gereçlerini ve özellikle sabanı, kendi korumaları altına alıyorlardı.’<span class="dipp"><a class="footnote-link" href="#footnote-225-331" id="footnote-225-331-backlink">331</a></span> Feodal dönem boyunca, feodal lordlar yeni toprakların açılmasını bireysel olarak örgütlediler ve finanse ettiler. İlk ve uzun süre için en önemli makineleşme olan, su değirmeninin yaygınlaşmasının arkasındaki itici güç onlardı. </p>
				<p class="paragraf-1">Diğer yöneten sınıflar gibi, feodal lordlar da her şeyden önce sömürmeye bakıyorlardı. Bir değirmen inşa etmek için ücretsiz işgücü kullanıyorlar, köylüleri tahıllarını orada öğütmeye zorluyorlar ve bunun için de onlardan ücret alıyorlardı. Ama tarihin belirli bir döneminde, sömürü düzeyini arttırma konusundaki endişeleri, bunların bir kısmının, üretim araçlarının geliştirilmesini teşvik etmesine de yol açtı. </p>
				<p class="paragraf-1">Feodal yönetici sınıf yalnızca savaşçı baronlardan oluşmuyordu. Büyük mülklerin pek çoğu, manastırların elindeydi: ‘Zenginlik, güç ve buyurma eğilimi açısından papaz, piskopos ve başpiskoposlar ... büyük savaşçı baronlara eşitti... Manastır toplulukları ya da piskoposlukların elinde muazzam servetler birikmişti.’<span class="dipp"><a class="footnote-link" href="#footnote-225-332" id="footnote-225-332-backlink">332</a></span> Kimi durumlarda keşişlerin okur-yazarlığı Yunan ve Roma’da, Bizans ve Arap imparatorluklarında teknik üzerine yazılmış şeylere ulaşmada kullanılıyordu: ‘Eğer insan, en eski değirmenlere, su ya da yel değirmenlerine ya da tarım tekniklerindeki gelişmeye bakarsa, çoğu kez dinsel tarikatların öncülüğünü görür.’<span class="dipp"><a class="footnote-link" href="#footnote-225-333" id="footnote-225-333-backlink">333</a></span> </p>
				<p class="paragraf-1">Yeni tekniklerin tam olarak benimsenmesi (savaşçı ya da dinsel olsun) lordlar ve çiftçiler arasındaki ilişkilerin de değişmesine yol açtı. Büyük toprak sahipleri sonunda, en geç 10. yüzyıla kadar devam eden, Romalıların verimsiz köle emeği uygulamasını terk etmek zorunda kaldılar. Daha sonra bunlar, ürünün bir kısmı karşılığında toprağı köylü işletmelerine parsellemenin, ‘serfliğin’, avantajlarını keşfetmeye başladılar. Serflerin ellerinden geldiğince sıkı çalışmak ve yeni teknikleri arazilerinde uygulamak için özendiricileri vardı. Toplam çıktı artarken, lordun payı da, özellikle eski özgür köylüleri ellerindeki askeri gücü kullanarak serfliğe zorladıkça, artıyordu. Bois’in ‘1000 yılının dönüşümü’ dediği şey tarımdaki köleliğin kesin sonuna ve feodal serfliğin Roma sisteminden daha dinamik bir üretim biçimi olarak kesin olarak yerleşmesine işaret ediyordu.<span class="dipp"><a class="footnote-link" href="#footnote-225-334" id="footnote-225-334-backlink">334</a></span> </p>
				<p class="paragraf-1">Kırsal alanlarda 1000 ile 1300 arasında meydana gelenler, bizim gibi yiyecek maddelerini süpermarketlerden alanlar tarafından kolaylıkla küçümsene bilmektedir. Her köylü ailesinin ürettiği yiyecek miktarının iki katına çıkması, Avrupa’nın her yanında insan hayatının olanaklarını dönüştürdü. Yiyecek maddelerinin fazlasını kim kontrol ediyorsa, onu zanaatkârların ürettikleri ya da gezginci tacirlerin getirdikleri eşya ile değiştirebiliyordu. </p>
				<p class="paragraf-1">Kabaca tahıl, lordun ailesi için ipekle, silahları için demirle, şatosu için mobilya ile ve yemeğini tamamlayacak şarap ve baharatla değiştirilebiliyordu. Ayrıca köylü yetiştiricilerin üretkenliğini arttıracak araçlara da dönüştürülebiliyordu: demir uçlu ahşap sabanlar, bıçaklar, oraklar ve kimi durumlarda gem ve dizginli, demir nallı atlar.</p>
				<p class="paragraf-1">Bu tür şeyleri düzenli pazarlara sunarak mütevazı çerçiler kendilerini saygıdeğer bir tacire ve de saygıdeğer tacirden zengin tüccara dönüştüre biliyorlardı. Tacirler ve zanaatkârlar yerleşmeye, şatoların ve kiliselerin çevresinde dükkânlar ve atölyeler açmaya başladıkça şehirler canlandı. Ticaret ağları gelişerek daha önce birbirinden kopuk köyleri gelişen şehirler etrafında topladı ve geniş bir alanda hayatı etkiledi.<span class="dipp"><a class="footnote-link" href="#footnote-225-335" id="footnote-225-335-backlink">335</a></span> Lüks eşya ve silah satın alabilmek için para bulmak amacıyla lordlar, serfleri pazar için ürün ekmeye teşvik ettiler ve kira karşılığı hizmet yükümlülüğü ya da aynî ödemeler yerine parayı tercih ettiler. Kimileri arazilerinde pazar kurmalarına izin vermek için tacirlerden para alarak fazladan bir gelir kaynağı elde ettiler. </p>
				<p class="paragraf-1">Şehirlerde hayat köylerdekinden çok farklıydı. Tacirler ve zanaatkârlar, herhangi bir lordun doğrudan buyruğu altında olmayan özgür bireylerdi. Bir Alman atasözü vardı: ‘Şehrin havası sizi özgür kılar’. Şehirli sınıflar, lordlar sınıfının imtiyazlarından giderek nefret ediyorlardı. Fazla işgücüne ihtiyaç duyan tacirler ve zanaatkârlar çevredeki mülklerde serflikten kaçan köylüleri memnuniyetle karşılıyorlardı. Ve de şehirler büyüklük ve zenginlik açısından gelişirken, kendi bağımsızlık ve özgürlüklerini, surlar inşa ederek ve şehirli milisleri silahlandırarak korumanın yollarını buldular.</p>
				<p class="arabaslik-sol"><span class="char-style-override-3">13. Yüzyılın Uygarlığı</span></p>
				<p class="paragraf-1">Zamanla toplumun her yönü değişti. Fransız tarihçi Marc Bloch tarafından Avrupa feodalizminin klasik anlatısı, lordların kendi aralarındaki ilişkilerin de dönüşüm geçirdiği ‘ikinci feodal çağ’dan söz edecek kadar ileri gider. Krallar daha etkili oldular. İktidarlarını, feodal lordlar hiyerarşisinin tepesinde resmileştirebiliyorlardı. Bazı şehirlere içerde kendini yönetme hakkını vererek, bunları baronlara karşı dengeleyici bir güç olarak kullanabiliyorlardı. Her ne kadar kendi mülklerini ilgilendiren meselelerde baronlar tam yetkili olmayı sürdürdülerse de, baronlar yerine kendi görevlilerinin ‘adalet’ dağıttığı ulusal mahkemeler ağı oluşturmaya çalıştılar. </p>
				<p class="paragraf-1">Entelektüel hayat da dönüştü. Tacirler, daha önceki dönemin feodal lordlarının yapmak zorunda olmadıkları bir şekilde hesap tutmak ve yazılı sözleşmeler yapmak zorundaydılar. Onlar ayrıca, lordlar tarafından köylerde <span class="char-style-override-2">ad hoc</span> (amaca göre) verilen hükümler yerine biçimsel, yazılı yasalar talep ediyorlardı. Kimileri okuma yazmayı öğrenecek çabayı gösterdi ve bunu konuştukları yerel dilde yapmaya başladılar. Okuma yazma artık yalnızca manastırlarla sınırlı değildi ve Latince tek yazılı dil olmaktan çıkmıştı. Bilim, manastırlardan, Paris, Oxford ve Prag gibi şehirlerde yeni kurulan üniversitelere taşınmıştı ve bilim adamları şimdi para için öğreterek, kilise otoritelerinin doğrudan kontrolü dışında hayatlarını kazanabiliyorlardı. Yunan ve Roma dünyasının din dışı eserlerini, bunlara Arapça üzerinden ulaşmak için Sicilya’ya, Mağrip İspanyası’na, hatta Suriye’ye giderek inceleme konusunda şimdi yeni bir merak ortaya koyuyorlardı.<span class="dipp"><a class="footnote-link" href="#footnote-225-336" id="footnote-225-336-backlink">336</a></span> Aralarında, Platon ve Aristotales’in ve İslam Aristotalesçisi İbn-i Rüşd’ün (Averroes) meziyetlerini tartışmaya başladılar. </p>
				<p class="paragraf-1">Orta Çağ düşüncesi sık sık, metinlere kılı kırk yaran göndermeler yaparak, tartışma adına tartışmayla, ‘skolastisizm’le ilişkilendirilir. Ama yeni düşüncenin ilk evresi bu anlamda skolastisizmden çok uzaktı. Uzun süredir unutulmuş olan metinlerin yeni düşünceler yaratmaya çalışmak için kullanılmasıyla ilgiliydi. Böylece, 12. yüzyıl başlarında Paris Üniversitesi’nin entelektüel hayatına egemen olan Abelard, ‘Akıllı adam, şeylerin gizli nedenlerini kavrayan ve üzerinde düşünüp taşınma yeteneği olan kişidir. Gizli nedenlerden kastettiğimiz, şeyleri yaratan nedenlerdir ve bunlar duyumların deneyiminden çok akılla araştırılmalıdır’ diye ısrar ediyordu.<span class="dipp"><a class="footnote-link" href="#footnote-225-337" id="footnote-225-337-backlink">337</a></span> Abelard, Calirvaux’lu mistik St Bernard tarafından, ‘kendisini insan aklıyla Tanrı’yı tamamen kavramaya muktedir’ sanmakla suçlanmıştı.<span class="dipp"><a class="footnote-link" href="#footnote-225-338" id="footnote-225-338-backlink">338</a></span> </p>
				<p class="paragraf-1">Akla dayanmak, yeni irfanın pratik faaliyetten uzak olacağı anlamına gelmiyordu. Batıda barutun formülünü ilk kez yazan ve görüntüleri büyütmek için aynalar ve mercekler kullanmanın yollarını keşfeden âlim Roger Bacon oldu. Bir başka âlim, Maricourt’lu Peter, manyetik özellikleri araştırdı ve buna dayalı makineler geliştirdi.<span class="dipp"><a class="footnote-link" href="#footnote-225-339" id="footnote-225-339-backlink">339</a></span> </p>
				<p class="paragraf-1">Bilimsel çeviriler yoluyla, 1.000 yıldan daha fazla bir süre önce, Yunanistan, Roma ya da İskenderiye’de keşfedilmiş ve de doğu Akdeniz ve orta Asya’nın İslam toplumları tarafından Çin’den öğrenilmiş teknikler hakkında bilgi edinildi. Bunlar, yerli değirmencilerin, demircilerin ve inşaatçıların alet ve edevat üzerinde zaten yaptığı iyileştirmelere katkıda bulundu ve ‘hiçbir kültürün tanık olmadığı derecede endüstrinin makineleşmesi tutkusu’yla sonuçlandı.<span class="dipp"><a class="footnote-link" href="#footnote-225-340" id="footnote-225-340-backlink">340</a></span></p>
				<p class="paragraf-1">Su değirmenleri, demircilerin çekiçleri için körüklere ve (kumaşı döven) ‘çırpıcı dibeklerine’ hareket sağlamaya başladı. Manivelalar ve çok kademeli kranklar aşağı-yukarı hareketi döngüsel harekete (ya da tersine) çevirdi ve düzentekerler (<span class="char-style-override-2">flywheel</span>) döngüyü belirli hızda tutmak için kullanıldı. Eğirme çarkı ve pusula 12. yüzyılda Uzak Doğu’dan geldi. 13. yüzyılda kürekle yön vermenin yerini dümen aldı ve deniz ulaşımının güvenilirliğini muazzam artırdı. Gözlüğün bulunması, azalan görme yetisinin artık kâtiplerin ve âlimlerin kariyerlerini sona erdirmeyeceği anlamına geliyordu. Atta üzengi, zırh yapımında gelişmeler, arbalet (tatar yayı), mancınık ve daha sonra barut ve (ilk kez 1320’de kullanılan) top, savaşı dönüştürdü. Ve mütevazı el arabası, neredeyse farkına varılmaksızın, toprakta pek çok bel büken işin niteliğini değiştirdi. </p>
				<p class="paragraf-1">Bu tür teknik ilerlemeler, 13. yüzyıl sonlarıyla 14. yüzyıl başlarında Orta Çağ toplum ve kültürünün gelişmesinin altında yatan şeylerdi. Bu döneme gelindiğinde ‘komünler’, kendi kendini yöneten şehir devletleri, kuzey İtalya ve Flanders’in siyasal manzarasına egemen oldu.<span class="dipp"><a class="footnote-link" href="#footnote-225-341" id="footnote-225-341-backlink">341</a></span> Bocaccio, Chaucer ve hepsinden öte Dante gibi yazarlar yerel dillerinde kaleme aldıkları ve zamanla bu yerel dillerin ‘ulusal’ bir dile dönüşmesine katkıda bulunacak seküler edebiyatla isim yaptılar. Ve Orta Çağ şehirlerinin üzerinde yükselen kültürün, o abideleri, büyük katedraller ortaya çıktı. Bunlar önceki yüzyılların tarımsal, teknik ve ideolojik değişimleri olmasa düşünülemeyecek olan inşaat ve sanat eserleriydi. </p>
				<p class="arabaslik-sol"><span class="char-style-override-3">14. Yüzyılın Bunalımı</span></p>
				<p class="paragraf-1">Ekonomik gelişme ve teknik ilerleme dönemi uzun sürmeyecekti. Çünkü bu gelişme, yaşam biçimleri hâlâ lüks tüketim, savaş hazırlığı ve askeri onur kavramına bağlı bir feodal lordlar sınıfının egemen olduğu bir toplumda meydana geliyordu ve bu durum zamanla ilerleme için bir mahmuz görevi yapacağına onu tüketen bir şey haline geldi. Orta Çağ masalları, tipik olarak, Aslan Yürekli Richard ya da ‘Haçlı Seferleri’nde Filistin’den Müslümanları kovmaya çalışmak için Avrupa ve Küçük Asya’da saldırgan eşkıya sürülerine liderlik eden Fransa Kralı ‘Aziz’ IX. Louis’yi ‘iyi kral’lar olarak kutladı. Norman krallarının İngiltere kadar İskoçya, Galler, Fransa’nın büyük kısmı ve İrlanda’ya zarar veren savaşları ya da 13. yüzyılda İtalya ile Kutsal Roma Cermen imparatorları ve Papa ile ittifak yapan Fransa krallarının yürüttükleri savaşlar da, içinden geçtikleri ülkeler için aynı derecede yıkıcı ve zararlıydı.<span class="dipp"><a class="footnote-link" href="#footnote-225-342" id="footnote-225-342-backlink">342</a></span> Gelirlerin en çok yüzde 1 ya da 2’si yeni yatırımlara gidiyordu.<span class="dipp"><a class="footnote-link" href="#footnote-225-343" id="footnote-225-343-backlink">343</a></span></p>
				<p class="paragraf-1">Lordlar tükettikleri zenginliğin üretilmesindeki uygulamalardan giderek uzaklaştılar. Kaba istihkâmlar içinde mükellef şatolarda yaşayan savaşçıların torunları ipeklere büründüler ve öteki toplumsal gruplar üzerindeki üstünlük iddialarını dile getiren pahalı saray ve şövalyelik ritüellerine kendilerini kaptırdılar. Kutsal dinsel seremonilerle onaylanan kalıtsal yasal haklarla kendilerini herkesten ayrı bir kast olarak gördüler. Bu kast içinde karmaşık bir payeler hiyerarşisi, büyük aristokratları, yasal olarak onlara bağlı olan sıradan şövalyelerden ayırdı. Ama bu kastın bütün tabakaları, ister zengin tüccar, mütevazı zanaatkâr ya da isterse yoksullaşan köylüler olsun, zenginliğin gerçek yaratıcılarına giderek tepeden bakar hale getirdi. </p>
				<p class="paragraf-1">Papalar, manastır başrahipleri ve piskoposlar da bu yönetici sınıfın bir parçasıydı ve onların tavırlarını paylaşıyorlardı; ama kendilerine özgü farklı çıkarları da vardı. 11. yüzyıl sonlarında bir dizi ‘reformcu’ papa, Avrupa’nın bütününe neredeyse teokratik bir yapı kazandırmak için manastır ve piskoposluk ağını merkezileştirmeyi amaç edindiler. Bunun bir ürünü, kilisenin rakip lordlar arasında barış sağlamaya girişmesi ve toplumda kendini sözü geçen egemen güç haline getirmesi oldu. Bir başka ürünü ise Haçlıların yol açtığı mutlak yıkım ve harabiyet oldu. Papalar, Kudüs’ü (Hristiyan hacıları hiçbir zaman engellemeyen) ‘kâfir’ Müslümanlardan ‘kurtarmak’ için çağrıda bulundular ve kralları, lordları ve şövalyeleri, yağma umuduyla papalığın yetkisi altındaki büyük ordulara katılmaya davet ettiler. Bu orduların zaferlerinin, şehirlerin sebepsiz yağmalanması, kadın ve çocukların öldürülmesi, tecavüz, talan, Yahudiler, Müslümanlar ve Katolik olmayan Hristiyanların kıyımlara uğratılması ve 1204 yılında Konstantinopolis’in zapt edilip yağmalanmasını içeriyor oluşu, onları endişelendirmiyordu.<span class="dipp"><a class="footnote-link" href="#footnote-225-344" id="footnote-225-344-backlink">344</a></span><span class="char-style-override-10"> </span>13. yüzyılda İtalya’yı harap eden imparatorlarla (Fransa krallarıyla ittifak yapan) papalar arasındaki savaş da papalığın hırsının bir başka sonucuydu. </p>
				<p class="paragraf-1">Papalar, piskoposlar ve manastır başrahipleri, lordlarla paylaştıkları daha geniş değerlere de kendilerini adamışlardı. Dönemin en büyük sanatsal yaratısı olan katedraller aynı zamanda, toplumun gökyüzünde melekler, azizler ve yeryüzünde krallar, lordlar, manastır başrahipleri, piskoposlar, şövalyeler ve sıradan insanlar şeklindeki hiyerarşisinin Tanrı tarafından belirlenmiş niteliğini vurgulayarak, yönetici sınıfın gücünü sembolize ediyordu.</p>
				<p class="paragraf-1">Kilisenin kitlelerin zihni üzerindeki egemenliği, hayatın çoğu kez kısa ve hemen her zaman güvensiz olduğu bir toplumda serpilip gelişen hurafelere, mucizelerden ve kutsal emanetlerden kaynaklanan mistik inançlara dayanıyordu. Bu durum kilise önderlerinin şehirlerde yayılan yeni fikirlerden korkmalarına yol açıyordu. Abelard ve Bacon gibi insanların akla inanmaları, hurafelerin egemenliğini yıkabilir; gezginci keşişlerin yoksulluk ve tevazuyu salık veren dinsel inançları ‘kutsal yoksullar’ın, ‘ahlaksız zenginler’e karşı savaş açmaya hakları olduğu yolundaki ‘sapkın’ inançları cesaretlendirebilirdi. Kilise giderek artan bir şekilde yeni düşünceleri kıskacı altına aldı. Ilımlı Fransiskanlar’ı resmen tanırken ‘aşırı’ <span class="char-style-override-2">fratelli</span>’lere zulmetmeye başlamıştı. Daha sonra 1277’de (aralarında geç Orta Çağ Hristiyanlığının büyük savunucusu Aquinumlu Aziz Thomas’ın düşüncelerinin de bulunduğu) 219 ‘lanetli yanlış’ın öğrencilerin eğitiminde kullanılmasını yasaklamaya çalışmıştı. Roger Bacon’un evde göz hapsinde tutulduğu ve İbn-i Rüşd’ün takipçilerinin Paris’i terk ederek Padua’ya gitmeye zorlandıkları anlaşılıyor. Son olarak 14. yüzyıl boyunca Engizisyon ve onunla birlikte insanların yerleşik dinsel fikirleri savundukları için yakılmaları ortaya çıktı. Bu yeni atmosferde âlimler ‘tehlikeli tartışmalar’dan uzak durmaya başladılar. Aquinolu Thomas’ın Hristiyan teolojisini Aristotales’in düşünceleri temelinde yeniden biçimlendirmesinden sonra –aristokratların, şövalyelerin, tacirlerin, zanaatkârların ve köylülerin hiyerarşisini haklılaştırma süreci içinde– Orta Çağ düşüncesi gerçekten skolastik ve kısır evresine girdi ki burada artık kilise dogmasının temellerini ya da buna paralel olarak, fiziki dünyanın nosyonlarını sorgulama sona erdi. </p>
				<p class="paragraf-1">1300 yılına gelindiğinde Avrupa toplumunun kalbinde muazzam bir çelişki vardı. Maddî ve kültürel hayat, Roma uygarlığının en yüksek noktasını hatırlatacak şekilde zirveye ulaşmıştı. Toplum, her ne kadar yavaş da olsa yoksulluk, güvensizlik ve hurafelerden uzaklaşarak ileri gidiyormuş gibi görünüyordu. Bununla birlikte, lordlar kendilerini öteki sınıflardan ayıran sınırları daha katı hale getirir, kilise muhalif ve rasyonel düşünceyi kıskaç altına alır ve artık ürün her zamankinden daha fazla lüks, savaş ve ritüel için kullanılırken, toplumun tepesi giderek donuyordu. </p>
				<p class="paragraf-1">Bu çelişki, kıtlık Avrupa’nın her yerine yayılır ve onu izleyen veba yaygın kötü beslenme nedeniyle öldürücülüğünü artırırken, en yüksek noktasına ulaştı. Nüfusun yarısı ortadan silindi; çok sayıda köy terk edildi ve milyonlarca hektar ekili-dikili arazi 14. yüzyılın büyük krizi sırasında harap oldu. Guy Bois’in belirttiği gibi, ‘Bir yüzyıldan fazla bir süre ...kıtanın büyük kısmı ...nüfusta müthiş bir düşüş ve üretim kapasitesinde bir gerileme yaşadı. Kapsamı ve süresi itibariyle bu olgunun tarihte eşi benzeri yoktu. Bir felaket ortamında gerçekleşti: sonu gelmeyen salgın hastalıklar, yapısal hale gelmiş savaş ve onun getirdiği bir dizi yıkım, manevi çözülüş, toplumsal ve siyasal karışıklıklar’.<span class="dipp"><a class="footnote-link" href="#footnote-225-345" id="footnote-225-345-backlink">345</a></span></p>
				<p class="paragraf-1">Daha önceki uygarlıkları ‘Karanlık Çağlar’a sürükleyen bunalımlarda olduğu gibi, olup biteni doğal nedenlerle açıklama girişimleri oldu. Kimi tarihçiler Avrupa ikliminin soğumasını bundan sorumlu tuttular. Ancak bu, insanların on yıllar boyunca bu duruma niye kendilerini, söz gelimi bir zamanlar buğday ektiklere yerlere arpa ve bir zamanlar üzüm yetiştirdikleri yerlere buğday ekerek uyarlayamadıklarını açıklamıyor. Başkaları nüfus artışının tarıma açık tüm toprakları tükettiğini iddia ediyor. Ancak, bütün boş arazilerin, aslında, kullanılmış olması olası gözükmüyor ve her halükârda önceki yıllarda yükselen ürün rekoltesinin artışının durmasını açıklamıyor. </p>
				<p class="paragraf-1">Bunalımın gerçek nedeni, feodal yönetici sınıfının hayat tarzının toplum üzerinde artan yüküydü. Bir yanda, George Duby’nin işaret ettiği gibi, ‘En gelişmiş ülkelerde ... tahıl merkezli tarım sistemi, aristokratik ve kentsel yaşam tarzının yavaş yavaş artan gereksinmeleri’ ve lüks maddeler için artan talep nedeniyle ‘istikrarını yitirmeye başladı’.<span class="dipp"><a class="footnote-link" href="#footnote-225-346" id="footnote-225-346-backlink">346</a></span> Öte yandan, teknik iyileşmeye yönelik çok az yeni yatırım yapıldı. Rodney Hilton’un belirttiği gibi, ‘Toplumsal yapı ve toprak sahibi soyluluğun alışkanlıkları, üretim için yatırımın birikmesine olanak vermedi.’<span class="dipp"><a class="footnote-link" href="#footnote-225-347" id="footnote-225-347-backlink">347</a></span></p>
				<p class="arabaslik-sol"><span class="char-style-override-3">Sınıf Mücadeleleri ve Binyılcı Hareketler</span></p>
				<p class="paragraf-1">Bu bunalımın derecesi toplum içinde çalkantılara yol açtı. Yönetici sınıf bile güçlüklerle karşı karşıya kaldı. Önce aç köylülerden artık ürün elde etme sorunları ve daha sonra kıtlık ve vebanın yol açtığı ölümler nedeniyle tarımdaki işgücünde meydana gelen keskin düşüş, ‘senyörlük gelirlerinde bir kriz’ yarattı.<span class="dipp"><a class="footnote-link" href="#footnote-225-348" id="footnote-225-348-backlink">348</a></span> Lordlar geçmişte olduğundan daha hevesli bir şekilde, İngiltere ve Fransa hükümdarları arasındaki sonu gelmez gibi görünen ‘Yüz Yıl Savaşları’nda olduğu gibi, birbirleriyle savaşmaya giriştiler. Bunlar ayrıca altlarındaki sınıflardan daha fazla alarak gelirlerini tazelemeye çalıştılar. Ekonomik bunalım, dayanılmaz sınıf mücadeleleri doğurdu. </p>
				<p class="paragraf-1">Köylüler ve lordlar arasında savaş yeni bir şey değildi. Serfleştirmeye karşı direniş, örneğin 10. yüzyılda Fransa’da büyük bir ayaklanmaya yol açmıştı. Daha sonraki bir şiirin söylediği gibi:</p>
				<p class="paragraf-1 para-style-override-16">Yarı köleler ve köylüler...</p>
				<p class="paragraf-1">Birkaç parlamento topladılar.</p>
				<p class="paragraf-1">Şu emri etrafa yaydılar:</p>
				<p class="paragraf-1">Kim ki yüksektir, düşman odur...</p>
				<p class="paragraf-1">Ve onlardan bazıları bir yemin ettiler</p>
				<p class="paragraf-1">Ki bir lord ya da efendiyi asla kabul etmeyeceklerdi.<span class="dipp"><a class="footnote-link" href="#footnote-225-349" id="footnote-225-349-backlink">349</a></span></p>
				<p class="paragraf-1 para-style-override-16">Bir kez tümüyle yerleştikten sonra köylüler bir lorda doğrudan kafa tutmanın daha zor olduğunu gördüler. Lord onların olmadığı gibi silahlanmıştı; ürünün azaldığı yıllarda kendilerini besleyebilmek için onun temin edeceği belirli aletlere muhtaçtılar ve lordun gücü kilisenin öğretisince destekleniyordu. Ama yine de lordun talepleri geleneksel ölçüleri aşarsa direnç gösterebiliyorlardı. Tek tek her malikânede lord ve adamlarından sayıca çok fazla oluşlarından ve nesiller boyu aynı köylerde yaşayıp, aralarında evlilikten doğan bağlardan yine de az çok bir güç alıyorlardı.</p>
				<p class="paragraf-1">Pek çok yörede öfke daha önce hiç olmadığı kadar alevlendi. 1325 yılında Flanders’in özgür köylüleri, kiliseye ondalık vergiyi (<span class="char-style-override-2">aşar</span>) ya da feodal lordlara ödenmesi gereken borçları ödemeyerek silaha sarıldılar. Fransa Kralı 1328 yılında müdahale edinceye kadar yenilmediler. 1358’de kuzey Fransa’nın Seine Vadisi’nde büyük bir <span class="char-style-override-2">jacquerie</span>, kırsal ayaklanma, soylulara saldırılmasına ve şatoların yakılmasına yol açtı. 1381 Haziran’ındaki İngiliz ‘Köylü Ayaklanması’nda (krala güvenme yanlışlığını yaptıktan sonra asılan) Wat Taylor önderliğindeki kırsal isyancılar, kısa bir süre için, Londra’nın kontrolünü ele geçirdiler. Bu ayaklanmada bütün köylülerin feodal lordlardan özgürlüklerini talep etmek için birleşmeye başladıklarına tanık olundu: ‘Köylülerin programının ilk maddesi, köleliğin ve serfliğin yürürlükten kaldırılmasıydı’.<span class="dipp"><a class="footnote-link" href="#footnote-225-350" id="footnote-225-350-backlink">350</a></span> Ayaklanmaya ilham veren popüler eski papaz John Ball, soyluların ayrıcalıklarına karşı açık seçik bir vaaz verdi: ‘Adem’in kazdığı, Havva’nın eğirdiği dönemde efendi kimdi?’</p>
				<p class="paragraf-1">Şehir nüfusunun bazı kesimleri 1320’de Flanders köylülerine ve 1381’deki İngiliz ayaklanmasına destek verdiler. Londra’nın kapılarını köylülere açan şehirlilerdi ve Londra’nın yoksulları isyancı kalabalıklara katıldılar. Ama 14. yüzyıl ayrıca eski düzene karşı yaygın şehir ayaklanmalarına da tanık oldu. </p>
				<p class="paragraf-1">Bunların bazıları, şehir sakinlerinin yerli lordlar karşısında bağımsızlıklarını korumak için verdikleri önceki mücadelelerin bir devamını temsil ediyordu. Flanders’de bu türden birbirini izleyen mücadeleler oldu. Paris’te 1350’lerin sonunda daha zengin şehirlilerden bazıları, kralın İngilizler tarafından esir edilmesinin verdiği fırsattan yararlanarak şehrin kontrolünü ele geçirdiler. Varlıklı bir tüccar ailesinin üyesi olan Etienne Marcel, 3.000 zanaatkârı kraliyet sarayına yönlendirdi ve kralın veliahtı Dauphin’i kısa bir süre isyancıların bayrağını taşımaya zorladı. Kuzey İtalya’da Floransa’da, 1378’de yünlü ticaretinde, <span class="char-style-override-2">ciompi</span>’deki ayaklanmada, sıradan zanaatkârlar kitlesi bir adım daha ileriye giderek egemen tüccar loncalarının yöneticilerine karşı çıktılar ve şehri iki ay süreyle etkili bir şekilde kontrol ettiler.<span class="dipp"><a class="footnote-link" href="#footnote-225-351" id="footnote-225-351-backlink">351</a></span></p>
				<p class="paragraf-1">Sınıf militanlığının bu tür doğrudan tezahürleri, insanların hayatlarındaki yıkıma karşı gösterdikleri tepkinin tek şekli değildi. Orta Çağ Avrupa’sında, halkın zenginlere karşı olan öfkesini, İsa’nın Dirilişi dinsel beklentisiyle, çoğu kez yabancılara karşı nefretle birleştiren binyılcı hareketlerin uzun bir tarihi vardır. Papaların resmî ‘Haçlıları’, kitlelerin gayri resmî Haçlılarını –‘Halk’ın, ‘Çocuklar’ın ve ‘Çobanlar’ın Haçlılarını– harekete geçirdi. İtizalci (yerleşmiş dinsel inançlara aykırı) vaizler kendilerini İsa’nın halefi ilan ederek muazzam destek kazandılar. Tipik olarak halk kitleleri şehirden şehire giderek yağma yapıyor ve insanların desteğini sağlıyordu. Bunlar öfkelerini feodal yönetici sınıfa karşı değil, ama ahlaksız papazlara ve özellikle de Yahudilere yöneltiyordu. Bu gruplar kolay bir hedefti. Hristiyanlığın tamamıyla hâkim olduğu bir toplumda bunlar, kilisenin tutumu nedeniyle tarımdan dışlanmış, Orta Çağ toplumunun sınırlarında tüccar ve tefeci rolünü oynamaya zorlanmış Hristiyan olmayan tek gruptu ve kendilerini savunmak için gerçekten zengin olan sınıfların gücüne de sahip değillerdi. Yahudilere, derhal din değiştirmek ya da anında öldürülmek seçeneği bırakılacaktı. Ancak kalabalıklar sokaklarda papazları da sürüklüyor ve kiliselerini yağmalıyordu. </p>
				<p class="paragraf-1">Bu bunalım dinsel denilebilecek böyle bir dizi karmaşık hareketi ateşledi. 1309 yılında Flanders ve kuzey Fransa’da:</p>
				<p class="alinti1" xml:lang="en-GB">Son derece yoksul zanaatkârlardan ve işçilerden oluşan, zenginliklerini de tüketmiş soyluların da aralarına karıştığı silahlı taburlar ortaya çıktı. Bu insanlar dilenerek ve talan yaparak ülke içinde dolaşıyor, Yahudileri öldürüyor ama aynı zamanda şatolara da saldırıyorlardı. Sonunda üç yıl önce isyan etmiş bir saat işçileri ordusunu bozguna uğratmış ve söylendiğine göre liderlerini diri diri gömdürmüş Brabant Dükü’nün şatosuna da saldırdılar.<span class="dipp" style="font-size:0.86em;"><a class="footnote-link" href="#footnote-225-352" id="footnote-225-352-backlink">352</a></span></p>
				<p class="paragraf-1">1520’de cüppesiz bir papaz, mutezil bir keşiş ve bu kadar kanın yeni bir çağın doğuşunu haber verdiğini ilan eden peygamberlerinin önderliğinde, yoksul ve mülksüz taburları yine yollardaydı. Toulouse ve Bordeaux’ya geçmeden önce Paris’te hapishaneye saldırdılar ve Chatelet Sarayı’na girdiler. Yürüyüşleri sırasında Yahudileri öldürdüler.<span class="dipp"><a class="footnote-link" href="#footnote-225-353" id="footnote-225-353-backlink">353</a></span> Ama aynı zamanda papazları, ‘sürülerini soyan çobanlar olarak lanetlediler ve manastırların mülklerine el koymaktan söz etmeye başladılar’. Avignon’da ikamet etmekte olan Papa bunlara karşı silahlı bir güç çıkardı ve her seferinde katılımcıların 20’sini ya da 30’unu astırdı.<span class="dipp"><a class="footnote-link" href="#footnote-225-354" id="footnote-225-354-backlink">354</a></span></p>
				<p class="paragraf-1">1340’ların sonlarındaki Kara Ölüm paniği, daha da ileri bir dinsel isterinin –<span class="char-style-override-2">flagellantlar</span>’ın– ortaya çıkmasına yol açtı. Bir papalık açıklamasıyla yüreklendirilmiş, aynı giysiler içinde ilahiler söyleyen sayıları 500 kişiye varan güruhlar, bir şehre giriyorlar ve orada bir daire teşkil ederek deri kaplı uzun kabaralarla ritmik bir şekilde vücutları kanayan yaralarla kaplanıncaya kadar kendi sırtlarını dövüyorlardı. Bunlar, İsa’nın çarmıhta katlandığı acıları taklit ederek, dünyayı bu duruma getiren günahlardan kurtulacaklarına ve kendilerinin de cennete gitmeyi garantileyeceğine inanıyorlardı. Bunların dinsel coşkusu, Kara Ölüm’ün birdenbire ortaya çıkışında kötücül bir planın yatması gerektiği inancına bağlı olarak, günümüzde ‘moral panik’ olarak adlandırılabilecek olan bir şeyle birleşiyordu. Her ne kadar Yahudiler de vebadan Hristiyanlar kadar etkilenmiş olsalar da, kuyuları zehirleyerek hastalığın yayılmasına neden olmakla suçladıkları Yahudileri katlediyorlardı. Ama ayrıca papazlara da saldırıyorlar, kilisenin zenginliğine el koymaktan söz ediyorlar, papanın ‘mühürlü emirnamesi’ ile bunları açıkça suçlamasını ve çeşitli seküler otoritelerin de emirnameye uymayanları asmasını ve kafalarını kesmesini ivedilikle talep ediyorlardı.<span class="dipp"><a class="footnote-link" href="#footnote-225-355" id="footnote-225-355-backlink">355</a></span> </p>
				<p class="paragraf-1">15. yüzyılın başları, daha önce Flanders, Fransa ve İtalya’daki eski şehir ayaklanmalarının kimi özelliklerini içeren ama ayrıca yüz yıl sonraki büyük Protestan Reformu’nun provası niteliğindeki, Bohemya’da başgösteren daha farklı türden bir dinsel harekete tanık oldu.<span class="dipp"><a class="footnote-link" href="#footnote-225-356" id="footnote-225-356-backlink">356</a></span> Bölge hızlı bir ekonomik gelişme yaşamıştı. Avrupa’daki en zengin gümüş madenine ve Kutsal Roma (Cermen) İmparatorluğu’ndaki en önemli bilim merkezine sahipti. Ama zenginliğin büyük kısmı, toprağın yarısına tümüyle sahip olan kilisenin elindeydi. Bu durum, yalnızca şehir ve kırların yoksul sınıfları arasında değil, aynı zamanda şövalyeler ve hatta Almanca değil de Çekçe konuşan şövalyeler arasında da muazzam bir hoşnutsuzluk yaratıyordu.</p>
				<p class="paragraf-1">Bu hoşnutsuzluk, kilisenin ahlaksızlığına ve Tanrı’nın dileklerini yalnızca papanın yorumlayabileceği iddiasına karşı ajitasyon yapan ve üniversitede profesör ve vaiz olan Jan Hus’un görüşlerine kitlesel destekte ifadesini buluyordu. Hus, Bohemya Kralı Wenceslas’tan bile biraz destek görüyordu. Papa’nın isteği üzerine İmparator Hus’u 1415 yılında direğe bağlayıp yaktığında Bohemya’nın Çek nüfusunun hemen hemen tümü ayaklandı ve yerel güçler kiliseyi ve mülklerini ele geçirdi. </p>
				<p class="paragraf-1">Kral da bu harekete sırtını döndü; soylular ve zengin tacirler, köylülerin yalnızca kilisenin değil, herhangi bir kişinin sömürüsünü reddetme eğiliminden giderek daha fazla rahatsız oldular. Hareketin radikal ‘Taborite’ kanadına mensup olan zanaatkârlar, Papa’yı ve İmparatoru yatıştırmayı uman tacirler tarafından engelleninceye kadar Prag’ı dört ay süreyle kontrol ettiler. İmparator ve Papa Bohemya ayaklanmasını kırmak istediği için on yıl kadar savaşıldı. Çek soylularının ve Prag şehirlilerinin birbirini izleyen yalpalamaları, Taboritelerin sıradan mensuplarını, ‘Herkes birlikte kardeş gibi yaşayacak; hiç kimse bir başkasının emri altında olmayacak’, ‘Tanrı hükmedecek ve (Tanrı’nın) Krallığı dünyadaki insanlara devredilecek’ ve ‘Bütün lordlar, soylular ve şövalyeler haydutlar gibi ormanlarda kesilecek ve yok edilecek’ gibi sloganlarla radikal düşünceler arayışına itti.<span class="dipp"><a class="footnote-link" href="#footnote-225-357" id="footnote-225-357-backlink">357</a></span> 1434 Mayıs’ında, generallerinden birisinin ihanet etmesinden de yararlanarak, 25.000 kişilik bir soylu ordusu Taborite güçleri yendi. 13.000’den az olmayan sayıda Taborite öldürüldü.</p>
				<p class="paragraf-1">Feodalizmin bunalımı, Flanders, kuzey İtalya, kuzey Fransa, Britanya ve Bohemya’da bir dizi büyük ayaklanmaya yol açtı. Bununla birlikte feodal lordların gücü sapasağlam kaldı. Sisteme karşı saldırısında, toplumun geri kalan kısmını arkasına alacak bir sınıf ortaya çıkmadı. </p>
				<p class="paragraf-1">Yüzyıllar boyunca şehirlerin sakinleri lordların gücüne direnmişti. Ama şehirlerin yönetici meclisleri, feodal lordlara yarım ağız karşı çıkmaktan öteye geçmeyen büyük tacirlerin elinde olduğu için oligarşikti. Feodal sistemin içinde yaşayarak, onun ideolojisinin büyük kısmını benimseme eğilimindeydiler. Onların arzusu, çoğu zaman, feodal lordları yenmek değil, fakat onlara katılmaktı; ticaretten kazandıkları zenginliği, serfleriyle birlikte toprak mülkiyetine bağlı, daha kalıcı görünen bir zenginliğe dönüştürmekti. Her büyük dönüm noktasında, yapabileceklerinin en iyisi kararsızlık göstermek ve lordları yatıştırmaya çalışmak, en kötüsü de kitlelere saldırmada onlara katılmaktı. Kuzey İtalya’da olanlar tipikti. Burası 14. yüzyılın başlarında Avrupa’nın belki de ekonomik olarak en ileri ve bunalımdan en az etkilenmiş bölümüydü. Bir tüccar ailesi, Mediciler, yaygın kumaş ticaretiyle bu bölgenin en önemli şehri olan Floransa’yı egemenlikleri altına aldı. Ancak 15. yüzyılda güçlerini feodalizmi yıkmak için değil, lord ve prens ailelerinin manevralarında baş aktör olmak için kullandılar ve böyle yaparak bölgenin birbiriyle savaşan devletçiklere bölünmesine ve sonunda da ekonomik çöküntüye neden oldular.<span class="dipp"><a class="footnote-link" href="#footnote-225-358" id="footnote-225-358-backlink">358</a></span></p>
				<p class="paragraf-1">Şehirlerin zanaatkârları daha radikal olabilirlerdi. Pek çoğu, bir ya da iki nesil önce serfti ve çevredeki köylülük gibi, hasat kötü olduğu zaman açlıkla karşı karşıya idiler. Onların şehir oligarşileriyle çatışmasının ve kimi durumlarda kırsal ayaklanmalardan yana çıkışlarının pek çok örneği vardır. Bununla birlikte homojen bir grup değillerdi. Kimisi, ailesinin işgücünü ve belki birkaç ücretli (‘kalfalar’) ve çırak kullanarak kendi işini yürüten görece varlıklı kişilerdi. Diğerleri çok daha yoksuldu; kırlardan gelen ve yapabilecekleri her türlü işi bulmaya çabalayan muhtaç kitleye katılmak zorunda kalacakları düşüncesiyle dehşet içindeydiler. Şehirlerin zanaatkâr hareketlerini kırsal ayaklanmalara müttefik yapan şeyin nedeni bu olduğu gibi, başkalarının zengin tacirlere katılmasının da nedeni buydu. Ayrıca, şehirdeki kitlelerin kimi kesimlerinin ‘Halkın Haçlıları’ ve <span class="char-style-override-2">flagellantlar</span> gibi dinsel çılgınlıkları desteklemesinin nedeni de buydu. </p>
				<p class="paragraf-1">Son olarak köylüler vardı. Köylü ayaklanmaları bir toplumu sarsabilirdi; ancak okuma yazma bilmeyen, her biri kendi köyü ve kendi arazisini düşünen, ülke düzeyine yayılmış köylülerin bizzat kendisi, toplumu yeniden yapılandıracak herhangi gerçekçi bir programı tasavvur edemezdi. Böyle bir program, lordların iktidarına karşı devrimci bir saldırıyla, şehirlerdeki yeni teknik gelişmeleri kullanarak, köylerdeki tarımsal verimi artıracak planları birleştirmek zorundaydı. Ekonomik gelişme henüz, şehirlerde ya da kırlarda, ne denli karışık bir şekilde de olsa böyle bir programı ortaya koyabilecek yeni bir sınıfı biçimlendirecek kadar ileri gitmemişti.</p>
				<p class="paragraf-1">Bir gün büyüyerek böyle bir sınıfı yaratabilecek nüveler çoktan ortaya çıkmıştı. Kimi şehirlerde teknik yenilik ve verimli yatırımla ilgilenen tacirler ve zanaatkârlar vardı. Kırsal alanların kimi yörelerinde lordların sömürü boyunduruğundan kurtulup toprağı daha verimli bir şekilde işleyerek, daha müreffeh olma nosyonuna sahip görece iyi durumda olan köylüler vardı. Ancak umut veren bir nüve, genel olarak topluma yıkım getiren bir bunalımı sona erdirecek bir sınıfla aynı şey değildi. </p>
				<p class="arabaslik-sol"><span class="char-style-override-3">Piyasa Feodalizminin Doğuşu</span></p>
				<p class="paragraf-1">Avrupa feodalizminin bunalımı, diğer taraftan, çok önemli bir açıdan eski Roma’yı, Sung Çin’ini ya da Ortadoğu’nun Arap imparatorluklarını vuran krizlerden farklıydı. İyileşme çok daha çabuk oldu. </p>
				<p class="paragraf-1">15. yüzyılın ortalarına gelindiğinde ekonomik iyileşme ve nüfusun yenilenmesi başladı.<span class="dipp"><a class="footnote-link" href="#footnote-225-359" id="footnote-225-359-backlink">359</a></span> Her ne kadar daha az nüfus, yalnızca daha küçük bir araziyi ekebiliyorduysa da, bu arazi en verimli arazi olduğu için, kıtlıktan ve salgınlardan geriye kalanların yaşam standardında da bir iyileşme oldu. Yiyecek çıktısı (rekoltesi), beslenmesi gerekenlerin sayısından daha az azaldı. Üstelik, gerçekte bazı şehirlerin önemi arttı. Kırsal nüfusun bir kısmı, özellikle de lordlar, toplumun hemen hemen kendine yeterli mülklerde bir üretim sistemine geçebilmesi için, şehirlerde üretilen şeylere çok daha bağımlı hale geldiler. Onların mallara olan talebi artarken, nakit paraya olan istekleri de arttı; ki bunu ancak kırsal çıktının artan bir kısmını satmak yoluyla elde edebilirlerdi. Piyasanın ağları, her köyü ve her haneyi şehirlerin tacirlerine bağlayarak, kırsal alana nüfuz etmeyi sürdürdü.</p>
				<p class="paragraf-1">Pazar ağlarının gelişmesi yavaş yavaş ama mutlak bir şekilde feodal toplumu değiştirdi. Az sayıda tacir Hindistan, Güneydoğu Asya ve Çin’den Avrupa’ya getirilen lüks ürünlerin uluslararası ticaretiyle zenginleşti.<span class="dipp"><a class="footnote-link" href="#footnote-225-360" id="footnote-225-360-backlink">360</a></span> Bunların zenginlikleri krallara ve imparatorlara bankerlik etmeleri, savaşları finanse etmeleri ve ekonomik olduğu kadar siyasal kazançlar sağlamaları için yeterliydi. Böylesine yüksek beklentileri olmayanlar bile kendi şehirlerinin siyasal hayatında egemen olabiliyor ve bu onları, iktidarlarını yaygınlaştırmak isteyen kralların kaçınılmaz müttefiki kılıyordu.</p>
				<p class="paragraf-1">Buna karşılık krallar, geleceklerini, yalnızca birbirleriyle savaşmada ya da toprak için kendi içlerinde evlenmede değil, ayrıca ticaret kârlarından bir kısmına el koymada görmeye başlamışlardı. Portekizli monarklar, Afrika’yı dolanarak Asya’nın zenginliklerine ulaşmak için tacirleri, en modern tekniklerle inşa edilmiş gemiler kullanmaya özendiriyor ve İspanya’nın ‘Katolik monarkları’ Kolomb’un Atlantik üzerinden batıya yolculuğunu finanse ediyordu. </p>
				<p class="paragraf-1">İkinci derecede tacirler kitlesi hâlâ dükkân sahiplerinden biraz daha ileriydi. Ama eğer şansları yaver giderse, feodal toplumda boşluklar bulup bunları genişletebilirlerse, etkilerini ve zenginliklerini artırabilirlerdi. Kasap mütevazı bir adam olabilirdi ama, yerli köylülere belirli çiftlik hayvanları üzerinde uzmanlaşmaları için nakit teşviklerde bulunabilecek, yani tarım ekonomisi üzerinde bir dereceye kadar denetim sağlamaya başlayabilecek bir pozisyondaydı. 15. yüzyıla gelindiğinde, ‘her kasabanın, hepsi de zengin kendi kasapları vardı ve bunlar kırsal ekonominin yeni adamları ve efendileriydi’.<span class="dipp"><a class="footnote-link" href="#footnote-225-361" id="footnote-225-361-backlink">361</a></span></p>
				<p class="paragraf-1">Çoğu kez kentli tacirler kırsal alanlardaki hayatı ve daha az müreffeh köylüleri, şehirlerdeki loncaların kontrolünden uzakta, endüstriyel zanaatlara teşvik ederek, bir başka şekilde de etkilediler. ‘Evde fason üretim’ (<span class="char-style-override-2">putting-out system</span>) sistemi gelişmeye başladı. Tacirler kırsal emekçilere hammaddeleri temin ediyorlar, onlar da bunu, tacirlerin önerdikleri fiyatları kabul etmek dışında bir seçenekleri olmaksızın, kendi evlerinde mamûl ürüne dönüştürüyorlardı.</p>
				<p class="paragraf-1">Bunun ne denli büyük bir değişiklik olduğu dokuma endüstrisinin durumuyla gösterilebilir. 14. yüzyıl ortalarında İngiltere’nin en önemli ihracat malı olan yünün yüzde 96’sı ülke dışında, esas itibariyle Flanders kasabalarında kumaşa dönüştürülüyordu. Bir yüzyıl sonra, yünün yüzde 50’si dokunmuş olarak ihraç ediliyordu. Tacirler, Flaman zanaatkârların gücünü kırarak kârlarını arttırmışlardı. Ama bir başka şey daha yapmışlardı. Daha önce feodal lorda bağımlı olan kırsal işgücünün bir kısmına da egemen olmuşlardı. Bunun uzun dönemli etkisi, bir sömürü biçimini bir başkasıyla değiştirmek şeklinde oldu. Köylü emeğinin doğrudan soyulmasının yerini, hammadde ve aletlerin temin edilerek, tek tek emekçilerin ürünlerinin karşılığında tam değerinden daha azını gönüllü olarak kabul etmeleri aldı. </p>
				<p class="paragraf-1">Bu bildiğimiz şekliyle tam bir kapitalist üretim değildi. Bir işverenin doğrudan kontrolü altında büyük işyerlerinde üretim, başta madencilik olmak üzere çok az sayıda endüstriyle sınırlıydı. Evde fason üretim sistemi, hâlâ kendi kendilerini patron sayan insanlara dayanıyordu. Ama tam gelişmiş kapitalizme doğru bir adımdı. Tüccar, yalnızca malları almak ve satmaktan, onların üretimi konusunu da düşünecek bir noktaya gelmişti; ve doğrudan üreticiler, ürünlerinin bir kısmı kâr olarak tüccara gitmezse, artık geçimlerini sağlayamıyorlardı. </p>
				<p class="paragraf-1">Dahası, hem tüccar hem de üretici, kontrol edemediği piyasanın buyruklarına tabiydi. Dağınık kırsal üreticiler, şehir loncalarının üretimi sınırlandırma ve fiyatları denetleme gücünden yoksundu. Onların, başka üreticilerin uyguladığı maliyet düşürücü tekniklere ayak uydurmaktan başka şansları yoktu. Üretimin feodal örgütlenişi, rekabetin yatırıma ve yatırımın daha yoğun rekabete yol açtığı oldukça farklı bir örgütlenmeye yerini bırakıyordu. O an için bu, eski sistemin içindeki kimi boşluklarda yer alıyordu. Ama aynen bir asit gibi, kendi çevresindeki dünyayı kemiriyor ve değiştiriyordu.</p>
				<p class="paragraf-1">Bu değişiklikler ayrıca, bazı lordların davranış biçimlerini de etkiledi. Onların da ellerindeki nakiti arttırmaktan başka çareleri yoktu ve bunu yapmanın iki yolu vardı. Birisi, serfliği güçlendirmek için eski feodal güçlerini kullanarak ve örgütlü şiddeti seferber ederek, mülklerinde köylülerin fazladan zorunlu işgücü temin etmelerini sağlamaktı. Serfler, lorda hiçbir maliyeti olmadan kendi geçimlerini sağlayacaklar ve böylelikle onun artık ürünü iyi fiyatlarla tüccara satmasına olanak vereceklerdi. </p>
				<p class="paragraf-1">Lordlar için ikinci yaklaşım, mülklerinin bir kısmını sabit rantlar karşılığında ve uzun dönemli olarak köylülüğün en etkin kesimine kiralaması, onların da az toprağı olan ya da hiç toprağı olmayan köylüleri kendileri adına çalıştırmasıydı. Aslında bu, lordun gelişen piyasa sisteminin tüm sonuçlarını kabul etmesi ve gelirini rant olarak kapitalist tarzda işletilen arazilerden elde etmeye razı olması demekti. </p>
				<p class="paragraf-1">Şehir ağlarıyla en sıkı şekilde birbirine bağlı olan yöreler kapitalist tarıma doğru bir hamle yaptılar; oysa başka yerlerde bu değişiklik serfliği güçlendirdi. 300 yıllık bir dönem içinde İngiltere, Fransa’nın ve batı Almanya’nın bazı kesimleri ve Bohemya bir yönde ilerlerken, doğu Avrupa ve güney İtalya öteki yönde ilerledi. Ancak her ikisinde de dönüşüm kendiliğinden ve güçlükler olmaksızın meydana gelmedi. Ayrı ayrı lordlar, ayrı ayrı hızlarda hareket ettiler ve de tüm süreç öteki değişimlerle iç içe geçti. Kimi krallar kentli zenginlerin yardımıyla iktidarını genişletmeye çalıştı ve büyük lordlardan direnç gördü. Krallar birbirleriyle hanedan çatışmalarına girdiler. Kentleşmenin teşvik ettiği dünyaya yeni bakış tarzları, feodal düzenle bir arada giden ve kilisenin öğretisinde ifadesini bulan eski tarzlarla çatıştı. Köylüler lordlara karşı ayaklandılar; şehirlerde zenginlerle yoksullar arasında mücadeleler başgösterdi.</p>
				<p class="paragraf-1">Mesele hiçbir yerde, bir yüzyıldan fazla süren savaşlar, devrimler ve ideolojik karmaşa olmadan ve açlık ve salgınlara yol açan bir başka büyük ekonomik kriz yaşanmadan sonuçlanmadı.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-321-backlink" id="footnote-225-321">321</a>	Kahire sinegogundaki belgeler üzerine yapılan araştırmanın ayrıntıları için  S D Coitein, <span class="char-style-override-2">Studies in Islamic History and Institutions</span> (Leiden, 1966), s. 297’e bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-322-backlink" id="footnote-225-322">322</a>	G Duby, <span class="char-style-override-2">Rural Economy and Country Life in the Medieval West </span>(Londra, 1968), s. 5.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-323-backlink" id="footnote-225-323">323</a>	Bu örneğin David Landes’in sık sık övülen kitabı <span class="char-style-override-2">The Wealth of Poverty of Nation</span>’daki açıklamasının bir parçasıdır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-324-backlink" id="footnote-225-324">324</a>	Sözde ‘siyasal Marksistler’ Robert Brenner ve Ellen Meiksins Wood.  Örneğin bakınız, Robert Brenner’in,  T Ashton (drl.), <span class="char-style-override-2">The Brenner Debate</span> (Cambridge, 1993)’deki kendi makalesi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-325-backlink" id="footnote-225-325">325</a>	L White, ‘The Expansion of Technology 500-1000’  C Cipolla (drl.) <span class="char-style-override-2">Fontana Economic History of Europe, Cilt 1,</span> <span class="char-style-override-2">The Middle Ages </span>(Lonra, 1972), s. 147. Ayrıca bakınız G Duby, <span class="char-style-override-2">Rural Economy, </span>s. 149.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-326-backlink" id="footnote-225-326">326</a>	L White, ‘The Expansion’, s. 149.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-327-backlink" id="footnote-225-327">327</a>	L White, ‘The Expansion’, s. 149.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-328-backlink" id="footnote-225-328">328</a>	G Duby, ‘Medieval Agriculture’, C Cipolla (drl.), <span class="char-style-override-2">Fontana, </span>s. 196-197. Aslında Ch’en ve T’ang Çin’inde  verimlilikteki ilerlemeler Avrupa’dakiler kadar büyük olmuştur; ama bu meydana gelen şeyin önemini azaltmaz.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-329-backlink" id="footnote-225-329">329</a>	S Thrupp, ‘Medieval Industry’, C Cipolla (drl.), <span class="char-style-override-2">Fontana, </span>s.225.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-330-backlink" id="footnote-225-330">330</a>	P Kriedte (drl.), <span class="char-style-override-2">Industrialisation Before Industrialisation</span> (Cambridge, 1981), s. 19.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-331-backlink" id="footnote-225-331">331</a>	J Le Goff, <span class="char-style-override-2">Medieval Civilisation</span> (Oxford, 1988), s. 59.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-332-backlink" id="footnote-225-332">332</a>	M Bloch, <span class="char-style-override-2">Feudal Society</span> (Londra, 1965), s. 346.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-333-backlink" id="footnote-225-333">333</a>	J Le Goff, <span class="char-style-override-2">Medieval Civilisation, </span>s. 198.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-334-backlink" id="footnote-225-334">334</a>	Bakınız G Bois, <span class="char-style-override-2">The Transformation of the Year 1000</span> (Manchester, 1992). Bu görüşün eleştirel bir değerlendirmesi için  benim bu çalışma hakkındaki değerlendirmeme bakınız, ‘Change at the First Millennium’, <span class="char-style-override-2">International Socialism </span>62 (Bahar 1994).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-335-backlink" id="footnote-225-335">335</a>	J Le Goff, ‘The Town as an Agent of Civilisation’, C Cipolla (drl.), <span class="char-style-override-2">Fontana, </span>s. 79. İngiltere’de Lordların topraklarında yeni kurulmuş böyle küçük kasabaların rolü konusunda bakınız, R Hilton, ‘Lords, Burgesses and Hucksters’, <span class="char-style-override-2">Past and Present</span>, Kasım 1982.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-336-backlink" id="footnote-225-336">336</a>	Örneğin Arapça’dan Latince’ye çevrilen bilimsel metinlerin listesi için bakınız, J Gimpel, <span class="char-style-override-2">The Medieval Machine</span> (Londra, 1992), s. 176-177.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-337-backlink" id="footnote-225-337">337</a>	Aktaran, J Gimpel, <span class="char-style-override-2">The Medieval Machine,</span> s. 174.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-338-backlink" id="footnote-225-338">338</a>	Aktaran, J Gimpel, <span class="char-style-override-2">The Medieval Machine, </span>s. 174.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-339-backlink" id="footnote-225-339">339</a>	Bakınız J Gimpel, <span class="char-style-override-2">The Medieval Machine, </span>s. 192-193.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-340-backlink" id="footnote-225-340">340</a>	L White, ‘The Expansion’, s. 156.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-341-backlink" id="footnote-225-341">341</a>	Güney Belçika ve de Fransa’nın en kuzeydeki arazi şeridi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-342-backlink" id="footnote-225-342">342</a>	Tam bir anlatı için bakınız S Runciman, <span class="char-style-override-2">The Sicilian Vespers.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-343-backlink" id="footnote-225-343">343</a>	R Roehl, ‘Pattern and Structure of Demand 1000-1500’, C Cipolla (drl.), <span class="char-style-override-2">Fontana, </span>s. 133.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-344-backlink" id="footnote-225-344">344</a>	Haçlılar’ın standart tarihi Runciman’ın  üç ciltlik eseridir; <span class="char-style-override-2">A History of the Crussades</span> (Harmondsworth, 1990). Terry Jones ve Alan Ereira tarafından yazılan BBC kitabı <span class="char-style-override-2">The Crusades</span> (Londra, 1996) kolay bir genel çerçeve verir. Haçlılar’ın o sırada  Avrupa’da olduğundan çok daha ileri bir uygarlığın topraklarını  fethetmeyi başarabilmeleri gerçeği Avrupa tarımında uygulanan – maddi ilerlemenin bir işareti olan, yeni tekniklerin bir sonucuydu. Ancak bu durum, Haçlı Seferlerinin, ilgili bütün taraflar için, yıkıcı ve israf edici niteliğini değiştirmedi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-345-backlink" id="footnote-225-345">345</a>	G. Bois, <span class="char-style-override-2">The Crisis of Feudalism</span> (Cambridge, 1984), s. 1. Aslında aynı derecede ciddi  tarihsel öncüller, örneğin ilk antik uygarlıkları ve Orta Çağ Mezopotamya’sını vuran türden krizler muhtemelen vardı.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-346-backlink" id="footnote-225-346">346</a>	G. Duby, ‘Medieval Agriculture’, s. 192.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-347-backlink" id="footnote-225-347">347</a>	R Hilton, <span class="char-style-override-2">Class Conflict and the Crisis of Feudalism</span> (Londra, 1990), s. 171. Ayrıca bakınız G. Bois, <span class="char-style-override-2">The Crisis, </span>s. 1-5.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-348-backlink" id="footnote-225-348">348</a>	Bu ibare hem Bois hem de Hilton tarafından kullanılmaktadır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-349-backlink" id="footnote-225-349">349</a>	Aktaran J-P Poly ve E Bournazel, <span class="char-style-override-2">The Feudal Transformation</span> (New York, 1991), s. 119. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-350-backlink" id="footnote-225-350">350</a>	R Hilton, <span class="char-style-override-2">Class, </span>s. 65.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-351-backlink" id="footnote-225-351">351</a>	Olayların öyküsünün özeti için bakınız, S A Epstein, <span class="char-style-override-2">Wage Labor and Guilds in Medieval Europe</span> (North Carolina, 1991), s.252-253.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-352-backlink" id="footnote-225-352">352</a>	N Cohn, <span class="char-style-override-2">Pursuit of the Millenniuam </span>(Londra, 1970), s. 102., s. 103.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-353-backlink" id="footnote-225-353">353</a>	N Cohn, <span class="char-style-override-2">Pursuit</span>, s.103.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-354-backlink" id="footnote-225-354">354</a>	N Cohn, <span class="char-style-override-2">Pursuit,</span> s. 104.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-355-backlink" id="footnote-225-355">355</a>	N Cohn, <span class="char-style-override-2">Pursuit, </span>s. 139-141.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-356-backlink" id="footnote-225-356">356</a>	Şimdi Çek Cumhuriyeti’nin kuzeybatı kesimi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-357-backlink" id="footnote-225-357">357</a>	Alıntılar N Cohn, <span class="char-style-override-2">Pursuit, </span>s. 139-141’den. Taborite hareketine çok daha  sempatik bakan, onu yalnızca bir irrasyonal özlem meselesi olarak görmeyen bir öykü için bakınız K Kautsky, <span class="char-style-override-2">Communism in Central Europe in the Time of the Reformation, </span>ceviren J L ve E G Milliken (Londra, 1897, yeni baskı New York, 1966).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-358-backlink" id="footnote-225-358">358</a>	Bakınız, örneğin,  C Hibbert, <span class="char-style-override-2">The Rise and Fall of the Medicis </span>(Londra, 1979).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-359-backlink" id="footnote-225-359">359</a>	Bakınız G Duby, ‘Medieval Agriculture’, s. 182.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-360-backlink" id="footnote-225-360">360</a>	Fernand Braudel, çeşitli uluslararası ağların tam öyküsünü ikinci bölümde, ‘Markets and Economy’de anlatıyor. F Braudel, <span class="char-style-override-2">The Wheels of Commerce, Civilisation, and Capitalism in the 15th-18th Century</span>, cilt 2, (Londra, 1979).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-361-backlink" id="footnote-225-361">361</a>	G. Duby, ‘Medieval Agriculture’, s.193. Daha ileri giden ve hatırı sayılır tarım arazilerine sahip olmaya başlayan kentli tacirler için bakınız G Bois, <span class="char-style-override-2">The Crisis, </span>s 153.</p>
					</div>
				</div>
			</div>
		</div>
</body>
</html>