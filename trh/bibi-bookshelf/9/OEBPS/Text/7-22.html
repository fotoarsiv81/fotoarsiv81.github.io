<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-22.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-22.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">5. Bölüm</p>
				<p class="resimara"><img alt="6.png" class="image" height="10" src="../Images/6_fmt16.jpeg" width="200"/></p>
				<p class="arabaslik-orta" id="toc_marker-4-6">AFRİKA UYGARLIKLARI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt16.jpeg" width="46"/></span></p>
				<p class="paragraf-1">19 ve 20. yüzyılın Avrupalı sömürgecileri Afrika’yı ‘Kara Kıta’ olarak tanımladılar. Onlara göre bu kıta uygarlıktan ve tarihten yoksundu; Oxford Üniversitesi’nden Profesör Egerton adlı birine göre bu kıtanın hayatı, ‘boş, can sıkıcı ve vahşi bir barbarlık’tan ibaretti.<span class="dipp"><a class="footnote-link" href="#footnote-225-312" id="footnote-225-312-backlink">312</a></span> Bu önyargılar o denli güçlüydü ki, 12. yüzyıl Büyük Zimbabwe şehrini ziyaret eden ilk Avrupalılardan biri olan jeolog Carl Mauch, buranın yerel bir kökene sahip olamayacağına, kuzeyden gelen siyah olmayan insanlar tarafından Kudüs’teki Süleyman tapınağının bir kopyası olarak inşa edilmiş olması gerektiğine inanmıştı.<span class="dipp"><a class="footnote-link" href="#footnote-225-313" id="footnote-225-313-backlink">313</a></span> Muhafazakâr İngiliz tarihçi Hugh Trevor-Roper 1965’te, ‘Afrika’da yalnızca Avrupalı’nın tarihi vardır. Gerisi büyük ölçüde karanlıktır’ diye yazıyordu.<span class="dipp"><a class="footnote-link" href="#footnote-225-314" id="footnote-225-314-backlink">314</a></span></p>
				<p class="paragraf-1">Ne ki, Avrasya ve Amerika’da uygarlığın doğuşuna yol açan süreçlerin tümü Afrika’da da, ve bir kez değil, birkaç kez yer almıştı. Bunun en bariz örneği Mısır’dı. Her ne kadar Mısır’ın uygarlığı muhtemelen Mezopotamya ile temasından etkilenmiş olsa da, onun kökenleri batıdan ve güneyden gelerek Nil Vadisi’ne yerleşen güney Mısır’daki insanların arasındaki bağımsız gelişmelerde yatıyordu.<span class="dipp"><a class="footnote-link" href="#footnote-225-315" id="footnote-225-315-backlink">315</a></span> Yunanlı tarihçi Herodot, M. Ö. 1. binyılda kısa bir süre Mısır’ı zapt eden ve kendi fonetik yazısını geliştiren Nübye’deki (Asvan’ın yukarısındaki Nil yöresi) Kushite (Kuş) uygarlığından söz ediyordu. Romalılar erken dönemde Hristiyanlığı kabul eden, Arabistan’la temas halinde olan (Muhammed’in ilk müritlerinden kimisi Mekke’de zulümden kurtulmak için buraya kaçmışlardı) ve ayrıca kendi alfabesini geliştiren Etiyopya’daki Aksum uygarlığını biliyorlardı. Hindistan’dan, İslam imparatorluklarından ve hatta Çin’den gelen tacirler, Mozambik’in güneyindeki doğu Afrika kıyısının tüm şehirleriyle temas halindeydiler. Bunlardan biri, İbn-i Batuta, günümüz Tanzanya’sındaki Kilva’yı 1331’de, ‘dünyadaki en güzel ve en iyi inşa edilmiş şehirlerden birisi’ olarak tanımlamaktadır.<span class="dipp"><a class="footnote-link" href="#footnote-225-316" id="footnote-225-316-backlink">316</a></span> Granada’dan sürgün edilmiş bir Mağribî (Faslı) olan Hasan el-Vazzan (daha çok, İtalyanca takma adı Leo Africanus’la tanınır), 15. yüzyılın başlarında, Fas’tan Sahra’yı geçerek Nijer Nehri boyunca iki düzine krallığı ziyaret edişini anlatmıştır. Tambo’nun (Timbuktu), ‘pek çok yargıç, bilgili doktor ve din adamıyla binlerce insan barındıran, Berber (Kuzey Afrika) ülkelerinden gelen pek çok elyazması kitap için büyük bir pazara sahip, kitaplardan diğer mallara göre daha büyük kârlar sağlandığı’ bir şehir olduğunu yazmıştı.<span class="dipp"><a class="footnote-link" href="#footnote-225-317" id="footnote-225-317-backlink">317</a></span> Bugünkü Uganda’daki Buganda’dan kuzeydeki Angola’ya kadar Kongo Krallığı’nda, orta Afrika’nın genişçe bir kuşağı boyunca ve Batı Afrika kıyılarının ormanlık yörelerinde başka uygarlıklar da ortaya çıktı; Benin şehrini ziyaret eden ilk Portekizliler buradan muazzam ölçüde etkilendiler. </p>
				<p class="paragraf-1">Bu uygarlıkların her birinin ortaya çıkışının ardışıklığı, esas itibariyle Avrasya ve Amerika’dakilerle aynıdır. Belirli yörelerde insanlar, eski komünal yapılarda belli başlı soylarla ötekiler arasında kutuplaşmanın başlamasına olanak verecek olan, yeterli artık ürünü yaratacak toprağı işleme biçimleri geliştirdiler. Daha sonra bu belli başlı soylardan bazıları, toplumun geri kalan kısmını sömüren yönetici sınıflar halinde kristalleşti ve bu arada da köylülerin ve çobanların yanı sıra uzmanlaşmış zanaatkâr ve tacir grupları ortaya çıktı. </p>
				<p class="paragraf-1">Kimi zaman bu gelişmeler öteki uygarlıkların etkisiyle bir ivme kazandı. Mısır açıkça Nübye’yi etkiledi; (M. Ö. 1000 yılında şehirlerin çoktan var olduğu) güney Arabistan, hemen Kızıl Deniz’in karşısındaki Etiyopya’yı etkiledi; Hint ve Arap tacirlerin doğu Afrika kıyılarında etkileri oldu. Ama bu yalnızca, bu tür etkilerden yararlanabilecek eğilimlerin bağımsız olarak ortaya çıkmış olmasıyla mümkündü. Tacirler yalnızca güney kıyısı gibi alıp satacak bir şeyleri olan, karmaşık birer toplum haline gelmiş yerleri ziyaret diyorlardı. </p>
				<p class="paragraf-1">Afrika’nın değişik halklarının hayatlarını idame ettirme yollarındaki önemli değişiklikler tamamen dış etkilerden bağımsız bir şekilde oluştu. Bu durum bitkilerin ehlileştirilmesini düşünürsek, başka hiçbir nedenle değilse bile, Avrasya ve Nil Vadisi’ndeki eski bitkiler Afrika’nın Sahra altındaki tropik ve tropik-altı pek çok ikliminde yetişemeyeceği için de doğruydu. Afrika halkları kendilerine özgü tarım biçimleri geliştirdiler. Aynı şey, çok daha sonraları, demir üretimi için de geçerlidir. Batı Afrika’daki demirciler, M. Ö. yaklaşık 1000’de Avrasya’da demir madenlerini işlemenin öğrenildiği sırada demiri ergitmeyi öğrendiler. Ancak onların kullandıkları teknikler biraz farklıydı, ki bu da bağımsız gelişmeye işaret etmektedir.<span class="dipp"><a class="footnote-link" href="#footnote-225-318" id="footnote-225-318-backlink">318</a></span></p>
				<p class="paragraf-1">Tarım ve demir birlikte Sahra-altı Afrika’nın çehresini değiştirdi. Bu yöntemleri ilk uygulamaya başlayan batı Afrikalı, Bantuca konuşan halkların sayısı yüzyıllar boyunca arttı ve M. Ö. 2000 ile M. S. 500 arasında, orta ve güney Afrika’da önceleri çoğunlukta olan avcı-toplayıcıların pek çoğunu yerlerinden edecek duruma geldi. Hatırı sayılır bir tarımsal artığa sahip olan ya da ticaret için iyi bir konumda olan insanlar, genellikle M. S. 500’den sonraki bir noktadan itibaren, sınıf farklılıklarına ve şehir yaşamına geçmeye başladılar. Ticaret, doğu kıyısındaki kasabaları Hint Okyanusu’nun diğer uygarlıklarıyla temasa geçirdi. Batı Afrika kasabaları, bir yandan Nil’e ve Mısır’a, öte yandan Sahra üzerinden Mağrib’e uzanan ticaret ağının bir parçası oldular. Bu tür temaslar, onları kendi yazılarını geliştirmek yerine kısa yoldan Arap yazısını ve onunla birlikte, şehir hayatının atmosferine eski ‘pagan’ inançlardan daha uygun düşen İslam dinini benimsemeye yönlendirdi.</p>
				<p class="paragraf-1">Buralara özgü gelişmeler, sırasıyla Mısır, Nübye ve Etiyopya uygarlıklarını yaratmıştı. 15. yüzyıla gelindiğinde hemen sınırın ötesinde, ve hatta kimi zaman sınıf öncesi toplumlarda yaşayan ‘ilkel’ toplumlarla karışmışlarsa bile, bir kıyıdan diğerine başka uygarlıklar mevcuttu. Avrupalılar onların topraklarına ayak basmadan çok önce, İslamiyet kanalıyla dünya ticaret sistemine bağlanmışlardı. (Gerçekten de eski Zimbabwe’nin gerileyişinin bir açıklaması, 15. yüzyılda buranın ihraç ettiği altının uluslararası fiyatındaki düşüşte yatmaktadır.)<span class="dipp"><a class="footnote-link" href="#footnote-225-319" id="footnote-225-319-backlink">319</a></span></p>
				<p class="paragraf-1">Afrika halkları sonunda, ortaya çıkmakta olan dünya sisteminin kurbanı oldular. O kadar ki, uygarlıkları, onlara ‘insan-altı’ muamelesi yapan ırkçı ideoloji tarafından tarihsel kayıtlardan hemen hemen silindi. Ama bunun nedenleri coğrafyanın azizliğinden kaynaklanır.</p>
				<p class="paragraf-1">Avrasya batıdan doğuya doğru uzanır. Esas itibariyle aynı iklimi paylaşan çok geniş arazi kuşakları vardır ve dolayısıyla aynı türden ürünlerin –buğday, arpa, çavdar–, İrlanda’dan Pekin’e kadar her yerde yetiştirilmesine müsaittir ve pirinç de Kore ve Japonya’dan Hint Okyanusu’na kadar olan alanlarda yetişir. Ayrıca, evcilleştirilmiş hayvan türlerinin her tarafa dağılmasını engelleyen çok az doğal engel vardır. Atlar, inekler, koyun ve keçiler, istisnai çöl bölgeleri dışında hemen hemen her yerde hızla gelişir. Dolayısıyla tarımdaki ilerlemeler görece hızlı bir şekilde yaygınlaşabiliyordu çünkü bu iş, benzer koşullar altında tarım yapan insanların komşularından öğrenmesiye gerçekleşiyordu. Ayrıca büyük insan kalabalıkları birbiri ardı sıra kıtanın bir ucundan öteki ucuna hızla hareket edebiliyor, Hunlar ve Moğollar’da olduğu gibi kimi zaman yıkım getirseler de, ayrıca bilgi ve yeni teknikleri de getirebiliyorlardı. </p>
				<p class="paragraf-1">Buna karşılık Afrika kuzeyden güneye uzanır ve farklı iklim kuşaklarına sahiptir. Mağrip ya da Mısır’da yetişen ürünler savana bölgesinde kolaylıkla yetişemez. Buna karşılık oralarda yetişen ürünler ekvatora doğru olan tropik bölgelerde bir işe yaramaz.<span class="dipp"><a class="footnote-link" href="#footnote-225-320" id="footnote-225-320-backlink">320</a></span> Dolayısıyla, tarım tekniklerindeki yerel iyileşmeler, devrimci yeni ulaşım yöntemleri bunların iklim engellerini aşmasına olanak verinceye kadar, nadiren yerel önem taşımaktan öteye geçebiliyordu. Ayrıca sığır yetiştirmenin doğuya doğru yayılmasını önleyen büyük bir doğal engel de vardı: orta Afrika bölgesindeki çeçe sineği. Ehlileştirilmiş inekleri olan tarımcı ahali, sığır için çok ideal olan güney Afrika’daki arazilere ulaşmakta büyük güçlük çekiyorlardı. Derin denizlerde ulaşım batı kıyılarında 15. yüzyıla kadar olanaksızdı; çünkü mevcut rüzgârlarla başa çıkacak gemi teknolojisi dünyada hiçbir yerde yoktu. Doğu kıyısına ulaşabilmek kolaydı; ama burada da yüksek iç araziye seyahat etmek insanlar için kolay değildi. Ve de Sahra, kıtayı Atlantik’ten Nil’e ikiye bölüyordu ve M. S. 500 yılında ehlileştirilmiş develerin kullanılmasından sonra bile, en kararlı gezginler dışında herkes için bir engeldi.</p>
				<p class="paragraf-1">Avrupa’daki –Britanyalılar, Almanlar ve İskandinavyalılar gibi– geri kalmış halklar, ‘Karanlık Çağlar’da bile Çin’de, Hindistan’da ve de Ortadoğu’daki teknolojik yenilikleri ve tarımsal gelişmeleri öğrenebiliyorlardı. Bunlar, dünyanın en büyük kara kütlesinde gerçekleşen ilerlemelerden beslenebiliyorlardı. Sahra-altı Afrika’nın uygarlıkları yalnızca kendi kaynaklarına dayanmak zorundaydı. Avrasya’nın yarısı büyüklüğünde ve onun nüfusunun ancak altıda birine sahip bir kıtada görece tecrit edilmişlerdi. Bu, birbirini izleyen uygarlıkların göstermiş olduğu gibi, toplumun gelişmesi için aşılamaz bir engel değildi. Ama batı Avrupa’nın eskiden geri kalmış bölgelerinden gelen, Asya’nın öteki ucundaki teknolojileri daha büyük bir kolaylıkla ödünç almış ve geliştirmiş gözü doymaz konuklarla sonunda karşı karşıya geldiklerinde, bu engel onları ölümcül bir dezavantajla yüz yüze bırakmıştı. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-312-backlink" id="footnote-225-312">312</a>	Aktaran B Davidson, <span class="char-style-override-2"> Africa in History</span> (Londra, 1992), s. 61.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-313-backlink" id="footnote-225-313">313</a>	Aktaran G Connah, <span class="char-style-override-2">African Civilisations</span> (Londra, 1987), s. 183.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-314-backlink" id="footnote-225-314">314</a>	H Trevor-Roper (Lord Dacre), aktaran A Callinicos, <span class="char-style-override-2">Theories and Narratives</span> (Cambridge, 1995), s. 167.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-315-backlink" id="footnote-225-315">315</a>	Örneğin bakınız, K W Butzer, <span class="char-style-override-2">Early Hydraulic Civilisation in Egypt </span>(Chicago, 1976), s. 9-12; M Stone, <span class="char-style-override-2">Egypt’s Making</span> (Londra, 1991), s. 27-29 ve güney Mısır’daki MÖ yaklaşık 4500’den kalma ‘megalith’ (büyük taş anıtlar) heykeller için bakınız, ‘Tribe in Sahara Where The First to Aim For the Stars’, <span class="char-style-override-2">Guardian, </span> 2 Nisan 1998.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-316-backlink" id="footnote-225-316">316</a>	Aktaran G Connah, <span class="char-style-override-2">African, </span>s. 150.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-317-backlink" id="footnote-225-317">317</a>	Leo Africanus, <span class="char-style-override-2">History and Development of Africa, </span>Cilt 1 (Londra, 1896).  Gezilerinin mükemmel masalsı bir anlatımı için bakınız A Maalouf, <span class="char-style-override-2">Leo the African</span> (Londra, 1994) [<span class="char-style-override-2">Afrikalı Leo</span>, YKY, 2011, 35. Basım, çev. Sevim Raşa].</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-318-backlink" id="footnote-225-318">318</a>	Bakınız D W Phillipson, <span class="char-style-override-2">African Archaeology </span>(Cambridge, 1985) s. 170; Jared Diamond, ‘Afrikalı demirciler köylerindeki fırınlarda yüksek derecelerde ısı üretmeyi ve 19. yüzyılın Avrupa ve Amerika’sının Bessemer fırınlarından 2000 yıl önce çelik imal etmeyi keşfettiler’ diyecek kadar ileri gitmektedir.( J Diamond,<span class="char-style-override-2">Guns, Germs and Steel</span>, s. 394).  M J van der Merwe ve T A Wertime, demir yapma bilgisinin özgün olarak Akdeniz’in kıyı bölgelerinden Sahra’ya yayıldığına inanıyorlar ama Afrikalı demircilerin dövme demir yerine doğrudan çelik yapmaya  yönelik teknikleri geliştirdiğini kabul ediyorlar. T A Wertime and J D Munly (drl.), <span class="char-style-override-2">The Coming of the Age of Iron</span> (New Haven, 1980) deki makalelerine bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-319-backlink" id="footnote-225-319">319</a>	G Connah, <span class="char-style-override-2">African Civilisations, </span>s. 213.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-320-backlink" id="footnote-225-320">320</a>	J Diamond,<span class="char-style-override-2">Guns,</span> s. 177-191.</p>
					</div>
				</div>
			</div>
		</div>
</body>
</html>