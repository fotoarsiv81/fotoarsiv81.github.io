<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-42.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-42.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">3. Bölüm</p>
				<p class="resimara"><img alt="6.png" class="image" height="10" src="../Images/6_fmt30.jpeg" width="200"/></p>
				<p class="arabaslik-orta" id="toc_marker-7-4">FRANSA DIŞINDA JAKOBENLİK</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt30.jpeg" width="46"/></span></p>
				<p class="paragraf-1">‘Kendi özgürlüklerini yeniden kazanmak isteyen bütün halklara yardım’, 1792’de Jirondenlerin önderliğindeki Konvansiyon’un verdiği sözdü. Brissot, Avrupa’nın monarklarına karşı ilan edilen savaşın, eski türden bir fetih savaşı olmayacağını, bir kurtuluş savaşı olacağını iddia ediyordu. Fransa’nın dışında, her türlü devrimci ilerleme karşısında coşku duyacak kuşkusuz pek çok insan vardı:</p>
				<p class="alinti1" xml:lang="en-GB">Bu şanlı bir zihinsel şafaktır. Bütün düşünen varlıklar bu çağın sevincini paylaştılar. Yüksek bir karakterin duyguları, insanların zihnini karıştırdı… manevi bir heyecan dünyayı kuvvetle etkiledi.<span class="dipp" style="font-size:0.86em;"><a class="footnote-link" href="#footnote-225-680" id="footnote-225-680-backlink">680</a></span></p>
				<p class="paragraf-1">Yaşlı Alman filozofu Hegel, Fransa’daki olayların onun gençlik dünyası üzerindeki etkisini böyle tanımlıyordu. Belleği ona oyun oynamıyordu. Devrimin mesajı, Aydınlanma’nın insanları etkilediği her yerde bir yankı buldu. </p>
				<p class="paragraf-1">İngiliz şairler Wordsworth, Southey ve Coleridge, Bastille’in basılmasını coşkuyla karşılıyorlardı. Coleridge, ‘İnsan türünün ortak kalbinden, yeni doğmuş bir Tanrıça gibi umut fışkırıyor’ diye yazdı. Şair-gravür sanatçısı William Blake, bir askerle tartışmasında devrimin ilkelerini savunduğu için neredeyse tutuklanıyordu. Çığır açıcı kimyacı Joseph Priestley’in evi kralcı bir güruhun saldırısına uğradı. Alman filozoflar Kant ve Fichte, genç Hegel kadar heyecanlıydılar. Thermidor’dan sonra bile Kant şöyle söyleyebiliyordu: ‘Jakobenlerin yaptıkları kötülükler, geçmiş zamanların tiranlarıyla karşılaştırıldığında hiç kalır.’<span class="dipp"><a class="footnote-link" href="#footnote-225-681" id="footnote-225-681-backlink">681</a></span> Beethoven, devrimci şarkıların melodilerini müziğine katıyor ve devrimci ordunun ruhunu, büyük senfonilerinden birinde, (her ne kadar kendisini imparator ilan ettikten sonra Napolyon’a yaptığı ithafı tiksintiyle geri almış olsa da) <span class="char-style-override-2">Eroica</span>’da dile getiriyordu. İrlanda’da Belfast orta sınıfından Wolfe Tone ve eski bir aristokratik ailenin üyesi olan Lord Edward Fitzgerald, devrimci hükümetle temas kurmak üzere Paris’e gittiler. Latin Amerika’da, kendisi de aristokratik bir aileden gelen, Caracas’lı 16 yaşındaki genç Simon Bolivar, İspanyol genel valisi ile Panama’da 1799’da yaptığı tartışmada devrimi savunuyordu. Bu arada Meksikalı bir papaz Miguel Hidalgo, Hose Maria Morelos gibi öğrencileri devrim idealine kazanıyordu.</p>
				<p class="arabaslik-sol"><span class="char-style-override-3">Süngü Ucundaki Devrim</span></p>
				<p class="paragraf-1">Böylesi bir heyecan, ilerleyen Fransız ordularının ilk başta Belçika, Hollanda, kuzey İtalya ve güney Almanya sınırlarını geçtiğinde pek çok yerel müttefik bulduğu anlamına geliyordu. Monarşilerin ya da oligarşik yönetimlerin orta sınıf karşıtları, kendilerini ‘Jakobenler’ olarak tanımlıyorlardı ve Jakobenler iktidardan düştükten sonra bile bu, devrimci güçlerin destekçileri için genel bir ad olarak kaldı. Bu güçler, Fransız orduları ne zaman ilerlese, onunla birlikte çalışarak, feodalizmin ve feodal ödentilerin lağvı, devlet ve kilisenin birbirinden ayrılması, kilise mallarına el konulması, iç gümrük noktalarının ilgası ve az ya da çok demokratik meclisler kurulması gibi, Fransa’da aşağıdan yapılan değişiklikleri yukardan reformlarla hayata geçirmeye çalışıyorlardı. </p>
				<p class="paragraf-1">Robespierre’in Brissot’ya karşı iddialarından birisi, diğer ülkelerin halklarının yabancı istilasını, ne kadar iyi niyetli olursa olsun, iyi karşılamayacaklarıydı. Kısa süre sonra, pek çok entelektüelin ve orta sınıfın kimi kesimlerinin başlangıçtaki heyecanına rağmen, Robespierre’in haklı olduğu görüldü. Muzaffer Fransız ordusu kendisini ancak yağma ve fethettiği ülkelerden haraç alarak idame ettirebiliyordu. Bir kurtuluş savaşı gibi başlayan şey, acı bir devrimci savunma savaşı döneminden geçtikten sonra, emperyal fetih savaşı halini aldı. Napolyon, Belçika, Savoy, Ren’in güneyindeki Alman devletlerini ilhak ederek, demokratik meclislerin yerine monarşileri geçirerek ve kardeşlerini İtalya, Vestfalya, Hollanda ve İspanya’da kral atayarak bu süreci mantıkî sonuçlarına taşıdı. </p>
				<p class="paragraf-1">Napolyon’un komutası altında bile Fransız ordusu, feodalizmin kalıntılarını süpürdü ve en azından kimi durumlarda kapitalist üretimin gelişmesinin zeminini hazırladı. Ancak, Fransa’da o kadar önemli olan <span class="char-style-override-2">sans-culottes</span>’lar ve köylü ayaklanmaları olmadan yerli müttefikler, halk kitleleri arasında herhangi bir temel oluşturamadılar. Köylüler ve kentli alt sınıflar, Fransız istilasında kendilerini yeni düzenle özdeşleştirecek hiçbir şey bulamadılar, çünkü Fransa’ya ödenen haraç ve Fransız ordusunun idamesi için gerekli masraflar, üzerlerinde feodal ödemeler kadar büyük bir yük oluşturuyordu. Yerli ‘Jakobenler’ Fransız ordusu çekildiğinde sudan çıkmış balık gibi kalıyorlardı. </p>
				<p class="paragraf-1">Bu 1812-14 yıllarında her yerde söz konusu oldu. Napolyon, kardeşini İspanya tahtına oturtarak ve kuzey Avrupa düzlüklerinde Moskova üzerine yürüyerek, imparatorluğunu iki cephede gereğinden fazla genişletti. Birlikleri Madrid’de bir halk ayaklanmasını bastırmayı başardı; ama o andan itibaren, General Wellington’un komutasındaki Britanya birlikleri İber Yarımadası’nda ilerlerken, gerilla kuvvetlerince rahatsız edildiler. Bu arada, boşaltılmış olan Moskova’nın işgali, sert kış koşulları ve düşman birlikleri 1000 millik ikmal yollarını imha etti. İşgal edilen topraklarda Fransız orduları o kadar sevimsiz bir hale gelmişti ki, İspanyol ve Prusya liberalleri, ‘ulusal kurtuluş’ savaşları gibi görünen savaşlarda monarşist güçlerle işbirliği yaptılar, ama sonunda zafer kazanan kralların kendilerini, Goya’nın tablolarının ‘karanlık dönemi’nde görülen derin bir zulüm ve depresyon içinde buldular. </p>
				<p class="paragraf-1">Napolyon’un yenilgisi (ya da aslında ikinci yenilgisi, zira Waterloo’da yenilmeden önce 1815’te yüz günlük yeni bir çıkış yapmıştı) bütün kralların, prenslerin ve aristokratların caka satarak geri dönmelerine ve 18. yüzyıl <span class="char-style-override-2">ancien régime</span>’lerinin eski üstyapısını, en azından Fransa, kuzey İtalya ve batı Almanya’da dönüşmüş olan toplumsal yapılar üzerine empoze eden garip bir yarı-dünya yaratmalarına yol açtı. Bu, <span class="char-style-override-2">Kırmızı ve Siyah </span>ve <span class="char-style-override-2">Parma Manastırı</span> adlı romanlarında (Napolyon’un ordusunda eski bir komiser olan) Stendhal tarafından olduğu kadar, (siyah bir kölenin oğlu olan babası, Napolyon ordusunda general olan) Alexander Dumas’ın <span class="char-style-override-2">Monte Cristo Kontu </span>romanında da mükemmel bir şekilde tasvir edilen bir dünya idi. </p>
				<p class="arabaslik-sol"><span class="char-style-override-3">Britanya: Bir Geleneğin Doğuşu</span></p>
				<p class="paragraf-1">Devrimin siyasal hayat üzerinde muazzam bir etki yapması yalnızca kıta Avrupası için söz konusu değildi. Britanya’da da önemli etkileri oldu. Burjuvazinin en önemli kesimleri, siyasal olaylar üzerinde 1789’dan önce önemli bir etkiye sahip olmuşlar ve devrimle oynamak için herhangi bir neden görmemişlerdir. Ancak Fransa olayları, hızla genişleyen şehir ve kasabalardaki kitleleri –giderek artan sayıdaki zanaatkârı, kalfaları ve küçük dükkân sahiplerini ve de onlarla birlikte fabrikaların yeni sanayi işçilerinin bir kısmını– harekete geçirdi.</p>
				<p class="paragraf-1">Tom Paine’in devrimi savunan ve Britanya’da da benzer anayasal değişiklikler yapılmasını talep eden iki kısımlı savunması, <span class="char-style-override-2">The Rights of Man </span>(<span class="char-style-override-2">İnsanın Hakları</span>) 100.000 adet sattı. Sheffield’de 1791 yılında, ‘tedarik maddelerinin muazzam yüksek fiyatları ve hükümetteki suistimaller hakkında konuşan … beş ya da altı makine ustası’ genel oy hakkını ve yıllık parlamentoları savunan Sheffield Anayasa Derneği’ni kurdular. Mart 1792’ye gelindiğinde 2000 güçlü ve örgütlü sokak gösterisinin sayısı, sonbahardaki devrimci Valmy zaferi sonrasında 6000’i buldu.<span class="dipp"><a class="footnote-link" href="#footnote-225-682" id="footnote-225-682-backlink">682</a></span><span class="char-style-override-10"> </span>Manchester, Stockport Birmingham, Coventry ve Norwich’de, başarı dereceleri değişik, benzer dernekler kuruldu.<span class="dipp"><a class="footnote-link" href="#footnote-225-683" id="footnote-225-683-backlink">683</a></span> Ayakkabıcı Thomas Hardy tarafından 1792’nin başında kurulan Londra Yazışma Derneği, 48 ‘bölüm’ (şube) içinde örgütlenmiş 5000 üyeye sahip olana kadar hızla gelişti<span class="dipp"><a class="footnote-link" href="#footnote-225-684" id="footnote-225-684-backlink">684</a></span> ve taşradaki derneklerle ulusal bir ağ oluşturdu. </p>
				<p class="paragraf-1">Hareket, Britanya hükümetini, 1792’nin sonunda Fransız Devrimi’ne karşı savaşa hazırlanırken endişelendirecek kadar büyüktü. Birmingham’da yerel kodamanlar, bir güruhu, Bastille’in düşüşünü 1791’de kutlayan yerli reformcuların bir yemeğine çoktan saldırtmışlar; evleri yağmalatıp, toplantı yerlerini yaktırıp, kimyacı Joseph Priestley gibi insanları şehirden sürdürmüşlerdi.<span class="dipp"><a class="footnote-link" href="#footnote-225-685" id="footnote-225-685-backlink">685</a></span> Şimdi hükümet anti-Jakoben ajitasyonu ülke çapında teşvik ediyordu. Her yörede ulusalcı savaş ateşini körüklemek için kralcı dernekler kurulmuştu. </p>
				<p class="paragraf-1">Demokratik düşüncelerin propagandasını yapan her girişimi ezmeye yönelik ahlaksız bir baskı vardı. <span class="char-style-override-2">The Rights of Man</span> nedeniyle ihanetle suçlanan Tom Paine, ülkeden kaçmaya zorlanmıştı. İskoç Halkın Dostları Derneği’nin iki lideri, genç avukat Thomas Muir ve İngiliz Üniteryan vaiz Thomas Palmer, göze batar derecede yanlı bir yargılamadan sonra, ‘İskoç anayasa konvansiyonu’nun üç delegesi gibi, sürgün cezasına çarptırılmışlardı.<span class="dipp"><a class="footnote-link" href="#footnote-225-686" id="footnote-225-686-backlink">686</a></span> Thomas Hardy ve bir düzine kadar Londralı lider, vatana ihanet suçundan mahkemeye çıkarılmışlar ve Hardy’nin karısı, bir güruhun evlerine saldırması sonucu ölmüştü. Anlayışlı bir jüri sanıkları beraat ettirince, eylemcilerin jüri önüne çıkmadan tutuklanabilmeleri için parlamento <span class="char-style-override-2">habeas corpus</span>’u (yargıç karşısına çıkmayı isteme hakkı) askıya aldı. </p>
				<p class="paragraf-1">Belirli noktalarda İngiliz ve İskoç Jakobenleri’nin ajitasyonu, şehirli sınıflardan geniş çaplı ilgi gördü. Açık hava toplantılarına binleri toplayabiliyorlardı ve 1797 yılında Britanya donanmasını sarsan büyük ayaklanmaların kimi liderleri, açıkça onların etkisi altındaydı. Ancak orta sınıfın büyük kitlesi, kârlı statükonun savunulabilmesi için toprak sahibi sınıfla birleşmeye hazırdı; bu da hükümete hareketi ezmek için tam serbestlik sağlıyordu. 1790’ların sonuna gelindiğinde, herhangi bir kişi için devrimci ideallere sempati ifade etmek zordu.</p>
				<p class="paragraf-1">Bununla birlikte Sheffield Anayasa Derneği’nin, Londra Yazışma Derneği’nin, İskoç Halkın Dostları’nın ve diğerlerinin ajitasyonunun önemli bir etkisi olmuştu. Edward Thompson’un <span class="char-style-override-2">İngiliz İşçi Sınıfının Oluşumu’</span>nda<span class="char-style-override-2"> </span>göstermiş olduğu gibi, 1815-48 yıllarında büyük etkisi görülecek bir geleneğin yaratılmasına yardımcı olmuştu. </p>
				<p class="arabaslik-sol"><span class="char-style-override-3">İrlanda’da Cumhuriyetçi Ayaklanma</span></p>
				<p class="paragraf-1">Fransa örneği, Britanya’nın en eski kolonisi İrlanda üzerinde, bugün de varlığını sürdüren devrimci ulusalcı bir geleneğin doğmasına yol açarak daha da büyük ve doğrudan bir etki yaratmıştı. </p>
				<p class="paragraf-1">İngiltere hükümetleri, (esas itibariyle İskoçya’dan) Protestan köylüleri Ulster eyaletindeki Katoliklerden alınan arazilere yerleştirip, 1650’deki direnişi kırarak ada üzerindeki kontrolünü pekiştirmişti. Bu köylü yerli göçmenlerin soyundan gelenler, bir Katolik ayaklanmasıyla topraklarından kovulacakları korkusuyla yaşıyorlardı ve bu onları, kendileri de Protestan olan Anglo-İrlandalı büyük toprak sahipleriyle bir çıkar birliği duygusuna itmişti. Britanya hükümetlerince kendilerine empoze edilen politikalara, mülkleri ellerinden alınan Katolikleri cesaretlendirebilir diye meydan okumaktan korkuyorlardı. Dublin’deki Protestan parlamento 1770’lere kadar, Londra’da belirlenen politikaların onay makamıydı. </p>
				<p class="paragraf-1">18. yüzyılın son çeyreğinde tutumlar değişmeye başladı. Amerikan Bağımsızlık Savaşı, Dublin parlamentosuna daha fazla pazarlık gücü sağladı; zira Britanya hükümeti, herhangi bir Fransız saldırısını karşılamak üzere İrlandalı gönüllü milisler talep ediyordu. Bir süre için, İrlanda parlamentosunun İrlandalı toprak sahipleri ve işadamlarının çıkarları doğrultusunda hareket edebileceği umuldu. Ne ki bu umutlar savaş sona erince paramparça oldu ve İngiltere’ye karşı, özellikle Belfast’ın büyüyen Protestan ticarî orta sınıfı arasında büyük öfke vardı. </p>
				<p class="paragraf-1">Bu duygular Fransız Devrimi yanlısı, heyecanlı tepkiyle birleşti. Gönüllüler talim yapmaya başladılar, bir Anayasa konvansiyonu talep ettiler ve Katoliklerin özgürlüğünü geri istediler. 1792 yılında, ‘şimdi demokrasi savaşında en önde olan ‘Belfast şehri’, Fransız Devrimi’nin yıldönümünü büyük bir yürüyüş ve festivalle kutladı… Bütün atmosferi cumhuriyetçi bir ruh kapladı’. Posterler dinsel ayrımcılığa saldırıyor: ‘İrlanda Bastille’inin nedeni batıl kıskançlıktır: birleşelim ve onu yok edelim’.<span class="dipp"><a class="footnote-link" href="#footnote-225-687" id="footnote-225-687-backlink">687</a></span> Bu olayı örgütleyenlerden birisi, genç bir Protestan avukat, Wolfe Tone, Belfast’daki bir yemekte çoğu işadamı (bir tuhafiyeci, bir keten kumaş imalatçısı, bir derici, bir kâtip, bir eczacı, bir saat imalatçısı ve üç tüccar) olan bir düzine adamla birlikte yeni, radikal bir örgüt, Birleşik İrlandalılar’ı kurdu.<span class="dipp"><a class="footnote-link" href="#footnote-225-688" id="footnote-225-688-backlink">688</a></span></p>
				<p class="paragraf-1">Britanya’da olduğu gibi İrlanda’da da yeni Jakobenizm’i baskıyla yok etmek girişimleri oldu. İngiltere’nin emriyle İrlanda üst sınıfı tarafından çıkarılan yasalar, silah taşınmasını yasakladı ve Birleşik İrlandalıları yasadışı ilan etti. Yeraltına girmek zorunda kalan örgüt, giderek daha devrimci oldu. Amacı, İrlanda’yı ekonomik olarak geri bırakan ve onu dinsel anlamda bölen Britanya yönetimini devirmek haline geldi. Modern bir ulus yaratmak için, Fransa’daki gibi bir devrim gerekliydi. Birleşik İrlandalılar bunun, yabancı yönetiminin ölü ağırlığını ve yerli aristokrasiyi üzerinden atmış, kapitalist bir ulus olacağını itirazsız kabul ediyorlardı. Tone, bunu gerçekleştirmek için, silahlı yeraltı ‘savunma’ gruplarıyla, toprak sahiplerine karşı eski bir mücadele geleneği olan Katolik köylülüğü harekete geçirmek üzere, giderek orta sınıfa, esas itibariyle Protestan Birleşik İrlandalılar’a dayanması gerektiğini görüyordu. </p>
				<p class="paragraf-1">Bir ayaklanmayı destekleyecek sayı, Britanya hükümetinin elindekinden daha fazlaydı – 65.000’e karşı 100.000.<span class="dipp"><a class="footnote-link" href="#footnote-225-689" id="footnote-225-689-backlink">689</a></span> Ancak çok daha az eğitimli ve silahlıydılar. Başarı, Fransa’dan askerî destek alınmasına bağlı görünüyordu.</p>
				<p class="paragraf-1">Ayaklanma 1798’de gerçekleşti. Ama Fransa’nın 1100 kişilik bir birliğin Ağustos ayında Mayo’ya çıkarılması şeklindeki desteği, hem çok azdı hem de çok geç geldi. O zamana kadar otoriteler hareketin liderlerini tutuklamayı başarmışlar ve çoktan silahlanmış olan asileri, zamanından önce hareket etmeye zorlamışlardı. Wexford ve Antrim’deki ayaklanmalar ezildi. Ayaklanmaları izleyen baskı, Fransız Devrimi’nin terörünü çocuk oyuncağı yapıyordu. İsyanı desteklediğinden şüphelenenlere karşı girişilen misilleme yaklaşık 30.000 hayata mal oldu.<span class="dipp"><a class="footnote-link" href="#footnote-225-690" id="footnote-225-690-backlink">690</a></span></p>
				<p class="paragraf-1">Hikâyenin sonu buydu. Ayaklanmadan önceki üç yılda gerginlik artarken, otoriteler Protestan grupların Katoliklere karşı nefret kampanyaları düzenlemelerini bilinçli olarak teşvik etmişlerdi. Antrim’deki Diamond köyünde, 1795 güzünde Katolik ve Protestan köylüler arasındaki yerel çatışmaları yarı gizli bir Protestan örgütünün, Orange (Oranj) Topluluğu’nun<span class="dipp"><a class="footnote-link" href="#footnote-225-691" id="footnote-225-691-backlink">691</a></span> kurulması izledi. Anglo-İrlandalı toprak sahipleri her türden köylüyü küçük görüyorlardı ve başlangıçta bu yeni oluşumdan uzak durdular. Ama kısa süre sonra bunun, ayaklanma tehdidini önlemede çok değerli olduğunu anladılar:</p>
				<p class="alinti1" xml:lang="en-GB">1796 ve 1797’de yavaş yavaş… Orange Topluluğu küçük, dağınık ve toplumsal olarak kabul görmeyen, yönetici sınıf tarafından küçümsenen bir örgüt olmaktan, eyalet çapında güçlü, Britanya ve İrlanda’daki en yüksek makamlı kişilerin bazıları tarafından onaylanan ve etkin bir şekilde desteklenen bir örgüt haline geldi.<span class="dipp" style="font-size:0.86em;"><a class="footnote-link" href="#footnote-225-692" id="footnote-225-692-backlink">692</a></span> </p>
				<p class="paragraf-1">Silahlı kuvvetlerin komutanı General Lake, Orange gösterilerinin başında yerini aldı ve silahlı Orange grupları artan oranda hükümet birlikleri ve milislerle işbirliği yaparak Birleşik İrlandalılar’ın destekçilerini cezalandırdılar. Protestan asileri bir tercihle karşı karşıya bıraktılar: ya kırbaçlanıp işkence görmek, ya da diğer asileri kırbaçlamak ve onlara işkence etmek için Orange Topluluğu’na katılmak.<span class="dipp"><a class="footnote-link" href="#footnote-225-693" id="footnote-225-693-backlink">693</a></span> Bu yolla Britanya otoriteleri ve Anglo-İrlandalı toprak sahipleri, yalnızca ayaklanmayı ezmekle kalmadılar, aynı zamanda sekter dinsel duygulara muazzam bir hız verdiler.</p>
				<p class="paragraf-1">Son 200 yıldır İrlanda siyasetine egemen olan iki siyasal gelenek, Cumhuriyetçilik ve Oranjcılık, Avrupa çapındaki devrim ve karşı-devrim mücadelesinin bir yan ürünü olarak doğdu.</p>
				<p class="paragraf-1">Bununla birlikte o zamanlar bu, Britanya hükümetinin ‘uygar’ devlet adamları için hiç de endişe edilecek bir husus olmadı. Birleşik İrlandalılara karşı başarılı bir böl ve yönet politikası uygulayarak iki yıl sonra İrlanda parlamentosunu, kendilerini ortadan kaldıracak bir şekilde oy vermeye ikna ettiler. İrlanda tarımı ve endüstrisi, geçmişte Britanya’nın kontrol ettiği pazarlardan dışlanarak ciddi bir şekilde zarar görmüştü. Şimdi, Anglo-İrlandalı toprak sahipleri muazzam rantlar elde eder ve bunu İngiltere’de tembel verimsizlikle harcarken, kendilerini korumak için her türlü siyasal araçtan mahrum bırakılıyorlardı. Britanya hükümeti –her 30 ya da 40 yılda bir günümüze kadar tekrarlayacak olan– ‘İrlanda sorunu’nu çözdüğünü sanmıştı.</p>
				<p class="arabaslik-sol"><span class="char-style-override-3">Haiti’nin Siyah Jakobenleri</span></p>
				<p class="paragraf-1">Karşı-devrim her yerde başarılı olamadı. Atlantik’te, 3.000 mil uzaklıktaki bir adada, Haiti’de sonuç İrlanda’dakinden çok farklıydı. Ama bunu elde etmek için bir on yıllık şiddetli ayaklanmalar, savaşlar ve iç savaşlar gerekmişti.</p>
				<p class="paragraf-1">Hispaniola adasının batı kesimindeki Santo Domingo (Saint Domingue), Fransız monarşisinin koloni imparatorluğundaki en büyük ödül olmuştu. Buranın plantasyonları, Avrupa’nın diğer Karayipler ve Amerikan kolonilerinin tümünden elde ettiğinden daha fazla şeker üretiyor ve plantasyon sahiplerinin ve Nantes ve Bordeaux gibi Fransız limanlarının tüccar kapitalistlerinin cebine para akıtıyordu. </p>
				<p class="paragraf-1">Bu zenginliğin kaynağı 500.000 siyah kölenin aralıksız emeği idi; çalışmaları hayatlarını öylesine mahvediyordu ki ancak Afrika’dan sürekli gelen takviye ile sayıları yerinde tutulabiliyordu. Onların tepelerinde efendilik yapan 30.000 beyaz –bu Kuzey Amerika eyaletlerinin herhangi birindeki orandan daha düşüktü– ve bunların yanı sıra, kimileri oldukça zenginleşmiş ve hatta köle sahibi bile olmuş yaklaşık aynı sayıda özgür melez ırk, ‘mulatto’lar, yaşıyordu. </p>
				<p class="paragraf-1">Beyaz nüfusun görece az olan sayısı, bunların büyük iddiaları olmasını engellemiyordu. Bunlar koloninin zenginliğinin kendi çabalarının sonucu olduğunu sanıyorlar ve merkantilist sistemin Fransız uyarlaması olan <span class="char-style-override-2">exclusive</span> tarafından empoze edilen kurallardan şikâyet ediyorlardı. Dolayısıyla, ‘anavatanın’ 1789 bahar ve yazındaki tuzu kuru orta sınıfının ajitasyonunun bir parçası olarak, kendi ‘özgürlük’ taleplerini geliştirmek ihtiyacı hissediyorlardı. Bastille’in düşmesine ilişkin haberlerden sonra –her ne kadar kolonili asilerin devrimin sloganı olan ‘özgürlük’ ve ‘eşitliği’ siyah kölelere ya da hatta özgür <span class="char-style-override-2">mulatto</span>lara uygulamak gibi bir niyetleri olmasa da– kralcı valiye karşı silahlı bir başkaldırı gerçekleşti.</p>
				<p class="paragraf-1">Nüfusun yalnızca yüzde 7’sini oluşturuyor olsalar da beyazlar çok bölünmüştü. Her biri üç ya da dört köleye sahip ‘küçük beyazlar’, Fransız orta sınıfının aristokrasiden gördüğü küçültücü muamele gibi, plantasyon sahibi ‘büyük beyazlar’dan gördükleri muameleye öfke duyuyorlardı. Kiminle ticaret yapacakları konusunda serbestçe karar verebilmeye çok önem veren plantasyoncular, ‘küçük beyaz’ların siyasi kontrolü ele geçirmesine izin verecek değillerdi. Devrimci coşkusu içinde Fransız Meclisi, kölelik hakkında bir şey söylemekten dikkatle kaçınarak, <span class="char-style-override-2">mulatto</span>lar ve özgür siyahlar da dâhil tüm özgür insanlara eşit haklar tanıyınca, her iki grup da küplere bindi. Kısa sürede özgür nüfusu oluşturan dört grup içinde –hükümeti destekleyenler, büyük beyazlar, küçük beyazlar ve <span class="char-style-override-2">mulatto</span>lar– ittifakların yer değiştirmesiyle, iç savaşa yakın bir durum ortaya çıktı. </p>
				<p class="paragraf-1">Bunların tümü siyah kölelerin çalışmasını, acı çekmesini, cezaya çarptırılmasını ve sanki hiçbir şey olmamış gibi ölmesini bekliyordu. Ciddi bir şekilde yanılıyorlardı. Siyahlar, plantasyonları ateşe vererek, köle sahiplerini öldürerek, beyaz milislere karşı silahlı çeteler oluşturarak isyan etme fırsatını yakaladılar ve kendi liderlerini ortaya çıkararak ayaklanmayı yaygınlaştırdılar. En tanınmış eski çiftlik hayvanları kâhyası Toussaint L’Ouverture, kısa süre içinde rakip beyaz gruplar, <span class="char-style-override-2">mulatto</span>lar, adanın öteki yarısından gelen istilacı bir İspanyol ordusu ve Fransa’dan birbiri ardı sıra gelen Jironden temsilciler arasında, başarılı bir şekilde manevra yapmaya başladı. Daha sonra, Fransa’da <span class="char-style-override-2">sans-culotte</span>ların Jakobenleri iktidara taşıdıkları sırada bir Britanya askeri birliği Santo Domingo’ya çıktı.</p>
				<p class="paragraf-1">Bundan sonra olanlar, yalnızca Santo Domingo’nun geleceğinin ötesinde anlamlar taşıyordu. Adam Smith’in tezlerinden etkilenmiş olan Britanya yönetici sınıfının önemli kesimleri, köleliğin zamanının geçmiş olduğu sonucuna varmışlardı. Ne de olsa Kuzey Amerika’daki şeker plantasyonlarını çoktan kaybetmişlerdi, Batı Hint Adaları’ndaki şeker plantasyonları da Fransızlarınkine göre önemsizdi. William Pitt hükümeti, William Wilberforce’un kölelik karşıtı kampanyasına biraz destek vermişti. Ancak, köle ekonomilerinin en önemlisi Santo Domingo’yu alma olanağının ortaya çıkması, fikrini değiştirdi ve köleliği heyecanla bağrına basmaya hazırlandı. Bu girişimin zaferi, dünyanın her tarafından köleliğe yeni bir itici güç sağlayacaktı. </p>
				<p class="paragraf-1">Fransa’da devrimin Jakobenleri iktidara getiren yükselişinin, köle ayaklanması için de eşit derecede önemli yansımaları oldu. Jironden liderlerin pek çoğu, kişisel olarak, köleliğin kararlı karşıtları ve 1788’de kurulan Siyahların Dostu Derneği’nin üyesiydiler. Bunlar esas itibariyle ilhamlarını Aydınlanma düşüncesinden alan gazeteciler ve avukatlardı. Ancak bunların en önemli siyasal tabanı, Fransa’nın batısındaki limanların ticaret burjuvazisiydi ve onlar ise kârlarına zarar verecek herhangi bir önleme şiddetle karşıydılar. Köle karşıtı tezin propagandasını yapmış olsalar da Jirondenler bunu hayata geçirmeye hazır değillerdi. Buna karşılık, Jakobenleri ileriye iten halk güçlerinin kölelikte herhangi bir maddi çıkarı yoktu ve kölelerin ıstırabını kendi ıstırapları gibi görüyorlardı. Aynı zamanda Britanya’nın da içinde bulunduğu koalisyon karşısında alınan askeri yenilgilerden dehşete düşmüş orta sınıf Jakoben liderler, Karayipler’deki Britanya adalarında köle isyanlarını desteklemenin yararlarını görebiliyorlardı. </p>
				<p class="paragraf-1">4 Şubat 1794’te Jakoben ağırlıklı Konvansiyon, başkanı Santo Domingo’dan gelen siyah ve <span class="char-style-override-2">mulatto</span> temsilcileri kardeşçe öperken, bütün Fransız topraklarında köleliğin lağvedilmesini kararlaştırdı. İki devrim arasında, Pitt’in Britanya kapitalizminin kölelikteki payını arttırma umutlarını paramparça eden bir ittifak oluşmuştu. 60.000 askerden oluşan Britanya keşif gücü, bir on yıl kadar önce Wellington’un yarımadadaki ordusundan daha büyük kayıplara uğradı. Britanya parlamentosundaki maddi hesapların dengesi yeniden değişmişti. Bu, kölelik karşıtlarına yeni bir oylama şansı verdi ve köle ticareti 1807 yılında yasaklandı.</p>
				<p class="paragraf-1">Maalesef bu, Santo Domingo’daki eski köleler için hikâyenin sonu değildi. Thermidor’dan sonra sağa kayılması, eski köle sahiplerine ve onların ticarî müttefiklerine yeni bir nüfus kazandırdı. Napolyon kendini imparator olarak taçlandırmaya hazırlanırken, koloni imparatorluğunda köleliği yeniden uygulamaya sokmak için planlar yapıyordu. Santo Domingo’yu Toussaint L’Ouverture’den almak için 12.000 askerden oluşan bir donanma gönderdi. Bunu izleyen savaş, Britanya’ya karşı yürütülen savaş kadar şiddetliydi. Bir noktada, yanılgı içinde düşmanla uzlaşmaya çalışan Toussaint’in tutsak edilip Fransız hapishanesinde ölmesinden sonra, Fransız ordusu galip gelmiş gibi görünüyordu. Siyahların direnişini toparlamak ve aynen Toussaint’in Britanya ordusunu yendiği gibi Napolyon’un ordusunu yenmek, eski yardımcılarından Dessalines’e kalmıştı. </p>
				<p class="paragraf-1">Santo Domingo, siyahların bağımsız Haiti devleti oldu. Yoksul bir devletti, 15 yıl hemen hemen kesintisiz süren savaş muazzam hasar bırakmıştı. Küçük bir azınlık için onca zenginlik yaratan şeker ekonomisi, kölelik olmadan eski düzeyine getirilemiyordu ve her ne kadar Dessalines’in halefi Christophe bunu empoze etmeye çalıştıysa da, yoksullar kabul etmedi. Yoksul olabilirlerdi ama Jamaika, Küba, Brezilya ya da Kuzey Amerika’daki siyahlardan daha özgürlerdi.</p>
				<p class="arabaslik-sol"><span class="char-style-override-3">Latin Amerika’nın İlk Devrimleri</span></p>
				<p class="paragraf-1">Daha 16 yaşındayken devrimin ilkelerini bağıra çağıra tartışan bir Venezuelalı’nın, Bolivar’ın, 1815 yılındaki ziyaretine zemin hazırlayan şey, Haiti’nin özgürlüğünü kazanmasıydı. Bolivar şimdi, Latin Amerika’daki İspanyol egemenliğine baş kaldıran isyanın liderlerinden birisiydi. </p>
				<p class="paragraf-1">Bu isyan da, Haiti’deki gibi, Avrupa’daki olaylarca tetiklenmişti. Napolyon, zayıf Bourbon Kralı IV. Charles’ın tahttan feragat etmesinden sonra 1808 yılında kardeşi Joseph’i İspanya tahtına oturttu. Bu, Madrid’de ayaklanmalar ve taşradaki yaygın gerilla eylemleri kadar, Britanya’nın yardımıyla İspanyol ordusunun geri kalan kısımlarının yürüttüğü muharebelerin de belirleyici olduğu bir isyanı kışkırttı. İsyanın dinamizminin büyük kısmı, soyluluğun ve kilisenin feodal uygulamalarına yönelik her türlü saldırıdan dehşete düşen ve Charles’ın oğlu Ferdinand’ın altında mutlak monarşiyi –Engizisyonuyla birlikte– yeniden tesis etmeye kararlı görünen, papazların yönetimindeki çok dindar köylülerden geldi. Ancak bir süre için, Cádiz’in liberal burjuvazisinin <span class="char-style-override-2">junta</span>’sı (konsey), her ne kadar düşünceleri ülkenin pek çok yerinde savaşan kuvvetlere lanetli gelse de, isyanın ulusal odağı olarak göründü.</p>
				<p class="paragraf-1">Sonuç, yalnızca İspanya’nın değil ama onun tüm koloni imparatorluğunun altı yıl süreyle istikrarlı bir hükümetten yoksul kalmasıydı. Üçüncü Dünya’da Kaliforniya’dan Cape Horn’a kadar ani bir iktidar boşluğu oluştu. Çeşitli siyasal güçler bu boşluğu doldurmaya kalkıştılar ve kaçınılmaz olarak birbirleriyle şiddetli savaşlara tutuştular. </p>
				<p class="paragraf-1">Önceki 300 yılda İspanyol göçmenleri, Britanyalıların Kuzey Amerika’da, Fransızların Santo Domingo’da yapmış oldukları gibi, imparatorluğun yöneticilerinin çıkarlarıyla çelişen kendi çıkarlarını geliştirmeye başladılar. İspanya’daki siyasal kriz, bu çıkarları savunmak için uygun bir fırsat olarak görünüyordu. </p>
				<p class="paragraf-1">İspanyol monarşisinin davasına sadakat yemini etmiş koloni valileri, bu tür taleplere direnme konusunda kararlıydılar; ellerinin altında askeri birlikler vardı ve daha fazla destek için de kiliseye güvenebilirlerdi. Genel valilerin lehine bir başka şey daha vardı: Koloni toplumu içindeki ayrılıklar, Kuzey Amerika’dakinden bile daha büyüktü. Latin Amerika’nın geniş alanları, yerli halk üzerinde esas itibariyle feodal kontrol biçimleri oluşturmuş, büyük toprak sahiplerinin egemenliği altındaydı. Bu arada, şehirlerde, servetleri Latin Amerika’nın diğer yerlerinden değil de İspanya ile olan ticaretten gelen tüccarlar, tacın ve toprak sahiplerinin ekonomik ilerlemeyi engellediğine inanan bir orta sınıf ve zanaatkârlar, işçiler ve kimi bölgelerde siyah köleler vardı. </p>
				<p class="paragraf-1">Kendisi de büyük toprak sahibi bir aileden gelen Bolivar, Venezuela’nın İspanyol yönetimine karşı, 2000 mil kadar uzakta, devrimci rahip Hidalgo Meksika’nın Guadalajara şehrinde bir ayaklanmaya önderlik ettiği sırada, 1810’daki ilk ayaklanmada yer aldığı zaman durum böyleydi. Ayaklanma başlangıçta başarılı oldu ama sonra ezildi. Hidalgo idam edildi ve Bolivar hayatını kurtarmak için kaçtı. Bolivar’ın Caracas’ta ikinci bir ayaklanma düzenlediği, yine yenildiği (ve Haiti’den destek aradığı); Hidalgo’nun sancağını devralan Morelos’un ise idam edildiği zaman, tablo tekrarlanmıştı. Bolivar üçüncü girişiminde, Venezuela’dan Nueva Granada (şimdiki Kolombiya) yoluyla Bolivya’ya girip, Arjantin’in ‘kurtarıcısı’ San Martin’le birleşerek ve daha sonra Şili’li ‘kurtarıcı’ O’Higgins’in İspanyol tacını Peru’dan kovması için onunla birleşince, başarılı oldu. Bu arada, Meksika’daki üçüncü bir ayaklanma, sonunda İspanyolları bağımsızlığa razı olmaya zorladı. Bununla birlikte Bolivar ve Hidalgo’nun idealleriyle sürüklenenler için zafer nahoş oldu. Onlar Fransız Devrimi’nin değerlerini benimsemişler ve yalnızca tacdan kurtulmayı değil, feodalizme son vermeyi, köleleri özgürleştirmeyi ve tam bir burjuva cumhuriyeti kurmayı hedeflemişlerdi. Hatta Hidalgo, toprağın paylaşılacağı vaadiyle köylüleri isyana kışkırtacak kadar ileri gitmişken, Bolivar zaferlerinden sonra, bir Latin Amerika ‘Birleşik Devletleri’ kurmak üzere Panama’da bir ‘Kıta Kongresi’ toplanması çağrısında bulundu. </p>
				<p class="paragraf-1">Kıtaya egemen olan büyük toprak sahipleri bununla ilgilenmediler. Onların bu tür radikal laflara olan muhalefeti, Bolivar’ın ilk yenilgilerine ve Hidalgo’nun idamına yol açmıştı. Bunlar, her ne kadar daha sonra Bolivar ve Hidalgo’nun haleflerini ‘kurtarıcılar’ olarak selamlamış olsalar da, bağımsızlığın kendi koşullarına göre gerçekleşmesini de garanti etmişlerdi. Toprak reformu hiçbir zaman gelmedi; iktidar bölgesel oligarşilerin elinde kaldı ve Birleşik Devletler’e rakip olacak tek bir Latin Amerika Cumhuriyeti kurulması planları ölü doğdu. Başarılarına ve Venezuela’da her şehri süsleyen heykellerine rağmen Bolivar, hayal kırıklığına uğramış bir adam olarak öldü.</p>
				<p class="paragraf-1">Latin Amerika, büyük ölçüde bağımsızlıktan önceki gibi kaldı; Avrupa’dakilere rakip 17 ve 18. yüzyıl şaşaasını yansıtan birkaç olağanüstü koloni şehrinin, yarı serflerin çalıştığı büyük <span class="char-style-override-2">latifundia</span> hinterlandıyla kuşatıldığı bir kıta. Kıtanın ‘ulusları’, İspanyol yönetiminden kurtarılmışlardı ama hâlâ, az ya da çok ölçüde, yabancı güçlere bağımlıydılar. 19. yüzyıl içinde Meksika, Birleşik Devletler ve Fransa tarafından istila edildi; Britanya ise Arjantin ve Şili gibi ülkelere nüfuz etti. Her Latin Amerika ülkesinde oligarşik hizipler birbirlerine karşı entrikalar, darbeler düzenledi; rakip ‘liberal’ ve ‘muhafazakâr’ partiler kurdular ve bir yanda aşırı ayrıcalıklar, öte yanda geniş, durağan yoksulluk havuzlarıyla tanımlanabilecek toplumsal yapılarını korudular. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-680-backlink" id="footnote-225-680">680</a>	G W F Hegel, <span class="char-style-override-2">The Philosophy of History</span> (New York, 1956), s. 447.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-681-backlink" id="footnote-225-681">681</a>	Aktaran H G Schenk, ‘Revolutionary Influences’, s. 100.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-682-backlink" id="footnote-225-682">682</a>	G Williams, <span class="char-style-override-2">Artisans and Sans-culottes</span> (Londra, 1981), s. 58.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-683-backlink" id="footnote-225-683">683</a>	G Williams, <span class="char-style-override-2">Artisans, </span>s. 59, 62-66. E P Thompson’un klasik eseri<span class="char-style-override-2"> The Making of the English Working Class </span>(New York1966), 5. bölümde, ‘Planting the Liberty Tree’ bu gelişmelerin kapsayıcı öyküsünü içerir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-684-backlink" id="footnote-225-684">684</a>	G Williams, <span class="char-style-override-2">Artisans</span>’a göre, s. 78.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-685-backlink" id="footnote-225-685">685</a>	Eksiksiz bir anlatı için bakınız E P Thmpson, <span class="char-style-override-2">The Making, </span>s. 73-74.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-686-backlink" id="footnote-225-686">686</a>	J D Mackie, <span class="char-style-override-2">A History of Scotland</span> (Harmondsworth, 1973), s. 311-313’de anlatılanlara bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-687-backlink" id="footnote-225-687">687</a>	T Moore, <span class="char-style-override-2">The Life and Death of Lord Edward Fitzgerald</span>, cilt 1 (Londra, 1831), s. 204.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-688-backlink" id="footnote-225-688">688</a>	F Campbell, <span class="char-style-override-2">The Discenting Voice, Protestant Democracy in Ulster</span> (Belfast,1991), s. 51.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-689-backlink" id="footnote-225-689">689</a>	F Campbell, <span class="char-style-override-2">The Discenting Voice, </span>s. 98.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-690-backlink" id="footnote-225-690">690</a>	Bu sayılar T Gray, <span class="char-style-override-2">The Orange Order</span> (Londra, 1972) s. 69’da veriliyor.  T Packenham, ayaklanmada ölenlerin sayısını 30.000 ile 70.000 arasında  veriyor, bakınız <span class="char-style-override-2">The Year of Liberty</span> <span class="char-style-override-2">(Londra, 1978), s. 392.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-691-backlink" id="footnote-225-691">691</a>	<span>Orange Topluluğu (</span><span class="char-style-override-2">Orange Order</span><span>): İrlanda’da İngiltere Kralı Orange’lı William’ın (1688-1702) adından mülhem olarak kurulan, Protestanların yönetimini savunan gizli, mezhepsel bir dernek. 1795 yılında Katolik kırsal hareketlere karşı bir önlem olarak kurulmuştu. İrlanda’nın Britanya’dan ayrılması hareketine şiddetle karşı çıktığı 1880’lere kadar hareketsizdi. 1920’den sonra Ulster Birlikçi Parti’nin en faal grubu olarak hizmet verdi. Günümüzde de Protestan Birlikçiliği’nin kalesidir. –</span><span class="char-style-override-2">çev</span><span>. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-692-backlink" id="footnote-225-692">692</a>	F Campbell, <span class="char-style-override-2">The Discenting Voice, </span>s. 83.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-693-backlink" id="footnote-225-693">693</a>	C Fitzgibbon, aktaran T Gray, <span class="char-style-override-2">The Orange Order, </span>s. 68.</p>
					</div>
				</div>
			</div>
		</div>
</body>
</html>