<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-43.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-43.html" xml:lang="tr-TR">
			<div class="Basic-Text-Frame">
				<p class="split para-style-override-15"></p>
				<p class="anabas1">4. Bölüm</p>
				<p class="resimara"><img alt="6.png" class="image" height="10" src="../Images/6_fmt31.jpeg" width="200"/></p>
				<p class="arabaslik-orta" id="toc_marker-7-5">AKLIN GERİ ÇEKİLİŞİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt31.jpeg" width="46"/></span></p>
				<p class="paragraf-1">1789’da, Aydınlanma’nın etkilediği pek çok entelektüel çevreyi devrimci heyecan kaplamıştı. Ancak bu duygu evrensel değildi. Kısa süre içinde olup bitenleri uygarlığa saldırı olarak lanetleyen sesler duyulmaya başladı. Onların şikâyeti henüz üç yıl geride kalmış olan terörle ilgili değildi. Lafayette’in Ulusal Muhafızlar’ı hâlâ Paris’i sıkı denetim altında tutuyor, parlamentoya karşı sorumlu olsa da kral hâlâ hükümetler atıyor ve Robespierre hâlâ ölüm cezasını lanetliyordu. Onların düşmanlığı, tam da halk kitlesinin devletin işleri üzerinde söz hakkına sahip olmasınaydı. Edmund Burke’e göre, karşı-devrimin İncil’i olan ve olmaya devam eden bir metinde, ‘domuz kalabalığı’ uygarlığın tam da temelini dinamitliyordu:</p>
				<p class="alinti1" xml:lang="en-GB">Avrupa’nın görkemi ebediyen söndürülmüştür. Rütbe ve cinsiyete karşı, ağırbaşlı itaate karşı o gururlu boyun eğişi, köleliğin kendi içinde bile canlı kalan o yüreğe bağlılığı, o yüceltilmiş özgürlük ruhunu bir daha asla, asla görmeyeceğiz.<span class="dipp" style="font-size:0.86em;"><a class="footnote-link" href="#footnote-225-694" id="footnote-225-694-backlink">694</a></span></p>
				<p class="paragraf-1">Burke, daha önce tipik bir muhafazakâr değildi. Amerika’daki Britanya politikasına karşı çıkmış ve Bengal’in Britanyalı fatihlerini lanetlemişti. 1780’lerin sonunda Amerika’dan Londra’ya dönen Tom Paine onu bir dost olarak görüyordu. Ama siyasal hayata katılacağı iması onun için çok fazlaydı. 1790 yılında çıkan, <span class="char-style-override-2">Fransa’daki Devrim Üzerine Düşünceler</span> adlı reddiyesi, bırakınız ‘hizmetçiler’i ve ameleleri, zanaatkârlar ve çiftçilerin bile yönetmesi fikrine karşı toprak mülkiyetini, paralı zenginliği ve ‘kültürlü’ sınıfları birleştirmeyi amaçlayan bir polemikti. Bu, liberal doktrinlerden verilen her tavizi reddetmek anlamına geliyordu. Bir zamanlar köleliğin kaldırılmasına sempatik bakan Burke şimdi, kölelik karşıtlığını, ‘Jakobenliğin lanetli ağının küçük bir parçası’ olarak lanetliyordu.<span class="dipp"><a class="footnote-link" href="#footnote-225-695" id="footnote-225-695-backlink">695</a></span> Daha sonraki bir yazısında, Tom Paine’in ‘cezai adaletin inkârını hak ettiğinde ısrarcıydı.<span class="dipp"><a class="footnote-link" href="#footnote-225-696" id="footnote-225-696-backlink">696</a></span></p>
				<p class="paragraf-1"><span class="char-style-override-2">Düşünceler</span> üst sınıflar arasında ani bir başarı sağladı –İngiltere’de 50.000 adet satıldı ve birkaç yıl içinde çeşitli dillere çevirileri görüldü. III. George ona bayıldı; Büyük Katerina heyecanlandı; Polonya’nın son kralı Stanislav övgü doluydu. Bunların hiçbiri, kuşkusuz, ‘kölelik’ hakkında bir deneyim yaşamamışlar ya da ‘yüceltilmiş özgürlüğün ruhunu’ geliştirmek için herhangi bir şey yapmamışlardı. </p>
				<p class="paragraf-1">Burke’ün yazılarının benzerleri kısa süre sonra, kıtada Maistre’den geldi. O yalnızca yöneticilerin, “doğuştan ve servet bakımından halktan ayrışması gerektiği, zira insanlar bir kez otoriteye saygılarını kaybederlerse, bütün yönetimlerin sona ereceği”<span class="dipp"><a class="footnote-link" href="#footnote-225-697" id="footnote-225-697-backlink">697</a></span> konusunda ısrar etmiyor; tartışmayı Aydınlanma’nın bütün temellerine yönelik bir saldırı olarak yaygınlaştırıyordu. ‘Soylu bir adamın işleyebileceği en büyük suç’, diye yazıyordu, ‘Hristiyan dogmalarına saldırmaktır’.<span class="dipp"><a class="footnote-link" href="#footnote-225-698" id="footnote-225-698-backlink">698</a></span></p>
				<p class="paragraf-1">Eski önyargılara kafa tutmanın, sömürülen sınıfların efendilerine meydan okuyabilmelerine yol açacağı uyarısında bulunmak konusunda Maistre yalnız değildi. Gibbon, <span class="char-style-override-2">Roma İmparatorluğu’nun Gerileyişi ve Çöküşü</span>’nde vahşice saldırdığı, saçma Hristiyan inançları için şimdi bir yer buluyordu. ‘Eski önyargıları, kör ve cahil kalabalığın hor görmesiyle karşı karşıya bırakmanın tehlikesi’ üzerine yazıyordu.<span class="dipp"><a class="footnote-link" href="#footnote-225-699" id="footnote-225-699-backlink">699</a></span></p>
				<p class="paragraf-1">Yalnızca devrim değil, aynı zamanda Aydınlanma’nın temelleri de saldırı altındaydı ve bu durum, devrimci orduların ilerleyişi, Avrupa’nın tüm taçlı başlarını ve aristokratlarını titretmeye başlayınca daha da arttı. Kitleler arasında aklın yaygınlaşmasını önlemenin bir kalesi olarak, karanlıkçı (<span class="char-style-override-2">obscurantist</span>) inançlara yöneldiler ve Aydınlanma geleneğini sürdürmeye çalışanlara karşı en baskıcı polis önlemlerini aldılar. </p>
				<p class="paragraf-1">Akıldışılık (<span class="char-style-override-2">unreason</span>) dalgası, 1789 konusundaki umutları ikinci terör dalgası tarafından çökertilen pek çok kişinin hayal kırıklığı ile güçleniyor; Thermidor ile acılaşıyor ve Napolyon’un taç giymesiyle umutsuzluğa saplanıyordu. Onların ruh hali bir sinizm ya da hatta gerici ruh hali oldu. ‘Hükümdarlar bütün çağlarda ve bütün yönetim biçimleri altında aynıdır’ diye yazıyordu Coleridge 1797’de. Alman şair Hölderlin, iyi bir dünya umudunun kendi içinde kötü bir şey olduğunu ima ediyordu; ‘Devleti cehenneme çeviren şey, tam da onu cennete çevirmeye çalışan adamlardı’ diye yazıyordu.<span class="dipp"><a class="footnote-link" href="#footnote-225-700" id="footnote-225-700-backlink">700</a></span> 1789’un umutlarına ihanet etmeyi reddedenler bile, genellikle eski düzenle doğrudan sürtüşmeyi terk ediyorlardı. Alan giderek, dinsel mitosların kör imanını ve monarşik kuruntuları vaaz edenlere açılıyordu.</p>
				<p class="paragraf-1">50 yıl önce Hume açıkça kuşkucu görüşleri ifade edebilirken, Shelley ateizmi savunduğu için 18 yaşında Oxford’dan atılıyordu. Voltaire, Eski Ahit’in saçmalıklarını gözler önüne sermişti, ama David Strauss gibi insanların İncil’e yönelik saldırılarını yeniden başlatabilmeleri 1840’lara kadar mümkün olmamıştı. Fransa’da Buffon ve Lamarck ve İngiltere’de Erasmus Darwin (1731-1802) 18. yüzyılda türlerin evrimleşebileceği nosyonunu geliştirmişlerdi. Ama Britanya’da bile 1830’lar ve 1840’lardaki atmosfer nedeniyle, Erasmus’un torunu Charles’ın da buna inandığını ve bunun nasıl olduğuna ilişkin yeni teorisini dünyaya açıklayabilmesi için 20 yıl beklemesi gerekmişti.<span class="dipp"><a class="footnote-link" href="#footnote-225-701" id="footnote-225-701-backlink">701</a></span><span class="char-style-override-10"> </span>İskoç Aydınlanma düşünürleri Adam Smith ve Adam Ferguson, insan toplumunun avcı-toplayıcılıktan o zamana kadar olan gelişmesi hakkında yorumlar yapmışlardı. Ama bunlar, toplumu tanrının işi olarak gören, <span class="char-style-override-2">Ulusların Zenginliği’</span>nden kimi ifadeleri basitçe tekrarlayanlar tarafından unutulmuştu. Sanki yarım yüzyılın büyük kısmında insanların düşüncesini dondurmak gibi bir girişim olmuştu.</p>
				<p class="paragraf-1">Aydınlanmadan karanlıkçılığa geçiş her alanı kapsamıyordu. Matematikte, fizikte ve kimyada, daha çok sanayinin yaygınlaşmasının ve savaş ihtiyaçlarının teşvik ettiği pek çok ilerleme devam ediyordu. Kâr peşinde koşan sanayicilerle yalnızca daha yüksek rantlarla ilgilenen toprak sahipleri arasındaki politik çatışmalar, İngiltere’de David Ricardo’nun, Smith’in kapitalizm anlayışını geliştirmesine yol açtı. Alman filozof Hegel, pek çok Aydınlanma kavrayışını, her ne kadar bu gelişmeyi her türlü maddî destekten koparan bir şekilde de olsa, insan anlayışının gelişmesine dair bir genel bakış içinde sentezledi. Walter Scott, Honoré Balzac, Stendhal ve Jane Austen, doğmakta olan kapitalist dünyada orta sınıfların çıkmazlarına edebî bir ifade kazandırmanın tipik bir şekli olarak romanı geliştirdiler. Edebiyatta, müzikte ve sanatta ‘romantizm’, akıldan çok duyguları ve hisleri kutsadı. Bu durum çoğu kez sözde bir ‘altın çağ’ın karanlıkçı geçmişin yüceltilmesine yol açtı; ama feodalizmin kalıntılarından kurtulamamış olan toplumlarda halkın tiranlığa ve zulme karşı muhalefet geleneğinin yüceltilmesine de yol açabiliyordu. Saint Simon ve Fourier ile Britanya’daki başarılı öncü sanayi yöneticisi Robert Owen gibi az sayıda ‘ütopyacı’ düşünür –her ne kadar önerilerini gerçekliğe dönüştürecek herhangi bir güce işaret etmeyi başaramadılarsa da– toplumun daha iyi nasıl örgütlenebileceği konusunda ayrıntılı planlar yaptılar. Aydınlanma’nın ve erken devrimci yılların mirasına katkıda bulunabilmek için, 1810’ların sonunda ve 1820’lerin başında doğmuş yeni bir nesil gerekliydi. Ama bu arada, Restorasyon monarşilerinin 18. yüzyıl yaşam kalıplarını yeniden empoze etme girişimlerine rağmen dünya, çarpıcı bir şekilde değişiyordu. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-694-backlink" id="footnote-225-694">694</a>	Aktaran H G Schenk, ‘Revolutionary Influences’, s. 100.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-695-backlink" id="footnote-225-695">695</a>	Aktaran H G Schenk, ‘Revolutionary Influences’, s.98.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-696-backlink" id="footnote-225-696">696</a>	Aktaran, J Keane, <span class="char-style-override-2">Tom Paine, </span>s. 323.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-697-backlink" id="footnote-225-697">697</a>	Aktaran H G Schenk, ‘Revolutionary Influences’, s. 106.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-698-backlink" id="footnote-225-698">698</a>	Aktaran H G Schenk, ‘Revolutionary Influences’, s. 105.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-699-backlink" id="footnote-225-699">699</a>	E Gibbon, <span class="char-style-override-2">Autobiography, </span> aktaran P Gray <span class="char-style-override-2">Voltaire’s Politics</span> (New Jersey, 1959), s. 259.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-700-backlink" id="footnote-225-700">700</a>	Hem Coleridge hem de Hölderlin, H G Schenk, ‘Revolutionary Influences’, s. 100’de aktarılıyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-701-backlink" id="footnote-225-701">701</a>	Bakınız, A Desmond ve J Moore, <span class="char-style-override-2">Darwin </span>(Londra, 1992).</p>
					</div>
				</div>
			</div>
		</div>
</body>
</html>