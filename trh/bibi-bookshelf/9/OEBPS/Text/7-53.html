<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-53.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-53.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt39.jpeg" width="200"/></p>
				<p class="arabaslik-orta" id="toc_marker-8-2">SERMAYENİN DÜNYASI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt39.jpeg" width="46"/></span></p>
				<p class="paragraf-1">1900’lere gelindiğinde sermaye dünyanın her yerine damgasını vurmuştu. Herhangi bir yerde hayatları onun tarafından dönüştürülmeyen hemen hemen hiçbir insan grubu yoktu. Antarktika’nın buzlu düzlükleri, Amazon’un en ücra ormanları ve Yeni Gine’nin yüksek vadileri, kapitalizmin havarilerini; ucuz malları, İncilleri, mikropları ve hak edilmemiş zenginlik umutlarıyla, Avrupalı kâşifleri bekliyordu. </p>
				<p class="paragraf-1">Sermayenin etkisi her yerde aynı değildi. Dünyanın pek çok yerinde hâlâ o eski kas ve ter uygulaması geçerliydi ancak şimdi bu yerel tüketim için değil de çok uzaklardaki kapitalistler için kâr anlamına geliyordu. Ama Batı Avrupa ve Kuzey Amerika’da makineleşme, endüstri, taşımacılık ve hatta tarımın her alanına yayılmıştı.</p>
				<p class="paragraf-1">Bir yüzyıl önce İngiltere’deki sanayi devrimi, tekstil üretiminin bir dalında, pamuk ipliğinde yoğunlaşmıştı. Şimdi imalatın akla gelebilecek her türü –sabun imalatı, matbaacılık, boyama, gemi yapımı, çizme ve ayakkabı yapımı ve kâğıt imalatı– tamamen değişiyordu. Elektrik üretiminin ve ampulün icat edilmesi yapay ışığı yeni bir şekilde üretmenin yolunu açmış ve çalışma saatlerini uzatmıştı (Bombay’ın ilk tekstil grevi buna karşı bir tepkiydi). Elektrik motorunun icadı, buhar makinesi gibi hemen yakındaki bir enerji kaynağından farklı olarak, makineleri uzaktan döndürebilme olanağı yaratıyordu. Yazı makinası, iş hayatındaki yazışma süreçlerini tamamen değiştirdi ve uzun yıllar boyunca deneyim sahibi olmuş erkek memurların tekelini kırdı. Telgrafın icadı ve telefon, 1880’lerin sonunda, hem üretimin hem de savaşın uzak mesafelerden daha kolay koordine edilmesini sağladığı gibi, insanların birbiriyle temasını çok daha kolay hale getirdi (Engels 1895’deki ölümünden az önce Londra’daki evine bir telefon almıştı). Fabrikanın yükselişi, demiryollarının durmak bilmeyen yaygınlaşmasıyla bir arada, ücra bölgeleri şehirlerle temasa geçiriyordu. Kömür madenleri, demiryollarının, fabrikaların ve buharlı gemilerin giderek artan enerji talebini karşılamak üzere alabildiğine gelişiyordu. Küçük kasaba büyüklüğünde demir ve çelik işletmeleri ve onların yanı başında işçiler için kasabalar ortaya çıktı. </p>
				<p class="paragraf-1">Bir sanayinin gelişmesi bir başkasını teşvik ediyordu. Şehirlerin, maden köylerinin, demir-çelik kasabalarının halkı beslenmek ve giydirilmek zorundaydı. Daha önce (tarıma) ‘açılmamış’ Amerikan Ortabatısı’nın bozkırlarından tahıl, Arjantin <span class="char-style-override-2">pampa</span>larından biftek, Avusturalya’dan yün binlerce kilometre öteye taşındığında ilk tarım sanayileri başladı. Bu ayrıca, yiyecekleri depolama ve saklamanın yeni yollarını teşvik etti. Büyüyen şehirler insanları yaşadıkları yerlerden çalıştıkları yerlere taşıyacak araçlara ihtiyaç gösteriyordu. Atların çektiği omnibüsler ve tramvay sistemleri işleterek ya da hatta yer altına tünel kazarak kâr sağlayabileceklerine inanan kapitalistler, bu işleri yaptılar ve onların üstlenmeyeceği işleri de çoğu kez yerel belediyeler üstlendi. 19. yüzyıl ortasının orta sınıfları, yoksulların aşırı kalabalık ve pislik içinde yaşamasına, açlık ve hastalıktan ölmesine, hoşgörüyle bakabiliyordu. Ama 19. yüzyılın sonuna gelindiğinde, hastalıkların yoksul mahallelerden zengin mahallelere nasıl yayılabileceğini anladılar; kanalizasyon sistemlerinin yapılması, aşırı kalabalık şehir merkezlerinin temizlenmesi, temiz su sağlanması, sokakları aydınlatmak ve evleri ısıtmak için gaz temin edilmesi konusunda bastırdılar. Kapitalistler bu tür hizmetlerden kâr etmek için harekete geçtiler ve bunları sağlayacak yeni işçi gruplarını istihdam etmeye başladılar. </p>
				<p class="paragraf-1">Şehirleşme süreci hızlandı. 1880’lerde Londra’nın üçte birinden fazlasının nüfusu şehre yeni gelenlerdi.<span class="dipp"><a class="footnote-link" href="#footnote-225-785" id="footnote-225-785-backlink">785</a></span> 1900’e gelindiğinde Britanya nüfusunun dörtte üçü kasabalarda ve şehirlerde yaşıyor ve yalnızca on kişiden biri geçimini tarımdan sağlıyordu.<span class="dipp"><a class="footnote-link" href="#footnote-225-786" id="footnote-225-786-backlink">786</a></span> Britanya uç bir örnekti. Almanya’da nüfusun üçte biri hâlâ tarımda çalışıyor ve pek çok sanayi işçisi, yüzyılın başında, şehirlerde değil de küçük kasabalarda ve sanayi köylerinde yaşıyordu. Fransa’da, 1950 gibi geç bir tarihte, halkın yüzde 30’u hâlâ toprağı işliyordu; bu oran Japonya’da yüzde 38’di.<span class="dipp"><a class="footnote-link" href="#footnote-225-787" id="footnote-225-787-backlink">787</a></span> Birleşik Devletler’de bile (her ne kadar mekanizasyon bozkırları dönüştürmeye başlamış ise de) büyükçe bir çiftçi nüfus vardı ve 1940’lara kadar küçük kasabalarda yaşayanlar, büyük şehirlerde yaşayanlardan fazlaydı. Bununla birlikte bütün bu ülkelerde eğilim, Britanya örneğini izleme yolundaydı. Kilisesi, vaizi, eşrafı ve belki öğretmeniyle köy, geçmişte kalmaya başlıyordu. İnsanların bütün yaşam biçimleri dönüşüyordu. </p>
				<p class="paragraf-1">Bunlar, sermaye için hem fırsatlar hem de sorunlar yarattı. Fırsatlar, maddi olmayan malların teminindeydi. İnsanların maddi olanlar dışında da ihtiyaçları vardı. Dinlenmek, toplumsallaşmak, işin monotonluğunu ve fiziki yorgunluğunu gidermek zorundaydılar. Fabrika üretimi ve şehir hayatı, köyde olduğu üzere mevsimlik ritimleri ve enformel bir araya gelme fırsatları gibi eski tatmin yollarının çoğunu ezip geçmişti. Sermaye yeni toplumsallaşma biçimleri sunarak kâr sağlayabilirdi. İçki imalatçıları kendi eğlence mekânlarını kurdular. İlk gazete baronları eğlenceye hazır muazzam bir kitle olduğunu keşfettiler. Britanya gazete milyoneri Harmsworth, ilk başarısını (hoşa gidecek şeyler, ilginç haberler anlamında) <span class="char-style-override-2">Titbits</span> adlı haftalık gazetesiyle sağladı. Eğlence işi ileri doğru ilk adımlarını, müzikholler ve 1890’larda (plak okuyucunun/gramofonun öncüsü) fonografın ve sinemanın icadıyla attı. </p>
				<p class="paragraf-1">Örgütlü spor da kapitalist sanayinin yeni dünyasından çıktı. Topla oynanan oyunlar binlerce yıldır biliniyordu. Ama kapitalizmin rekabetçiliğini yansıtan, takımlarla, kurallara göre oynanan oyunlar 19. yüzyıl Britanya’sının, kısa süre sonra bütün dünyaya da yayılan, yeni özelliklerinden birisiydi. Fabrika kasabaları ve hatta fabrikalar, sınıf farklılıklarını ikinci plana iten, yerel özdeşleşmelerin avantajlarını gören yerel işadamlarının yönetimindeki pek çok takımın (‘Arsenal’ ve ‘Dinamo Moskova’ gibi takımların kaynağı buydu) doğum yeri oldu. </p>
				<p class="paragraf-1">Kapitalizm, bir önceki toplum biçiminin ürünü olan –ve hayatlarının 12, 14 ya da 16 saatinin bir atölye ya da fabrikada köleleştirilmesini gerektiren– insanlarla işe başladı. Ama şimdi, insanların içinde yattıkları yatakları, onları kuru tutan çatıları, yedikleri yemekleri, işyerlerine ulaşmak için gösterdikleri çabaları ve iş dünyasını unutmalarına olanak veren oyalanmaları da içine alan, hayatlarının tümünü kapsayarak kâr edebilirdi. Bu bütünlüklü bir sistem haline geldi. </p>
				<p class="paragraf-1">Bununla birlikte bu bir sorun yaratıyordu. Kapitalizm artık sistem dışından taze işgücü temin etmeyi bekleyemezdi. İşgücü arzının hazır olmasını temin edecek önlemler almak zorundaydı ve bu da yeni nesillerin yetiştirilmesine başvurmak anlamına geliyordu. Sanayi devriminin ilk günlerinde Britanya’da kapitalistler, başka ülkelerin sanayi kapitalistleri genellikle ilgisiz kalırken, bu tür kimi endişeler ortaya koymuşlardı. Kadınlar ve çocuklar iplik fabrikaları için en ucuz ve en kolay işgücünü sağlıyordu ve bunlar sağlıkları ve küçük çocuklarının bakımı konusunda hiçbir endişe duyulmadan çalıştırılıyordu. Eğer sermaye birikimi işçi sınıfı ailesinin yıkımını gerektiriyorsa, o zaman bırakın öyle olsundu!</p>
				<p class="paragraf-1">1850’lere gelindiğinde daha uzak görüşlü kapitalistler gelecekteki işgücü rezervlerinin tükenmesinden korkmaya başladılar. 1871 yılında Britanya’da Yoksul Yasası (<span class="char-style-override-2">Poor Law</span>) müfettişleri, ‘Yoksul sınıfların şehirlerde büyüyen çocukları, 15 yaşına geldiklerinde boyda 148,5 cm’yi, göğüs çevresinde 72,5 cm’yi zor buluyorlar. Bu dumura uğramış gelişme bu ırkın tipik özelliğidir.’ diye raporlar hazırlıyordu.<span class="dipp"><a class="footnote-link" href="#footnote-225-788" id="footnote-225-788-backlink">788</a></span> 1893 yılında <span class="char-style-override-2">Mansion House Komitesi</span> şu sonuca varıyordu: ‘ aşikâr olan çözüm ... Londra işçi sınıfının fizik ve moral dayanıklılığını arttırmaktır.’<span class="dipp"><a class="footnote-link" href="#footnote-225-789" id="footnote-225-789-backlink">789</a></span></p>
				<p class="paragraf-1">Bir dizi yasa çocukların çalışabilecekleri saatleri sınırlandırdı ve kadınların hamileliğe zarar verebilecek sanayilerde çalıştırılmasını yasakladı. Az sayıda kapitalist, çalışanlarının daha iyi evlerde yaşayacağı ve böylelikle (sıkı bir alkol yasağıyla beraber) uzun dönemli verimliliklerinin teşvik edileceği; sözgelimi, sabun imalatçısı Lever’in Mersey’deki Port Sunlight’da ve çikolata imalatçısı Cadbury’nin, Birmingham yakınlarındaki Bourneville’de yaptığı gibi, ‘modern köyler’ kurdular. Ancak işçilerin ‘fiziki dayanıklılığı’yla ilgili hükümet çabalarının, 20. Yüzyılın ilk onyılının sonunu beklemesi gerekecekti. Bir ‘Fiziki Bozulma Komitesi’nin araştırmasında, 1899-1902 Boer Savaşı için askere alınanların düşük fiziki yeteneklerinin, Britanya’nın gelecekteki savaşma kapasitesi hakkında endişe yarattığı belirtiliyordu ve Liberal hükümet, daha sonraki refah devletinin ilk sınırlı adımı olarak okullarda parasız yemek uygulamasını başlatarak buna tepki gösterdi. Bunun yanı sıra, asıl vurgu işçi sınıfının ‘moral dayanıklılığı’nı iyileştirmeye yönelik, ‘israf, ahlaksızlık, ayyaşlık’ ve ‘gelişigüzel hayır işlerinin yarattığı moral çöküntüye’ karşı manevi bir saldırı başlatılarak yapılıyordu.<span class="dipp"><a class="footnote-link" href="#footnote-225-790" id="footnote-225-790-backlink">790</a></span></p>
				<p class="paragraf-1">Bu sözde bozukluklarla baş etmek için, orta sınıfın –istikrarlı, tek eşli, çalışan koca, sadık ev kadını ve disiplinli çocuklardan oluşan– aile idealini yücelten hayırseverlerin, kiliselerin ve parlamenterlerin kampanyaları yürürlüğe konuyordu. Yalnızca böyle bir ailenin, görevini bilen ve itaatli çocuklar yetiştirebileceği iddia ediliyordu. Kadının yeri, ‘insan doğası’na uygun olarak eviydi. Model aileyi tehdit edebilecek uygulamalar, geçmişte ne kadar yaygın olursa olsun, ‘gayriahlaki’ ve ‘gayritabii’ olarak damgalanıyordu. Dolayısıyla, evlilik öncesi ve evlilik dışı seks, boşanma, gebeliği önleme; cinsel sağlığın tartışılması ve cinsel haz, yeni bir resmi püritenlik atmosferinde, ıslah amacıyla cezalandırılıyordu. Erkekler arasında homoseksüellik Britanya’da ilk kez olmak üzere bir suç haline geldi.</p>
				<p class="paragraf-1">Bu aile modeliyle ilişkili olarak ‘aile ücreti’ nosyonu ortaya çıktı: erkeğin kazancının, karısının evde kalıp çocukları yetiştirmesine yetecek düzeyde olması. Bu çok küçük bir işçi grubu dışında, hiçbir zaman, hiç kimse için gerçekleşmedi. Ekonomik canlılık dönemlerinde, grevlerin ve işgücü kıtlığının kendilerine zarar verebileceği durumlarda ücret artışları sağlayan işverenler, daralma dönemlerinde bunları kolaylıkla geri alabiliyorlardı. Evlendikten ve çocuk sahibi olduktan sonra işlerini bırakan kadınların pek çoğu ücret karşılığında (temizlik ya da ev işçiliği gibi) çeşitli işlerde çalışmayı sürdürdüler. Ancak bir ideal oluşturup, kadının işinin ‘ailenin geçimini sağlayan’ erkeğin işi kadar önemli olmadığını göstermek, işverenlerin daha düşük ücret ödemelerini kolaylaştırıyordu.</p>
				<p class="paragraf-1">İşçilerin ‘ahlakı’ konusunda duyulan endişenin yanı sıra, giderek artan bir etkinlik takıntısı vardı. Erken sanayi devriminin kapitalistleri, kâr etmenin yolunun, onlardan Karl Marx’ın ‘mutlak artık değer’ dediği şeyi alabilmek için, işçileri her gün elden geldiğince uzun süre çalıştırmak olduğunu görmüşlerdi. Üretimi hemen hemen hiç durmadan, iki ya da üç vardiya ile sürdürebilme olanağıyla birlikte, ilgi, çalışmayı yoğunlaştırmaya ve her türlü duraklamayı yok etmeye kaydı. Friedrich Taylor adında bir Amerikalı, gözetmenlerin ellerinde kronometrelerle, işçinin yaptığı işi parçalara bölerek bir işçinin bir iş gününde en çok ne kadar iş yapabileceğini saptayan ve ücreti de bu normun yerine getirilmesine bağlayan bir sistem, ‘bilimsel işletmeciliği’, ortaya attı. Makina artık işçinin bir parçası değildi, işçi makinanın bir parçasıydı. </p>
				<p class="paragraf-1">Nihayet, verimlilik konusundaki endişe ayrıca, eğitim ve okuma-yazma ihtiyacını ima ediyordu. Okuma, yazma ve aritmetik, sanayi öncesi toplumların çiftlik emekçileri ve köylüleri için isteğe bağlı bir şeydi. Kapitalizm öncesi ya da kapitalizmin erken dönemlerinin edebiyatının, yukarı ve orta sınıfların edebiyatı olmasının nedeni buydu. Ama kapitalist üretimin karmaşık etkileşim süreçleri şimdi –makinalar üzerindeki talimatları ve ambalaj kasaları üzerindeki etiketleri okumak için de olsa– biraz sayı bilgisine ve iki önemli başka şeye, özümsenmiş zaman disiplini alışkanlığı ve itaat gibi iki önemli başka özelliğe de sahip, okur-yazar bir işgücüne ihtiyaç duyuyordu. Kendi sanayi devrimini bu olmadan başarmış Britanya kapitalizmi bile, 1870 yılında, her ne kadar orta ve üst sınıfların eğitimini özel ‘grammer’ ve (yanlış bir ifadeyle) ‘halk’ okullarına (<span class="char-style-override-2">Public School</span>) bırakmış olsa da, gelecekteki işçileri için on yaşına kadar okula gitme zorunluluğu koymak durumunda kaldı. Britanya’nın pazarlardaki egemenliğine kafa tutabilecek yeterli işgücüne ihtiyaç duyan, daha geç gelişen kapitalizmler, yalnızca geleceğin işçilerini eğitmek için değil fakat orta sınıfın belirli kesimlerini teknik olarak donatmak için, genellikle daha başlangıçtan sıkı kamu eğitimi programları uygulamaya başladılar.</p>
				<p class="paragraf-1">Feodal ve mutlakiyetçi dönemlerin sonunun bebek kapitalizmi, 18. yüzyılın sonunda ve 19. yüzyılın başında gençlik yaşına ulaşmıştı. Kapitalizm 20. yüzyılın başına gelindiğinde, Batı Avrupa ve Kuzey Amerika’da yetişkinlik çağına giriyordu. Böylece bugün içinde yaşadığımız toplumun pek çok özelliğini sergiliyordu. Bunun sonuçlarından biri, insanların bu özellikleri doğruymuş gibi kabul etmeleriydi. Sanayi devriminin başlarında insanlar kırsal hayattan sanayi çalışmasına geçince şaşkına dönmüşlerdi. Rahatsızlıklarının giderilmesi için çoğu kez, Ç<span class="char-style-override-2">artist</span>lerin küçük çiftlikler kurma planları gibi, geçmişe bakmışlardı. Bu şaşkınlık duygusu 20. yüzyılın başına gelindiğinde kayboldu. İnsanlar, otomobil ya da elektrik aydınlatması gibi tek tek yeniliklerden hâlâ etkilenebiliyorlardı. Ama rekabet, zaman kullanımı ve hırs üzerine kurulu bir toplum onları artık şaşırtmıyordu. İnsanların bildikleri yalnızca kapitalist toplumdu. Onun tipik davranış biçimleri ‘insan doğası’ gibi görünüyordu. İnsanlar artık, kendi davranışlarının atalarına ne kadar tuhaf geleceğini idrak edemiyorlardı.</p>
				<p class="arabaslik-sol"><span class="char-style-override-3">İlerleme İdeolojisi</span></p>
				<p class="paragraf-1">Yeni sanayi kapitalizmi dünyasının savunucuları, insanlığın bütün problemlerini çözmek üzere olduklarına inanıyorlardı. Aynı iyimserlik entelektüel hayatın büyük kısmına da yayılmıştı. Her yıl insan yaratıcılığının yeni bir mucizesine tanık olunuyordu. Hayat, burjuvazi ve orta sınıflar için her zaman olduğundan daha rahattı ve hatta emekçilerin bir kesimi de kendi koşullarının iyileşmiş olduğunu görüyorlardı. Geçmiş nesillerin rüyalarının gerçek olabilmesi için işlerin olduğu gibi devam etmesi gerekirmiş gibi görünüyordu.</p>
				<p class="paragraf-1">Bu tür inançlar, bilim ve teknolojideki gelişmelerle de pekiştiriliyordu. Fizikçi Thomson (Lord Kelvin), en küçük atomdan en büyük galaksiye kadar bütün evrenin mekanik bir modelini kurmak için Newton mekaniğini kullandı ve James Clerk Maxwell, Michael Faraday’in elektrik ve mıknatıs konusundaki deneysel buluşlarını bununla bütünleştirdi.<span class="dipp"><a class="footnote-link" href="#footnote-225-791" id="footnote-225-791-backlink">791</a></span> Bunlarla eş zamanlı olarak, doğa bilimciler Darwin ve Wallace, türlerin doğal bir seçim süreciyle nasıl evrimleştiğinin öyküsünü ortaya koydular ve Darwin insanın kendisinin de maymun benzeri bir memeliden gelmiş olduğunu gösterdi. Kimyacılar, yaşayan şeylerde bulunan bazı organik maddeleri, inorganik malzemelerden ürettiler.</p>
				<p class="paragraf-1">Din ve hurafenin eski güçleri, bilimdeki bu ilerlemelere direnmeye çalıştılar, ama bilimle sanayiden kâr elde edilmesi arasındaki ilişki onların yalnızca artçı rolü oynayabilecekleri anlamına geliyordu. Oxford’un Anglikan piskoposu, Darwin’in öğrencisi Huxley’i, bir zamanlar aynen papanın Galileo’ye yaptığı gibi lanetleyebiliyordu. Ama din adamları insanların beyinlerini kontrol etme gücünü kaybetmişti. En sonunda Aydınlanma, akıldışı güçlerle olan savaşını kazanmış gibi görünüyordu.</p>
				<p class="paragraf-1">Hız kesmeyen ilerleme düşüncesine olan yeni inanç (bu tür fikirlere Fransız düşünürü Comte’un verdiği adla) ‘pozitivizm’ ya da ‘bilimcilik’ olarak adlandırılıyordu. Pozitivizm, insan davranışını maddi koşullarla kalıtsal tutkunun kör döğüşü olarak göstermeye çalışan Émile Zola’nın ve kapitalist davranışı ‘en güçlü olanın ayakta kalacağı’ bir şey olarak göstermeye çalışan Theodore Dreiser’in romanlarının ardındaki mantığı temin ediyordu. H G Wells’in, aya giden muzaffer insan imajıyla ilk bilim kurguculuğunun ya da George Bernard Shaw’un <span class="char-style-override-2">Man and Superman</span> (İnsan, Üstün-insan) ve <span class="char-style-override-2">Major Barbara</span> (<span class="char-style-override-2">Binbaşı Barbara</span>) oyunlarındaki iyimserliğin altında yatan pozitivizmdi. Sigmund Freud’un, irrasyonel duygu ve davranışları insan beynindeki güçlerin –ego, süperego ve id– etkileşimiyle, aynen Kelvin’in evreninin parçalarındaki etkileşim gibi açıklamasında da o vardı.<span class="dipp"><a class="footnote-link" href="#footnote-225-792" id="footnote-225-792-backlink">792</a></span> Bertrand Russell’ın felsefesinin temelindeki ve iyiliksever memurların gerçekleştireceği reformlarla toplumun iyiye doğru değiştirilebilineceğine inanan Sidney ve Beatrice Webb ve Britanya’daki Fabian Derneği’nin arkasındaki yol gösterici ilke buydu. </p>
				<p class="paragraf-1">Daha önce dinsel karanlıkçılığa (<span class="char-style-override-2">obscurantism</span>) dayanan gerici güçler bile bilimsel bir yaklaşım izlediklerini iddia ediyorlardı. Darwin’in doğaya ilişkin kavrayışını, başkalarının üzerinde egemen olan sınıfların, milletlerin ya da ırkların bunu ‘yapılarından gelen üstünlük’ nedeniyle, varoluş savaşında kazandıklarını iddia eden ‘sosyal Darwinci’ teorilere dönüştürülüyordu. ‘Asil kan’ ya da ‘üstün ırk’ gibi eski önyargılar, çağdaş, sözde bilimsel terminolojilere tercüme ediliyordu. Aynı şekilde Aziz Augustine’in (ve Luther ile Calvin’in), Adem’in lanetinden –‘ilk günah’tan– gelen kötülüğü durdurmak için güçlü bir devlete ihtiyaç olduğu yolundaki eski tezi, şimdi insanların ‘hayvanî güdüleri’ni kontrol etmek için gerekli görülüyordu. Kilisenin insanların davranışlarını denetleme talebi gibi, şimdi de ‘nesil ıslah ediciler’ devletin sözde bilimsel ölçütler kullanarak, ‘doğuştan gelen’ zekâyı ve ‘suçluluğu’ ölçerek, insanların üreme yeteneğinin sınırlandırmasını talep ediyorlardı. Bu, yoksullar zenginlere göre daha büyük ailelere sahip olma eğiliminde oldukları için –üst sınıf gericiler kadar John Maynard Keynes gibi orta sınıf reformcuların da paylaştığı bir endişe olan– ‘ırkın’ geleceği önsezileriyle buluşuyordu. </p>
				<p class="paragraf-1">Bununla birlikte, esas itibariyle, ‘bilimcilik’ ve ‘pozitivizm’, geleceğin bugünden iyi olabileceği inancıyla ilişkilendiriliyor ve modernitenin kendisi, insanlığın ilerlemesi anlamına geliyordu. 1914 yılına gelindiğinde, geleceğe olan inanç, her ne kadar ikisini birleştirmeye çalışan saygıdeğer görüşün hâlâ pek çok savunucusu vardıysa da, tanrı inancının yerini alma konusunda epeyce yol almıştı.</p>
				<p class="arabaslik-sol"><span class="char-style-override-3">Kapitalist Demokrasinin Yükselişi</span></p>
				<p class="paragraf-1">Demokrasi sözcüğü 19. yüzyıl ortalarının yönetici sınıfları için lanetliydi. Onu hâlâ Burke’ün ‘domuz kalabalığı’nın ‘güruh yönetimi’ olarak lanetliyorlardı. İngiliz Whig tarihçi Macaulay, bir Tory kadar katı olabiliyordu. ‘Genel oy’ diyordu, ‘hükümet etmenin her amacı açısından öldürücüdür’ ve ‘uygarlığın varlığı ile kesinlikle bağdaşmaz’.<span class="dipp"><a class="footnote-link" href="#footnote-225-793" id="footnote-225-793-backlink">793</a></span> Yönetici sınıflar alttan gelen baskıyla oy hakkı vermeye razı olduklarında bile, alt sınıfları dışarıda bırakacak mülkiyet sınırlamaları getirmeye çalıştılar. Britanya 1832 Reform Yasası, oy hakkını 200.000 erkekten, bir milyon erkeğe, yani yetişkin erkeklerin beşte birinden azına, yükseltiyordu. Halkın büyük mücadelesi<span class="dipp"><a class="footnote-link" href="#footnote-225-794" id="footnote-225-794-backlink">794</a></span> sonucunda 1867 tarihli yasa oy verenlerin sayısını arttırdı ama hâlâ erkek nüfusun yarısını açıkta bıraktı ve ‘ne Liberal ne de Muhafazakâr liderlerin demokratik bir anayasa oluşturmak için harekete geçmesi beklendi’.<span class="dipp"><a class="footnote-link" href="#footnote-225-795" id="footnote-225-795-backlink">795</a></span> Prusya’da ve diğer birkaç Alman devletinde üç sınıflı bir seçim sistemi, parlamentodaki sandalyelerin çoğunluğunu, en zengin azınlığa veriyordu. Bunların hepsinin üstüne, hemen hemen bütün yönetici sınıflar, seçimle gelmeyen, karar verme süreci üzerinde veto hakkı bulunan –Lordlar Kamarası ya da soylulardan oluşan bir senato gibi– ikinci bir meclisle hükümdarın hükümetin başını tayin etme hakkında ısrar ediyorlardı. Paris Komünü sırasında Marx’ın, Louis Bonapart’ın diktatörlüğünün kapitalist yönetici sınıfların istekleri ile demokratik bir cumhuriyetten çok daha uyumlu olduğunu söylemesi boşuna değildi: ‘Bu, modern sınıf yönetiminin, en azından Avrupa kıtasındaki, devlet biçimidir.’<span class="dipp"><a class="footnote-link" href="#footnote-225-796" id="footnote-225-796-backlink">796</a></span> </p>
				<p class="paragraf-1">Bununla birlikte yüzyıl ilerledikçe belirli yönetici sınıf figürleri, içinde işleyeceği kuralları kendileri koyabildikleri sürece, demokrasinin kendilerine karşı bir tehdit olmadığını gördüler. Louis Bonapart’ın kendisi, 1851 yılında iktidara el koyduğunda durumu onaylatmak için (erkek) genel oyunu nasıl manipüle edebileceğini keşfetmişti. Fransız seçmenlerin büyük çoğunluğu, siyasal olaylara ilişkin bilgiler konusunda köy papazlarına ya da öğretmenlerine bağımlı köylülerdi. Eğer Bonapart şehirlerde neler olduğu konusunda onları korkutacak bilgi akışını yeterince kontrol edebilirse onların oylarını alabilir ve kendisinin cumhuriyetçilerden ‘daha demokratik’ olduğunu kanıtlayabilirdi. Bu, Prusya kralını Almanya imparatoru yaptığında Bismarck’ın da izlemekten mutluluk duyduğu bir örnek oldu: Çok sınırlı yetkileri olan imparatorluk parlamentosuna erkek oylarıyla seçim yapılırken, devlet seçimlerinde hâlâ mülkiyete dayalı bir sistem yürürlükteydi. </p>
				<p class="paragraf-1">Britanya’nın yönetici sınıfı oy hakkının parça parça genişletilmesinin, politikalarını belirleme gücünü ortadan kaldırmadığını keşfetti; zira devlet iktidarının pek çoğu doğrudan parlamento kontrolünün dışındaydı. Bu iktidar, seçimle gelmeyen asker, polis, yargı ve bürokrasinin elindeydi. Parlamenter normları bunlar belirliyorlardı ve (1912 yılında Avam Kamarası İrlanda’da ‘öz yönetim’ için oy verildiğinde yaptıkları gibi) özel olarak istemedikleri bir önlemi ‘anayasal değil’ diye reddedebiliyorlardı. Bu koşullar altında parlamento, kitlelerin baskısını yönetici sınıfa uygulayabilecek bir mekanizma olmak yerine, kitlelerin duygularını temsil edenleri ehlileştirilebilecek, onları yönetici sınıfın izin verdiği dar alan içinde kalabilmek için taleplerini kısıtlamaya yönlendiren bir mekanizma haline geldi. Britanya’nın ana kapitalist partisi Liberaller’in lideri Gladstone, daha 1867 yılında, ‘nüfusun daha büyük bir kesiminin siyasal ilgisinin merkezinin parlamento olmasını teşvik etmenin istenilen bir şey olduğunu’ sezmişti.<span class="dipp"><a class="footnote-link" href="#footnote-225-797" id="footnote-225-797-backlink">797</a></span></p>
				<p class="paragraf-1">Ralph Miliband’ın yazmış olduğu gibi:</p>
				<p class="alinti1" xml:lang="en-GB">Politikacıların ‘demokrasi’yi kendilerine mal etmeleri, kendilerini ona uyarlama anlamına gelmiyordu: aksine onun etkilerinden kurtulma girişimi anlamına geliyordu... Dikkatli bir şekilde sınırlandırılmış ve uygun şekilde kontrol edilen demokrasi önlemi kabul edilebilir ve hatta kimi açılardan arzu edilir bir şeydi. Ama o noktanın ötesine geçen herhangi bir şey kabul edilemezdi. Bütün siyasal sistem bu tür duygulara göre donatılmıştı.<span class="dipp" style="font-size:0.86em;"><a class="footnote-link" href="#footnote-225-798" id="footnote-225-798-backlink">798</a></span></p>
				<p class="paragraf-1">Her yerde oy hakkının genişletilmesine, yönetici sınıf politikacılarının, alt sınıfların kalplerini ve zihinlerini bilinçli bir şekilde etkileme çabaları eşlik ediyordu. Britanya’da Muhafazakâr Parti’nin parlamento dışındaki üyelerle ‘Ulusal Birlik’ yaratma konusundaki ilk girişimi, 1867 Reform Yasası’yla oldu. Amacı, yerel dernekler ve içki kulüpleri ağıyla, ‘esas itibariyle Muhafazakâr emekçileri bir araya getirmekti’:<span class="dipp"><a class="footnote-link" href="#footnote-225-799" id="footnote-225-799-backlink">799</a></span> ‘İşçi sınıfına yönelik Muhafazakâr çağrının dolaysızlığı ve aciliyeti, Ulusal Birliğin ilk çalışmalarının en çarpıcı özelliği idi.’<span class="dipp"><a class="footnote-link" href="#footnote-225-800" id="footnote-225-800-backlink">800</a></span> Bu, emekçi kesimlerin sözde kendilerinden daha iyi olanlara hürmetine; kimi çalışanların diğerlerine karşı dinsel ve etnik zıtlıklarına (nitekim kuzey İngiltere’nin ve İskoçya’nın kimi kasabalarında Muhafazakâr demek İrlandalı göçmenlerin hasmı olan Orange Protestanı olmak demekti); Britanya’nın emperyalist yayılmasının yüceltilmesine ve seçim zamanlarında yoksullara dağıtılan yardımlar üzerine kurulu bir çağrıydı.<span class="dipp"><a class="footnote-link" href="#footnote-225-801" id="footnote-225-801-backlink">801</a></span> Muhafazakârlar’ın alt orta sınıflar ve çalışan sınıflara yaklaşma çabalarına, kendi yerel derneklerinin ulusal ağını oluşturan Liberaller de eşlik ediyordu. Yalnızca 1905’ten sonradır ki, 40 yıldır işçi sınıfı arasında politikaya egemen olan iki kapitalist partiye karşı, birkaç ‘bağımsız’ işçi adayının başarı kazanması söz konusu oldu ve bunlar da mevcut kurguya, yerleşik hasımları kadar bağlıydılar.</p>
				<p class="paragraf-1">Başka yerlerde de model esas itibariyle aynıydı. Birleşik Devletler’de emekçi sınıf, aslında Amerika’da doğmuş olanlarla göçmenler ayrımı üzerinden (Demokratlar’ın güneye olan sempatileri meseleyi biraz daha karmaşıklaştırıyordu) Cumhuriyetçiler ve Demokratlar arasında bölünmüştü. Fransa’da muhafazakâr Katolikler, orta sınıf ruhban karşıtı cumhuriyetçilerle nüfuz yarışını sürdürürken Yahudi karşıtı duyguları kışkırtıyordu. Almanya’da doğunun <span class="char-style-override-2">Junker </span>toprak sahipleri, kırsal emekçileri istedikleri gibi oy vermeye daha kolay yönlendirebiliyor; Bismarck yanlısı ‘Ulusal Liberal’ sanayiciler kendi partilerini kuruyor ve güneyde Katolik kiliseler, pek çok maden bölgesinde bile insanların siyasal düşünüşüne egemen olmayı başarıyordu. </p>
				<p class="paragraf-1">Egemen sınıf partilerinin bu çabaları kitle basınının gelişmesiyle destekleniyordu. 1820’lerde ve 1830’larda Britanya yönetici sınıfı, yeni emekçi sınıf arasında zararlı düşüncelerin yayılmamasını, gazeteleri onların ceplerinin izin vermeyeceği bir fiyata yükseltmeyi amaçlayan bir vergiyle sağlamaya çalışmıştı. 1850’lerden sonra yeni tür kapitalist girişimciler popüler gazeteler yoluyla kâr edebilme olasılığını gördüler. 20. yüzyılın başına gelindiğinde (kısa süre sonra Lord Northcliffe olacaktır) Alfred Harmsworth ve (daha sonra Lord Beaverbrook olacak) Max Aitken gibi adamlar gazeteleri siyasi silah olarak değerlendirdiler. Bu tür adamlar, Boer Savaşı’ndaki küçük bir olayı, Mafeking Kuşatması’nı, her sınıftan insan için bir ilgi odağı haline getirmeyi başardılar. Aynı şekilde Fransız basını, Alman casusu diye haksız olarak tutuklanan Yüzbaşı Dreyfus olayında Yahudi karşıtı isteriyi kamçıladı ve de Alman basını, 1907 seçimlerinde sosyalistleri yenmek için savaş korkusunu kullandı. </p>
				<p class="paragraf-1">Kapitalist demokrasiyi kontrol etme süreçlerinin bir parçası da, yeni türden bir milliyetçiliğin yükselişiydi. 19. yüzyıl ortalarının milliyetçiliği, esas itibariyle, 1814-15’te Avrupa’da eski düzenin restorasyonu ile kurulan devlet sisteminin böldüğü ya da zulmettiği insanlar arasında görülüyordu. Bu, kurtuluş mücadelesi verenler için bir savaş çağrısıydı ve demokrasi ve cumhuriyetçilik talepleriyle de ilişkiliydi. Bu tür aşağıdan bir milliyetçilik yüzyılın sonlarında Rusya, Avusturya Macaristan ve Osmanlı imparatorluklarının ezilen grupları arasında hâlâ yaygındı. Pazarın yaygınlaşması bunu teşvik etti. Köylülükten çıkan, yerel dilleri konuşan orta sınıflar, kendi çıkarlarını geliştirmek için ulusal devletler kurma ya da en azından mevcut devletler içinde özerk ulusal yapılar oluşturma mücadelesine giriştiler.</p>
				<p class="paragraf-1">Bunun yanı sıra ve bu eski türe karşı, hem eski monarşiler ve hem de yeni kapitalist yöneticilerce yukarıdan propagandası yapılan bir başka tür milliyetçilik türedi. Böylelikle Bismarck bir tür Alman milliyetçiliğini benimsedi, Rus çarları, Fince, Ukraynaca, Lehçe ve Türkçe konuşan uyruklarını ‘Ruslaştırma’ya çalıştılar; Fransız üst sınıfları insanların enerjilerini Almanya’ya karşı ‘intikam’a ve Kuzey Afrika’yı ve Çinhindi’ni fethetmeye yönelttiler ve Britanya’nın yöneticileri, ‘yerlileri uygarlaştırma’ ve ‘denizlere egemen olma’ misyonlarını ilan ettiler.<span class="dipp"><a class="footnote-link" href="#footnote-225-802" id="footnote-225-802-backlink">802</a></span> Hükümetler, gazeteler, sanayiciler ve finansçılar, her ülkenin yöneten ve sömürülen sınıflarının ortak kimliğini ilan ederek ve bunların biri lüks içinde, diğeri ise meşakkat altında ya da hatta açlık içinde yaşasa da, ‘hısım akraba’ olduğunda ısrar ederek, bu tür bir milliyetçilik propagandasının arkasına ağırlıklarını koydular. Orta sınıfların kimi kesimleri için, imparatorlukların yönetiminde yeni kariyer olanaklarının ortaya çıkması bunları maddi olarak yeni milliyetçiliğe bağladı ve bu milliyetçiliğin etkisinin, çalışan sınıflar arasında –örneğin, orta ve çalışan sınıfların gençleri için yarı-militaristik kitlesel İzcilik örgütlerinin kurulması gibi– yayılmasına yardımcı oldu. Bu örgütler sözde ‘politika-dışı’ydı ama yönetici sınıfın monarşi, ‘ülke’ ve ‘imparatorluk’ ideolojisi hiç sorgulanmıyordu. </p>
				<p class="paragraf-1">Bu tür önlemlerin genel etkisi, yönetici sınıfların 1840’larda ölümcül bir tehdit olarak gördükleri genel oyun, 1900’lerde işçi temsilcilerinin evcilleştirilmesinin aracı haline getirilmesi oldu. Bu değişim akşamdan sabaha olmadığı gibi, sürtüşmesiz de değildi. Sık sık üst sınıfın direnci söz konusuydu. Britanya’da yönetici sınıfların 1832’de orta sınıfların oy hakkını kabul etmesinden sonra, yetişkinlerin genel oyuna razı olması için 95 yıl geçmesi gerekti. Belçika’da oy hakkının genişletilmesini zorlayabilmek için iki genel grev zorunlu oldu. Almanya’da bu mesele etrafında 1900’lerde sert sokak çatışmaları oluyordu ve ancak 1918’deki devrimci kalkışma yönetici sınıfın herkese oy hakkını kabul etmesini sağladı.</p>
				<p class="paragraf-1">Erkeklere oy hakkı verme konusunda direnç olduğu gibi kadınlara oy hakkı verilmesi konusunda da direnç vardı. Piyasa ilişkilerinin yaygınlaşması orta sınıftan kadınların da ücretli işgücüne katılması anlamına geliyordu. Ancak, bir sonraki neslin ‘doğru düzgün’ yetiştirilmesine yaptığı vurgu ile ahlakçıların model ailesi, kadının rolünü evin içinde görüyor ve bunu kadının mükemmelliği ve kadın ‘değer’leri gibi uygun nosyonlarla haklılaştırmaya çalışıyordu. Bu tür nosyonlar, ağır işe koşulan Orta Çağ kadını için hiçbir anlam ifade etmezdi; Lancashire imalathane işçisine de hiç uymazdı. Ama 20. yüzyılın ilk yarısının orta sınıf –ve gazetelerden etkilenen işçi sınıfı– erkeğine, kadınlar için oy hakkı talebini bir saçmalık haline getiriyordu. </p>
				<p class="paragraf-1">Paradoksal olarak, oy hakkının reddedilmesi bile insanları kapitalist demokrasi sistemine bağlamada etkili oldu. Ajitasyonun büyük çoğunluğu o sistemin bir parçası olmak için verilen mücadeleydi; onun ötesine geçmek için değil. 1914’ten önce oy için yapılan kampanyalar üst ve orta sınıf kadınları mülkiyet ve devlete karşı doğrudan eylem yapmaya yönlendirdi. Ama savaş geldiğinde, kadınlara oy hakkı hareketinin Britanya’daki en iyi bilinen liderleri –Emmeline ve Christabel Pankhurst– Batı Cephesi’ndeki boğazlaşma için askere alma kampanyasına kendilerini adadılar. Katliama karşı çıkan Sylvia Panhurst, parlamentonun kendisinin gelişme için bir engel olduğunu kavradı.</p>
				<p class="arabaslik-sol"><span class="char-style-override-3">Sosyal Demokrasi</span></p>
				<p class="paragraf-1">Sanayinin ve sanayi işçi sınıfının hızla yaygınlaşması, 1848 ve 1871 yenilgileriyle yıpranmış olan sosyalist örgütlerin düşüncelerine yeni izleyiciler yarattı. Ama bu örgütler hiçbir yerde, devlete karşı, devrimci bir meydan okumayı doğrudan göze alacak kadar güçlü değillerdi. Bunun yerine Alman sosyalistlerince geliştirilen bir stratejiyi izlediler. Ne kadar sınırlı ve üst sınıfların yararına göre düzenlenmiş olursa olsun yeni seçim sisteminin sağladığı açılımdan yararlandılar ve sendikalar, yardım örgütleri, spor birlikleri ve hatta müzik kulüpleri gibi yasal işçi örgütleri kurdular.</p>
				<p class="paragraf-1">Almanya’nın Sosyal Demokrat Partisi (SPD) kimi açılardan muazzam başarılıydı. Seçimden seçime, aldığı oy arttı ve hem toprak sahiplerinin hem de sanayicilerin partilerinden daha büyük hale geldi. ‘Anti-sosyalist’ yasalar altında 12 yıllık bir illegalite dönemi yaşadı; bir milyon üyeye sahip oldu ve 90 kadar yerel günlük gazete çıkardı. Bağlı örgütler (sendikalar, yardım örgütleri vs.) ağıyla pek çok sanayi bölgesinde insanların hayatının bir parçası oldu. Bütün bunları, gazete editörlerinin, örgütçülerinin ve parlamenterlerinin sürekli tutuklanmasına rağmen yapmayı başardılar. Bu durum, kapitalist demokrasinin kapitalizme karşı kullanılabileceğini göstermiş oluyordu ve Friedrich Engels bir biri ardı sıra yazdığı makalelerde bu dersi kafalara sokmaya çalışıyordu. </p>
				<p class="paragraf-1">Alman örneğini kısa süre sonra başka partiler de izlediler. Engels’in, Jules Guesde ve Paul Lafargue’ın Fransız İşçi Partisi’ne ısrarla önerdiği model buydu. İspanya’da, Madridli bir işçi Pablo Iglesias, esas itibariyle aynı çizgide bir sosyalist parti, PSOE’yi kurdu. İtalya’da da eylemciler aynı şeyi yaptılar. Vasıflı işçiler açısından 20 yıldır artan hayat standardı, onları Gladstone’un Liberal partisinin mesajlarına açık hale getirmiş olsa da, Britanya’da bile bir grup radikal demokrat 1883’te sola yönelmeye başladı ve Alman partisinin bir minyatürünü, Sosyal Demokrat Federasyonu’nu kurmaya giriştiler. Genellikle İkinci Enternasyonal olarak bilinen işçi örgütleri uluslararası federasyonu, 1889’da kurulduğunda onun içindeki yol gösterici ışık Alman partisiydi. </p>
				<p class="paragraf-1">Ancak bu partilerin kapitalizmin devrimci yollarla bertaraf edilmesini benimsemiş olan teorileriyle, kapitalizm içinde, reform adına dikkatle uyguladıkları günlük pratik eylemleri arasında bir çelişki vardı. Bunlar 1890’ların ortasında yüzeye çıktı.</p>
				<p class="paragraf-1">Alman partisindeki önde gelen entelektüellerden biri Eduard Bernstein’dı. Kendisi Engels’in arkadaşıydı ve illegalite yıllarında partiyi sürgüne gönderilmekten korumak konusunda önemli bir rol oynamıştı. 1890’ların ortasında Marx ve Engels’in temel teorik varsayımlarının yanlış olduğunu açıkladı. Genel ekonomik krizlerin artık kapitalizmin ayrılmaz bir parçası olmadığını ve onların (Marx ve Engels) sınıflar arasında giderek artan bir kutuplaşmanın olacağını öngörmüş olmalarının da yanlış olduğunu iddia etti:</p>
				<p class="alinti1" xml:lang="en-GB">Bütün gelişmiş ülkelerde kapitalist burjuvazinin ayrıcalıklarının yerini adım adım demokratik örgütlere bıraktığını görüyoruz... Ortak çıkar, özel çıkara karşı artan oranda güç kazanıyor ve ekonomik güçlerin ilkel hâkimiyetleri sona eriyor.<span class="dipp" style="font-size:0.86em;"><a class="footnote-link" href="#footnote-225-803" id="footnote-225-803-backlink">803</a></span></p>
				<p class="paragraf-1">Bernstein, Marx’ın Paris Komünü üzerine yazdıklarında talep ettiği ‘modern devlet sisteminin feshedilmesi’<span class="dipp"><a class="footnote-link" href="#footnote-225-804" id="footnote-225-804-backlink">804</a></span> olmadan da bu sürecin gerçekleşebileceğini iddia ediyordu. Gerekli olan tek şey, sosyalistlerin tam bir ‘liberalizm’i<span class="dipp"><a class="footnote-link" href="#footnote-225-805" id="footnote-225-805-backlink">805</a></span> kucaklayarak, parlamentarizmin daha da yaygınlaşmasını sağlamaları ve mevcut sistem içinde parça parça reform politikası izlemeleriydi. </p>
				<p class="paragraf-1">SPD’nin başta gelen kuramcısı Karl Kautsky, Bernstein’in iddiasını reddediyordu. Kautsky, kapitalizmin var olduğu şekliyle ıslah edilemeyeceği ve bir noktada ‘iktidar mücadelesi’ ve bir ‘toplumsal devrim’ olması gerektiği konusunda ısrar ediyordu. Ancak onun vardığı sonuçlar da pratikte Bernstein’ınkinden çok farklı değildi. Kautsky, sosyalist devrimin sosyalist oyların kaçınılmaz artışıyla olacağını ileri sürüyordu. Eninde sonunda parti, seçmen çoğunluğuna ve sosyalist yönetimin kapitalizmin güçlerince devrilmesini engellemek için gerekli meşruiyete sahip olacaktı. O zamana kadar misillemeleri kışkırtacak eylemlerden kaçınılmalıydı. Bernstein’dan farklı olarak Kautsky, ileride bir toplumsal dönüşüm hedefinin bulunduğunu söylüyordu. Ancak sosyalist eylem konusunda sunduğu günlük reçeteler pek de farklı değildi.</p>
				<p class="paragraf-1">Her ikisi de orta sınıf aydınların iyimser ‘bilimcilik’ ve ‘pozitivizm’ini paylaşıyor ve ilerlemenin mekanik kaçınılmazlığına inanıyordu. Bernstein için bilim, teknoloji ve artan demokrasi kapitalizmi, sosyalizme dönüştürüyordu. Kautsky, bu sürecin şimdi değil gelecekte yer alacağını düşünüyor ve bunun kaçınılmazlığı konusunda aynı derecede emin görünüyordu. Tarih boyunca, üretici güçler, üretim ilişkilerinde değişikliklere yol açmıştır, yalnızca insanlar bekleyebilirse, şimdi de aynı şeyi yapacaktır. Böylesi bir gönül rahatlığına karşı çıkma konusunda 27 yaşındaki Leh-Alman devrimci Rosa Luxemburg tek başınaydı.</p>
				<p class="paragraf-1">SPD’yi örgütleyen, yan kuruluşları oluşturmak ve oyları almak için bütün enerjilerini ortaya koyanlar, Bernstein’in düşüncelerinin resmen lanetlenmesi için ağırlıklarını koydular, ama sistem içinde ılımlı eylem yolunu izlemeyi sürdürdüler. Temel endişeleri işverenleri görüşmeye zorlamak olan sendika liderleri de aynı şeyi yaptılar. Bernstein parti içindeki oylamayı kaybetti ama tartışmayı kazandı. </p>
				<p class="paragraf-1">Bununla birlikte, sosyalist partilerin kapitalizm içindeki etkilerini genişletmeleri, sonuçta, kapitalizmin kendi istikrarına bağlıydı. Bernstein, sistemin sözde bunalımdan uzak özelliğini tezinin temeli yaptığında bunu kabul etmişti. Alman kapitalizmi 1890’larda bir bunalıma girme konusundaki herhangi bir eğilimi aşmış göründüğü bir evreden geçiyordu ve Bernstein bundan hareketle gelecek için genellemede bulunuyordu.</p>
				<p class="paragraf-1">Buna karşılık, Rosa Luxemburg 1890’larda kapitalizmi istikrara kavuşturmuş görünen sürecin bizatihi kendisinin, ileride daha büyük istikrarsızlıklara yol açacağı konusunda ısrar ediyordu.<span class="dipp"><a class="footnote-link" href="#footnote-225-806" id="footnote-225-806-backlink">806</a></span> Luxemburg ayrıca, İngiliz liberal iktisatçı Hobson’un kısmen farkına vardığı ve 1916 yılında Rus devrimciler Nikolay Buharin ve Vladimir Lenin tarafından ifade edilecek olan bir şeyin de –hızlı kapitalist gelişme evresinin Büyük Devletler’in emperyal yayılmasıyla yakından ilişkili olduğu gerçeğinin– farkına varmıştı.</p>
				<p class="arabaslik-sol"><span class="char-style-override-3">Emperyalizm</span></p>
				<p class="paragraf-1">1876 yılında Afrika’nın en çok yüzde 10’u Avrupalıların yönetimi altındaydı. 1900 yılına gelindiği zaman, yüzde 90’ından fazlası sömürgeleştirilmişti. Britanya, Fransa ve Belçika, kıtayı aralarında bölüşmüşler; Almanya ve İtalya’ya küçük dilimler bırakmışlardı. Aynı dönemde Britanya, Fransa, Rusya ve Almanya, Çin’deki sömürge alanlarından başlayan geniş etki alanları oluşturmuşlar; Japonya Kore ve Tayvan’ı almış; Fransa Çinhindi’nin tümünü fethetmiş; Birleşik Devletler Porto Riko’yu ve İspanya’dan Filipinler’i ele geçirmiş; Britanya ve Rusya da İran’ın gayriresmî paylaşılması konusunda anlaşmışlardı. Pasifik ve Hint Okyanusu’nun küçük adaları bile Londra ve Paris’in iradesine tabiydi. Avrupa ve Amerikalar dışındaki gerçekten bağımsız devletlerin sayısı bir elin parmaklarıyla sayılabilirdi – Osmanlı İmparatorluğu’nun geri kalan yerleri, Tayland, Etiyopya ve Afganistan.</p>
				<p class="paragraf-1">Çocuk masallarında ve onların anne babaları için yazılan romanlarda aktarılan mitoloji, gözü pek beyaz kâşiflerin, cahil ama daha sonra minnettar ‘yerliler’i, Kipling’in Amerikalılar’a Britanya sömürgeciliğini taklit etmeleri için bastırdığı bir şiirindeki ‘yarı-şeytan yarı-çocuk’ insanları, kontrol altına aldığı şeklindeydi. Bu mitoloji Afrika, Hint ve Pasifik okyanuslarının halklarını, yamyamlık ve büyücülük özellikleri olan, türdeş olarak ‘ilkel’ toplumlar olarak gösteriyorlardı.</p>
				<p class="paragraf-1">Aslında, 1790’lar ve 1800’lerdeki Mungo Park ve 1850’ler ve 1860’lardaki Livingstone ve Stanley gibi ‘kâşifler’ Afrika içlerindeki o ünlü gezilerini, bunlar yerleşik devletler ve oturmuş toplumlar olduğu için gerçekleştirebilmişlerdi. Bu devletler Avrupalıların ilk fetih girişimleriyle kolaylıkla baş edebilmişlerdi. Hatırlamakta yarar vardır ki, 1880 yılında Batı Avrupalılar Afrika kıyılarıyla, deniz yoluyla 400 yıldır düzenli ilişki içindeydiler ve Araplar ve Türkler çok daha önceden beri Afrika’nın bölgeleriyle temas halindeydiler. Buna karşılık Avrupalılar yalnızca, esas itibariyle kıyılarda, az sayıdaki yalıtılmış bölgeyi doğrudan kontrol ediyorlardı. Bruce Vandervort’un yazmış olduğu gibi, ‘En azından erken modern çağda, belki deniz hariç tutulursa, Avrupa’nın teknolojik üstünlüğü hiç de çok büyük ya da önemli değildi. Yerli halklar Avrupalılar’ın yeniliklerini benimsemekte hızlıydılar’.<span class="dipp"><a class="footnote-link" href="#footnote-225-807" id="footnote-225-807-backlink">807</a></span> </p>
				<p class="paragraf-1">Avrupalılar’ın Afrika’da koloniler kurma konusundaki ilk girişimleri, onların çoğunlukla kaybettikleri kanlı savaşları gerektirmişti. Fransızlar Cezayir ve Senegal’i fethedebilmek için uzun ve şiddetli savaşlar yapmak zorunda kalmışlardı. Britanya, 1870’lerin başında bir Ashanti ordusuna, 1884’te Hartum’da (Çin’de T’ai-p’ing ayaklanmasının ezilmesine yardım eden aynı Charles George Gordon’un burada hak ettiği bir ölümle karşılaştığı) Mehdi’nin Sudan ordusuna ve 1879’da Isandlwana’da Zululara karşı savaşları kaybetmişti. İtalyanlar, 1896’da Adowa’da Etiyopya ordusu karşısında, ‘Batılı fetihlerin tüm o kasıntılı ahlakının paramparça olduğu’<span class="dipp"><a class="footnote-link" href="#footnote-225-808" id="footnote-225-808-backlink">808</a></span> yıkıcı bir yenilgi almıştı. </p>
				<p class="paragraf-1">Ancak 1880’lere gelindiğinde, Batı Avrupa’nın hızlanan sanayileşmesi dengeyi, gelecekteki sömürgeciler lehine kararlı bir şekilde değiştirdi. Yeni silahlar –namlunun arka kısmından dolan tüfekler, nehirlerde çok yukarıya kadar çıkma yeteneği olan çelik zırhlı buharlı gemiler ve en kötü şöhretlisi olarak da Gatling makinalı tüfeği– Avrupa ordularına ilk kez olmak üzere savaşlarda kesin bir üstünlük sağlamıştı. Üstelik sanayinin çok sayıda ürettiği mallar, Avrupalılar’ın Afrikalılar’ı kendi yanlarında savaşmak üzere rüşvetle beslemesini kolaylaştırmıştı. Adowa’daki ‘İtalyan’ birliklerinin yarısı Eritreliler ya da Tigrayanlardı ve de Sudan’daki ‘Britanya’ birliklerinin pek çoğu Mısırlı ya da Sudanlı’ydı. Britanya’nın yöneticileri için Hindistan’da çok yararlı olmuş olan ‘böl ve yönet’ stratejisi şimdi Afrika’da geniş çapta uygulamaya sokuluyordu.</p>
				<p class="paragraf-1">Avrupalılar ‘vahşiliğe’ karşı savaştıklarını iddia ediyorlardı ama kendi yöntemleri barbarcaydı. Lord Kitchener’in Britanya ordusu 1898’de Sudan’da Omdurman Muharebesi’ni kazanarak sonunda Sudan’ı fethettiği zaman, onun makinalı tüfekçileri yalnızca 48 kayıp vererek 10.000 Sudanlı asker öldürmüştü. ‘Savaş alanında yaralanmış ölmekte olan binlerce Mehdici, yalnızca arkalarını dönüp uzaklaşan Britanyalılar’dan hiçbir yardım görmedi’.<span class="dipp"><a class="footnote-link" href="#footnote-225-809" id="footnote-225-809-backlink">809</a></span> ‘Su istediler, yardım etmemizi istediler ama bizim subaylarımız onları tekmeledi’ diye yazıyordu bir Britanyalı asker günlüğüne. Kitchener, liderleri Mehdi’nin kafatasını bir mürekkep hokkası yapmıştı.<span class="dipp"><a class="footnote-link" href="#footnote-225-810" id="footnote-225-810-backlink">810</a></span> Nijerya’da isyan eden Satiru köyüne karşı Lord Lugard’ın yaptığı sefer de en az bu kadar vahşiceydi. Adamlarının hiç kayıp vermeden 2.000 asiyi öldürdüğünü tahmin ediyordu. Esirler kurşuna dizilmiş ve kafaları kargılara geçirilmişti.<span class="dipp"><a class="footnote-link" href="#footnote-225-811" id="footnote-225-811-backlink">811</a></span> Belçika Kralı Leopold, ‘uygarlık’ getireceği ve köleliği yok edeceği için Afrika’da bir Batılı haçlı seferi düzenlenmesini bastıranların başında geliyordu. Kendisi muazzam Kongo topraklarından kişisel bir imparatorluk oluşturdu ve öteki sömürgeci güçler arasında bile kötü şöhretiyle ünlenmiş yöntemler kullandı. Britanya dışişleri bakanlığına gönderdiği resmi bir raporda, Roger Casement, kauçuk üretilen bir bölgeye yapılan ziyaretten söz ediyor ve şunları yazıyordu: ‘iyi bildiğim ve gelişmiş yerler olarak ziyaret ettiğim tüm köyler ve semtler... bugün insansızdır.’ Köyleri yağmalayan ve yakan Belçikalı askerlerin, boşuna cephane harcamadıklarını kanıtlayabilmek için kurbanlarının kestikleri ellerini sepetlere doldurup götürdüklerini öğrenmişti.<span class="dipp"><a class="footnote-link" href="#footnote-225-812" id="footnote-225-812-backlink">812</a></span></p>
				<p class="paragraf-1">Kapitalist güçler dünyanın geriye kalan kısmını fethetmek için para ve çabayı, insan severliklerinden harcamıyorlardı. Ama bunu, her ne kadar ırkçılığı, misyonlarını haklılaştıran bir şey olarak görseler de, yalnızca basit olarak ırkçılık nedeniyle de yapmıyorlardı. Bu güdü kâr güdüsüydü.</p>
				<p class="paragraf-1">Sömürgeci güçlerin, imparatorlukların kendilerini daha zengin yapacağına inanmalarının haklılığı konusunda tarihçiler arasında epeyce tartışma olmuştur. Ancak, 18. yüzyıldaki köle ticareti konusunda yapılan tartışmalar gibi, bu da yersizdir. Büyük devletler, imparatorlukların kendilerini daha zengin yapacağını <span class="char-style-override-2">düşünüyorlardı. </span>Emperyal yayılmanın ön safında gelenler, dünyayı döndüren şeyin para olduğunu çok iyi bilen katı yüzlü adamlardı. Kral Leopold ya da Britanyalı maceracı Cecil Rhodes gibi adamlar, kendilerini idealist olarak kabul etmiş olabilirler, ama kendilerini zenginleştirmek için oralardaydılar. Leopold’un Londra’daki Belçika büyükelçisine yazmış olduğu gibi, ‘Bu şahane Afrika pastasından bir dilim elde etme şansını kaçırmak istemiyorum’.<span class="dipp"><a class="footnote-link" href="#footnote-225-813" id="footnote-225-813-backlink">813</a></span></p>
				<p class="paragraf-1">Dünyanın paylaşılması, bu dönemde kapitalist dünyada neler olduğuna bakılmadan anlaşılamaz. Çoğu kez ‘Büyük Depresyon’ olarak adlandırılan, 1870’ler ve 1880’ler, piyasaların daraldığı, fiyatların düştüğü, özellikle Britanya’da kârların ve kâr paylarının azaldığı bir dönemdi. Britanyalı yatırımcılara gelirlerini sürdürmenin tek yolu, ülke dışına yatırım yapmak olarak görünüyordu. Yabancı hisse senetlerine yapılan yatırım 1883’de 95 milyon sterlinden, 1889’da 393 milyon sterline yükselmişti. Kısa süre sonra Britanya’nın gayri safi milli hasılasının yüzde 8’ine eşit oldu ve tasarrufların yüzde 50’sini oluşturdu.<span class="dipp"><a class="footnote-link" href="#footnote-225-814" id="footnote-225-814-backlink">814</a></span> Para esas itibariyle, demiryollarının, köprülerin, limanların, dokların ve su yollarının yapımı ya da hükümetlerin finansmanı için sabit faizli ‘hisse senetleri’ne gidiyordu. Yatırımlar nereye yapılırsa yapılsın, ülkede elde edilebilecek kâr düzeyinden daha ileri bir düzeyi vadediyordu. Ayrıca (çelik raylar, lokomotifler ve köprü putrelleri gibi) yerli sanayi üretimine pazar sağlıyor ve artan oranda ucuz hammadde akışına yol açıyordu. Böylelikle Britanya kapitalizminin yeni bir genişleme dönemine çekilmesine yardımcı oldular.<span class="dipp"><a class="footnote-link" href="#footnote-225-815" id="footnote-225-815-backlink">815</a></span> Bu tür yatırımlar, yabancı borçluların ödemelerini aksatmasını engelleyecek araçlara da ihtiyaç gösteriyordu. Kolonyalizm bunu devletin silahlı gücüyle sağladı.</p>
				<p class="paragraf-1">Dolayısıyla Britanya ve Fransa, Mısır’ın yöneticileri 1876 yılında ülkenin borçlarını ödeyemeyince, bu ülkenin maliyesinin yönetimini ele geçirdiler ve 1880’lerin başında Britanya hükümeti, aslında Mısır’ı Britanya İmparatorluğu’na katmak anlamına gelen, Süveyş Kanalı Şirketi’nin kâr paylarını garanti altına almak ve Britanya’nın daha da büyük yatırımlarının olduğu Hindistan yolunun güvenliğini sağlamak için bir ‘<span class="char-style-override-2">protectorate</span>’ oluşturmak üzere, silahlı kuvvetlerini kullandı. </p>
				<p class="paragraf-1">Benzer bir şekilde, Britanya kuvvetleri, Hollandaca konuşan Boerlerin yönettiği güney Afrika’nın Transvaal bölgesini, altın ve elmas rezervlerinin keşfedilmesinden sonra, kontrol etme girişiminde bulundu. Çetin bir savaş Güney Afrika’yı, Britanya ticari çıkarlarının istikrarlı bir koruyucusu haline getirdi. </p>
				<p class="paragraf-1">Bütün yatırımlar sömürgelere gitmedi. Britanya yatırımlarının çoğu Birleşik Devletler’e ve önemlice bir kısmı da Arjantin gibi Latin Amerika ülkelerine gitti. Bu durum kimilerini, ülke dışına yapılan yatırımla emperyalizm arasında hiçbir ilişki olmadığını iddia etmeye yönlendirmiştir. Bununla birlikte önemli nokta, sömürgelerin, sömürgeci devletlerin kapitalistlerine yatırım için mahreç sağlamasıdır. Sömürgeler ayrıca, başka yerlerdeki yatırımların yollarını güvenlik altına almak için askerî üsler de sağlıyordu. Zira Britanya’nın Malta, Kıbrıs, Mısır, Güney Yemen ve de Ümit Burnu’ndaki sömürgeleri, yalnızca kendi başlarına kâr kaynağı değil, Hindistan yolunda durak noktaları ve ‘taçtaki pırlanta’ olan Hindistan’dan Singapur’a, Malaya’nın çinko ve kavuçuğuna, yeni açılmış Çin pazarlarına ve de zengin Avustralya ve Yeni Zelanda dominyonlarına giden yolların durak noktalarıydı. İmparatorluk, Britanya kapitalizminin nezle olmasını önlemek için örülmüş bir giysi gibiydi: tek bir iplik önemsiz bir şey gibi görünebilirdi ama o koparsa geri kalanlar da çözülebilirdi. En azından imparatorluğu yönetenler, onların Londra Şehri’ndeki meslektaşları ve Britanya sanayiindeki dostları meseleyi böyle görüyorlardı. </p>
				<p class="paragraf-1">Tek emperyal güç Britanya değildi. Fransa da dünyanın hemen hemen aynı büyüklükte bir kısmını kontrol ediyordu; Hollanda’nın elinde şimdi Endonezya dediğimiz dev adalar denizi vardı; Belçika merkezî Afrika’nın önemli bir kesimini elinde bulunduruyordu ve de çar, asıl Rusya’nın doğusunda, batısında ve güneyinde ta Hindistan sınırına ve Pasifik’teki Vladivostok limanına kadar büyük bir araziye sahipti.</p>
				<p class="paragraf-1">Ama Avrupa’nın en hızlı sanayi gelişmesini gösteren ülkesi Almanya adeta imparatorluksuz kalmıştı. Ağır sanayii, hammaddenin elde edilmesinden bitmiş ürünün elden çıkarılmasına kadar üretimi kontrol eden şirketler ortaklığı ‘tröstler’ eliyle, giderek örgütleniyordu. Bu tröstler devletin yanı sıra büyümüşlerdi ve hâlâ bir özelliği devlete güvenmeme olan Britanyalı kapitalistlerin o küçük kapitalist güvensizliğine sahip değillerdi. Onlar devlete, tarifeler (ithalat üzerindeki vergiler) yoluyla kendi iç pazarlarını koruyacak ve yabancı pazarlar oluşturmakta kendilerine yardımcı olacak diye bakıyorlardı. </p>
				<p class="paragraf-1">Gözlerini dört yöne çevirmişlerdi: Almanya’nın kendi anlaşmalı limanını yakaladığı Çin’e; Tanganika, Rwanda Burundi ve güneybatı Afrika’yı ele geçirdikleri Afrika’ya; Fas’ın denetimi konusunda Almanya’nın Fransa ve İspanya’ya meydan okuduğu Mağrib’e; Berlin-Bağdat demiryolu merkezli bir proje yoluyla Doğu Avrupa ve Türkiye üzerinden bir koridor oluşturarak Mezopotamya ve Basra Körfezi’ne. Ancak Almanya’nın kapitalistleri ve imparatorluk kurucuları hangi yönde hareket ederlerse etsinler, yerleşik imparatorlukların yönettiği bağımlı devletler, üsler ve koloniler ağına tosluyorlardı: Balkanlar’da Ruslar; Kuzey Afrika’da Fransızlar; Ortadoğu’da ve Doğu Afrika’da Britanya ve Çin’de hepsi.</p>
				<p class="paragraf-1">Kabaca söylemek gerekirse, ‘Büyük Depresyon’dan çıkmayı sağlayan ve kapitalizmin işçilerine, hayat standardında kimi iyileşmeler sunmasına olanak veren kârlılığın artışı, imparatorlukların yayılmasına bağlıydı. Ancak imparatorluklar yayıldıkça birbirleriyle çatışma eğilimine giriyorlardı.</p>
				<p class="paragraf-1">Bu imparatorlukları yönetenler, bu tür çatışmaların sonucunun silahlı kuvvetlerinin gücüne bağı olduğunu biliyorlardı. Bu nedenle Almanya Britanya’nın denizlerdeki egemenliğini kırmak için savaş gemileri yapmaya başladı ve Britanya da buna kendi ‘Dretnot’larını inşa ederek cevap verdi. Fransa, Alman askeri gücüne yetişebilmek için iki yıllık askerlik süresini üç yıla çıkardı. Çarlık Rusya’sı devletin işlettiği silah fabrikaları kurdu ve demiryolu sistemini Osmanlı İmparatorluğu, Avusturya-Macaristan İmparatorluğu ve Almanya’ya karşı potansiyel savaşları düşünerek planladı. Savaşa doğru gidiş, emperyalizmin kapitalizme getirdiği sözde istikrarın ve Bernstein gibi reformcu sosyalistleri o denli etkileyen hayalin öteki yüzüydü.</p>
				<p class="arabaslik-sol"><span class="char-style-override-3">Sendikacılık Yanlıları ve Devrimciler</span></p>
				<p class="paragraf-1">Bu dönemde sınıflar arasındaki mücadele durmadı. Kimi anlarda ve kimi yerlerde körelmiş gibi göründü ya da yalnızca seçim alanına yansıdı. Bu, özellikle sosyalist partinin en güçlü olduğu ülke, Almanya için doğruydu. Ancak başka yerlerde kimi sert çatışmalar oldu. 1880’lerin ortasında Birleşik Devletler’de çalışma günü etrafında bir ajitasyon dalgası gelişti ve çelikte (1892 Homestead lokavtı); demiryollarında (1894 Pullman grevi) ve madencilikte (1902’de Pennsylvania antrasit grevi) çok şiddetli mücadeleler oldu. ABD’li işverenler bu hareketleri, silahlı polisleri ve grevcileri vurmak için Pinkerton özel dedektiflerini kullanarak ezdiler.</p>
				<p class="paragraf-1">Britanya’da 1880’lerin sonundaki ekonomik iyileşme, Londra’nın Doğu Yakası’ndaki ünlü ‘kibritçi kızlar’ grevinin başlaması ve 1889 dok greviyle, bir grev ve vasıfsız işçiler arasında sendikalaşma dalgasıyla birlikte gelişti. İşverenler 1890’ların başında yinelenen durgunluktan yararlanarak (Hull’da profesyonel grev kırıcılar kullanarak) grev kırma yoluyla pek çok yeni sendikayı yıkmaya; insanları aç bırakıp işe zorlamaya (Bradford’daki çoğunluğu kadın olan değirmen işçilerinin uzun grevi); lokavtlar ve (Taff Vale demiryolu grevinde olduğu gibi) sendika fonlarını ele geçirmek için yasal eylemlere giriştiler. Fransa’da 1880’ler ve 1890’larda bazı şiddetli grevler oldu. 1886 başında Decazeville’deki 2.000 madencinin grevi, askeri birliklerin kullanılmasına ve tutuklamalara yol açtı; askerler 1 Mayıs 1891’de kuzey Fransa’daki Fourmies’de grevdeki tekstil işçilerin üzerine ateş açtılar ve on işçiyi öldürerek aralarında çocukların da bulunduğu 30 kişiyi yaraladılar.<span class="dipp"><a class="footnote-link" href="#footnote-225-816" id="footnote-225-816-backlink">816</a></span></p>
				<p class="paragraf-1">Avrupa’da ve Kuzey Amerika’da emperyalizmin, kolonilerdeki ‘aşırı sömürü’nün kârlarından işçilere ‘rüşvetler’ verdiği ya da en azından vasıflı işçilerden oluşan ‘işçi aristokrasisi’ne rüşvetler dağıttığı ve bunun da Bernstein gibi reformcu sosyalistlerin etkisini açıkladığı yolunda iddialar ortaya atıldı. Ancak, sömürgeciliğin yükseldiği, Batı Avrupa’dan yapılan yatırımların en yoğun olduğu yıllarda pek çok işçi grubu ezildi. Bunlar hiçbir şekilde yalnızca vasıfsız işçiler değildi. Dönemin en büyük emperyalist gücü Britanya’da 1890’ların grev ve lokavtlarının pek çoğu, ücretlerindeki kesintilere ve çalışma koşullarına karşı çıkan vasıflı mühendisler, matbaacılar, çizme ve ayakkabı işçileriyle ilgiliydi. 1900’lerin başları hakkındaki klasik işçi sınıfı romanı, Robert Tressell’in <span class="char-style-override-2">Baldırıçıplak Hayırseverler</span> vasıflı boyacılar ve dekoratörlerle ilgilidir. Batı Avrupa ve Kuzey Amerika’da kapitalizmin yararlandığı istikrar, işçi gruplarına rüşvetler verilmesinden kaynaklanmadı; ama emperyalizmin sistemdeki kriz eğilimini azaltmasından ve reformun olanaklı ve ‘uygulanabilir’ olduğu havasını yaratmasından kaynaklandı. </p>
				<p class="paragraf-1">Her hâlükârda, görece sınıf barışının olduğu dönem, yeni yüzyılın başlamasıyla sonuna yaklaşıyordu. Kapitalist ilişkilerin yaygınlaşması işçi sınıfının gelişmesini ve dönüşümünü beraberinde getiriyordu. Ayakkabı imalatı, matbaacılık, dizgicilik, gemi yapımı ve mühendislik gibi zanaatlar, en son kapitalist yöntemlere göre yeniden yapılandırılıyordu. Madencilik ve demir ve çelik üretimi her yerde yaygınlaştı; kimya ve elektrikli ürünler imalatı gibi yeni sanayiler doğdu. Britanya’nın sanayi devrimini temsil eden imalathanelerdeki tekstil işçilerinin yanı sıra, şimdi dünyanın çeşitli yerlerindeki ağır endüstrilerde milyonlarca işçi vardı. Ayrıca, montaj tezgâhının ritmine bağlı çok sayıda yarı vasıflı işçiye dayanan, seri üretime doğru ilk hamleler de yapılıyordu. 1909 yılında Henry Ford, seri tüketim hedefli ilk otomobilini, ünlü Model T’yi (ya da ‘Tin Lizzy’) satmaya başladı. 1913 yılında, onbinlerce işçinin çalıştığı Detroit’teki Higland Park fabrikasını açtı. Yirmi yıl içinde onlarca ülkede milyonlarca işçi benzer yerlerde çalışıyordu. Bu arada, bir bütün olarak sistem yeni istikrarsızlık işaretleri ortaya koymaya başlamıştı. 1900’lerin başında pek çok sanayi ülkesinde reel ücretler düşmeye başladı. Bernstein’ın geçmişe ait bir şey olduğunu iddia ettiği ekonomik bunalım, öç alma fırsatıyla geri dönmüştü.</p>
				<p class="paragraf-1">Bu, ülkelerin çoğunda, her tarafa yayılan sert grevlerle yeni bir uluslararası işçi mücadeleleri dalgasına yol açtı. İşverenlerle görüşme takıntısıyla, parlamentodan yana yaklaşımlarıyla ve yerleşik sendika liderleriyle tanınan sosyalist partilerden farklı çizgiler üzerinde örgütlenmeye başlayan yeni eylemci gruplar ortaya çıktı. </p>
				<p class="paragraf-1">1905’te ABD’de kurulan Dünya Sanayi İşçileri, madencilik, ormancılık, dok ve tekstil sanayilerinde militanca grevlere liderlik etti ve ‘ılımlı’ Amerikan İşçi Federasyonu’nun (<span class="char-style-override-2">American Federation of Labour</span>) ihmal ettiği siyahları, kadınları ve vasıfsız işçileri örgütledi. Fransa’da Genel İşçi Konfederasyonu (<span class="char-style-override-2">Confédération Général de Travail-</span>CGT), işçilerin devriminin sendikal mücadele yöntemleriyle elde edilebileceğinde ısrar ederek ve parlamenter politikaya her türlü katılımı reddederek benzer militan bir yaklaşım izledi. Onların bu yaklaşımı Fransızca sözcük <span class="char-style-override-2">syndicat</span>’dan hareketle bütün dünyada ‘sendikacılık’ olarak bilinir oldu. İspanya’da <span class="char-style-override-2">Confedariton Nacional de Trabajo</span> (CNT), Sosyalist Parti liderliğinin <span class="char-style-override-2">Union General de Trabojadores</span>’ine (UGT) karşı bir alternatif olmak üzere anarşistler tarafından kuruldu. İrlanda’da Britanya liman işçileri sendikasının üyelerinden biri, militan örgütçü Jim Larkin, 1907 yılında Belfast’ta, Katolik ve Protestanları bir araya getiren ve hatta polis arasındaki hoşnutsuzları bile ateşleyen büyük bir greve önderlik etti. Larkin daha sonra, Ulaşım ve Genel İşçiler Sendikası’nı kurdu. Britanya’da IWW’nin şubelerini açma girişimi oldu ve 1899 dok grevinde önemli bir rol oynamış olan Avustralya ve Güney Afrika’dan dönen bir makina işçisi, Tom Mann, mevcut sendikalar arasında sıradan işçilerin eşitliğini savunan kendi sendikacılık türünü telkin etmeye başladı. </p>
				<p class="paragraf-1">Parlamenter yaklaşıma bir alternatif bulunduğu duygusu, Rusya’daki olaylardan, 1905 devriminden büyük bir güç kazandı. Rus çarlığı, 1914-15 yılından beri Batı Avrupa’nın eski rejimlerinin restorasyonundaki rolü nedeniyle karşı-devrimin merkezi olmuştu. Ilımlı liberaller bile ondan nefret ediyorlardı. Ama çarlık 1905 yılında çökmeye çok yaklaştı. Askerler başkent St. Petersburg’daki işçilerin gösterisine ateş açtıktan sonra Rusya’nın her yerinde birbirini izleyen grevler oldu. Gösterinin önderliğini, gizli polisle de ilişkili devlet destekli bir sendikanın lideri bir papaz, Peder Gapon yapmıştı ve işçiler yalnızca ‘Küçük Baba’larından (Çar’dan) ‘kötü danışmanlar’ı dinlemeye son vermesini istemişlerdi. Ancak ateş açılmasından sonra grevlerin havası giderek daha devrimci oldu. Karadeniz Filosu’nda <span class="char-style-override-2">Potemkin</span> zırhlısının önderlik ettiği bir isyan gerçekleşti. Ve Aralık ayında Moskova’da, liderliğini Vladimir Lenin’in yaptığı Sosyal Demokrat Parti’nin militan ‘Bolşevik’ kanadının yönetiminde bir ayaklanma girişimi oldu. Yeni tür bir örgütlenme, belli başlı işyerlerinden gelen seçilmiş delegelere dayanan ve 26 yaşındaki Leon Troçki’nin başkanlık ettiği bir örgütlenme, St. Petersburg’daki devrimci güçler için odak noktası oldu. Bu örgütlenmenin adı basit olarak Rusçada ‘konsey’ anlamına gelen ‘Sovyet’ti ve o zaman önemi tam anlamıyla kavranamamıştı. Ama devrimci güçleri örgütlemenin, Fransız Devrimini’nin sokak temelli ayaklanmaları <span class="char-style-override-2">journée</span>’lerden ya da hatta Paris Komünü’nden farklı, yeni bir biçimini temsil ediyordu. Komün, işçi sınıfının yaşadığı mahallelerden gelen delege temeline dayanıyordu – esas itibariyle hâlâ küçük atölyelerden oluşan bir şehre uygun bir örgütlenmeydi. Sovyet ise, muazzam fabrikalarıyla son otuz yılın sanayileşmesinin dönüştürdüğü bir şehre uygun düşüyordu.</p>
				<p class="paragraf-1">St. Petersburg işte böyle bir şehirdi ama Rusya bütün olarak hâlâ geriydi. Nüfusun büyük çoğunluğu, Orta Çağ’ların sonlarından beri çok az değişmiş yöntemlerle toprağı işleyen köylülerdi. Çarlık, bir Rus kapitalistler sınıfına değil ama aristokrasiye dayanıyordu; 1905 devriminin hedeflerinin pek çoğu 17. yüzyıldaki İngiliz Devrimi’nin ve 18. yüzyılın sonundaki Fransız Devrimi’nin hedefleriyle aynıydı. Ancak çarlık silah ve demiryolu malzemeleri üretmek amacıyla büyük çaplı kapitalizmin üniteler halinde gelişmesini teşvik etmiş ve birkaç milyon insanı sanayi işçisine dönüştürmüştü. Bunların varlığı, aksi halde Fransız tarzı bir burjuva devrimi olacak bir şeyin niteliğini değiştiriyordu. Rusya’daki sosyalistlerin çoğu bunun farkına varamıyorlardı. Büyük bir kısmı, Rusya’nın kapitalizmden geçmeden köylülere dayanan bir sosyalizm biçimine geçilebileceğine inanıyorlardı. Gereken tek şey devletin gücünü kıracak olan silahlı bir eylemdi. Bu sosyalistler, <span class="char-style-override-2">narodnik</span>’ler (‘halkın dostları’) olarak bilinirler ve Sosyal Devrimci Parti’yi kurmuşlardır. Kapitalizmin geliştiğini gören Marksistler vardı ama bunların pek çoğu, Sosyal Demokrat Parti’nin, işçilerin yalnızca burjuvalara devrimlerini yapmaları için yardım etmeleri gerektiğine inanan ‘Menşevik’ eğilimine bağlıydı. Lenin’in Bolşevikleri bile, ‘burjuva demokratik devrim’den söz ediyorlardı. Ancak Leon Troçki daha ileri gidiyordu: o işçilerin katılımının, 1848’den sonra ilk kez Marx’ın kullandığı bir ifadeyle, devrimi ‘kalıcı’ kılacağını söylüyordu. Onlar zorunlu olarak, devrimci hareketi yalnızca demokratik talepler ortaya atmaktan, sosyalist talepler ortaya atmaya taşımışlardı.<span class="dipp"><a class="footnote-link" href="#footnote-225-817" id="footnote-225-817-backlink">817</a></span></p>
				<p class="paragraf-1">Avrupa’da 1905’in değerini en iyi anlayan, Rusya’nın işgalindeki Polonya’da, olaylara birinci elden tanıklık eden Rosa Luxemburg’du. <span class="char-style-override-2">Kitle Grevi</span><span class="dipp"><a class="footnote-link" href="#footnote-225-818" id="footnote-225-818-backlink">818</a></span><span class="char-style-override-10"> </span><span class="dipp"><a class="footnote-link" href="#footnote-225-819" id="footnote-225-819-backlink">819</a></span> adlı risalesinde<span class="char-style-override-10"> </span>1905’in grev hareketlerinin, nasıl kendiliğinden siyasal soruları ortaya koyabildiğini, değişim için parlamento dışı bir stratejinin yolunu açtığını gösterdiğini yazıyordu. Onun tezleri Alman sosyalist hareketi içinde çok az ilgi uyandırdı ve devrimin çarlık tarafından ezilmesi, sözlerinin önemini azaltmış görünüyordu.</p>
				<p class="paragraf-1">Bununla birlikte 1910’dan sonraki yıllar, Kuzey Amerika’da ve Batı Avrupa’da çok daha büyük ve çok daha sert, sabırsız yeni grevlere tanık oldu. Birleşik Devletler’de Massachusetts’deki ünlü Lawrence grevine, IWW ajitatörleri Elizabeth Gurley Flynn ve Big Bill Haywod’un önderliğinde bir düzine farklı ulusal kökenden gelen 20.000 kadın katıldı. Britanya’daki ‘Büyük Huzursuzluk’ demiryollarındaki, limanlardaki ve madenlerdeki büyük grevlerden kaynaklanıyordu ama çoğu kez vasıfsız ve sendikalı olmayan işçileri de içeren başka sektörlere de taştı. İrlanda’da 1913 yılında taşımacılık ve diğer işçilerin beş ay süren lokavtı oldu. İtalya’da anti-militarist bir gösteriden sonra, Ancona’da işçilerle polis arasında kanlı çatışmaların olduğu ‘Kızıl Hafta’; (iki işçinin askerlerce öldürüldüğü) Turin’de 50.000 metal işçisinin katıldığı bir grev ve kuzey İtalya’da bastırılması için 100.000 askerin gerektiği bir ajitasyon dalgası yer aldı.<span class="dipp"><a class="footnote-link" href="#footnote-225-820" id="footnote-225-820-backlink">820</a></span> Genel mücadele düzeyi hâlâ Avrupa ortalamasının altında olan Almanya’da bile, Ruhr’da, çetin bir madenciler grevi görüldü. Son olarak Rusya’da, 1912 yılında Lena’da grevci altın madencilerinin katliamını, Sosyal Demokrat Parti’nin iki rakip hizbinin yarı-legal gazeteler çıkarmasına yol açan ve 1914 yazında St. Petersburg’da barikatların kurulmasıyla sonuçlanan, işçi mücadelelerinin yeniden canlanışı izledi. </p>
				<p class="paragraf-1">Emperyalizmin sömürgelerdeki kanlı maceralarının merkezde sistemi istikrarlılaştırabileceği günler geçiyordu. Ancak bunun neye yol açacağını görmeye hiç kimsenin fırsatı olmadan, Avrupa’nın her yerinde misli görülmemiş ölçüde kan akıtılacaktı.</p>
				<p class="arabaslik-sol"><span class="char-style-override-3">Savaşa Giden Yol</span></p>
				<p class="paragraf-1">Emperyalizmin sömürgeleştirilen insanların esaret altına alınması kadar, sömürgeci devletler arasında savaş anlamına geldiği, 1904’te Rusya’nın doğuya, Pasifik’e doğru hamlesi onu, kuzey Çin’de, Japonya’nın Kore üzerinden batıya doğru hamlesiyle doğrudan çatışmaya soktuğunda görülmüştü. Rusya’nın savaştaki yenilgisi 1905 Devrimi’ni hızlandırdı. Fas üzerindeki benzer bir çıkar çatışması, iki kez, 1906 ve 1911’de, Fransa ve Almanya arasında bir savaşa yol açabilecek gibi göründü. </p>
				<p class="paragraf-1">Ancak asıl tehlikeli bölge, Güneydoğu Avrupa, Büyük Devletler’in bazı yerel devletleri kendi müşterileri gibi gördükleri Balkanlar’dı. Bu devletler arasında 1912 ve 1913’de savaşlar olmuştu. Önce Sırbistan, Yunanistan, Karadağ ve Bulgaristan, Makedonya ve Trakya’da geri kalan Türk topraklarına saldırdılar ve Türkiye’ye yalnızca doğu Trakya’da ince bir şerit ve İstanbul’u bıraktılar. Daha sonra Yunanistan, Sırbistan ve Romanya, Büyük Devletler’in teşvikiyle, Bulgaristan’ın üzerine çullandı. Bu savaşlar her tarafta kıyımlara yol açtı. Şehirli orta sınıfların kimi kesimleri, dil birliğine dayanan modern ulusal devletler kurmak ve bunları genişletmek istiyorlardı. Ancak kırsal nüfus hemen hemen her yerde farklı diller ve diyalektler konuşan farklı etnik gruplardan oluşuyordu. Bunlardan ‘etnik olarak saf’ ulusal devletler çıkarmanın yolu, gerekli kıstaslara uymayan sivilleri kovmak ve hatta yok etmekti. Birinci savaş Londra Antlaşmasıyla, ikincisi Bükreş Antlaşmasıyla sonuçlandı. Ama bunlar savaşa yol açan alttaki baskıların hiçbirini ortadan kaldırma konusunda bir şey yapmadı ve aynı baskılar, eski Osmanlı bölgelerinde olduğu gibi, Doğu Avrupa’nın Avusturya-Macaristan kesiminde de yürürlükteydi. Bütün bölge patlamaya hazır bir bomba gibiydi.</p>
				<p class="paragraf-1">Ne kadar patlayıcı olduğu 1914 Temmuz’unda Avusturya Arşıdükü Franz Ferdinand’ın, Avusturya’nın yönetimindeki Bosna’nın başkenti Saraybosna’ya resmi bir gezi yaptığı sırada görüldü. Ferdinand, Bosna’nın Avusturya’dan koparılıp komşu Sırbistan’la birleşmesinden yana olan bir milliyetçi tarafından öldürüldü. </p>
				<p class="paragraf-1">Daha sonra neler olduğu iyi bilinir: Avusturya hükümeti Sırbistan’a savaş ilan etti; Rusya hükümeti bunun kendisine bir meydan okuma olduğundan korkarak Avusturya’ya savaş ilan etti; çıkarlarını Avusturya ile özdeşleştiren Almanya Rusya’ya karşı harekete geçti; Fransa, Almanya’nın Rusya’yı yenip kendisini Avrupa’da egemen bir güç haline getirmekten alıkoyması gerektiğini hissetti; Britanya ağırlığını Fransa’dan yana koydu ve Alman birliklerinin Belçika içinden geçmesini bahane ederek Almanya’ya karşı savaşa girdi. Bir hafta içinde, Batı Avrupa’daki 44 yıllık barış –herhangi bir kişinin hatırlayabileceği en uzun süre– yerini belli başlı bütün devletlerin karıştığı bir savaşa bıraktı.</p>
				<p class="paragraf-1">Savaşlar da, devrimler gibi, çoğu kez önemsiz bir olay tarafından tetiklenmiş gibi görünür. Bu, insanların olayı bir kaza imiş gibi görmelerine, yanlış değerlendirme ve yanlış anlamalar zincirinin sonucuymuş gibi görmelerine yol açar. Ama aslında, küçük olaylar önemlidir çünkü büyük toplumsal ya da siyasal güçler arasındaki dengeyi temsil ederler. Bir otomobilde buji en ucuz parçalardan birisidir ve kendi başına hiçbir şeyi hareket ettiremez. Ama motordaki benzin buharının patlayıcı gücünü ateşleyebilir. Aynı şekilde bir suikast ya da bir vergi artışı, kendi başına önemli olmayabilir ama devletler ya da büyük toplumsal güçler arasında çatışmalar yaratabilir. </p>
				<p class="paragraf-1">1914 yazındaki uzun diplomatik faaliyet zincirinin arkasında çok basit bir gerçek yatıyordu. Kapitalist ülkelerin her birinin sorunlarını kendi sınırlarını genişleterek çözmeye çalışmasından kaynaklanan<a id="Anchor"></a> birbirine rakip emperyalizmler, şimdi dünya üzerinde birbirlerine giriyorlardı. Ekonomik rekabet arazi için rekabete dönüşmüştü ve sonuç silah gücüne bağlıydı. Saraybosna suikastiyle bir kez çatışmalar zincirinden boşandıktan sonra, hiçbir devlet geri adım atmayı göze alamazdı çünkü hiçbir devlet global gücünün zayıflamasına göz yumamazdı. Ekonomik gelişmeyi ve ilerlemenin kaçınılmazlığı inancını tahrik etmiş olan aynı emperyalizm şimdi Avrupa’nın kalbini paramparça edecekti.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-785-backlink" id="footnote-225-785">785</a>	Sayılar, G Stedman Jones, <span class="char-style-override-2">Outcast London </span>(Harmondsworth, 1976), s. 132’de veriliyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-786-backlink" id="footnote-225-786">786</a>	E Hobsbawm, <span class="char-style-override-2">Industry and Empire </span>(Harmondsworth, 1971) içinde tablo 13 ve 3’e bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-787-backlink" id="footnote-225-787">787</a>	OECD sayıları.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-788-backlink" id="footnote-225-788">788</a>	Eylül 1893’te G B Longstaff, aktaran G Stedman Jones, <span class="char-style-override-2">Outcast London, </span> s. 128.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-789-backlink" id="footnote-225-789">789</a>	Aktaran, G Stedman Jones, <span class="char-style-override-2">Outcast London, </span> s. 129.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-790-backlink" id="footnote-225-790">790</a>	<span class="char-style-override-2">Charity Organizing Report </span>(Hayır İşleri Örgütleme Derneği) 1870-1871 raporu, aktaran G Stedman Jones, <span class="char-style-override-2">Outcast London</span>, s. 266.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-791-backlink" id="footnote-225-791">791</a>	Uygulamada Maxwell bu modelle çelişkiye düşen  matematiksel yaklaşımlar kullandı ve 20. yüzyılda varlığını sürürecek olan kimi çok farklı modellerin temelini attı. Ancak bir nesil boyunca bilimsel düşüncenin büyük bir kısımını etkileyecek olan onun orijinal modeliydi. Bakınız, W Berkson, <span class="char-style-override-2">Fields of Force</span> (Londra, 1974), bölüm 5, 6 ve 7 ve özellikle s. 150-155.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-792-backlink" id="footnote-225-792">792</a>	Maxwell’in evren modelinde olduğu gibi, Freud’un teorisinde de çok farklı bir yaklaşıma konu olan unsurlar vardı. Ancak Freud’un kendi hareket noktası kesinlikle mekanik determinizm üzerinde temelleniyordu. Örneğin, Freud’un  histeri belirtilerinin tedavisinde ameliyat girişimleri için bakınız J Masson, <span class="char-style-override-2">The Assault on Truth</span> (Harmondsworth, 1984),  s. 55-106.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-793-backlink" id="footnote-225-793">793</a>	Aktaran R Miliband, <span class="char-style-override-2">Capitalist Democracy in Britain </span>(Oxford, 1982), diphot 2, s. 22.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-794-backlink" id="footnote-225-794">794</a>	Bakınız, R Harrison, <span class="char-style-override-2">Before the Socialists </span>(Londra, 1965), s. 69-78.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-795-backlink" id="footnote-225-795">795</a>	M Cowling, <span class="char-style-override-2">1867, Disraeli, Gladstone and Revolution, </span>R Miliband, <span class="char-style-override-2">Capitalist Democracy,</span> s. 25’te aktarılıyor.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-796-backlink" id="footnote-225-796">796</a>	K Marx, <span class="char-style-override-2">The Civil War in France</span>’ın ikinci müsveddesi,  çevirisi K Marx ve F Engels, <span class="char-style-override-2">Collected Works, </span>cilt 22 (Londra, 1985) içinde.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-797-backlink" id="footnote-225-797">797</a>	M Cowling, <span class="char-style-override-2">Disraeli,</span> s. 49</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-798-backlink" id="footnote-225-798">798</a>	R Miliband, <span class="char-style-override-2">Capitalist Democracy, </span>s. 28.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-799-backlink" id="footnote-225-799">799</a>	Hanham, aktaran R Miliband, <span class="char-style-override-2">Capitalist Democracy, </span>s. 27.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-800-backlink" id="footnote-225-800">800</a>	R T McKinzie, <span class="char-style-override-2">British Political Parties </span>(Londra, 1963)<span class="char-style-override-2">, </span>s. 15.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-801-backlink" id="footnote-225-801">801</a>	Bu konuda bakınız G Stedman Jones, <span class="char-style-override-2">Outcast</span>, s. 344,348.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-802-backlink" id="footnote-225-802">802</a>	En eski sanayi kapitalizmi olarak Britanya ayrıca yukardan milliyetçiliğin en eskisine de sahipti. E P Thompson, 1790’larda Britanya Jakobenizmine karşı çıkmak için hükümetin  popüler milliyetçi  örgütleri nasıl desteklediğini göstermiştir.  Bakınız, E P Thompson, <span class="char-style-override-2">The Making of the English WorkingClass </span>(New York, 1966).  Daha sonraları Linda Colley, 1750’lerin ortasından itibaren gelişen milliyetçiliğin büyüklüğünü vurgulamıştır. Bakınız, L Colley, <span class="char-style-override-2">Britons </span>(Londra, 1994). Onun yaklaşımı maalesef tek boyutludur ve Thompson’un işaret ettiği şeyi, her zaman mevcut olan milliyetçiliğe karşı olan akımları görmekte başarısız olmuştur.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-803-backlink" id="footnote-225-803">803</a>	E Bernstein, <span class="char-style-override-2">Evolutionary Socialism </span>(Londra, 1909), s. xi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-804-backlink" id="footnote-225-804">804</a>	E Bernstein, <span class="char-style-override-2">Evolutionary Socialism, </span>s. 159.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-805-backlink" id="footnote-225-805">805</a>	E Bernstein, <span class="char-style-override-2">Evolutionary Socialism, </span>s. 160.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-806-backlink" id="footnote-225-806">806</a>	R Luxemburg, <span class="char-style-override-2">Social Reform or Social Revolution</span> (Colombo, 1966).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-807-backlink" id="footnote-225-807">807</a>	B Vandervort, <span class="char-style-override-2">Wars of Imperial Conquest in Africa 1830-1924</span> (Londra, 1998), s. 27.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-808-backlink" id="footnote-225-808">808</a>	Nicola Labanca, aktaran B Vandervort, <span class="char-style-override-2">Wars of Imperial Conquest, </span>s. 164.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-809-backlink" id="footnote-225-809">809</a>	B Vandervort, <span class="char-style-override-2">Wars of Imperial Conquest, </span>s. 177. Ayrıca bakınız T Packenham, <span class="char-style-override-2">The Scramble for Africa </span>(Londra, 1992), s. 539-548.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-810-backlink" id="footnote-225-810">810</a>	T Packenham, <span class="char-style-override-2">The Scramble</span>, s. 546.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-811-backlink" id="footnote-225-811">811</a>	T Packenham, <span class="char-style-override-2">The Scramble</span>, s.  652.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-812-backlink" id="footnote-225-812">812</a>	T Packenham, <span class="char-style-override-2">The Scramble</span>, s. 600. Leopold’un insansever ve kölelik karşıtı iddiaları için bakınız s. 11-23.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-813-backlink" id="footnote-225-813">813</a>	Aktaran, T Packenham, <span class="char-style-override-2">The Scramble</span>, s. 22.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-814-backlink" id="footnote-225-814">814</a>	Sayılar H Feis, <span class="char-style-override-2">Europe: The World’s Banker, 1879-1914,</span> M Kidron, ‘Imperialism, the Highest Stage but One’, <span class="char-style-override-2">International Socialism </span>9 (İlk seri) içinde, s. 18.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-815-backlink" id="footnote-225-815">815</a>	Emperyalizmin eknomisi konusunda uzun bir tartışma için benim kitabım <span class="char-style-override-2">Explaining the Crisis </span>(Londra, 1999), s. 35-36’ya bakınız ve ampirik veriler konusunaki karşı iddialara cevap için bakınız dip not 50, s. 159.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-816-backlink" id="footnote-225-816">816</a>	Ayrıntılar L Derfler, <span class="char-style-override-2">Paul Lafargue and the Flowering of French Socialism</span> (Harvard, 1998), s. 48 ve 90.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-817-backlink" id="footnote-225-817">817</a>	Bakınız L Trotsky, <span class="char-style-override-2">Results and Prospects, The Permanent Revolution and the Results and Prospects </span>(Londra, 1962) içinde. Bu devrimin genel öyküsü için  bakınız L Trotsky, <span class="char-style-override-2">1905</span> (New York, 1972).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-818-backlink" id="footnote-225-818">818</a>	Tam başlığı: <span class="char-style-override-2">The Mass Strike, the Political Party and the Trade Unions </span>(Londra, 1986).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-819-backlink" id="footnote-225-819">819</a>	1906’da yayınlanan bu çalışmanın tam adı <span class="char-style-override-2">Kitle Grevleri, Sendikalar ve Partiler</span>’dir (<span class="char-style-override-2">Massenstrike, Partei und Gewerkschaften</span>). <span class="char-style-override-2"> –çev.</span> </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-820-backlink" id="footnote-225-820">820</a>	A Sayers, ‘The Failure of Italian Socialism’, <span class="char-style-override-2">International Socialism, </span>37 (ilk seri).</p>
					</div>
				</div>
			</div>
		</div>
</body>
</html>