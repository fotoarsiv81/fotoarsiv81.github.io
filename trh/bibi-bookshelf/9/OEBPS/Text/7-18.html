<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-18.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-18.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt12.jpeg" width="200"/></p>
				<p class="arabaslik-orta" id="toc_marker-4-2">KAOS YÜZYILLARI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt12.jpeg" width="46"/></span></p>
				<p class="paragraf-1">5. yüzyıl, Avrasya’ya egemen olan üç imparatorluk için çözülme ve karışıklık dönemi oldu. Her birinde benzer bir bunalım duygusu; bin yıllık uygarlıklar çöker, barbarlar sınırları aşar, savaş ağaları yeni krallıklar kurarken ve açlık ve veba yaygınlaşır, ticaret geriler ve şehirler nüfus kaybederken benzer bir şaşkınlık duygusu yaşandı. Her üç imparatorlukta da yeni güvensizlikleri karşılayabilmek için ideolojik kesinliklere tutunma girişimleri söz konusuydu. Roma kuzey Afrika’sında Augustinus, dünyevî Roma şehrinin yağmalanışıyla uzlaşabilmek için Hristiyan doktrininin en etkileyici eserlerinden birisini, <span class="char-style-override-2">Tanrı’nın Şehri</span>’ni yazdı. Çin’de, hemen hemen bin yıl önce Hindistan’da geliştirilmiş Budist doktrinler, özellikle güç durumdaki tüccar sınıflar arasında yaygın kabul görmeye başladı. Hindistan’da Hinduizm yerini sağlamlaştırırken, yeni kültler yaygınlaştı.</p>
				<p class="paragraf-1">Bu uygarlıklardaki bunalımın benzerliği, kimi tarihçileri, bunların küresel bir iklim değişikliğini izlediğini ileri sürmeye yöneltti. Ancak tek başına iklimi sorumlu tutmak, yüzyıllardır bu uygarlıkların her birine musallat olmuş büyük sorunu görmezlikten gelmek olurdu. Bu sorun, kendileri ve herkes için geçim sağlamak amacıyla toprağı işleyenlerin en temel yöntemlerinde yatıyordu. Tarımsal verimlilikteki artışlar, bin yıl kadar önce demirin kullanımının yaygınlaşmasıyla görülen gelişmelerle karşılaştırılabilir bile değildi. Bununla birlikte zenginlerin tüketimi daha müsrifçe ve de devletin üstyapısı her zamankinden daha genişti. İşlerin eskisi gibi gitmeyeceği bir noktaya erişilmesi, aynen ilk Bronz Çağı uygarlıklarında olduğu gibi, kaçınılmazdı.</p>
				<p class="paragraf-1">Bu bunalım en ağır şekliyle Roma’da yaşandı. Roma uygarlığının gelişmesi görünüşte sonsuz bir köle arzına dayanıyordu. Sonuç öyle oldu ki, imparatorluk otoriteleri ve büyük toprak sahipleri tarımsal verimi arttırma konusunda Hindistan ve Çin’deki benzerlerinden daha az ilgiliydiler. Dolayısıyla çöküş daha büyük oldu. </p>
				<p class="paragraf-1">İzleyen dönem Avrupa’da haklı olarak ‘Karanlık Çağlar’ olarak bilinir. Bu, şehir hayatının, okuma yazmanın, edebiyatın ve sanatların yavaş yavaş gerilemesi anlamında uygarlığın çöküşüydü. Ama hepsi bu kadar değildi. Roma’nın şanı için böylesine bir bedel ödeyen sıradan insanlar onun çöküşüyle daha büyük bir bedel ödediler. Açlık ve veba eski imparatorluğun topraklarını mahvetti; 6. yüzyılın sonlarıyla 7. yüzyılda nüfusun yarıya indiği tahmin ediliyor.<span class="dipp"><a class="footnote-link" href="#footnote-225-234" id="footnote-225-234-backlink">234</a></span> Eski sınırlara akın eden ilk Cermen (Germen) savaşçılar dalgası –Gotlar ve Franklar, Vizigotlar ve Ostrogotlar, Angeller, Saksonlar ve Jutlar– Roma topraklarında yerleşmeye başladılar ve kısa sürede Latin diyalektleri konuşarak, Hristiyan dinini kucaklayarak pek çok Roma adetini benimsediler. Ancak onların arkasından, geçmişte Roma’nın etkisine girmemiş, yerleşmek ve üretmek için değil yalnızca yağmalamak ve yakmak için birbirini izleyen istila dalgaları geldi. Hunlar ve Kuzeyliler Frankların, Gotların ve Anglosaksonların kurdukları krallıkları yıkarak, 9. ve 10. yüzyıllarda, güvensizlik ve korkuyu 5 ve 6. yüzyıllarda olduğu gibi yaygınlaştırdılar. </p>
				<p class="paragraf-1">Sonunda bütün istilacılar yerleştiler. Aslında çoğunluk, ekip biçen insanlardı ve geldikleri yerlerde aletleri için olduğu kadar ‘uygar’ orduları savaşta yenmelerine olanak sağlayan silahlar için de demiri kullanmaya zaten başlamışlardı. Bunların toplumları ilkel komünizmden, krallık iddia eden şefler, köylüleri yöneten aristokratlar, birtakım komünal ekip biçme geleneklerine sahip çobanlar olarak sınıf farklılıklarına geçmeye başlamışlardı. Eğer Roma tarımı, büyük, kölelerin çalıştığı <span class="char-style-override-2">latifundia</span> ile yoksul köylülerin küçük üretiminin karmasından başka bir şey olmuş olsaydı, istilacılar başarılı bir şekilde onun yöntemlerini alacak ve esas itibariyle Roma yaşam kalıplarını benimseyeceklerdi. Çin’de ve onu çevreleyen topraklarda imparatorluklar kuran birbirini izleyen ‘barbar’ dalgalarının yaptıklarının bu olduğunu ilerde göreceğiz. Ama Roma toplumu, istilacıları geldiğinde zaten çözülmeye başlamıştı ve onlar yalnızca bu çözülmeyi hızlandırdılar. İstilacılardan bir kısmı, savaş tutsaklarıyla büyük toprakları ekip biçerek Roma tarımını benimseme girişiminde de bulundular. 5. yüzyılın sonlarında Ostrogot Theodoric kendisini batının imparatoru ilan etti. 8. yüzyıl sonlarında Şarlman, bugünkü Fransa, Katalonya, İtalya ve Almanya’nın büyükçe bir kısmında yeni bir imparatorluk kurdu. Ama bunların imparatorlukları, ölümlerinden sonra, eski Roma İmparatorluğu’nun yıkılmasına yol açan aynı nedenlerle dağıldı. Böylesine geniş girişimleri ayakta tutacak maddi bir üretim temeli yoktu. </p>
				<p class="paragraf-1">Kısa sürede şehirler yalnızca nüfus kaybetmediler; aynı zamanda çoğu kez boşaldılar ve yıkılmaya terk edildiler. Ticaret öylesine düşük bir düzeye indi ki altın para tedavülden kalktı.<span class="dipp"><a class="footnote-link" href="#footnote-225-235" id="footnote-225-235-backlink">235</a></span> Okuma yazmayı yalnızca –artık günlük hayatta kullanılmayan edebî bir dili, Latinceyi kullanan ruhbanlar biliyordu. Bir ara Avrupa’nın İrlanda ucunda kümelenen birkaç manastır dışında klasik bilgi unutuldu. Yazılı kültürün küçük adacıkları arasındaki tek bağlantı gezgin keşiş âlimler oldu.<span class="dipp"><a class="footnote-link" href="#footnote-225-236" id="footnote-225-236-backlink">236</a></span> Greko-Romen dünyasının bilgisini içeren kitaplar, birbirini izleyen istilacılar manastırları ateşe verdikçe tahrip oldu. </p>
				<p class="paragraf-1">600 yılın büyük kısmı boyunca batı Avrupa’nın pek çok yerinde durum buydu. Bununla birlikte bu kaosun içinden sonunda, yeni bir düzen ortaya çıktı. Avrupa’da tarım, hem eski Roma İmparatorluğu’nun kendine yeterli mülklerine hem de fetihçi halkların köy topluluklarına bir şeyler borçlu olan yöntemlerle örgütlenmeye başlandı. Zamanla insanlar besin maddelerini üretmenin eski imparatorlukta olduğundan daha verimli yollarını buldular. Vikingler gibi istilacıların başarısı, uygarlıktan ve şehir zanaatlarından yoksun olmalarına rağmen, onların tarımsal (ve denizcilikle ilgili) tekniklerinin gelişmişliğinin kanıtıydı. Değişen tarımsal yöntemlerin yanı sıra yeni toplumsal örgütlenme biçimleri ortaya çıktı. Her yerde, kaba müstahkem kalelerde oturan savaş ağaları, bağımlı köylülerin köylerini, aynı zamanda onlardan gerek nakden gerekse ücretsiz işgücü şeklinde haraç alarak, hem sömürmeye hem de korumaya başladılar. Ancak bunun yeni bir uygarlığın temellerini döşemesi için uzun bir süre gerekliydi. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-234-backlink" id="footnote-225-234">234</a>	J C Russell, ‘Population in Europe 500-1500’, C M Cipolla (drl.) <span class="char-style-override-2">Fontana Economic History of Europe: The Middle Ages</span> içinde s. 25.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-235-backlink" id="footnote-225-235">235</a>	P Anderson, <span class="char-style-override-2">Passages from Antiquity to Feudalism </span>(Londra, 1978), s. 126’ya göre.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-236-backlink" id="footnote-225-236">236</a>	Dönemin edebi kültürünün mükemmel bir anlatısını için H Waddell, <span class="char-style-override-2">The Wandering Scholars </span>(Harmondsworth, 1954)’e bakınız.</p>
					</div>
				</div>
			</div>
		</div>
</body>
</html>