<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-4.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-4.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">2. Bölüm</p>
				<p class="resimara"><img alt="6.png" class="image" height="10" src="../Images/6_fmt2.jpeg" width="200"/></p>
				<p class="arabaslik-orta" id="toc_marker-2-4">İLK UYGARLIKLAR</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt2.jpeg" width="46"/></span></p>
				<p class="paragraf-1">Dar tanımıyla şehirde yaşayan insanlar anlamına gelen medeniyetin geçmişi, yalnızca 5000 yıl öncesine gider. Bunun ilk belirtileri dünyanın çok değişik yerlerinde bulunan büyük yapılardır: Mısır ve Orta Amerika’nın piramitleri, Irak’ın ziguratları (katlı tapınak kuleleri), Girit’teki Knossos Sarayı, Yunanistan anakarasındaki Miken Kalesi ve İndus’un grid planlı 4.000 yaşındaki Harappa ve Mohenjodero şehirleri. Bu nedenle arkeolog Gordon Childe bu değişimi ‘kentsel devrim’ olarak adlandırdı.<span class="dipp"><a class="footnote-link" href="#footnote-225-44" id="footnote-225-44-backlink">44</a></span> Bu dönemden günümüze kalanlar hayret vericidir. Daha hayret verici olan ise bunların daha birkaç nesil önce oldukça temel düzeyde bir tarıma dayalı basit kır hayatından başka bir şey bilmeyen insanlar tarafından inşa edilmiş olmasıdır. Önce büyük kaya parçalarını çıkarmak, taşımak, dikmek ve oymak gibi ayrıntılı iş gerektiren inşaat becerilerine sahip oluyorlar ve daha sonra da bunları ince ince sanat eserleriyle süslüyorlardı. Kimi durumlarda ise (Mezopotamya, Mısır, Etiyopya, Çin ve Orta Amerika’da) yazıyı geliştirerek davranışlarını ve hislerini anlatıyorlardı. Avrasya’da ve Afrika’da bu aşamada kaya oksitlerinden bakır ve kalay elde etmeyi öğrenmişler ve bir süre sonra da bunları daha sert bir metale, bronza dönüştürerek kimi süs eşyaları ve silahlar yapmışlardı. Bu dönem için sık sık kullanılan ‘Bakır’ ve ‘Bronz Çağı’ nitelemesinin nedeni budur. </p>
				<p class="paragraf-1">İnsanların hayatlarını kazanma biçimlerinde daha önce meydana gelen bir değişim, başlangıçta tarıma dayanan bir değişim, olmadan bunların hiçbiri gerçekleşemezdi. Oldukça basit teknikler kullanan ve doğal olarak var olan bitki ve hayvanların kullanılmasını gerektiren bu ilk tarım biçimleri, nesiller boyunca tarımın verimliliğinde yavaş artışlara yol açabiliyor, (kimi) insanların tatminkâr bir yaşam elde ederken hatırı sayılır bir boş zamandan yararlanabilmelerini sağlıyordu.<span class="dipp"><a class="footnote-link" href="#footnote-225-45" id="footnote-225-45-backlink">45</a></span> Ancak koşullar, hiçbir şekilde, yerli halkların romantikleştirilmiş ‘soylu barbar’ öykülerinde ileri sürüldüğü gibi, saf ve sevimli değildi. Besin miktarındaki artışın nüfustaki artışı ancak karşıladığı pek çok örnek söz konusuydu. İnsanlar, kendi kontrolleri dışındaki kuraklık ya da sel, fırtına ya da don, kavurucu rüzgârlar ya da dolu firtınası gibi doğal olaylar nedeniyle ani kıtlıklara maruz kalıyorlardı.<span class="dipp"><a class="footnote-link" href="#footnote-225-46" id="footnote-225-46-backlink">46</a></span> Örneğin Orta Amerika’nın İspanyollardan önceki halkları, kendilerini, kolaylıkla beslendikleri dönemleri kesen, beklenmedik ve harap edici kıtlıkların ortasında buldular.<span class="dipp"><a class="footnote-link" href="#footnote-225-47" id="footnote-225-47-backlink">47</a></span> </p>
				<p class="paragraf-1">Eğer bu topluluklar yerleşik hayatlarına devam edeceklerse yalnızca iki seçenek vardı. Birisi, yiyecek için diğer tarımcıları talan etmekti ki; bu tür toplumlarda savaş, yaygınlaşan bir özellik oldu. Taştan savaş baltaları ve çakmaktaşından kamalar örneğin Avrupa’da neolitik devrimin daha sonraki aşamalarında artan oranda yaygınlaştı. İkinci seçenek, daha entansif ve verimli tarımsal yöntemler geliştirmekti. Teknolojik yenilik prim yapıyordu. Bunu başarabilen tarımcı gruplar açlık tehdidine göğüs gerebiliyordu. Başaramayanlar sonunda ya ölüyor ya da dağılıyordu. </p>
				<p class="paragraf-1">Yenilik, basit olarak, mevcut tahıl türlerini geliştirmek ya da evcilleştirilmiş hayvanların daha etkili bir şekilde semirtilmesini öğrenmekti. Ama bunlar çok daha uzun erimli değişiklikler anlamına da gelebiliyordu. Bunlardan biri, Avrasya ve Afrika’da evcilleştirilmiş büyük memelilerin (başlangıçta öküz ve daha sonra at) şekil verilmiş bir odunla (saban) toprağı sürmesinin, araziyi ekime açmada elle yapılan çapalamadan çok daha etkili olduğunun keşfedilmesiydi. Bir başkası, ürünleri taşkınlardan korumak ve suyu kuru ve verimsiz alanlara yönlendirmek için setler ya da hendekler yapılmasıydı. Daha sonra, hayvan dışkısının gübre olarak toplanması ve her yıl yeni alanlar açmaktansa toprağın veriminin artırılması öğrenildi. Dünyanın şu ya da bu bölgesinde keşfedilen öteki teknikler, bataklıkların kurutulması, kuyular açılması, yamaçların teraslanması ve (Güney Çin’de) pirinç yetiştirilip ve daha sonra tohumlarının ekilmesiydi. </p>
				<p class="paragraf-1">Tüm insan emeği gibi bu yeni tekniklerin de iki yönü vardı. Bir yandan insanlara ek geçim kaynakları sağlıyordu. Daha önce yalnızca yaşamalarına yetecek kadar üretebilen gruplar, artık elde etmeye başlayabiliyorlardı. Öte yandan, insanların toplumsal ilişkilerinde de değişiklikler yaşanıyordu. </p>
				<p class="paragraf-1">Yeni teknikler, insanlar arasında değişik işbirliği biçimlerine bağlıydı. Örneğin sabanın kullanılışı, cinsiyetler arasındaki işbölümünün artışını teşvik etti; çünkü bu, karnında çocuk taşıyan ya da çocuğa bakan bir kadın tarafından kolaylıkla yapılamayacak kadar ağır bir işti. Düzenli su kanallarının yapımı ve bakımı düzinelerce, hatta yüzlerce hane halkının işbirliğini gerektiriyordu. Bu ayrıca işe nezaret edenlerle işi yapanlar arasında da bir bölünmeyi teşvik etti. Yiyeceklerin saklanması, yiyecek stoklarını yönetecek ve bunlardan sorumlu olacak grupları ortaya çıkardı. Artık ürünün varlığı ilk kez olarak birtakım insanların tarımsal faaliyetlerden ayrılıp, savaş için hazırlık yapan zanaatlar ya da yerel ürünleri başkalarınkiyle değiştirmeye yoğunlaşmasını sağladı.</p>
				<p class="paragraf-1">İnsanlar 5000 ve 6000 yıl önce, Mezopotamya’da Dicle ve Fırat nehirlerinin vadilerine yerleşirken meydana gelen bu dönüşümü Gordon Childe anlatmıştır. Son derece verimli bir toprak buldular; ama burada ancak ‘kolektif çaba’ gerektiren ‘drenaj ve sulama’ yoluyla tarım yapılabiliyordu.<span class="dipp"><a class="footnote-link" href="#footnote-225-48" id="footnote-225-48-backlink">48</a></span> Daha sonra Maisels de insanların nehirler arasındaki setlerde küçük gedikler açarak geniş arazileri sulayabileceklerini ve böylece üretimi ciddi olarak artırabileceklerini keşfettiklerini anlattı. Ancak, fazla hasatın tümünü hemen tüketmeyi göze alamıyorlar, dolayısıyla bunun bir kısmını hasat yetersizliklerine karşı kendilerini korumak üzere bir kenara koyuyorlardı.<span class="dipp"><a class="footnote-link" href="#footnote-225-49" id="footnote-225-49-backlink">49</a></span></p>
				<p class="paragraf-1">Tahıl çevredeki arazide yükselen oldukça büyük binalarda depolanırdı ve bunlar toplumsal hayatın devamlılığını ve korunmasını temsil eder oldular. Tahıl ambarlarını yönetenler, artık ürünü toplar, depolar ve dağıtırken nüfusun geri kalanını da yöneterek toplumdaki en prestijli grup haline geldiler. Ambarları ve onları denetleyenleri kontrol edenler toplumun üzerinde bir güç, onun başarısının anahtarı gibi görünmeye başladı ve bu da geniş kitlenin onlara itaatini ve saygısını gerektiriyordu. </p>
				<p class="paragraf-1">Neredeyse insanüstü bir özellik kazandılar. Bu ambarlar ilk tapınakları ve onlara nezaret edenler de ilk rahipleri oluşturdu.<span class="dipp"><a class="footnote-link" href="#footnote-225-50" id="footnote-225-50-backlink">50</a></span> Diğer toplumsal gruplar tapınakların etrafında toplandılar ve inşaat işleri, uzmanlaşmış el zanaatları, tapınak uzmanlarının yemek ve giyecekleri, tapınaklara yiyecek taşınması ve de ürünlerin uzak mesafelerde değiş tokuşuyla ilgilendiler. Yüzyıllar içinde köyler kasabalara, kasabalar da Uruk, Lagaş, Nippur, Kiş ve (kutsal kitapların din büyüğü İbrahim’in geldiği yer olarak varsayılan) Ur gibi ilk şehirlere dönüştü. </p>
				<p class="paragraf-1">Az çok benzer bir süreç yaklaşık iki bin beş yüzyıl kadar sonra Orta Amerika’da görüldü. Mısır (darı) iyi yıllarda sulama olmadan da bol artık sağlayan bir ürün olduğundan, en azından başlangıçta, burada sulamanın o kadar merkezî bir rol oynadığı görülmüyor.<span class="dipp"><a class="footnote-link" href="#footnote-225-51" id="footnote-225-51-backlink">51</a></span> Ama hasat yetersizliklerinden etkilenme olasılığı, artık ürünün depolanmasını ve farklı iklimleri olan yöreler arasında bir tür eşgüdümü teşvik etmiştir. Eğer uzman bir grup, üretimi koordine eder, mevsimleri takip eder ve ambarlara nezaret ederse, bunun nüfusun bütünü bakımından büyük yararları oluyordu. Burada da yiyecek depoları zamanla tapınaklara ve onların yöneticileri de rahiplere dönüştü ve muazzam heykelleri, görkemli piramitleri, tapınakları, törensel tuğladan oyun avluları ve ayrıntılı bir şekilde planlanmış şehirleri (Teotihuacan’ın nüfusu M. S. ilk yüzyıllarda muhtemelen 100.000’e ulaşmıştı) ile birbiri ardı sıra Olmec, Teotihuacan, Zapotek ve Maya kültürlerini yarattılar. </p>
				<p class="paragraf-1">Hem Ortadoğu’da hem de Orta Amerika’da tarihsel önemi olan bir başka şey daha yaşandı. Tapınaklara ait stok edilmiş ürünleri toplayan ve dağıtan rahip-yönetici gruplar, giren ve çıkan ürünlerin kaydını tutabilmek için taş ya da kil üzerine işaretler yapmaya başladılar. Zamanla belirli şeylerin resimsel imgeleri standartlaştı, kimi zaman temsil ettiği şeyin sesini de ifade etmeye başlayarak sonunda insanların cümlelerinin ve düşüncelerinin kalıcı bir görsel ifadesi ortaya çıktı. Bu yolla yazı bulundu. Tapınak muhafızları ayrıca geceleri gökyüzünü ayrıntılı bir şekilde gözlemleyecek boş zamanı da buldular ve ayın, gezegenlerin ve yıldızların hareketlerini güneşin hareketi ile ilişkilendirdiler. Ay ve Güneş tutulması gibi gelecekte meydana gelecek hareketleri ve olayları önceden kestirebilmek neredeyse büyücülüğe benzer bir statü kazandırdı. Bunlar ayrıca, ürünlerini ekmek için en iyi zamanı kestirmede insanlara yardımcı olan Ay ve Güneş takvimlerini geliştirdiler. Bu tür olaylar matematiğin ve sihirsel astroloji biçiminde de olsa astronominin tapınaklarda kök salmasına yol açtı. Gordon Childe’ın söylediği gibi, ‘Tapınak hazinelerinde ya da daha doğrusu ambarlarında, önemli miktarda toplumsal artının biriktirilmesi, aslında bizim uygarlığın kıstası olarak gördüğümüz kültürel ilerlemelerdi.’<span class="dipp"><a class="footnote-link" href="#footnote-225-52" id="footnote-225-52-backlink">52</a></span></p>
				<p class="paragraf-1">Yazı, Mezopotamya ve Orta Amerika’nın ilk medeniyetleri tarafından bir kez geliştirildikten sonra, onlarla temasa geçen pek çok başka halk da yazıyı kendi diline uyarladı. Yazı, 5.000 yıl kadar önce Ortadoğu’da ve daha sonra Orta, Doğu ve Güney Asya’da, Kuzeydoğu Afrika’da ve Akdeniz Avrupa’sında büyük bir hızla yayıldı. Olmec’lerden itibaren bütün Orta Amerika halkları tarafından kullanıldı. Bununla birlikte, konuşulan sözün aktarılabileceği bir yazı geliştirmese de, hafızaya yardımcı olması için işaretler kullanan, oldukça gelişkin başka medeniyetler de –özellikle Güney Amerika’da– görüldü.</p>
				<p class="paragraf-1">Burada entansif tarıma ve şehir hayatına geçişi göstermek için yalnızca birkaç örneğe yer var. Bu geçiş, dünyanın değişik yerlerinde, insanlar hayatlarını kazanmak için yeni yollar bulduklarında meydana geldi. Ayrıca bu yolun ancak bir kısmını kateden ve etkileyici taş yapılar dikmek için yüzlerce hatta binlerce insanın harekete geçirilebildiği tarım toplumu örnekleri de vardı: M. Ö. dördüncü ve üçüncü binyıllarda Malta’daki taş tapınaklar (en iyi bileneni <span class="char-style-override-2">Stonegenge</span>); Batı Avrupa’nın taştan daireleri; Easter Adası’nın dev heykelleri ve Tahiti’nin basamaklı platformları gibi.<span class="dipp"><a class="footnote-link" href="#footnote-225-53" id="footnote-225-53-backlink">53</a></span> Kimi zaman ‘uygarlığa’ doğru yürüyüş, bir ölçüde, başka yerlerdeki gelişmelerden etkilenir.<span class="dipp"><a class="footnote-link" href="#footnote-225-54" id="footnote-225-54-backlink">54</a></span> Ama bu kasabaların ve şehirlerin oluşmasına ve çoğu kez yazının bulunmasına giden sürecin, birbirinden bağımsız olarak birkaç değişik yörede, tarımın belirli bir noktaya ulaşmasından sonra toplumun iç dinamikleriyle meydana geldiği gerçeğini değiştirmez. Bu, bazı halkların ‘medeniyet’e daha erken ulaştıkları için diğer halklardan ‘üstün’ oldukları yönündeki iddiaların saçmalığını gösterir. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-44-backlink" id="footnote-225-44">44</a>	Ondan önce çığır açıcı 19. yüzyıl antropologu Morgan (tümüyle tarımsal bir hayat tarzı anlamında) ‘barbarlık’tan (şehirler etrafında odaklaşan) ‘uygarlığa’ bir geçişten söz etti. Bu terimler Friedrich Engels tarafında kullanıldı  ama Morgan’ın anladığı anlamda ‘uygar’ toplumların daha önceki tarımsal toplumlardan çok daha barbar olabileceğinin giderek açıkça anlışılması nedeniyle kullanımdan düştü.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-45-backlink" id="footnote-225-45">45</a>	M Sahlins’in <span class="char-style-override-2">Stone Age Economics</span>’de verilen örneğe bakınız. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-46-backlink" id="footnote-225-46">46</a>	V Gordon Childe, <span class="char-style-override-2">What Happened in History </span>(Harmondsworth, 1948) <span class="char-style-override-2">Tarihte Neler Oldu</span>, Kırmızı Yayınları, 2006, çev. Mete Tunçay, Alaeddin Şenel], s. 59-62.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-47-backlink" id="footnote-225-47">47</a>	Örneğin bakınız F Katz, <span class="char-style-override-2">Ancient American Civilisations,</span> s. 78-79,81, 102, 113, 128.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-48-backlink" id="footnote-225-48">48</a>	V Gordon Childe, <span class="char-style-override-2">What Happened in History,</span> s. 80-81.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-49-backlink" id="footnote-225-49">49</a>	C K Maisels, <span class="char-style-override-2">The Emergence of Civilisation:From Hunting and Gathering to Agriculture,Cities and the State in the Near East</span> (Londra 1993)<span class="char-style-override-2">, </span>s. 297.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-50-backlink" id="footnote-225-50">50</a>	C K Maisels, <span class="char-style-override-2">The Emergence of Civilisation, </span>s. 297.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-51-backlink" id="footnote-225-51">51</a>	F Katz, <span class="char-style-override-2">Ancient American Civilisations</span>, s. 29’a göre.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-52-backlink" id="footnote-225-52">52</a>	V Gordon Childe, <span class="char-style-override-2">Social Evolution</span> (Londra,1963), s. 155-156.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-53-backlink" id="footnote-225-53">53</a>	Bu şehir öncesi taş yapıların bir tartışması için bakınız R Renfrew, <span class="char-style-override-2">Before Civilisiation </span>(Harmondsworth, 1976).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-54-backlink" id="footnote-225-54">54</a>	Ege’deki gelişmelerin Asya anakarasında güneydoğuya doğru ve Afrika anakarasında güneye doğru olanlarca teşvik edildiği kesindir. Mısır’daki gelişmelerin bir kısmının (ekilen kimi tahıllar ve kimi aletler) sınırlı bir oranda daha önce gelişen Mezopotamya uygarlığı tarafından etkilenmiş olması muhtemeldir ve Latin Amerika uygarlıklarının da   doğu ve güneydoğu Asya ile bir temasının olmuş olması mümkündür.</p>
					</div>
				</div>
			</div>
		</div>
</body>
</html>