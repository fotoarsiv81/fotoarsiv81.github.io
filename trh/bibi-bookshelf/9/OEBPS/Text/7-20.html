<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-20.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-20.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">3. Bölüm</p>
				<p class="resimara"><img alt="6.png" class="image" height="10" src="../Images/6_fmt14.jpeg" width="200"/></p>
				<p class="arabaslik-orta" id="toc_marker-4-4">BİZANS: YAŞAYAN FOSİL</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt14.jpeg" width="46"/></span></p>
				<p class="paragraf-1">Batı Avrupa’da Roma İmparatorluğu’nun çöküşü, aslında imparatorluğun sonu değildi. Kendilerini Romalı olarak tanımlayan imparatorlar, Konstantinopolis (günümüzdeki İstanbul) şehrinde, Gotların Roma’yı yağmalamalarından sonra, daha 1.000 yıl hüküm sürdüler. Bu imparatorluk bugün genellikle Bizans diye anılır; ama imparatorlar ve onların uyrukları, dilleri Yunanca olsa da, kendilerini Romalı sayıyorlardı. Bu 1.000 yılın büyük kısmı boyunca Konstantinopolis’in –lüks imparatorluk sarayları, kütüphaneleri ve hamamları, Yunan ve Roma antikitesini bilen bilginleri, 300 kilisesi ve muhteşem Aya Sofya katedraliyle– görkemi, Avrupa’nın geri kalan kısmının Hristiyan ülkelerinde egemen olan yoksulluk, cehalet, hurafeler ve sonu gelmeyen savaşlar karşısında bir kültür tabyası gibi göze batıyordu. </p>
				<p class="paragraf-1">Avrupa’nın yeniden canlanmaya başladığı 12. yüzyılda bile Konstantinopolis’in nüfusu Londra, Paris ve Roma’nın nüfuslarının toplamından daha fazlaydı. Şehir, ‘Bağdat, Kahire ve Kordoba’nın her biri Konstantinopolis’ten daha büyük ve daha kalabalık’ komşu Müslüman ülkelerinin elitlerini büyülüyordu.<span class="dipp"><a class="footnote-link" href="#footnote-225-268" id="footnote-225-268-backlink">268</a></span></p>
				<p class="paragraf-1">Bununla birlikte Bizans uygarlığı, o bin yıl boyunca insanlığın yaşamını sürdürme yeteneğine ya da bilgisine çok az şey kattı. Her alanda eski Roma İmparatorluğu’nun ve Yunanlıların M. Ö. 5. yüzyılda zaten bilinen ilerlemelerine dayandı. </p>
				<p class="paragraf-1">6. yüzyılın ortalarında tamamlanan Aya Sofya katedrali<span class="dipp"><a class="footnote-link" href="#footnote-225-269" id="footnote-225-269-backlink">269</a></span> döneminde Avrupa’nın en muhteşem yapısıydı. Ama aynı zamanda Bizanslı mimarların atılımlarının sonuna da işaret ediyordu.<span class="dipp"><a class="footnote-link" href="#footnote-225-270" id="footnote-225-270-backlink">270</a></span> Ondaki ileri teknikler bir daha uygulanmadı ve daha sonraki mimarlar bu yapıyı tam olarak nasıl onaracaklarını bilemediler. Bizans edebiyatı, ‘klasik modellerin tarzını taklit etmeye çabalayarak ve birtakım bilgiççe kurallara titizlikle hizmet ederek orijinalliğin kasten reddedilmesiyle bir kimlik kazanıyordu... İçerik özgünlüğüne, icat etme özgürlüğüne ya da konuların seçilmesinde özgür davranılmasına herhangi bir edebî değer atfedilmiyordu’.<span class="dipp"><a class="footnote-link" href="#footnote-225-271" id="footnote-225-271-backlink">271</a></span> Geçmişi taklit etme konusundaki takıntı, resmi toplumun dilinin, şehrin hayatında geçerli olan Yunancanın çok farklı bir uyarlaması değil de, 1.000 yıl öncesinin ‘klasik’ Yunancası olduğu anlamına geliyordu: ‘Resmi bir konuşma yaparken, hatip günlük hayatta kullanılan herhangi bir nesneye bilinen adıyla değinmekten kaçınıyordu’.<span class="dipp"><a class="footnote-link" href="#footnote-225-272" id="footnote-225-272-backlink">272</a></span> Bizans sanatı, gerek imparatorluk iktidarı gerekse kilise için propagandadan öteye geçmeyen ‘sürekli bir taklit süreci’ niteliği kazanıyordu.<span class="dipp"><a class="footnote-link" href="#footnote-225-273" id="footnote-225-273-backlink">273</a></span> </p>
				<p class="paragraf-1">Teknolojide bazı ilerlemeler söz konusuydu. Simyacılar, ‘sihirsel uygulamalarıyla maden bilimini tahrip etmekten başka bir şey yapmamalarına rağmen’ metallerin ele alınışında yeni metotlara rastlıyorlardı.<span class="dipp"><a class="footnote-link" href="#footnote-225-274" id="footnote-225-274-backlink">274</a></span> Cam yapım ve kullanımında gelişmeler vardı ve çok küçük vidaların kullanılması hassas ölçümlere olanak sağlıyordu. Yazı malzemelerinde, özellikle de kâğıt yapımının Çin’den öğrenilmesiyle gelişmeler yaşanıyordu. ‘Bizanslılar, bocurgat, vinç, ağırlık kaldırıcılar ve mancınıkların parçaları olarak kullanılan (manivela, merdane, dişli çark, kama, eğimli yüzeyler, vidalar ve makaralar gibi) bazı basit makineleri biliyorlardı’.<span class="dipp"><a class="footnote-link" href="#footnote-225-275" id="footnote-225-275-backlink">275</a></span> Ancak bu gelişmeler, yönetici sınıf için (matematikçi Leo’nun saray için imal ettiği öten mekanik kuş gibi) lüks üretim ve askeri amaçlar gibi iki sınırlı alanda kullanılmış görünüyor. Askeri alanda bile Bizans, bin yıl kadar önce İskenderiye’de bilinenlerin ötesinde çok az ilerleme kaydetmişti. </p>
				<p class="paragraf-1">Bilimde sınırlı bir ilerleme bile yoktu. Geçmişten kalan Yunan İskenderiye’sinin astronomisini ve matematikteki keşifleri ayrıntılandıran birkaç elyazmasını, âlimlerin yalnızca küçük bir bölümü ciddiye aldı. Anaakım düşünürler, fiziki dünyayı algılamalarında İncil’deki Tekvin Kitabı’nın yorumlarına dayandılar ve dünyayı yuvarlak değil de düz kabul ettiler.<span class="dipp"><a class="footnote-link" href="#footnote-225-276" id="footnote-225-276-backlink">276</a></span> </p>
				<p class="paragraf-1">Her şeyden önce, toprakla uğraşan geniş kitlelerin yaşamlarını sürdürmek için yararlandıkları tekniklerde hemen hemen hiçbir ilerleme sağlanmamış olduğu görülüyor. Ekip biçme ‘yöntemleri ve araçları, eski çağlara kıyasla ya hiç ya da çok az bir ilerleme gösterdi.’<span class="dipp"><a class="footnote-link" href="#footnote-225-277" id="footnote-225-277-backlink">277</a></span> Toprağı sürme işi hâlâ öküzlerin çektiği hafif sabanla yapılıyor, tarlalar sistemli bir şekilde gübrelenmiyor ve 12. yüzyıla kadar kullanılan koşum takımları hayvanların nefesini öylesine kesiyordu ki iki at yalnızca yarım tonluk, modern koşum takımlarıyla mümkün olandan birkaç kat az bir yükü çekebiliyordu. Sonuç olarak, köylüler ne denli aç kalırlarsa kalsınlar, devleti sürdürebilmek ve yönetici sınıfın lüks ihtiyaçlarını karşılamak için gerekli artık ürün fazlalaşmıyordu. Bizans toplumunun geri kalan kısmının büyük bir çoğunluğunda geçerli olan durgunluğun temelinde bu basit olgu yatmaktadır. Bizans, batıda eski Roma İmparatorluğu’nu yıkan krize dayanmıştı. Ama hiçbir yeni üretim yolu bulunmamış ve yeni yolları yaratan yeni bir sınıf ortaya çıkmamıştı. Dolayısıyla 5. yüzyıldaki büyük krize yol açan aynı baskılardan Bizans da kaçınamayacaktı.</p>
				<p class="paragraf-1">İmparatorluğun doğuda varlığını sürdürmesinin nedeni temelde bu bölgenin tarım açısından bolluk içinde olmasıydı. 330 yılında Konstantinopolis imparatorluk başkenti olduktan sonra, birbirini izleyen imparatorlar Küçük Asya’da, Suriye’de, Balkanlar’da ve eskiden Roma’ya yaptığı gibi şimdi Konstantinopolis’in ihtiyaçlarını karşılayan çok önemli tahıl üreticisi Nil Vadisi’nde denetimi sağlayabiliyorlardı. İmparatorluğun eyaletlerinin ekonomisi, tamamen kendine yeterli mülkleri yöneten ve Mısır’da ‘polisi, mahkemeleri, özel orduları, gelişmiş posta ve ulaştırma sistemleriyle minyatür krallıkları andıran’ büyük yerel toprak sahiplerinin elindeydi.<span class="dipp"><a class="footnote-link" href="#footnote-225-278" id="footnote-225-278-backlink">278</a></span> Ancak imparatorluk ordusu yeterince güçlüydü ve imparatorluğun ihtiyaç duyduğu kaynakları temin edecek kadar sıkı örgütlenmişti. </p>
				<p class="paragraf-1">Bu yapı aşağı yukarı Justinianus’un batıyı son kez fethetme girişiminden ve Aya Sofya’nın 6. yüzyılda inşaatının tamamlanmasından sonra hemen hemen çöktü. Ordular, devlet binaları yapma taşkınlığı ve saray ile kilisenin lüksü, imparatorluğun tüm zenginliğinin tepede tüketilmesine yol açıyordu. Köylülüğün devam eden yoksulluğu ve eyalet şehirlerinin daha az zengin sakinleri arasındaki hoşnutsuzluk ‘imparatorluğun tüm şehirlerinde birbirine rakip hizipler arasında barbarca çatışmalara’ yol açıyordu.<span class="dipp"><a class="footnote-link" href="#footnote-225-279" id="footnote-225-279-backlink">279</a></span> İmparatorluk ve de kilise dinsel itaat sağlama girişimleriyle çok sayıda insanı yabancılaştırıyordu. ‘Keşişlerin zulmüyle desteklenen’ piskoposlar, tapınaklara saldırarak, ‘Paganizmin gaddarca yok edilmesini’ sağlıyorlardı.<span class="dipp"><a class="footnote-link" href="#footnote-225-280" id="footnote-225-280-backlink">280</a></span> Yahudilere karşı birbirini izleyen saldırılar ve Hristiyanlığın (kendi aralarında çoğunluğa yakın desteğe sahip olan) ‘Monofizit (Tek doğacı)’, ‘Aryan’ ve Nesturî yorumuna karşı kanlı zulümler uygulanıyordu. 7. yüzyılda İran ve Arap-İslam ordularınca Suriye ve Mısır’da ve Slav halklarınca Balkanlarda saldırıya uğradığında imparatorluğa çok az destek geliyordu. İmparatorluk, Konstantinopolis ve Küçük Asya’nın bir kısmından ibaret birkaç şehirle ve başkentinin çok azalmış nüfusu, okuma-yazma ve bilim alanındaki genel çürümeyle bir fosil haline gelmişti. Güdükleşmiş imparatorluk, yalnızca, imparatorlar ekonomiyi ülkenin savunmasını karşılayabilecek şekilde yeniden örgütledikleri için varlığını sürdürebiliyordu. Büyük malikâneleri dağıtma ve sınır boylarında bütün orduyu küçük toprak sahibi köylüler olarak yerleştirme girişiminde bulundular. Bu sistemin, hem imparatorluğu savunmak için kendilerine milisler sağlayacağına, hem de garantili bir vergi tabanı oluşturacağına inanıyorlardı. </p>
				<p class="paragraf-1">İmparatorluğun nüvesini bu yolla bir arada tutmayı başarıyorlar ve hatta 10. yüzyıla gelindiğinde Slavların yerleştiği kimi Balkan topraklarını geri kazanabiliyorlardı. Ancak sistemin temel zayıflığını aşamıyorlardı ve 11. yüzyılın ortalarından itibaren Konstantinopolis yeniden gerilemeye başladı. İmparatorluk, yapısından kaynaklanan bir çelişkinin üzerine oturuyordu. Amaç, vergilendirilebilen bağımsız bir köylülük yaratmaktı. Ama vergilendirme sürekli olarak köylüleri topraklarını daha güçlü ve daha zengin olanlara terk etmeye zorluyordu. </p>
				<p class="paragraf-1">Küçük toprak sahibi köylüler, ‘zalim ve açgözlü vergi tahsildarlarının ve onlara eşlik eden asker müfrezelerinin yıllık istilaları’ ile karşı karşıya bulunuyordu... Vergisini ödeyemeyenler derhal kamçılanıyor ve eşyalarına el konuyordu’.<span class="dipp"><a class="footnote-link" href="#footnote-225-281" id="footnote-225-281-backlink">281</a></span> Kimi zaman hapsediliyor ve işkenceden geçiriliyorlardı ve 12. yüzyılda aç Kıbrıs köpekleri üzerlerine saldırtılıyordu. Bununla birlikte en iyi zamanlarda bile ödeme güçlüğünün sınırında yaşıyorlardı. En çalışkan köylülerin bile arazilerini satıp yerlerini terk etmeleri için kötü bir hasat yeterli oluyordu. Dolayısıyla köylüler bir ‘koruma’ biçimi olarak güçlü toprak sahiplerine tabi olmayı iyi karşılama durumunda kalıyorlardı. 932’de bir köylü ayaklanması başgösterdiğinde, bunun, büyük aristokrat bir ailenin oğlu olduğunu iddia eden düzmece birisi tarafından yönetilmesi önemlidir.<span class="dipp"><a class="footnote-link" href="#footnote-225-282" id="footnote-225-282-backlink">282</a></span></p>
				<p class="paragraf-1">İmparatorluk bürokrasisi şehirli kitlelerin bağımsız olarak örgütlenmelerini engellemede başarılı oluyordu. Tüccar ve zanaatkârlar, kârlarını ciddi olarak sınırlandıran devlet kontrolündeki loncalar içinde örgütlenmişti. Bu durum, ‘güçlü bir yerli burjuvazinin gelişmesini geciktiriyor’<span class="dipp"><a class="footnote-link" href="#footnote-225-283" id="footnote-225-283-backlink">283</a></span> ve ticarette yeni olanaklar ortaya çıktığında bunlar yabancı tüccar tarafından ele geçiriliyor ve onların faaliyetleri de imparatorluğun güçsüzlüğünü artırıyordu. </p>
				<p class="paragraf-1">Şehirlerde köleliğin yaygınlığı nedeniyle özgür bir ücretli sınıf da gelişmiyordu. 9. yüzyıldan 11. yüzyıla kadar ‘büyük zaferler... pazarları ucuz gündelik mallarla doldurdu. Askeri yenilgi, kapalı pazarlar ve azalan zenginliğin katı gerçekleri 12. yüzyılda köleliğin kaynağını kurutunca kölelik ölmeye ve özgür işçi ekonomik güç kazanmaya başladı.<span class="dipp"><a class="footnote-link" href="#footnote-225-284" id="footnote-225-284-backlink">284</a></span> </p>
				<p class="paragraf-1">Konstantinopolis’in ihtişamının ve yöneticilerinin zenginliğinin öteki yüzü, orada yaşayan insan kitlelerinin yoksulluğu idi. Çok sayıda insan bakımsız barakalarda, kulübelerde ve pek çokları da en soğuk kışlarda bile açıkta yaşıyordu. Ancak, bağımsız bir ekonomik temelden yoksun olan yoksullar, bağımsız bir güç olarak hareket edemiyorlardı. Ayaklanarak kısa süreli gürültü koparıyorlardı. Ama onların ıstırabı bile kendi hesaplarına çok farklı çıkarları olan gruplar tarafından çok kolaylıkla manipüle edilebiliyordu. Jüstinyen’in saltanatının ilk dönemlerinde on beş gün kadar süren ve şehrin yarısının yakılmasına yol açan muazzam ‘Nike’ ayaklanması, aristokratik güçler tarafından, imparatorun kendilerine uyguladığı vergilere karşı çıkmak için kullanılmıştı. O tarihten itibaren imparatorlar şehirli kitleler için ucuz tahıl sağlamaya özen göstermişlerdir ve ayaklanmalar imparatordan yana ve onun düşmanlarına karşı olmuştur. </p>
				<p class="paragraf-1">Hatta, şehirli kitleleri kendi sınıfsal taleplerini ortaya koymaktan uzaklaştıran, kurumsallaşmış bir ayaklanma biçimi bile vardı. Bu, seyirci gruplarının birbirine rakip Yeşiller ve Maviler ‘hizipleri’ halinde Hipodrom arenasındaki çeşitli oyunlarda örgütlenmesiydi. Her iki taraftan birkaç yüz genç kendi renklerindeki süslü giysileri içinde özel sıralara otururlar, kimi durumlarda geniş çaplı kan akmasına ya da ayaklanmaya yol açabilen gerekli tezahüratı ya da yuhalamayı yaparlardı. Kimi zaman düzeni koruyabilmek için askeri birliklerin kullanılması gerekebilirdi; hiziplerin sponsorluğunu imparator ve imparatoriçe de dâhil çeşitli ileri gelenler üstlenirdi. Bu sistem, imparatorluğu tehlikeye atmaktan çok, yalnızca biraz öfke boşalmasına yol açardı.<span class="dipp"><a class="footnote-link" href="#footnote-225-285" id="footnote-225-285-backlink">285</a></span> </p>
				<p class="paragraf-1">12. yüzyılda ucuz tahıl temin etme işi bozulunca, şehir sakinlerinin sınıf çıkarlarını yansıtan ayaklanmalar görülmeye başlandı. İlginçtir ki, o zaman, çeşitli ‘loncalar’ ve esnaf ve zanaatkâr dernekleri bir rol oynamaya başladı.<span class="dipp"><a class="footnote-link" href="#footnote-225-286" id="footnote-225-286-backlink">286</a></span> </p>
				<p class="paragraf-1">Bizans, Greko-Romen kültürünün son kalesi olarak varlığını sürdürdü; çünkü imparatorluk bürokrasisi, Yunanca konuşan okumuş bir tabaka tarafından üstlenilmişti. Ama bu, üretimi örgütleyen ya da ona katkıda bulunan bir grup olmaktan çok başkalarının üretimi sırtından yaşayan bir gruptu. O nedenle maddi dünyadan uzak oluşuyla gurur duyar ve de üretime yakınlığı artık ürünün kendi ceplerine gitmesini önleyebilecek herhangi bir sınıfın ortaya çıkmasından korkardı. Bizans kültürünün bilgiç, verimsiz kimliğini açıklayan olgu budur. Bu ayrıca, hurafelerin ve büyüye dayalı inançların bütün toplumsal gruplar arasında sahip olduğu gücü de açıklar. Papazlar en azından yarı cahildiler ve onların ilettikleri mesajlar, basitleştirilmiş aziz hikâyeleri, mucize öyküleri ve kutsal emanetlerin sihrine olan inançlarına dayanıyordu. Paganizmin insanlara yerel tanrılar sunduğu yerde, şimdi Hristiyanlık onlara yerel koruyucu azizler sunuyordu. Ana tanrıça kültü, Bakire Meryem kültü şekline girdi. Bereket törenleri, büyük perhizin arife günü karnavalları ve Paskalya seremonileri halini aldı. </p>
				<p class="paragraf-1">Hurafelerin yanı sıra en barbarca uygulamalara da yer verildi. 8. yüzyıla gelindiğinde, ‘ceza sisteminin bir parçası olarak dil, el ve burun kesilmesini görüyoruz... Kilise bunu onaylıyordu çünkü dili olmayan günahkârın hâlâ tövbe etmek için zamanı vardı’.<span class="dipp"><a class="footnote-link" href="#footnote-225-287" id="footnote-225-287-backlink">287</a></span> Şehirlerde kilisenin sıkı ahlakçılığı ‘kadının ciddi olarak tecrit edilmesi anlamına geliyordu. Hiçbir saygıdeğer kadın sokaklarda peçesiz dolaşamazdı’.<span class="dipp"><a class="footnote-link" href="#footnote-225-288" id="footnote-225-288-backlink">288</a></span> Ama öte yandan fahişelik de oldukça yaygındı.</p>
				<p class="paragraf-1">13. yüzyıl başında Konstantinopolis, Avrupa’dan gelen bir grup eşkıya ve maceraperestin eline geçince Bizans uygarlığının temel zayıflığı kendini göstermişti. Dördüncü Haçlı Seferi’ne katılanlar şehri, ilk niyetleri olan Kudüs şehrinden daha iyi bir ödül olarak gördüler. Yağmaladılar ve daha sonra da feodal bir krallık olarak yönettiler. 1261 yılında kovuldular, ama yenilenen Bizans devleti eski halinin soluk bir yansımasıydı ve sonunda da 1453 yılında Osmanlı Türklerince ele geçirildi. </p>
				<p class="paragraf-1">Belirli bir tür uygarlık 1.000 yıl kadar muhafaza edilmişti. Ama iyi yetişmiş olduğu varsayılan yönetici sınıfın, işleri yapan kitlelerle tek teması bir yandan vergi tahsildarı, diğer yandan da zar zor okuma yazma bilen kırsal papazlar eliyleydi. Böyle bir uygarlık, bir önceki çağın başarısını bir sonrakine aktaran, ama ona hiçbir şey katmayan, yaşayan bir fosilden başka bir şey olamazdı. </p>
				<p class="paragraf-1">Greko-Romen toplumunda, devrim yaratma ve üretim güçlerinin gelişmesine olanak sağlama yeteneği olan hiçbir sınıf ortaya çıkmadı. Bunun batı Avrupa’daki sonucu Karanlık Çağlar; Balkanlar ve Küçük Asya’daki sonucu ise 1.000 yıl süren bir kısırlık oldu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-268-backlink" id="footnote-225-268">268</a>	S Runciman, ‘The Place of Byzantium in the Medieval World’, J M Hussey, <span class="char-style-override-2">Cambridge Medieval History, </span>Cilt IV, 2. Kısım, s. 358 içinde.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-269-backlink" id="footnote-225-269">269</a>	Yunanca isim sözcük anlamı olarak ‘kutsal hikmet’ anlamına gelir ama İngilizce’de genellikle St. Sophia kullanılır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-270-backlink" id="footnote-225-270">270</a>	A Grabor, ‘Byzantine Architecture and Art’, <span class="char-style-override-2">Cambridge Medieval History, </span>Cilt IV, 2. Kısım, s. 330.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-271-backlink" id="footnote-225-271">271</a>	G Dölger, ‘Byzantine Literature’, <span class="char-style-override-2">Cambridge Medieval History, </span>Cilt IV, 2. Kısım, s.  208.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-272-backlink" id="footnote-225-272">272</a>	G Dölger, ‘Byzantine Literature’, s. 209.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-273-backlink" id="footnote-225-273">273</a>	A Grabor, ‘Byzantine Architecture and Art’, s. 306.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-274-backlink" id="footnote-225-274">274</a>	K Vogel, ‘Byzantine Science’, <span class="char-style-override-2">Cambridge Medieval History, </span>Cilt IV, 2. Kısım, s.  287.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-275-backlink" id="footnote-225-275">275</a>	K Vogel, ‘Byzantine Science’, s. 305.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-276-backlink" id="footnote-225-276">276</a>	Bakınız bölüm 8, ‘The Physical Universe’, C Mano, <span class="char-style-override-2">Byzantium</span> (Londra,1994), s.166-176 içinde. Birazcık daha merhametli  bir anlatı için bakınız, K Vogel, ‘Byzantine Science’, s. 269.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-277-backlink" id="footnote-225-277">277</a>	R J H Jenkins, ‘Social Life in Byzantine Empire’, <span class="char-style-override-2">Cambridge Medieval History, </span>Cilt IV, 2. Kısım, s.  93.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-278-backlink" id="footnote-225-278">278</a>	H St L B Moss, ‘Formation of the Eastern Roman Empire’, <span class="char-style-override-2">Cambridge Medieval History, </span>Cilt IV, 1. Kısım, s.38.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-279-backlink" id="footnote-225-279">279</a>	P Brown, <span class="char-style-override-2">The World of Late Antiquity </span>(Londra, 1971), s. 157.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-280-backlink" id="footnote-225-280">280</a>	P Brown, <span class="char-style-override-2">The World</span>, <span class="char-style-override-2"> </span>s. 104.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-281-backlink" id="footnote-225-281">281</a>	R J H Jenkins, ‘Social Life’, s. 97.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-282-backlink" id="footnote-225-282">282</a>	R J H Jenkins, ‘Social Life’, s. 98.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-283-backlink" id="footnote-225-283">283</a>	R J H Jenkins, ‘Social Life’, s. 84.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-284-backlink" id="footnote-225-284">284</a>	R J H Jenkins, ‘Social Life’, s. 89.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-285-backlink" id="footnote-225-285">285</a>	Bazı tarihçiler farklı hiziplerin farklı siyasal, sınıfsal ve dinsel çıkarları temsil ettiğini ileri sürmüşlerdir. Ama Alan Cameron bu hiziplerin sınıf ve dinsel bölünmelerinin ötesine geçtiği ve imparatorluğu tehdit edebilecek sorunlardan dikkatleri kaçındığı yolundaki tezini destekleyecek kanıtlar sunmuştur.  Bunun kısmi bir istisnası, Nike ayaklanmasında, İmparator Justinianos’un her iki taraftan bir isyancının idam edilmesi kararına bozulan Mavi ve Yeşil hiziplerin bu karara karşı ortak bir açıklama yapmış olmalarıdır. Ama bu durumda bile, görmüş olduğumuz gibi, ayaklanma, yoksulların zenginlere karşı bir ayaklanması değildi.  Bakınız, A Cameron, <span class="char-style-override-2">Blues and Greens: Circus Factions at Rome and Byzantium</span> (Londra, 1976).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-286-backlink" id="footnote-225-286">286</a>	Bakınız, A Cameron, <span class="char-style-override-2">Blues and Greens</span> ve R J H Jenkins, ‘Social Life’, s. 86.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-287-backlink" id="footnote-225-287">287</a>	J B Bury, ‘Introduction’,  <span class="char-style-override-2">Cambridge Medieval History, </span>Cilt IV, s. xix.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-288-backlink" id="footnote-225-288">288</a>	R J H Jenkins, ‘Social Life’, s. 88.</p>
					</div>
				</div>
			</div>
		</div>
</body>
</html>