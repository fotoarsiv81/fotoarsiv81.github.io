<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/SM.css" type="text/css" rel="stylesheet"/>
</head>
<body>
<h2>NEO-OSMANLILAR</h2>

  <p>ABD’nin ünlü strateji enstitüsü Stratford’un başkanı George Friedman Türkiye’nin bölgesinde gücünü arttırdığını ve bu yüzyılın ortalarında hem bölgenin lideri olacağını, hem de dünya ekonomisinde takriben onuncu sıraya oturacağını ifade etti. Bizim çocukluğumuzdaki milletler ailesinin sakin ve fakirce ülkelerinden biri olan Türkiye’nin bugün ilk yirmilerin içinde olduğunu ve dış politikadaki sessiz tutumunu eğri veya doğru çıkışlarla terk ettiğini göz önüne alırsak; bu değişimin ülkenin iç gelişimi ve dış dünyadaki çalkalanmalar dolayısıyla kaçınılmaz olduğunu tespit etmeliyiz.</p>

  <p>Zira Türkiye bir imparatorluk olarak parçalandığı için 19. yüzyıla has milliyetçilik ve 20. yüzyıldaki entegralist bütünlükçü denen bir birey yok; “Sadece milletin ve ırkın geleceği söz konusudur” tarzında bir topyekun örgütlenmeci ve saldırgan milliyetçiliği tatbik edememiş ve etmemiştir. Yakın gelecekte de Türkiye devraldığı sanayi, teknolojik miras ve asıl önemlisi genç nüfusuyla avantajlı durumda, bu nedenle Friedman’ın ve diğer bazılarının öngördüğü istikbale yürüyebilir.</p>

  <p>Friedman en büyük engelin iç yapımız olduğunu söylemiş. Türkiye’deki muhtelif gruplar özlemlerini Türkiye çerçevesinde ve onu birlikte inşa ederek gerçekleştirmek ister ve ona göre davranırlarsa sorun yok. Aksi ihtimal herkes için bir hüsran ve hayal kırıklığı olacaktır. Geleceğin Türkiye’sinde nüfus ve sanayi bakımından namütenahi imkânlar vardır. Sanayi ve ticari bakımdan işbirliği yapılacak ülkeler içinde Kafkasya’daki ve yakın Doğudaki komşular başta gelir. Ne İran’ı, ne Ermenistan’ı, ne de Israil-Filistin-Suriye’yi iktisadi ufkumuzun dışına itebiliriz.</p>

  <p>Friedman’ın sözünü etmediği asıl engel ise kültürel yapılanmadır. Maalesef -Türk halkına boşuna abanmayalım- bu ülkenin aydınları, akademik kurumlan, Dışişleri Bakanlığı ve hele içişleri Bakanlığı denen ağır kuruluşu bu coğrafyayı anlamak, değerlendirmek ve bilmekten acizdirler.</p>

  <p>Özel sektörün durumu da daha iyi değildir. Hareket tarzları eski tabirle lâgar ve alla turca’dır. Matbuatta yazılanlardan çıkan kitaplara kadar söz kalabalığı içinde halkını ve gençlerini yönlendirebilecek nitelikte olan pek azdır.</p>

  <p>Unutmayalım, Ortadoğu’nun coğrafya tetkiklerini Almanların Thübingen Üniversitesi’nin “Thübingen Atlas” grubu tetkik ediyor, Friedman’ın sözünü ettiği biz “geleceğin Osmanlıları (!)” değil. Ortadoğu dünyasına halen yetersiz ve iktisadi çekim merkezi olmaktan uzağız. Bunda sözleşme ve pazar araştırması yeteneği gelişmeyen, ekonomik hedeflerini henüz doğru saptayamayan Ortadoğu ülkelerinin de rolü var.</p>

  <p>Türkiye bugünkü Irak faciası tekrarlanmak istenmiyorsa, elbette ki bu konuda rol sahibi olacak; ama henüz mahalleyi iyi tanımayan bir mahalle sakiniyiz. Üstelik bu kusur bütün Ortadoğulular için geçerlidir. Yavuz Sultan Selim Han dört asırlık barışı komutan olarak sağladı. Gelecekteki barışın aynı yöntemle sağlanamayacağı çok açıktır.</p>
</body>
</html>