<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20"><span class="idebold">LA DİVA TURCA</span></h2>

  <p class="ortayazi"><span class="idebold">•••</span></p>

  <p class="normal">Ünlü sopranomuz Leyla Gencer’in lakabıydı La Diva Turca. 1928’de İstanbul’da doğan Leyla Gencer, iki gün önce Milano’daki evinde, 80 yaşında hayata gözlerini yumdu.</p>

  <p class="normal">Toprağı bol olsun. Sahasında gerçekten hak ettiği şöhreti yakalamıştı.</p>

  <p class="normal">Bence mutlu bir hayat yaşadı, mutluluklar içinde öldü.</p>

  <p class="normal">Türkiye için bir değerdi. Belki de alanında yeri pek kolay doldurulamayacaktır.</p>

  <p class="normal">Bu yazıyı niye yazıyorum diye merak edenler olacaktır.</p>

  <p class="normal">Sebebi basit: Kartel medyası bir yönünü özellikle saklamaya çalıştı. Leyla Gencer kimdir? Anasının adı, babasının adı, ailesi yok. Yok!.. Sanki tüp bebek imalatı...</p>

  <p class="normal">Ne önemi var bunların derseniz, bunun da cevabı var: Ölümü ile ilgili törenlerden bahsedilirken, dinî törenler özellikle saklanmış. Sanatsal törenler... Ve adeta ilericiliğin ve çağdaşlığın gereği gibi: Cesedi yakılacak ve vasiyeti üzerine külleri İstanbul Ortaköy’de boğaza serpilecek!..</p>

  <p class="normal">Bu cümlelerle adeta vatan sevgisi çok belirgin olarak oluşturulmaya çalışılıyor.</p>

  <p class="normal">Söyleyeceğim şunlar: Milano’yu, İstanbul’dan çok seviyordu. Onun için orada yaşıyordu ve orada vefat etti. Milano’yu İstanbul’dan çok sevmesi yadırganmamalı, bu onun en tabii hakkıydı. Çünkü oranın kültürü ile ruhu şekillenmişti. Hayatı boyunca hep oranın sanatına hayranlık duydu ve hep o sanata hizmet etti.</p>

  <p class="normal">Türk ve Müslüman değildi. Bunu belirtmemin nedeni, aşağılamak veya yermek değil. Onun inancı ve ırkı, benimki kadar saygıdeğerdir. Leyla Hanım gıpta edilecek kadar dindar bir insandı. Cesedinin yakılarak, küllerinin Ortaköy’de denize serpilmesi talebi de kartel medyasının lanse ettiği gibi, bir çağdaşlık ve modernlik düşüncesinden kaynaklanmıyordu. Dinî düşüncelerinden kaynaklanıyordu. Ortaköy ve Boğaz’ın suları... Bu iki kavram, gayr-i müslimler için çok anlamlıdır. Bunu, bilen bilir!</p>

  <p class="normal">Cumhuriyet... Batılılaşma... Muasır medeniyeti yakalama, hatta üstüne çıkma!..</p>

  <p class="normal">Batı sanatını icra etmekle, bunun yakalanamadığı gün gibi ortada... Emperyalizmin kıskacından kurtulmaya çalışan bir Türkiye!...</p>

  <p class="normal">Bu emperyalizmin kıskacı sadece siyasî ve ekonomik kıskaç mı?</p>

  <p class="normal">Ya kültürel kıskaç?..</p>

  <p class="normal">Bunu hiç düşünmüyoruz!</p>

  <p class="normal">Çanakkale’de ve Millî Mücadele’de her şeyini tüketen bir millet!..</p>

  <p class="normal">Muasır medeniyeti yakalamak hülyasıyla, yoksulluk ve fakirlik cenderesinde çırpınan bu fakir milletin, “Harika Çocuklar Kanunu” numarasıyla, adeta lokması boğazından çıkarılarak, bunlara tahsis edildi ve emperyalizmin kültürel boyutunun bu ülkeyi istila etmesi için kullanıldı.</p>

  <p class="normal">Bu “Harika Çocuklar Kanunu” niye çıkarıldı, bu kanundan kimlerin çocukları yararlandırıldı, bunlar Avrupa’da nerelere gönderildi, burada ne tahsili yaptılar?</p>

  <p class="normal">Soruları çoğaltmak mümkün.</p>

  <p class="normal">Bunların cevabını bu fakir millet bilmeli!..</p>

  <p class="normal">Bu, bu milletin hakkıdır!</p>

  <p class="normal">Dedemin boğazından kesilen lokma, nereye gitti, neye hizmet etti?.. Bari torunları bunları bilsin!..</p>

  <p class="normal">Leyla Gencer, toprağın bol olsun. Keşke benim kültürüme hizmet etseydin. O tarafta dedemle karşılaştığında ne cevap vereceksin, doğrusu merak ediyorum.</p>

  <p class="sagnormal"><span class="idebolditalik">Mayıs 2008</span></p>
</body>
</html>
