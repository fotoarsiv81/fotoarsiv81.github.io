<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6"><span class="idebold">SEFERBERLİK TETKİK KURULU</span></h2>

  <p class="ortayazi"><span class="idebold">•••</span></p>

  <p class="normal">Seferberlik kelimesi yakın tarihimizin en önemli sembol deyimlerinden biri, hatta birincisidir. Yaşı 50’nin üzerinde olanlar, bu kelimeyi çok duymuşlardır.</p>

  <p class="normal">Benim çocukluğumda bu kelimeyi yaşlılar M.Ö.-M.S. gibi kullanırlardı. Şu olay Seferberlikten beş yıl önce oldu... Falan, Seferberlikten 10 yıl sonra evlendi gibi...</p>

  <p class="normal">Bu deyim, vatanı düşmana karşı korumak için millet olarak topyekûn mücadeleye girişmeyi anlatır. Bu nedenle bu deyim kendi içinde fedakârlığı, vatan sevgisini, bayrağın kutsiyetini taşır. Bu deyimi duyan her kulak, bu deyimi telaffuz eden her dudak; vatan, bayrak, din, iman... ne kadar mukaddes dinî ve millî obje varsa, hepsini derinlemesine hisseder.</p>

  <p class="normal">Gel gör ki, bu kadar kutsî bir zırhla sarmalanan bu kurumdan, bazı bilgiler basına sızınca, insanın aklını oynatması işten bile değil.</p>

  <p class="normal">Gelin hep beraber basına sızan bilgilere bir göz atalım:</p>

  <p class="normal">Bu kurum, 1952 yılında, NATO tarafından, komünizm tehdidine karşı kurulmuş. Bu normal de, anormal olan şu: Hükümetlerin haberi yok!</p>

  <p class="normal">Peki, bu kurumu kim finanse etmiş?</p>

  <p class="normal">CIA ve NATO!..</p>

  <p class="normal">Türkiye Cumhuriyeti Devleti’ni yöneten hükümetler buna onay vermiş mi? Ne gezer... Bırakın onay vermeyi, haberleri bile yok!</p>

  <p class="normal">Yani ABD bu ülkede bir kurum kuruyor, 25 yıl finansmanını kendi sağlıyor ama bu ülkenin hükümetlerinin ne kurumdan, ne faaliyetlerinden, ne de buraya gelen paralardan haberi var!</p>

  <p class="normal">Yahu bunu 10 yaşındaki bir çocuğa anlatsanız, o bile inanmaz bu saçmalığa!</p>

  <p class="normal">Ama ne yazık ki, gerçek bu!</p>

  <p class="normal">Peki, devleti yönetenlerin ne zaman haberi olmuş böyle bir kurumdan?</p>

  <p class="normal">1974’te... ABD parayı kesince, Genelkurmay Başkanı, Başbakan Ecevit’e geliyor ve örtülü ödenekten para istiyor. Ecevit, ne parası diyor, nerede kullanacaksınız diye detaylı sorunca, Genelkurmay Başkanı açıklamak zorunda kalıyor.</p>

  <p class="normal">Ecevit donup kalıyor. Ama bir şey de yapamıyor.</p>

  <p class="normal">Kurumun adı 1965’te Özel Harp Dairesi olmuş. Faaliyetlerine bakarsak:</p>

  <p class="indentmetin">1. Adları gizli tutulan personel çalıştırmak.</p>

  <p class="indentmetin">2. Bu personel, ölene kadar, emekli olmaksızın, bu kurumda çalışmak zorunda.</p>

  <p class="indentmetin">3. Bu teşkilat, Türkiye’nin muhtelif yerlerinde, gizli silah depolarına sahip!</p>

  <p class="normal">Bu nedenlerden dolayı, bu Seferberlik Tetkik Kurulu’nun bir diğer adı da “Gizli Ordu”!</p>

  <p class="normal">Mehmet Altan’ın yazdığına göre, bu “Gizli Ordu”, ABD Askerî Yardım Heyeti’nin Ankara Bahçelievler’deki binasını da uzun yıllar merkez olarak kullanmış!</p>

  <p class="normal">Ehh, normaldir... Kuran ABD, parayı veren ABD, Ankara’nın ortasında bina tahsis eden de ABD... Ama Türkiye Cumhuriyeti Devleti’nin hükümetlerinin bundan haberi yok!</p>

  <p class="normal">Aynı devlet, her sabah ilkokul talebelerine İstiklâl Marşı okutur. Ayyıldızlı bayrağa selam durdurur ve bağımsızlık nutukları atar!</p>

  <p class="normal">Utanmadan, sıkılmadan da her tarafa Atatürk’ün “Bağımsızlık benim karakterimdir!” sözünü çerçeveletip astırır!</p>

  <p class="normal">İşin daha vahimi şu:</p>

  <p class="normal">Bu devletin parlamentosunun göğsüne “Egemenlik kayıtsız şartsız milletindir” diye yazmışız ama, 1959 yılında ABD ile gizli bir antlaşma daha yapılmış ve bu kurum “rejime karşı iç ayaklanma durumunda” müdahale etme, önleme ve bastırma yetkisi de almış!</p>

  <p class="normal">T.C. Hükümeti’nden mi?.. Güldürmeyin!..</p>

  <p class="normal">Tabii ki, ABD’den!..</p>

  <p class="normal">Yaşasın tam bağımsız Türkiye!</p>

  <p class="normal">Devletin bu kurumu, kendi hükümetinden habersiz, yabancı bir devletle gizli bir anlaşma yapıyor. Aman Tanrım! Hem de kendi halkına karşı!!!</p>

  <p class="normal">Orgeneral Sabri Yirmibeşoğlu’nu yaşı müsait olanlar hatırlarlar. Şu sözler ona ait: “6-7 Eylül olayları, Özel Harp Dairesi’nin mükemmel bir organizasyonuydu.”</p>

  <p class="normal">Ne olmuştu 6-7 Eylül’de?</p>

  <p class="normal">Gazetelere bir haber uçurulmuştu: Yunanlılar, Selanik’te bulunan Atatürk’ün doğduğu eve bomba atmışlar. Birileri bu haberle başka birilerini harekete geçirdi. İstanbul’da yaşayan gayr-ı müslim vatandaşlarımızın kiliseleri ateşe verildi, ev ve işyerleri talan edildi. Birçok insan hayatını kaybetti ve Rum vatandaşlarımız İstanbul’u terk ettiler.</p>

  <p class="normal">General Yirmibeşoğlu, bu operasyonla iftihar ediyor. Mükemmel bir operasyondu, diyor. Vallahi, güzel bir düşünce... Fena mı, Rumlardan kurtulduk, malları mülkleri de bize kaldı... Neyse...</p>

  <p class="normal">Komünizm tehlikesi 1990’larda bitince, bu tür yapıları tüm NATO ülkeleri lağvettiler.</p>

  <p class="normal">Ya biz?..</p>

  <p class="normal">Canım bizim özel şartlarımız var... Etrafımız düşmanlarla çevrili, içerde de mebzul miktarda hain var!..</p>

  <p class="normal">Dış düşmana karşı ordularımız var: I. II. III. Ordu ve bir de Ege Ordumuz...</p>

  <p class="normal">Bunları anladık da, şu Özel Kuvvetler Komutanlığı nedir? Bunlar kime karşı kurulmuşlardır? Vazifeleri nedir?</p>

  <p class="normal">Aklı erenler, 2935 sayılı Olağanüstü Hal Kanunu’nun Kuvvet İstemi başlıklı 21. maddesi ile 1996 yılında İller İdaresi Kanunu’nda yapılan değişikliğe bir baksın.</p>

  <p class="normal">Tıpkısının aynısı, değil mi?..</p>

  <p class="normal">Düşman kim, bu yapılanmalar kime karşı?..</p>

  <p class="normal">Koyun şapkanızı önünüze ve düşünün!</p>

  <p class="normal">Son olarak, sorumluluk sahibi herkese sesleniyorum:</p>

  <p class="normal">Bilgi kirliliği ile ortalığı toza dumana garketmeyin. Yazıktır, bu ordunun yedeği yoktur.</p>

  <p class="normal">Genelkurmay’a gelince; açıklamalarınız hiç kimseyi tatmin etmiyor. Bu da, ordunun güvenilirliğini yokediyor. “Kol kırılır, yen içinde kalır.” anlayışından vazgeçin. Her kurumda görev ve yetkilerini kötüye kullananlar olabilir. Bu tür bir avuç çeteleşmiş insanların yaptıkları, tüm kurumu bağlamaz. Ama o kurum onları koruma görüntüsü verirse, işte o zaman kurum güven kaybeder.</p>

  <p class="normal">Arınç’a suikast iddiaları... Yapılan açıklamalar... Hele hele Hakim’i takip eden marangoz-aşçı, bırakın milleti, kargaları bile güldürmeye başladı.</p>

  <p class="normal">Hâlâ mı psikolojik harp manevraları? Milletin gözü açıldı, artık yutmuyor. Kahveleri bir gezin de bakın; her kahvede, her gün bir Kurtlar Vadisi senaryosu yazılıyor.</p>

  <p class="normal">Hem de beğenmediğiniz, dudak büktüğünüz o kasketli köylü tarafından!</p>

  <p class="sagnormal"><span class="idebolditalik">Ocak 2010</span></p>
</body>
</html>
