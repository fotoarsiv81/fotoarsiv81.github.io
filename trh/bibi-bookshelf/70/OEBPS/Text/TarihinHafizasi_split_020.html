<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_18"><span class="idebold">İÇ’TE VE DIŞ’TA HERKESİN ETİNDEN,</span><br class="calibre1" />
  <span class="idebold">SÜTÜNDEN VE TÜYÜNDEN</span><br class="calibre1" />
  <span class="idebold">BOLCA YARARLANDIĞI FENOMEN:</span><br class="calibre1" />
  <span class="idebold">ERMENİ SOYKIRIMI</span></h2>

  <p class="ortayazi"><span class="idebold">•••</span></p>

  <p class="normal"><span class="idebold">Tarih ve Hafıza</span></p>

  <p class="normal">Dilimizde insan sağlığı ile ilgili çok sayıda dua cümleleri vardır: Allah kimseyi elden ayaktan düşürmesin, Allah kimseye göz eksikliği vermesin, Allah kimseyi dilsiz sağır yapmasın, Allah kimseye baş ağrısı, diş ağrısı vermesin, gibi... Bunlara benzer sağlıkla ilgili, bir organı merkeze alarak onlarca dua cümlesi yazabiliriz. Ancak organlarımızı baz alarak sağlıkla ilgili kuruduğumuz bu cümleler, nihayetinde bir dua cümlesidir. Bunların hiçbirisi “atasözü” haline dönüşmemiştir. Bir tanesi hariç: Allah kimseye “akıl noksanlığı” vermesin!</p>

  <p class="normal">Evet, gözlerini kaybedenin hayatı çok zorlaşır, ama zorluklarla da olsa, bazı yardımlarla hayatını devam ettirebilir. Dilsiz ve sağır kimse de böyledir, eli-kolu, bacağı-ayağı sakat olan insanlar da bütün zorluklara rağmen hayatlarını devam ettirebilirler.</p>

  <p class="normal">Ama hafızasını kaybeden insan, hayatını devam ettiremez. Biyolojik olarak yaşayabilir. Ancak o hayat artık onun değildir. O, hayatını tanzim edemez. Dostunu düşmanından ayırt edemez, alacağını-vereceğini bilemez, geleceğini ve istikbalini planlayamaz. Adeta rüzgarın önündeki yaprak bir kuru yapraktır o. Rüzgar hangi yönden eserse, onu da önüne katar ve sürükler. Rüzgarın esişine “irade olarak karşı koyamaz”.</p>

  <p class="normal">İnsanların nasıl ferdî olarak hafızaları varsa, milletlerin de hafızaları vardır. Milletlerin hafızaları tarihleridir. Hafızalarını kaybeden milletler, okyanustaki pusulasız gemi gibidirler. Bir amaçları, bir hedefleri yoktur böyle gemilerin. Anlık yaşarlar, anı kurtarmaya çalışırlar. Bütün gayretleri o anda gelen dalgayı savuşturmaktır. Bir dalgadan kurtulduklarında derin bir ohh çekerler, ikinci dalganın gelmemesi için dua etmekten başka çareleri yoktur. Gidecekleri, hedefledikleri bir liman yoktur. Pusulaları olmadığı için nerededirler, onu dahi doğru dürüst algılayamazlar. Dev dalgalar kendilerini nereye sürüklerse, oraya giderler. Tek amaçları bu dev dalgalar tarafından yutulmamaktır, ayakta kalabilmektir. Nereye kadar, sorusunu ise hiçbir zaman cevaplayamazlar. Okuyucu, bu çerçeveyi hep göz önünde bulundurarak, aşağıdaki satırları okumalıdır.</p>

  <p class="normal">Şimdi gelelim esas söyleyeceklerimize...</p>

  <p class="normal">Yıl 1973. Türkiye’de henüz televizyon yok. Bir gün önceki haberleri veren birkaç gazete ile TRT var. Özel radyolar da yok. Türkiye insanı ülkede ve dünyada neler olup bitiyor, bunu devletin radyosundan öğrenirdi. Özellikle 1300 ve 1900 ajanslarından (o zamanlar haberlere ajans denirdi). 28 Ocak 1973 günü akşamı TRT 1900 ajansında, ABD’nin California eyaletinin Santa Barbara şehrindeki Baltimore otelinde Mıgırdıç Yanıkyan isimli 78 yaşında bir Ermeni’nin Başkonsolosumuz Mehmet Baydar ve yardımcısı Bahadır Demier’i tuzağa düşürerek şehit ettiğini birinci haber olarak tüm Türkiye’ye duyurdu. Haberin devamında Yanıkyan’ın olay yerinden kaçmadığını, bizzat polisi arayarak cinayetleri işlediğini ve gelip kendisini almalarını söyledi. Yanıkyan daha sonra basına yaptığı açıklamada da şunları sözlerine ekledi: “Ben Erzurum doğumlu bir Ermeniyim. Ruslar ve Türkler benim ailemden 26 kişiyi katlettiler. Bu cinayetleri katledilen 1,5 milyon Ermeninin intikamını almak için işledim.” dedi.</p>

  <p class="normal">Bu haber üzerine Türkiye adeta şoka girdi. Devlet adamları dahil, tüm Türkiye cinayetleri değil Mıgırdıç Yanıkyan’ın iddialarını konuşuyordu. Ermeni soykırımı ne demek? 1914 Tehciri ne demek? Neden öldürmüşüz bu Ermenileri?... Sorular zihinden ağza akmış, oradan da havada uçuşuyordu.</p>

  <p class="normal">Türkiye’nin Cumhuriyet hafızasında böyle bir olay yer almıyordu. Bu konuda hiç kimse o günde kadar lehte aleyhte bir şey yazmamıştı. Hatta hiçbir akademik çalışma da yapılmamıştı. Ders kitaplarında I. Dünya Savaşı üstünkörü geçiliyordu, Millî Mücadele öncesi kargaşa ve isyanlardan söz ediliyordu ama, Ermenilerden hiç bahsedilmiyordu. Gerçi Doğu ve Güneydoğu Anadolu bölgelerinde yaşlılar kırıntı kabilinden bir şeyler aktarıyorlardı ama, bir vaka-yi adiye gibi anlatıyorlardı; bazı yaşlılar da merd-i kıptî misali bazı lokal olayları kendi kahramanlıklarına fon olarak kullanıp kendilerinden bahsediyorlardı. Türkiye’nin kuzey, güney ve batı bölgelerindeki nesiller ise bu bilgi kırıntılarından da yoksundular.</p>

  <p class="normal">Millet, bu konuda bilgisizlikten kafa karışıklığı ile malul iken, devleti yöneten âkil adamların da milletten pek bir farkları yoktu. Onlar da şaşkındılar. Hatta Mıgırdıç Yanıkyan’ın gerekçeleri olmasa, problem pek de büyütülemeyecekti. Altı üstü bir manyağın sıradan bireysel bir terör olayı olarak algılanacak, birkaç demeçle üstü örtülerek konu geçiştirilecekti. Fakat adam, bu cinayetleri 1914-15 Ermeni Tehciri’nde katledilen 1,5 milyon Ermeni’nin intikamını almak için işledim, diyordu. Yani, iddia vahimdi ve tüm dünya basını gözlerini ve kulaklarını Ankara’ya çevirmişlerdi.</p>

  <p class="normal">Türkiye’de yaşayan her canlı gibi, tüm dünya bu iddianın cevabını bekliyordu.</p>

  <p class="normal">Devlet, sıcağı sıcağına bir açıklama yapamadı. Asker-sivil, bürokrat-siyasetçi, bilim adamı ve diplomatlar... Kısacası devletin tüm âkil adamları 24 saat kapıları kapatarak toplantı üzerine toplantı düzenlediler. Herkes nefesini tutmuş Türkiye Cumhuriyeti Devleti’nin açıklamasını bekliyordu. Tüm dünya basını da Ankara’ya hücum etmişti. Nihayet 24 saat sonra, TRT’den 1900 ajansında Türkiye Cumhuriyeti Devleti, tüm dünyaya şunu duyurdu:</p>

  <p class="normal">27 Ocak 1973 günü ABD’nin Santa Barbara kentinde Ermeni kökenli ABD vatandaşı Mıgırdıç Yanıkyan, Los Angeles Başkonsolosumuz Mehmet Baydar ve yardımcısı Bahadır Demir’i şehit etmiştir. Bu menfur cinayetleri şiddetle ve nefretle kınıyoruz. Katil Yanıkyan, daha sonra basına yaptığı açıklamada bu cinayetleri 1914-1915 Ermeni Tehciri’nde katledilen 1,5 milyon Ermeni’nin intikamını almak için işlediğini söylemiştir.</p>

  <p class="normal">Türkiye Cumhuriyeti Devleti tarafından yapılan açıklamanın bu paragrafına bir daha dikkatlice bakalım. Üç cümleden oluşan bu paragrafın;</p>

  <p class="normal">1. cümlesi; olayın nerede, ne zaman cereyan ettiğini ifade ediyor.</p>

  <p class="normal">2. cümlesi; Türkiye’nin tepkisini ortaya koyuyor.</p>

  <p class="normal">3. cümlesi ise, katilin bu cinayetleri işleme gerekçelerini söylüyor.</p>

  <p class="normal">Buraya kadar tamam, bir şey yok.</p>

  <p class="normal">Şimdi gelelim, Türkiye’nin iddiaya cevabına...</p>

  <p class="normal">İkinci paragrafın ilk cümlelerine: Mıgırdıç Yanıkyan’ın da söylediği gibi, şayet bu olaylar olmuşsa; 1914-1915 yılında olmuştur. Yani Osmanlı Devleti döneminde. Halbuki Türkiye Cumhuriyeti Devleti 1923’te kurulmuş yeni bir devlettir. Olayların bizimle ilgisi yoktur!...</p>

  <p class="normal">Şimdi, buyurun, buradan yakın!...</p>

  <p class="normal">Türkiye, Ermeni meselesini işte o gün, bu açıklamayla kaybetti. Türkiye kolay yolu seçti. Hafızasını inkar etti, tarihini reddetti. 60 yıldır küfrettiği, inkar ettiği Osmanlı’nın sırtına bir günah daha yükleyerek, işin içinden sıyrılacağını zannetti.</p>

  <p class="normal">Bu aymazlığa ve ahmaklığa en iyi cevabı Asala sözcüsü verdi. Ama edebim, bu cevabı burada yazmaya müsaade etmiyor!...</p>

  <p class="normal">Üç bin yıllık devlet tecrübesine ve tarih felsefesine sahip bir milletin yöneticileri referans olarak bir katilin söylediklerine sığınıyorlar.</p>

  <p class="normal">Ağlar mısınız, güler misiniz?</p>

  <p class="normal">Hafızasını kaybeden bir millet/devlet, bakınız tıpkı pusulasız bir gemi gibi, hedefsiz, amaçsız, azgın sularda yalpalamaya başlıyor!...</p>

  <p class="normal"><span class="idebold">Ermeni Diasporasının</span></p>

  <p class="normal"><span class="idebold">Silahlı Propagandası ve Türkiye’nin Acziyeti</span></p>

  <p class="normal">Ermeni diasporası, Mıgırdıç Yanıkyan’ın sebep olduğu yankılardan faydalanma fırsatını kaçırmadı. Asala adlı terör örgütü dış temsilciliklerimize saldırılar düzenlemeye başladı. Bu saldırılar haliyle yazılı ve görsel medyada yer alıyor; okuyucular ve dinleyiciler, bu saldırıların nedenini merak ediyorlardı. Ermeni diasporası da bu ortamı iyi değerlendiriyor ve 1915 Ermeni Tehciri sırasında 1,5 milyon Ermeni’nin soykırıma tâbi tutulduğunu anlatıp duruyorlardı. Saldırılardan hemen sonra, çeşitli ülkelerde konferanslar, paneller tertipliyorlar, fotoğraf sergileri açıyorlar veya bir yere soykırım anıtı dikiyorlardı.</p>

  <p class="normal">Bu yoğun kampanya karşısında Türkiye adeta eli kolu bağlı vaziyette sadece gelişmeleri seyrediyordu. Birkaç kınama demeci dışında, elçilik binalarımızın duvarları tahkim ediliyor, güvenlik personelinin sayısı arttırılıyor, elçiliklere zırhlı araçlar tahsis ediliyordu. Asala dışarıda öylesine bir psikolojik hava yaratmıştı ki diplomatlarımızın çoğu eş ve çocuklarını Türkiye’ye göndermiş, kendileri de mecbur kalmadıkça elçilik konutundan dışarı adım atmıyorlardı. Asala, bir müddet sonra elçilikler dışında da, turist olarak yurtdışına çıkan vatandaşlarımızı da taciz etmeye başlamıştı. Türkiye’nin başkentinde Esenboğa Havaalanı’nı basmaları (7 Ağustos 1982, 8 ölü, 72 yaralı), Paris’te Orly Havaalanı’nı basmaları (15 Temmuz 1973; 8 ölü, 63 yaralı. Ölenlerden ikisi, yaralananların da 28’i Türk vatandaşı idiler), bu psikolojik duvarın artık zirvesiydi.</p>

  <p class="normal">Asala’nın akıl hocaları, artık durun, dediler. Terörle istenen hedefe varıldı. Tüm dünya kamuoyu Ermeni Soykırımı’nı hem öğrendi, hem de kabullendi. Bunu, bu gelinen noktadan daha ileriye taşırsanız, iddianız ve davanız zarar görür, bir terör örgütü muamelesi görürsünüz. Artık siyasal alana dönünüz.</p>

  <p class="normal">Böylece Asala sahneden çekildi. Türkiye de rahat bir nefes aldı.</p>

  <p class="normal">Türkiye, Asala’nın terör faaliyetlerini sona erdirmesiyle, bu belayı atlattığını zannetti, fakat hiç de sandığı gibi olmadı. Yeni bir dalga geliyordu: Ermeni diasporası bir propaganda ve siyasal süreç başlattı. Dünya kamuoyu 1915’teki olaylardan kaba saba bir şekilde terör kullanılarak haberdar edilmişti. Şimdi sırada bu “haberdar olma” durumunun içini “teknik bilgi ve verilerle” doldurmak ve konuyu siyasal alana tescil ettirmek. Ermeniler ve Ermenilerin on yıllardır temasta oldukları yazarlar, akademisyenler, araştırmacılar, gazeteciler bu konu ile ilgili eserler kaleme almışlar; bunları çeşitli dünya dillerine de çevirerek, yayınlamışlardı. Bu süreçte yayınladıkları eserlerin bir yandan yeni baskılarını yayınlıyorlar, bir yandan da yeni eserler kaleme alıyor/aldırıyorlardı. 2001 yılına gelindiğinde Ermeni iddialarını destekleyen yayınlanmış eserlerin sayısı 26.000’e ulaşmıştı. Makaleler, sempozyum bildirileri, gazete-dergi yazıları, fotoğraf sergileri, konferanslar, paneller, filmler bu rakamın dışındadır. Böylece Ermeniler, dünya kamuoyunu müthiş bir propaganda bombardımanına maruz bıraktılar ve şuuraltlarını adeta bu propagandanın esiri haline getirdiler.</p>

  <p class="normal">Bu propagandanın ne derece etkili olduğuna en çarpıcı örnek, Fransa Parlamentosu’nda Ermeni Soykırımı ile ilgili 2001 yılında yapılan oylamadır. Konuyu, olayın birinci derecedeki şahidi olan dönemin Anavatan Partisi milletvekili Sayın Bülent Akarcalı bana nakletti. Şimdi Sayın Akarcalı’yı dinleyelim:</p>

  <p class="normal">“Ermeni Soykırımı Tasarısı’nın Fransa Parlamentosu’nda görüşüleceği gündeme gelince, bunu önlemek için, TBMM’de grubu bulunan tüm siyasî partilerden seçilen üyelerin oluşturduğu bir heyetle Paris’e gittik. Heyetin başkanı ben idim. Bir hafta boyunca maalesef hiçbir Fransız parlamenter ile görüşemedik. Oylamanın yapılacağı gün de, parlamento önünde beklemekten başka bir şey yapamadık. İçeride ne olup bittiğinden de haberdar değildik. Fransız gazetecilerden bilgi almaya çalışıyorduk. Ancak onu da başaramadık. Sonunda Büyükelçiliğe döndük ve sonucu internetten öğrendik. Az katılımlı bir oturumda cüzî bir oyla tasarı kabul edilmişti (Olayın üzerinden 10 yıl geçmiş. Hatırladığım kadarıyla oturuma 70 küsur milletvekili katılmıştı. 20 küsur red oyuna karşılık, 50 küsur evet oyuyla geçmişti).” Evet, hükümetin hali, parlamentomuzun hali bu idi. Fransız parlamenterlerle bile görüşemiyoruz. Heyetimiz sanki bir sömürge devletinin heyeti. Fransa bizi kaale bile almıyor.</p>

  <p class="normal">Olayın üzerinden birkaç gün geçmişti. Türk televizyonlarından birisi, bu oylamaya katılan milletvekilleriyle görüştü ve bu görüşmeleri yayınladı. 8-10 civarında milletvekili ile yapılan mülakatlarda, evet oyu vermelerinin gerekçelerini ana hatlarıyla hatırladığım kadarıyla kimi, “...Ben aslında Türkleri severim. Türkiye’ye de herhangi bir düşmanlığım yoktur. Bu soykırım konusunda da işin doğrusu derin ve sağlıklı bir bilgim yoktur. Ancak bu konuda bir kitap okumuştum ve etkilenmiştim. O nedenle tasarıya evet oyu verdim.” Bir diğeri, “...Bu konu hakkında bilgi sahibi olduğum söylenemez. Ancak yıllar önce bir arkadaşım beni bir resim sergisine götürdü. Katledilen insan cesetlerinden oluşan fotoğraflardı. Çok kötü manzaralardı. Gerçekten etkilenmiştim. Bu nedenle tasarıya evet oyu verdim.” Başka biri, “Ben bu işlerden ne anlarım, ne de ilgilenirim. Tarih de bilmem. Neden evet oyu verdiğimi samimi olarak itiraf edeyim. 40 küsur yıl önceydi. Lise öğrencisiydik. Sınıfımızda bir Ermeni öğrenci vardı. Sevimli bir çocuktu. Her sabah sınıfa girerken, güler yüzle ‘bonjur!’ derdi. Pek samimiyetimiz de yoktu. Ama her sabah bu eylemini tekrarlardı. Sonra okul bitti, her birimiz bir yöne dağıldık. Çok samimi olduğumuz arkadaşlar bile, birbirimizden koptuk, haberleşmemiz kesildi, birçoğumuz birçoğumuzu unuttuk. Şu anda ismini dahi hatırlamadığım o Ermeni arkadaşın, her sabah sınıfa girerken bonjur deyişini ve simasını hiç unutmadım. İşte o arkadaşımın her sabah güler yüzle sınıfa bonjur demesinin hatırına o oturuma katıldım ve evet oyu kullandım.”</p>

  <p class="normal">Uzatmayalım, son olarak bir başkası da evet gerekçesini şöyle açıklıyordu: “...Aynı apartmanda oturduğumuz yaşlı bir Ermeni bayan var. Zaman zaman asansörde karşılaşır ve merhabalaşırız. Komşuluk hatırı için gittim ve evet oyu verdim.”</p>

  <p class="normal">Şimdi başımızı ellerimizin içine alarak, biraz düşünelim. Bu ne aymazlıktır? Bu nasıl devlet yönetmektir? Bu nasıl dış politikadır? Fransa’ya yüzyıllara dayanan bir ilişkimiz var. Nato’da beraberiz. Birleşmiş Milletler’de beraberiz. Uluslararası birçok sorunda beraber hareket eden iki ülkeyiz. Avrupa’da ilk büyükelçiliği Fransa’da açmışız. Müşterekliğimizin daha onlarca başlığını buraya yazabilirim. Bütün bunlara rağmen, Fransız Parlamentosu’nda, bir gece 70-80 milletvekilinin katıldığı bir oturumda, 50 küsur oyla bu tasarı kabul ediliyor. Bu tasarıyı önlemek için gönderdiğiniz parlamenter heyetiniz bir hafta boyunca hiçbir Fransız milletvekili ile görüşemiyor. Oylamanın sonucunu ise gece yarısı internetten öğrenebiliyor. Bu nasıl iştir?... Siz o Büyükelçiliği oraya süs diye mi koymuşsunuz! O kadar personele, diplomata dövizle maaşı, çuvalla bütçeyi bu beyler ve bayanlar orada zevk ü sefa sürsünler diye mi veriyorsunuz?...</p>

  <p class="normal">Soruları uzatmanın anlamı yok doğrusu. Paris baş sefiresi Filiz Hanımın son bir yılda oradaki faaliyetlerini bizim o dönemdeki magazin basınından takip ederseniz, bu neticenin ne kadar da normal olduğunu anlarsınız. Kimin umurunda bu millî meseleler, Fransız sosyetesiyle yapılan partiler, bizim çağdaş yüzümüzü Avrupa’da ağartıyor, yetmez mi?</p>

  <p class="normal">Yeri gelmişken, bu aymazlığa başka bir örnek vereyim. Yıl yine 2001. Bir gün Hıristiyan bir din adamı beni aradı ve Lübnan’a gideceğini söyledi. Hayırdır, niye gidiyorsun diye sorduğumda, seçim var, dedi. Ne seçimi, dedim. Dünya Kiliseler Birliği’ne bir piskopos seçilecek, dedi. Durum nasıl, dedim. Seçim iki aday arasında geçiyor, dedi. Adaylardan biri Süryani, biri Ermeni. Marunî ve Melkitlerden aday yok mu, dedim, hayır dedi. “Marunîler Süryani adayı, Melkitler ise Ermeni adaya destek verecekler. Peki kim şanslı dediğimde, Hocam durum sizin deyiminizle fifti fifti... Kazanan bir iki oy farkla kazanır. Şu anda şanslar eşit.” Arkadaşa başarılar diledim ve telefonu kapattım. O gece gözüme uyku girmedi. Sabah konuyla ilgili özet bir rapor yazdım ve başta Dışişleri Bakanlığı olmak üzere konuyu ilgili makamlara ilettim. Dünya Kiliseler Birliği’nde bu dönem Genel Sekreterlik sırasının Lübnan’da olduğunu, bu nedenle seçilecek piskoposun bu görevi üstleneceğini, Türkiye’nin millî çıkarları için el altından Süryani adayı desteklemesini, bunun çok zor bir iş olmadığını, zaten adayların şanslarının şu anda eşit olduğunu, hafifçe bir destekle Süryani adayın seçilebileceğini ve bu hafif desteğin de nasıl verileceğinin yollarını da raporda izah ettim.</p>

  <p class="normal">Konunun detaylarına girmeyeceğim. Sonucu söyleyeyim yeter: Devletin ilgili ve de en önemli kurumu bana, bize ne yahu bir papazın seçiminden, başka işimiz gücümüz yok mu mealinde bir cevap verildi.</p>

  <p class="normal">Seçim sonuçlandı. Ermeni aday iki oy farkla seçildi. İsviçre’ye gitti, Dünya Kiliseler Bilriği’nin Genel Sekreterlik makamına oturdu.</p>

  <p class="normal">Eee, ne oldu, ne var bunda demeyin!</p>

  <p class="normal">Bakın neler oldu:</p>

  <p class="normal">Bir yıl önceydi, yani 2000 yılı. Ermeniler İsviçre’de üç milletvekili ayarlayarak, bu Ermeni Soykırımı tasarısını İsviçre Parlamentosu’na taşıdılar. Ancak netice alamadılar. Sadece bu üç milletvekili evet verdi, gerisi reddettiler.</p>

  <p class="normal">2001 yılında Dünya Kiliseler Birliği Genel Sekreterlik makamına oturan bu Ermeni Piskopos, bir yıl içinde makamının saygınlığını ve etkinliğini kullanarak, parlamenterlerle siyasî partilerle, medya ile, sivil toplum örgütleriyle çok sıcak ilişkiler kurdu. Tasarı 2002 yılında tekrar parlamentoya sunuldu ve kabul edildi.</p>

  <p class="normal">Şimdi, buyurun, buradan yakınız!</p>

  <p class="normal">Tarih felsefesi olmayan, tarih bilincinden bîhaber bürokrat ve siyaset erbabı ve de generallerin yönettiği ülkelerin vizyonu bu kadar olur. Bunlar, bir mıhın bir nala, bir nalın bir ata, bir atın bir komutana, bir komutanın bir orduya, bir ordunun da bir millete/devlete fatura çıkaracağını idrak edemezler... Sonuç da böyle olur.</p>

  <p class="normal">Devletin bu aymazlığı, bu konunun siyasal sürecinde, baştan sona bu minval üzere devam etti. Ermeniler bu siyasal süreci çok akıllıca, önemsiz ülkelerin parlamentolarından önce geçirdiler. Büyükelçiliğimizin dahi bulunmadığı Kolombiya’dan başladılar, Kıbrıs Rum Kesimi ve Yunanistan’da devam ettirdiler. Sonra ABD’de eyalet parlamentolarına yöneldiler. Türkiye bu süreçte aval aval, hatta ilgisizce seyretti bunları. Ne zaman ki Avrupa ülkeleri parlamentolarına ve ABD kongresine konuyu taşıdılar, o zaman işin ciddiyetini kavradı. Ama yine de 18 ülkenin parlamentosundan bu tasarının geçmesini maalesef önleyemedik.</p>

  <p class="normal">Bu siyasal süreçte Türkiye bu aymazlığı devam ettirirken, basın-yayın ve medya ayağında ne yapıyordu, biraz da ona değinelim. Yukarıda demiştik ki, 2001 yılına kadar Ermenilerin bu tezlerine destek veren 26.000 kitap yayınlanmıştı. Konferanslarla, panellerle, sempozyumlarla konu tüm dünyada gündemde tutuluyordu. Şunu baştan ifade edelim: Ermeni tezlerini destekleyen bu 26.000 kitaba karşılık, o dönemde 80 üniversiteye sahip Türkiye’de bu konuda toplam yayın sayısı 151 idi. Evet, yüz elli bir!.. Bunlar da adeta birbirinin fotokopisi, bilimsellikten uzak ve hamaset yüklü laf kalabalığından ibaretti.</p>

  <p class="normal">Makalemizin başında 1973 Mıgırdıç Yanıkyan’ın olayıyla, Türkiye’nin konuya nasıl yaklaştığını anlattık. Olayı, zaten o anda kaybettik. Temeli eğri atmıştık, bunun üzerine inşa edeceğimiz duvardan hayır gelir miydi, görelim.</p>

  <p class="normal">1973-1980 arası savunmamızın ana gövdesi; yok böyle bir şey, nereden çıkarıyorsunuz bunu söylemi üzerine oturttuk. Yani inkar dönemi...</p>

  <p class="normal">Bu tutmayınca, 1980-1990 arası çok sıkıştık. Bu, bir hayra vesile oldu. 60 yıldır pis, rutubetli depolara tıkılarak, çürümeye terk ettiğimiz Osmanlı arşivlerini açmak zorunda kaldık. Başka türlü bu iddialara cevap veremezdik. Ermeniler, hafızamıza müracaat etme mecburiyetinde bıraktılar bizi. Ancak akademisyenlerimiz bu belgeleri doğru-dürüst okuyamıyorlardı. Yeni Türk Alfabesi (!) ile çağdaşlığı yakalayan bizler, 60 yıldır kargacık-burgacık irticaî Osmanlı alfabesine trene bakar gibi bakıyorduk. Duygusal olarak da o alfabeden nefret ediyorduk doğrusu. Nereden çıktı bu Ermeni belası hayıflanmalarıyla, bu belgeler arasında işimize gelecek belgeler arıyorduk. Yeni tezimiz bu bulduğumuz belgelerin üzerine inşa edilecekti. Zar-zor okusak da doğrusu işimize gelen belgeleri toplamayı hedeflemiştik. Topladık da sonunda, birazcık da olsa...</p>

  <p class="normal">Yeni tezimiz, Ermeniler hem bize ihanet etti, hem de katliamı onlar yaptı... Mağdur olan biziz! Bu tez, belgelerle ve hamasetle de birleşince yeme de yanında yat, tadı veriyordu doğrusu.</p>

  <p class="normal">Artık mutlu idik. Duygularımızı belgelerle destekliyorduk. Üniversitelerimiz arka arkaya sempozyumlar düzenliyorlardı. Televizyonlarımızda açık oturumlar gırla gidiyordu. Selahaddin’in Kudüs üzerine yürüyüşü gibi biz de Ermeni iddialarının üzerine, emin adımlarla sefer üstüne sefer düzenliyorduk. Dindarından dinsizine, solcusundan sağcısına, hümanistinden ırkçısına, Kürdünden Türküne, Boşnağından Çerkezine... kısaca herkes mutlu idi. Ermenileri ihanetle suçlayan edebiyat, her ağza itibar sağlıyordu. Bilim adamlarının ve aydınların ülkeseverlik kriteri bu Ermeni edebiyatı olmuştu. Herkes kendine göre bu sorunun etinden, sütünden, tüyünden faydalanıyordu...</p>

  <p class="normal">Ancak gerek sempozyum bildirileri, gerekse akademik makaleler ve gerekse kitaplar, tıpkı 1980 öncesininki gibi, birbirinin fotokopisini andırıyorlardı. Tek fark, bu sefer yazılan-çizilenlerin arasına bazı belgeler serpiştirilmişti. Tabii bu yazılan-çizilenler bizi adeta bir zafer sarhoşluğuna iterken, dışarıda “tek taraflı” belgelere dayalı hamaset edebiyatı olarak değerlendiriliyor ve bir şey ifade etmiyordu.</p>

  <p class="normal">Olsun, biz içeride kendimizi haklı bir konuma oturtmuştuk. Bu haklılık, bizi mutlu da ediyordu. Şu dış dünya olmasa, meseleyi çözmüştük. Hain Batı, bir kez daha alacağın olsun!</p>

  <p class="normal">Sıkıntılar devam edince, âkil adamlar yeni bir söylem geliştirme ihtiyacı duydu; inkar işe yaramamıştı, Ermeniler bizi kesti söylemi de tutmamıştı. O halde nasıl bir söylem geliştirmek gerekiyordu? Bunun arayışı içindeyken, Ziya Gökalp’in bir kelimesi imdadımıza yetişti: Mukatele!</p>

  <p class="normal">Evet, bu daha iyiydi. Hem Ermenilerin acılarını inkar etmiyordu, hem de bizim acılarımızı ifade ediyordu. Üstelik devleti de temize çıkarıyordu.</p>

  <p class="normal">Yani, 1914-1915’te devlet bir katliam yapmamıştı. I. Dünya Savaşı’nın o günkü şartları içerisinde karşılıklı olarak halklar birbirine zarar vermişlerdi.</p>

  <p class="normal">Bu iyi bir söylemdi. Gerçeğe de yakındı. Ermenilerin aşırı iddialarına da set çekebilirdi. Bununla büyük bariyer aşılabilirdi. Ancak küçük bariyerler nasıl izah edilecekti, sıra buraya gelmişti.</p>

  <p class="normal">Tamam, tek taraflı bir katliam yok, karşılıklı mukatele var.</p>

  <p class="normal">Peki bu mukatelede gerekçeler ne, kim haklı, kim haksız, kim önce başlattı ve hangi taraf ne kadar zarar gördü, vs...</p>

  <p class="normal">Küçük bariyerler bunlardı ve herkes kendi tarafından meseleyi izaha başladı. Ermeni diasporasının söylemleri belliydi. İçinde ideoloji vardı, tarihî husumet vardı, kendi aralarında ekonomik ve siyasiî rant vardı, vs. Önemli olan bizim izahımızdı. İki taraf da bu mukatelede zarar görenin kendisi olduğunu ispat için kemik sayımına başladı. Ermenilerin iman ettikleri rakam belliydi: 1,5 milyon Ermeni hayatını kaybetmişti. Bu bir ezberdi, aşağısı siyasî rantı kurtarmazdı. Biz bu sefer daha akıllıydık. 1914’teki nüfus sayımını koyduk ortaya, 1.300 bin Ermeni vatandaşımız varmış. Tehcir’de kim nereye gitmiş, rakamları dizdik arka arkaya:</p>

  <table class="normal3">
    <tr class="calibre8">
      <td class="calibre9">
        <p class="normal">Suriye’ye</p>

        <p class="normal">Lübnan’a</p>

        <p class="normal">Yunanistan’a</p>

        <p class="normal">Kafkasya’ya</p>

        <p class="normal">Kıbrıs’a</p>

        <p class="normal">Fransa’ya</p>

        <p class="normal">Ameriak’ya</p>

        <p class="normal">Ürdün’e</p>

        <p class="normal">Irak’a</p>

        <p class="normal">TOPLAM</p>
      </td>

      <td class="calibre9">
        <p class="normal">: 345.000</p>

        <p class="normal">: 150.000</p>

        <p class="normal">: 30.000</p>

        <p class="normal">: 235.000</p>

        <p class="normal">: 15.000</p>

        <p class="normal">: 25.000</p>

        <p class="normal">: 27.000</p>

        <p class="normal">: 32.000</p>

        <p class="normal">: 37.000</p>

        <p class="normal">: 900.000</p>
      </td>
    </tr>
  </table>

  <p class="normal">Yani, Tehcir sürecinde dışarıya 900.000 Ermeni vatandaşımız gitmiş. 1927 nüfus sayımında Türkiye’deki Ermeni nüfusu da 123.000 imiş.</p>

  <p class="normal">İkisini topladık:</p>

  <p class="normal">900.000 + 123.000 = 1.023.000</p>

  <p class="normal">1914 nüfus sayımındaki toplam Ermeni nüfusu 1.300.000 idi.</p>

  <p class="normal">1.300.000-1.023.000 = 277.000 kayıp nüfus var.</p>

  <p class="normal">Bu kemik sayımındaki açığı da (yani kayıp 277.00’i de) tarihçilerimiz ve siyasetçilerimiz şöyle açıklarlar: Efendim, tehcir kış şartlarında gerçekleşti. Yol uzundu, bu insanların arasında yaşlılar vardı, çocuklar vardı, hastalar vardı, tabii bir de eşkıya tasallutu vardı, vs.</p>

  <p class="normal">Yani, yuvarla gitsin, bu kadar da telefat olur, demeye getirdik. 1970’lerdeki söylemlerden iyiydi. Hem inkarı kaldırmıştık, hem belgelere dayanarak yazıp çiziyorduk, hem de 1,5 milyon rakamını, kemik sayma işlemiyle 277.000’e indirmiştik. Az buz şey sayılmazdı! Gerçi 277.000 rakamı için yol şartları, yaşlı, hasta, eşkıya ayağına yatıp, bir meşruiyet noktası yakalamaya çalışıyorduk ama, yine de iyiydi.</p>

  <p class="normal">Şimdi sıra artık bu “soykırım” iddiasını ortadan kaldırmaya gelmişti. Kelli-felli, hukuktan başka her şeye kafaları basan, hak ve hukuk yerine ideoloji ile beslenen kafalara sahip bir kısım zevat televizyonlarda boy göstermeye başladı. Efendim, bu tehcirdeki kayıpların soykırım olamayacağı, soykırım sözcüğünün (jenosit) II. Dünya Savaşı’ndan sonra, Yahudi soykırımı ile literatüre girdiğinin, Ermeni Tehciri’nin ise 1915’te vuku bulduğunu, binaenaleyh bir hukuk ilkesi olarak hiçbir yasanın “geriye işleyemeyeceği”ni söyleyerek, Türkiye Cumhuriyeti olarak konuyu Avrupa İnsan Hakları Mahkemesi’ne götürerek, bunu tescil ettirmemiz gerektiğini heyecanla ilan ettiler!</p>

  <p class="normal">Cahil milletin buna vicdanı onay vermediği gibi aklı da yatmıyordu ama, sağda solda karşılarına çıkan güvendikleri insanlara da bunu sormadan edemiyorlardı. Allah’tan hükümet ve Dışişleri bunlara uyarak, böyle bir halt işlemeye kalkmadılar. Bunların ağababaları 1960 ihtilalinin cunta bozuntularına öyle hukukî faturalar vermişlerdi ki yıllar sonra hukuk fakültesi öğrencileri bunları yüzleri kızararak derslerde okuyorlardı. Halefleri de aynı fetvaların ustalarıydılar. 367 numaraları, milattan önce vahşi kabilelerin cellâtlarını mezarlarında güldürmekten kemiklerini toz duman etmişti.</p>

  <p class="normal">Neyse bu varta da atlatılmıştı. Bu kemik sayımı 1,5 milyondan işi 277.000’e düşürmüştü, ama vicdanlar bu 277.000’e de razı olmuyordu. Yıllarca yol, kış, yaşlılık, hastalık, eşkıya diye diye işi kurtarmaya çalışıyorduk, ama münafıklar boş durmuyordu ki...</p>

  <p class="normal">Neyse bir gün Türk Tarih Kurumu Başkanı Prof. Dr. Yusuf Halaçoğlu patladı. Kayseri’deki bir Ermeni Sempozyumu’nda geride kalan bu 300.000 (yani 277.000’i kastediyor) kişi de ölmedi, öldürülmedi. Şu anda aramızda yaşıyorlar. Alevilerin arasına karıştılar.</p>

  <p class="normal">Eyvah, mumdu, cemdi... kimin ağzından bir kelime kaçsa Aleviler hemen meydanlara iniyorlardı. Şimdiye kadar kimse bu kadar açık bir laf etmemişti Aleviler hakkında... Aleviler de bir şaşkınlık yaşadılar. Bunu söyleyen irticacı mirticacı değildi, Alevileri de seven biriydi. Ama niye böyle bir laf etti ki diye düşünüp homurdanmaya başlayınca bazıları, gizli bir el hemen devreye girdi ve Alevileri yatıştırdı.</p>

  <p class="normal">Ohhh bee!...</p>

  <p class="normal">Osmanlı’ya yamayıp, işim içinden sıyrılmaya çalıştık, yemediler.</p>

  <p class="normal">İnkara yattık, yemediler...</p>

  <p class="normal">Mukatele dedik, ııhh dediler...</p>

  <p class="normal">Kemik saymaya kalktık, 1,5 milyonu 277.000’e indirdik, yine tatmin olmadılar!...</p>

  <p class="normal">Öyle mi?</p>

  <p class="normal">Alın o zaman!...</p>

  <p class="normal">Soykırım moykırım yok. Biz hesap uzmanıyız, kafamızı bozmayın, bu kemikleri üç ile çarpar, sizi borçlu bile çıkarırız alimallah.</p>

  <p class="normal">200 yıl daha çalışıp, her aile 10 çocuk bile yapsa, bu açığı kapatamazsınız, ona göre ayağınızı denk alın!...</p>

  <p class="normal">Bu kadar gırgır yeter!... Hep çuvaldızı başkasına batırdık, biraz da iğneyi kendimize batıralım.</p>

  <p class="normal"><span class="idebold">Gerçekten Soykırım Yapıldı mı?</span></p>

  <p class="normal">Gerçekten bir soykırım yaptık mı? Yapmadıysak, bunu dünyaya neden izah edemiyoruz?</p>

  <p class="normal">Bu sorunun cevabı, birkaç cilt kitap tutar. Türkiye’de büyük çoğunluğu ciddi ve bilimsel olmasa da son 40 yılda en fazla bu konuda yazıldı çizildi. Bu nedenle konu ile ilgili teknik verilere dayanarak, bu soruya cevap aramayacağım. Bu teknik verileri merak edenler, o alanda yazılmış eserlere müracaat etsinler!</p>

  <p class="normal">Bu sorulara cevapları, okuyucunun teknik verilere dayalı bilgisi tamdır ön kabulüyle cevaplayacağım. Bu bilgilere sahip olmayanlara, bu cevaplar pek de bir şey ifade etmeyebilir.</p>

  <p class="normal">Bu Ermenilerle yaklaşık 300 yıl Selçuklu, 600 yıl Osmanlı döneminde beraber yaşadık. 900 sene barış, huzur ve karşılıklı güvene dayalı bir beraberliğimiz var. İmparatorluk içinde Ermenilerden başka da gayr-ı müslimler vardı. Onlar da huzur içinde yaşıyorlardı. Bu gayr-ı müslim cemaatler içinde, bizlerle en iyi entegre olan Ermenilerdi. Bu nedenle hiçbir gayr-ı müslim topluluk için kullanmadığımız bir sıfatı, Ermeniler için kullanıyorduk: Millet-i Sâdıkâ!</p>

  <p class="normal">Evet, onlar her sahada, her zaman, her yerde, her şartta bu sadakati göstermişlerdi. Bahçemizin farklı renkli, farklı kokulu bir çiçeği idiler.</p>

  <p class="normal">Peki, 900 sene durum bu iken, ne oldu da birdenbire birbirimizi boğazlamaya başladık? Bu sorunun cevabını yüzlerce Türk akademisyen, bir o kadar da araştırmacı ve düşünür lokal-somut verilerden hareketle, her biri kendi pencerelerinden cevaplamaya çalışır. Bize göre bu lokal-somut veriler, olayın etkenleridir. Bu nedenle Ermeniler de bu tür, işlerine gelen lokal-somut verilerden hareketle, bizim iddialarımızın tam zıddı neticelere varabilirler.</p>

  <p class="normal">Bu nedenle, tarih felsefesi perspektifinden hareketle, siyasal büyük resme bakarak, bu sorunun cevabı bulunmalıdır düşüncesindeyiz.</p>

  <p class="normal">Fransız İhtilali’yle tüm dünyada milliyetçilik rüzgarlarıyla beraber, toplumların kimlik ve özgürlük bilinçleri de gelişmeye başladı. Avrupalı toplumlar kadar, Osmanlı Devleti’nin tebaası olan toplumlarda da bu bilinç alttan alta filizlenmeye başladı. Bu duygular Müslüman halklarda dinî bilinç, ümmet anlayışı ve hilafete bağlılık/sadakat nedeniyle frenlenirken veya çok yavaş gelişirken, gayr-ı müslim tebaada, özellikle nüfusları kalabalık olanlarda çok hızlı gelişme istidadı gösterdi. Ermeniler, ne kadar Müslüman Osmanlı toplumu ile entegre olmuş olsalar da dinleri, ırkları, örf ve adetleri ayrıydı. Ne kadar da olsa, yine de “öteki”lerdi. Bu nedenle milliyetçilik duyguları, eğitimli kimseler ve gençler arasında revaçtaydı. Yani kısaca, kendi duygu dünyalarında bunun karşılığı vardı.</p>

  <p class="normal">Ermenilerde gelişen bu milliyetçilik duygularını bağımsız bir devlet kurma noktasına taşıyan veya başka bir deyişle buraya sevk eden iki temel âmil vardı. Birisi İmparatorluğun dağılma sürecine girdiğinin iyice hissedilmesi, ikincisi ise İttihatçılardı. Sanayi Devrimi’ni algılayamamış, ekonomisi bozuk, bürokrasisi hantal, ordusu çağın teknolojik araç-gereçlerinden yoksun, üstüne üstlük sahip olduğu coğrafyanın önemli bir kısmında Batı’nın iştahını kabartan petrol yatakları... Dört bir yandan gelen saldırılar ve nihayet I. Dünya Savaşı... Kısaca İmparatorluğun toprakları “batan geminin malları” misali, kapanın elinde kalacak düşüncesi... Artı, İttihat ve Terakki ile işbirlikçileri (Mason locaları, Yahudiler, vs.), Abdülhamid gitsin de ne olursa olsun psikolojisindeydiler. Balkanlar bu tutumlarından dolayı kaybedilmişti. İttihatçılar, Abdülhamid’i götürecek her yolu, isterse devlete zarar versin, deniyorlardı. Hiçbir şey umurlarında değildi. Bu konuda şeytanla bile işbirliğine hazırdılar. Ermenileri tahrik eden, onlara çeşitli vaatlerde bulunanların başında İttihatçılar geliyordu. Abdülhamid’i indirelim, gerisi kolay... Herkes istediğine kavuşacak!...</p>

  <p class="normal">Ermenileri esas cesaretlendiren birinci âmil, İttihatçıların duruşuydu. Kısaca ortamı buna müsaitti. Ermeni gençlerdeki, aydınlarındaki milliyetçilik duyguları, İmparatorluğun çatırdamaya başlaması, dış ülkelerin yardım ve vaatleri ile İttihatçıların tavırları/duruşları Ermenilerin iştahını kabartmaya yetti. Yüzyılların huzurunu maceraya tercih ettiler. I. Dünya Savaşı’nın bölgeyi alev topuna çevirmesi sonucu, yüzyıllardır bir arada yaşayan halkları karşı karşıya getirdi. İki tarafın da gözü dönmüş fedaileri, masum halkları katletmekten çekinmediler. Acı ve gözyaşı iki tarafa da ağır faturalar yükledi. 900 yıllık kederdeki tasadaki beraberliğe nokta konuldu. Zorluklarla ve acılarla dolu bir tehcir yaşandı. Mallarını mülklerini bırakarak farklı bir coğrafyaya sürüldüler, bir daha dönmemek üzere!...</p>

  <p class="normal">Ermeniler ihanet mi ettiler, bunu hak etmişler miydi, bunları tartışmak bile yersiz. Büyük fotoğrafa, dünyanın gidişatına bakarak şunu söyleyebiliriz:</p>

  <p class="normal">O gün bunlar yaşanmasaydı bile, bugün yaşanacaktı. Çünkü yeni dünya düzeni, çağdaş anlayışlar bu değişimi zorluyordu. Bu, kaçınılmazdı!</p>

  <p class="sagnormal"><span class="idebolditalik">Nisan 2011</span></p>
</body>
</html>
