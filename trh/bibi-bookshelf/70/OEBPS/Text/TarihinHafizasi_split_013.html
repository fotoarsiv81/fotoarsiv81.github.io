<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12"><span class="idebold">İPSİZ RECEP</span></h2>

  <p class="ortayazi"><span class="idebold">•••</span></p>

  <p class="normal">TRT, Millî Mücadele ile ilgili önüne her gelen senaryoyu ve öneriyi dikkate alır. Bu tabiidir ve de doğrudur. Evet, bırakınız Malazgirt’i, Mohaç’ı, Çanakkale’yi... Daha doğru dürüst bir Millî Mücadele filmi, belgeseli dahi yapamadık.</p>

  <p class="normal">Bunun birçok sebebinin yanında, resmî tarih anlayışının getirdiği sıkıntılar da var. Başta bu neden olmak üzere, işin uzmanları kalem oynatmak istemiyorlar. Resmî tarih anlayışını ideolojileri haline getirenler de tarih bilmiyorlar. Bu alanda profesor titri olanların tarih bilgisi, ortaöğretimdeki tarih anlayışının genişletilmiş halidir.</p>

  <p class="normal">TRT ne yapsın; iki arada bir derede kalmış durumda.</p>

  <p class="normal">Şu sıralar gösterime giren bir dizi var; İPSİZ RECEP adında.</p>

  <p class="normal">Dizi duyulur, duyulmaz tarihçiler arasında görüş ayrılıkları çıktı. Kimi sıradan bir eşkıya dedi, kimi de Millî Mücadele kahramanı dedi. İki tarafın da kendince argümanlarında tutunacak dalları var.</p>

  <p class="normal">Evet, Millî Mücadele öncesi hem eşkıya idi, hem de kaçakçı... Karadenizin iki yakası arasında meşhur kaçakçı İpsiz Recep’tir o... Ellerine epeyce gayr-ı müslim kanı da bulaşmış bir eşkıyadır o... Çetesini kanun kaçağı mahkumlardan, ipsiz sapsızlardan oluşturmuştur ki bu da doğrudur.</p>

  <p class="normal">Millî Mücadele sırasında Mustafa Kemal Paşa ile temasa geçmiş; Adapazarı ve İzmit bölgesinde Millî Mücadele’ye katkılarda bulunmuş ve savaş sonrası İstiklal Madalyası ile taltif edilmiştir. Millî Mücadele’ye katılımı, daha önce işlediği suçlardan sorgulanmamak şeklinde yorumlanabileceği gibi, kaderin çizgisiyle bir zamanlar eşkıyalık yapan bu insanın vatan-millet sevgisi nedeniyle çizgisini değiştirdiğini de düşünmek mümkündür. Kanatimce, Millî Mücadele’ye hizmet eden efelerden hareketle, ikinci şık daha ağır basmaktadır.</p>

  <p class="normal">Her neyse, bu tür insanların biyografilerinin yazılması, haklarında romanlar kaleme alınması, hatta filmler yapılması yadırganmamalı.</p>

  <p class="normal">ANCAK!...</p>

  <p class="normal">Bu millet kahraman sıkıntısı mı çekiyor ki, Millî Mücadele’yi getirip bu insanların başarılarının üzerine temellendiriyorsunuz? O zaman üç bin yıllık devlet felsefesi iddianız, tarihte kurduğunuz 16 devlet ne oluyor? Örneğin 500 yıl yönettiğiniz bir eyaletiniz olan Bulgarlarla ne farkınız var? Bulgar şehirlerinde her cadde ve meydanda bir “komitacı”nın ya ismini ya heykelini, ya büstünü görürsünüz! Bunlar sıradan birer komitacı idiler. Bulgarlar ne yapsın, bunların faaliyetleri Bulgaristan’a bağımsızlığını kazandırdı, onlar da onları millî kahraman ilan ettiler.</p>

  <p class="normal">Namık Kemal Zeybek anlatmıştı. Kültür Bakanı iken (şu anda ismini hatırlayamadığım) küçük bir Avrupa ülkesine resmî bir ziyarette bulunuyor. Başkentte devasa bir anıt heykel görüyor. Meslektaşına bu kimin heykeli diye sorunca, kurucu kralımızın diyorlar. Yabancı bakan, bu krallarının altı savaşa katıldığını ve hepsinde de yenildiğini anlatınca, Namık Kemal Zeybek; “O halde niye hep yenilmiş bir kralın heykelini diktiniz, dalga mı geçiyorsunuz?” diye sorunca, meslektaşı diyor ki: “Başka kimse yok tarihimizde. Mecburuz!”</p>

  <p class="normal">Kahramanları olmayan toplumların, kahraman yaratmaları, tarihi olmayan toplumların tarih uydurmaları anlaşılabilir bir şeydir de, Türkleri tarihten çıkarıp alın, geriye bir şey kalmaz ilkesiyle tanınmış bir milletin, kahraman yaratmaya, tarih uydurmaya ihtiyacı olabilir mi?</p>

  <p class="normal">Olmaz, olmaz denir de!</p>

  <p class="normal">Peki bu rezalet nedir?</p>

  <p class="normal">Haa! Tarihinizi bilmiyorsunuz... Uydurma bir ideolojik tarihle yola çıkarsanız, olacağı budur. Yüzyılın en önemli asker, siyaset ve devlet adamı Mustafa Kemal Paşa’yı siz değil miydiniz tarlada karga kovalatan, pusulası bozuk, kırık dökük bir gemiyle gizlice bir çizgi film kahramanı gibi Samsun’a çıkaran!..</p>

  <p class="normal">Olacağı budur. Sizin yarattığınız o çizgi film kahramanının yanına uydurabileceğiniz de İpsiz Recep’le Topal Osman olur! Yakında Zilli Emine’den Yunan Emine’ye dönüşen pespaye de Emine Hatuna dönüşürse, şaşırmayın beyler!..</p>

  <p class="sagnormal"><span class="idebolditalik">Ekim 2008</span></p>
</body>
</html>
