<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_11"><span class="idebold">YEMEN</span></h2>

  <p class="ortayazi"><span class="idebold">•••</span></p>

  <p class="normal">Emperyalizmin altın kurallarının başında “Bir milleti yok edeceksen, önce hafızasını yok et!” kuralı gelir. Doğru dürüst tarihleri olmayan milletler bugün bin yıl, iki bin yıl gerilere giderek tarihimle ilgili bir şey bulabilir miyim diye çeşitli enstitüler, araştırma merkezleri kurarken, yüzlerce bilim adamını seferber ederken, milyonlarca dolar bütçe harcarken, olmayan tarihlerini, buldukları kırıntılarla inşa etmeye çalışırken, yer yer de tarih uydururken, biz tarihimizin bir insan ömrü kadar yakın geçmişini bilmiyoruz. Hatırlamıyoruz demiyorum, Cumhuriyet neslimiz bu yüzyıllık tarihimizden bî-haberler!...</p>

  <p class="normal">Sokağa çıkarken, önünüze gelen her yaştan insana mikrofonu uzatın ve deyin ki, Yemen denince aklınıza ne gelir, Yemen size neyi çağrıştırır?.. Alacağınız cevapları sıralayayım:</p>

  <p class="normal">- Yemen türküsü. Havada bulut yok, bu ne dumandır!</p>

  <p class="normal">- Başka?.. Biraz düşündükten sonra, kahve... ve kahve Yemen’den gelir türküsü...</p>

  <p class="normal">- Daha daha?.. Şayet biraz dinî hassasiyeti varsa, Veysel Karanî der, biraz daha zihnini zorlayarak, Yemen ellerinde Veysel Karanî ilâhisini ekler... Bu üç şeyi Yemen denince hatırlayan insan, bu toplumun kültürel düzeyi en yüksek insanları arasında yer alır.</p>

  <p class="normal">Bu kadar...</p>

  <p class="normal">Edirne ile Kars arasında sıkıştırılmış bir hafızadan bundan başka bir şey beklenemez. Lloyd George’un, donanmaları Çanakkale önlerine geldiğinde, “Osmanlı Devleti’ni tasfiye etmek yetmez. Hıristiyan Avrupa’nın bu barbar tehlikesinden ebediyen kurtulabilmesi için, Türk milletinin cihan hakimiyeti mefkûresini besleyen damarlarının kesilmesini ve hafızasının yok edilmesinin gerektiği”ni hedef olarak göstermesi boşuna değildi. Bu bir hayal değildi, bu bir fantezi değildi. Tarihte 15 tane büyük imparatorluk kurmuş, Batı emperyalizmine karşı yüzyıllarca dünyanın neresinde olursa olsun, hangi ırktan, hangi dinden olursa olsun, mazlum milletlerin hâmiliğini yapmış bir milletin mutlaka tarihten silinmesi gerekiyordu. Bu, elbette biyolojik olarak mümkün değildi, ama “mefkûre” olarak mümkündü.</p>

  <p class="normal">Hafızasını yok etmek!...</p>

  <p class="normal">Bu milletin çocukları, bırakınız tarihî hafızasını hatırlamasını, dedesinin mezar taşını bile okuyamamalıydı!... Tarihteki ayak izlerine yabancı olmalıydı.</p>

  <p class="normal">Bu nedenle, Yemen bizim nesillerimizce birkaç türkü ve kahveden ibarettir!...</p>

  <p class="normal"><span class="idebold">Yemende Ne İşimiz Vardı?</span></p>

  <p class="normal">Birçok ülkenin Yemen’de şehitliği varken, daha yakın zamanda San‛a ve Hudeyde yol inşaatında bir patlama sonucu 50 Çinli işçi hayatını kaybedince, Çin hükümeti, işçilerinin hatırasına oraya muhteşem bir anıt dikerken, dünya tarihçilerine “Yemen nedir?” diye sorduğunuzda, “Türk Mezarlığı” cevabını alırken, oraya ne bir anıt diktik, ne bir şehitlik inşa ettik, ne de ders kitaplarımızda Yemen’den bir tek cümleyle bahsettik!.. Yemen çöllerine, Yemen kayalıklarına gömdüğümüz 300 bin Mehmed’i hatırlamadık bile! Öylesine üstünü örttük ki, bir daha ebediyen hatırlanmasın!.. Aradan yıllar geçti, bir yerlerden bir ışık hüzmesi bu milletin çocuklarına göz kırptı, onları tarihlerine yönlendirdi ve bu milletin çocuklarından bazıları tarihteki ayak izlerinin peşine düşünce, Yemen’i fark ettiler. Batı emperyalizminin içimizdeki uzantıları, bu ayak izlerinin gündeme gelmesinden rahatsız oldular. Tıpkı Çanakkale’den rahatsız oldukları gibi... Koro halinde “Ne işimiz vardı Yemen’de, ne işimiz vardı Galiçya’da, ne işimiz vardı Irak’ta, ne işimiz vardı Arabistan çöllerinde? Osmanlı Anadolu Türk evladını götürüp buralarda yok etti...” nakaratını terennüm edenlerin bir hedefi vardı. Uyanan bu emperyal hafızayı karalamak... Mazinin bu ayak izlerinin hatırlanmasını önlemek...</p>

  <p class="normal">İşin doğrusu hafızası Edirne ile Kars arasında preslenmiş sokaktaki adama da bu zırvalamalar mantıklı geliyordu. Türkçülük numarasına yatarak, ulusalcılık sosuyla soslanmış bu söylemler, hafızası yok edilmiş insanları etkiliyordu. İşin doğrusu Türk milletinden hazzetmeyen; onun tarihine, dinine, örfüne, âdetine, dünya görüşüne, türküsüne, folkloruna düşman olan, millet ve milliyetçilik kelimelerinden dahi nefret eden bu güruh, ulusalcılık numarasıyla vatanseverlik ve Mehmetçik nutukları icat etmeye başladılar:</p>

  <p class="normal">Yemen’de ne işimiz vardı?...</p>

  <p class="normal">Galiçya’da ne işimiz vardı?...</p>

  <p class="normal">Bu beylere sormak lazım: İtalyanlar’ın Eritre’de ne işleri vardı? Fransızlar’ın Cibuti’de ne işleri vardı? İngilizler’in Aden’de ne işleri vardı? Portekizlilerin...</p>

  <p class="normal">Bu kesimin bir tek derdi var; bu millet hafızasını hatırlamamalı. Ulus devlet edebiyatı ile bu Anadolu halkını yönetmeye devam... Türk milletinin babası, atası biziz. Düşmanlar sizi yok edeceklerdi. Biz sizi kurtardık, bir Cumhuriyet kurduk. Siz de bu Cumhuriyetin onurlu vatandaşları oldunuz. Çalışın, vergi verin, askerlik yapın. Çıkardığımız yasalara uyun. Kısaca biz yöneticiyiz, siz yönetilensiniz... Giyiminizden oturup kalkışınıza kadar her şeyinizi biz dizayn edeceğiz. İtiraz ederseniz, Cumhuriyet ve rejim düşmanı olursunuz, kafanıza balyozu yersiniz, bunu unutmayın!</p>

  <p class="normal">Bu kadar girizgahtan sonra gelelim şimdi Yemen’e!</p>

  <p class="normal">Bu yüzyılın başında beş milyon km2 toprağımız vardı. Emperyalist dünya bu topraklarımızdaki yeraltı yerüstü zenginliklerimize göz koydu. Özellikle petrol!.. Dört bir taraftan üzerimize çullandılar. Sarıkamış’tan Galiçya (Lehistan)’ya, Romanya’dan Makedonya’ya, Irak’tan Suriye’ye, Yemen’den Filistin’e, Hicaz’dan Çanakkale’ye... Tam dokuz cephede savaşmak zorunda kaldık. Bunların en ağırı da Yemen ve Çanakkale oldu.</p>

  <p class="normal"><span class="idebold">Yemen’de Türklerin Serencamı</span></p>

  <p class="normal">Peki, neydi bu Yemen, gerçekten bizim ne işimiz vardı bu Yemen’de? Biraz tarihçesinden bahsedelim.</p>

  <p class="normal">Geleneksel dinî-menkıbevî rivayetlere göre Yemenliler, Nuh’un oğlu Sam’ın çocuklarıdır. Arap yarımadasının güneyini teşkil eden bir kısmı dağlık, bir kısmı çöl olan bir coğrafyanın adıdır Yemen. Eski kadim medeniyetlerin merkezidir Yemen. 1517 yılında Yavuz Sultan Selim Mısır’ı fethettiğinde, Yemen Memlukların bir eyaletiydi ve Mısırlı bir vali tarafından yönetiliyordu. Memluklar tarihe karışınca, istikbali iyi okuyan Vali İskender Bey, hemen bir karar aldı ve Yavuz adına hutbe okuttu. Osmanlı Devleti’ne bağlılıklarını ilan etti. Yavuz da kendisini hem valilikte tuttu, hem de Paşa ünvanıyla taltif etti. Ancak, Osmanlı Devleti Yemen’in içişlerine hiç karışmadı, burayı yönetmeyi hiç düşünmedi. Ülkenin kuzeyini Zeydî İmamları, güneyini (Tehame) Hanefi-Şafiî âlimler yönetiyordu. Aynı şekilde de yönetmeye devam ettiler. Ancak bu stratejik coğrafyada birçok emperyalist ülkenin gözü vardı. Bu nedenle Yemen hiçbir zaman kargaşadan kurtulamadı. 1538 yılında Hadım Süleyman Paşa’nın gayretleriyle sükunet sağlandıysa da, aralıklarla da olsa bu kargaşa devam etti. Özellikle 1498-1538 yılları arasında huzursuzluklar had safhaya vardı. Portekizliler ile İranlılar’ın Babü’l-Mendep Boğazı’nı işgal etmeleri, Afrika’dan hacca gelen hacılardan “hac haracı” toplamaları, korsanlık faaliyetleriyle bölgeyi sömürmeleri karşısında, devlet bir kez daha Yemen’e yürüdü. Özdemir Bey ve oğlu Osman Paşa’nın gayretleriyle Etiyopya (Habeşistan) ve Yemen’de yapılan tahkimat ve düzenlemelerle bölgenin emniyeti sağlanmış oldu. 1645 yılından 1840’lı yıllara kadar özerk bölge statüsüyle Yemen huzur ve sükunete kavuştu. Ancak 1839 yılında İngilizler Yemenli yöneticiler ile anlaşarak, burada “kömür depolamak” için arazi kiraladılar. Uzakdoğu ticaret gemileri buradan yakıtlarını temin edeceklerdi.</p>

  <p class="normal">Yemen’i artık kara bulutlar sarmaya başlamıştı. Batılıların, özellikle de İngilizlerin bu coğrafyada faaliyet göstermeleri, artık meşru bir iş haline gelmişti. Süveyş Kanalı’nı yukarıdan kontrol ediyorlardı. Hint Okyanusu, Kızıldeniz ve Afrika’yı da Yemen’den kontrol ediyorlardı. Bir yandan misyoner doktorlar kanalıyla halkın gönlünü kazanıyorlar, bir yandan yönetici pozisyonunda olanları para ve vaatlerle yanlarına çekiyorlar, bir yandan da mezhep kışkırtmalarıyla kargaşa yaratıyorlardı. Yandaş hale getirdikleri din adamı kisvesine bürünmüş işbirlikçilerin ağzıyla da Osmanlı’nın dinsizleştiği propagandasını işliyorlardı. Bütün bunlara ilaveten Osmanlı’nın son dönem vali ve bürokratlarının kötü yönetimleri, rüşvet ve yolsuzluk faaliyetleri de eklenince, isyanlar dönemi başlamış oldu.</p>

  <p class="normal">1849 yılında başlayan kargaşa yavaş yavaş sistematik isyanlara dönüştü. IV. ve V. ordulara ait birliklerle bu isyanları bastırmaya uğraşıyorduk. Ancak bu birliklerle istenilen netice alınamayınca, Redif taburları göndermeye başladık. Yemen adeta bir gayya kuyusuna dönüşmüştü. Askerî birlikleri adeta yutuyordu. İctihat Mecmuası’nın 139. sayısının (30.11.1921 tarihli) 2941. sayfasında, İstatistik İdaresi’nden alınan bilgiye göre Süveyş Kanalı’nın açılışından (1869) 1914 yılına kadar, yani 45 yılda Yemen’e bir milyon asker sevketmişiz. Karadeniz limanlarından, İzmir ve İskenderun limanlarından bu sevkiyatlar yapılıyordu. Küçük ve sağlıksız olan, bir kısmı da Avrupa’dan kiralanan bu gemilere 2.500 asker doldurulurdu. Çömelik vaziyette yolculuk yapan bu askerler, belirli saatlerde ayağa kaldırılır ve kan dolaşımlarının normal akması sağlanırdı. Kumanyaları peksimet, soğan ve zeytinden ibaretti. Yolculukta en büyük sıkıntı ise su idi. Kumanyaların katı yiyeceklerden ve tuzlu olmaları askeri yakıp kavuruyordu. Mecitözü Redif Taburu ile Yemen’e giden Âşık Hasan, bu sıkıntıyı şöyle dile getirir:</p>

  <p class="indentmetinitalik">“Sıcaktır da vapur suyu içilmez</p>

  <p class="indentmetinitalik">Efrad gayet çoktur, asla geçilmez</p>

  <p class="indentmetinitalik">Nefes almak için ağız açılmaz</p>

  <p class="indentmetinitalik">Yerimiz Cehennem oldu, ne çare!”</p>

  <p class="normal">Yeri gelmişken, bilmeyenler için Redif Taburları hakkında kısa bir bilgi verelim. 1840’lı yıllara gelince, Sanayi Devrimi’ni gerçekleştirmiş Avrupa’nın gözü, Osmanlı topraklarındaki petrole odaklanmıştı. Dünyanın dört bir tarafından Avrupa’ya hammadde taşınıyordu. Fabrikalar bu hammaddeyi işliyorlardı. Bu fabrikaların ihtiyaç duydukları enerji ise kömürle karşılanıyordu. Kömür hem pahalı, hem zahmetli, hem de çok rantabl bir enerji değildi. Petrol ise tüm bu olumlu özelliklere sahipti. Bu nedenle Batılı emperyalist ülkeler gözlerini Osmanlı coğrafyasına dikmişlerdi. Osmanlı Devleti de topraklarını korumak için çareler arıyordu. Dört milyon km2’nin üzerinde toprağa sahiptik.</p>

  <p class="normal">Bu geniş coğrafyayı koruyabilmek için yeterli askere sahip olmak gerekiyordu. Buna göre her vatandaş beş yıl muvazzaf olarak askerlik yapacak, ihtiyaç duyulduğunda da bu beş yıla ilaveten yedi yıl daha silah altına alınabilecek. İşte bu ikinci askerlik, yani yedi yıllık süreye rediflik denirdi. Osmanlı Devleti’nin yedi ordusu vardı. Her ordu, kendi mıntıkasından asker alırdı. 1894 yılında yapılan yeni bir düzenleme ile her orduda iki redif fırkası bulunurdu. Her redif fırkası iki livadan, her liva iki alaydan, her alay da dört taburdan müteşekkildi. Her tabur, sekiz yüz kişiden oluşurdu. Kısaca redif askeri demek, beş yıl mecburi askerliğini yapmış, terhis olmuş, evlenip çoluk-çocuk, iş-güç sahibi olmuş insanların, ihtiyaç duyulduğunda tekrar silah altına alınıp yedi yıl daha askerlik yapanlarına denir.</p>

  <p class="normal">1849 yılından itibaren Yemen’de başlayan kargaşa, zaman zaman küçük çaplı isyanlara dönüşüyordu. Devlet, bu isyanları Suriye’de bulunan 5. Ordu birlikleriyle bastırmaya çalışıyordu. 5. Ordu’nun askerleri Suriye’dendi. 1904 yılında Zeydî İmam Hamidüddin ölünce, yerine oğlu Yahya geçti. 1905 yılında büyük isyan başladı. Yemen’in ağır şartları, açlık-susuzluk ve bıktırıcı bir hal alan uzun askerlik, sağlık sorunları, günden güne artan ölümler, herkesi canından bezdirmişti. Askerî disiplin de adeta kaybolmuştu. Ordudan firarlar artık vaka-yı âdiyeden sayılıyordu.</p>

  <p class="normal">Bu psikolojik ortam Suriye kökenli askerler arasında daha güçlü olarak hissediliyordu. 1905 yılındaki büyük isyan, orduda firarların artmasına sebep oldu. Ferdî olarak başlayan firarlar, kitlesel hale dönüştü. Kısa bir süre sonra ordu disiplini tamamen kayboldu ve Suriyeli 24 tabur firar etti. Devlet bu dönemde söz konusu boşluğu doldurmak için en yoğun biçimde redif askerlerine yöneldi. Rumeli’den Doğu Karadeniz’e, İç Anadolu’dan Doğu Anadolu’ya kadar birçok merkezden redif taburları oluşturdu ve Yemen’e sevk etti. Suriyeli 24 taburun firarı, sadece asker sayısını azaltmadı, askerî mühimmat ve erzak depolarının asilerin eline geçmesine sebep oldu ki, en büyük felaket de buydu. Askerimiz adeta açlığa mahkum oldu. En müstahkem mevkimiz olan San’a, bu açlık yüzünden teslim oldu. Dönemin Yemen valisi M. Tevfik Bey, hatıralarında o günleri şu satırlarla anlatır:</p>

  <p class="indentmetin"><span class="ideitalik">“Erzaksızlıktan günde 250-300 kişi ölüyordu. Semamızdan kuş bile uçmamaya başlamıştı. Bir lokma ekmek için adam öldürüldüğünü gördüm. Açlık dayanılmaz hale geldi. Yük taşıyan at, deve... yiyoruz. Artık yiyecek eşek, katır, süvari bineği kalmadı. Askerler, halkın ham meyve ağaçlarına saldırmaya başladı. Açlıktan her gün altmış kişi ölüyordu. Altı bin asker bir ayda iki bin askere düştü. Elde kalanlar da savaşamayacak kadar bitkindi. Açlıktan aklını oynatanlar, firar edenler oldu.”</span></p>

  <p class="normal">Mevlanazâde Rıfat da Yemen’deki başarısızlığın sebebini İçişleri Bakanı Talat Paşa’ya gönderdiği Lâyıha’da açlığa bağlıyordu. <span class="ideitalik">“...açlık, vücudundaki kuvveti, müfekkiresindeki kudreti mahvetmişti. İşte yegâne esbâb-ı teslimiye bu idi, ne telâfatın kesreti, ne de askerin azlığı idi...</span>” Nitekim başta Hudeyde Mebusu Zühtü Efendi olmak üzere, gerek Yemen vilayeti mebuslarının yetkililere yazdırdıkları layıhalar olsun ve gerekse Siverek Mebusu Nureddin, Dersim Mebusu Lütfi Fikri olsun, yazdıkları layıhalarda Yemen’deki felaketin baş sebebini açlığa bağlamışlardır.</p>

  <p class="normal">Felaketin bir başka boyutu ise, bu redif taburlarının sevkiyatı sürecinde yaşandı. Evli barklı, çoluk-çocuk sahibi insanların silah altına alınıp haber dahi alınamayan diyarlara gönderilmesi, geride kalanların yüreklerini derinden dağladı. Bir Yemen türküsünde bu durum şöyle dile getirilir:</p>

  <p class="indentmetinitalik">“Kışlanın ardını duman bağladı</p>

  <p class="indentmetinitalik">Analar babalar kara bağladı</p>

  <p class="indentmetinitalik">Yemen’e gidene herkes ağladı”</p>

  <p class="normal">Çoluk çocuğundan ayrılan insanların duygularına ise, Mecitözü Redif Taburu’ndan Âşık Hasan tercüman olur:</p>

  <p class="indentmetinitalik">“Felek siyah yazdı beyaz yazımı</p>

  <p class="indentmetinitalik">Gam u gasvetle örttü gözümü</p>

  <p class="indentmetinitalik">Babasız bıraktı körpe kuzumu</p>

  <p class="indentmetinitalik">Yaradan Hüda’dan geldi ne çare!</p>

  <p class="indentmetinitalik">&nbsp;</p>

  <p class="indentmetinitalik">Hiç bahar görmedim, bülbül ötmedi</p>

  <p class="indentmetinitalik">Bize denir muradına yetmedi</p>

  <p class="indentmetinitalik">Üç yavru var henüz tüyü bitmedi</p>

  <p class="indentmetinitalik">Dideler yaş doldu, ne çare!”</p>

  <p class="normal">Trabzon, İzmir ve İskenderun limanlarından, derme çatma gemilere tıkıştırılan bu birlikleri yolda da hastalıklar bekliyordu. Deniz iklimine alışık olmayan Anadolu insanı, zor yolculuk şartları yetmiyormuş gibi, hastalıklarla da boğuşmaya başladı. Sağ kalanları, Yemen’de karaya ayak basanları ise adeta bir cehennem bekliyordu; açlık, susuzluk, sıcak ve çöl!</p>

  <p class="normal">Ölüm, adeta bu insanlar için kurtuluş demekti. Çaresizlik, ölümü davet ediyordu. Birçok insan, ölümü bir şans olarak görüyordu.</p>

  <p class="normal">1914’e girince, bu sefer Çanakkale patlak verdi. İmam Yahya ile anlaşıp çekilmekten başka çare kalmamıştı. Hem de askerimizi tahliye edemeden Yemen’i terk ettik. Yol ve iz bilmeyen Anadolu insanını Yemen’de kaderleriyle baş başa bıraktık. Yıllardır yedi cephede tükenen gücümüzün son kalıntılarıyla Çanakkale’ye koştuk. Yemen’i adeta hafızalarımızdan sildik. Ve bir daha geriye dönüp bakmadık.</p>

  <p class="normal">Yemenliler, askerlerimizi İngilizlere teslim etmediler. Onları evlerine aldılar, bağırlarına bastılar. Barış olmasına rağmen, binlerce Anadolu insanı memleketlerine dönmeyi düşünmediler. Uzun savaş yıllarının sebep olduğu acı bir töre yerleşmişti Anadolu’da. Redif askerlerinin çoluk çocukları telef olmasın diye, aileler askere gidip de gelmeyen bu çocuklarının eşlerini evin küçük erkek çocuğuyla evlendirirlerdi. Yemen askerlerinin büyük çoğunluğu böyle bir manzarayla karşılaşmamak için memleketlerine dönmediler.</p>

  <p class="normal">Onlar bu acılarını içlerine gömerek Yemen çöllerinde ölümü beklerken, Cumhuriyet nesilleri de onların üzerini kalın bir perdeyle örtmeyi tercih etti. Ne tahliyeleri için bir teşebbüste bulunuldu, ne onlar adına orada bir şehitlik yapıldı, ne haklarında bir roman yazıldı, ne de aziz hatıralarına karşı tarihe bir not düşüldü. Tarih kitaplarında bile haklarında birkaç cümle yazmak, onlara çok görüldü. Anadolu’da tütmeyen ocakların başında bu toprakların mazlum ve çilekeş anaları, bacıları, eşleri ve çocukları acılarıyla baş başa bırakıldı. Bu devlet Avrupai bir nesil yetiştirmek için Avrupa’dan getirdiği bale hocalarına ödediği bir yıllık parayla bu insanları Yemen’den tahliye ettirebilirdi. Bırakınız bunu yapmayı, dönüp de bakmadı bile. Yeni nesiller öğrenmesin diye de üzerlerini örttü. O zihniyetin uzantıları, uyanan millî hafızadan rahatsız olunca da ne işimiz vardı Yemen’de diye, koro halinde bağırmaya başladılar.</p>

  <p class="normal">Vatan toprağını arsa zanneden bu zavallı zihniyete, yarın birileri çıkar da ne işin var İstanbul’da, ne işin var Ankara’da, ne işin var Diyarbakır’da diye sorarsa, ne diyecekler, merak ediyorum.</p>

  <p class="normal">Kitaplarında tek satır yer vermedikleri Yemen’in acısını, Anadolu kadını ağıtlara döktü. Acısını böylece küllendirmeye çalıştı. Bosna’dan Batum’a, Musul’dan Rize’ye yüzlerce türkü yakıldı Yemen için. Bunları bile devlet radyosundan çalmazlardı. Yüzlerce insan bu türküleri “destan” ismiyle bir sayfalık kâğıtlara basarak, şehir şehir, kasaba kasaba, sokak sokak gezerek yanık sesleriyle söyleyerek, satıp ekmek parası kazandılar. Yemen’i bu insanlar unutturmadılar.</p>

  <p class="indentmetin">Muş’tan Düriye Keskin’in</p>

  <p class="indentmetin">&nbsp;</p>

  <p class="indentmetinitalik">“Havada bulut yok, bu ne dumandır?</p>

  <p class="indentmetinitalik">Mahlede ölü yok, bu ne şivandır?</p>

  <p class="indentmetinitalik">...</p>

  <p class="indentmetinitalik">Kışlanın önünde redif sesi var</p>

  <p class="indentmetinitalik">Açın çantasını bakın nesi var</p>

  <p class="indentmetinitalik">Bir çift potin ile bir de fesi var!..</p>

  <p class="indentmetinitalik">...</p>

  <p class="indentmetinitalik">Ano Yemen’dir, gülü çimendir,</p>

  <p class="indentmetinitalik">Giden gelmiyor, acep nedendir?”</p>

  <p class="indentmetinitalik">&nbsp;</p>

  <p class="indentmetin">Feryadını kimseye duyurmadılar...</p>

  <p class="indentmetin">&nbsp;</p>

  <p class="indentmetinitalik">“Mızıka çalınır, düğün mü sandın,</p>

  <p class="indentmetinitalik">Al-yeşil bayrağı gelin mi sandın,</p>

  <p class="indentmetinitalik">Yemen’e gideni gelir mi sandın!</p>

  <p class="indentmetinitalik">&nbsp;</p>

  <p class="indentmetinitalik">Dön gel ağam, dön gel, dayanamiram,</p>

  <p class="indentmetinitalik">Uyku gafelet basmış, uyanamiram,</p>

  <p class="indentmetinitalik">Ağam, öldüğüne inanamiram!”</p>

  <p class="indentmetinitalik">...</p>

  <p class="normal">Geride 300 bin şehit ve 100 binin üzerinde asker bıraktık bu diyarda onların serencamını. Yeni yeni yazmaya başladık. Ve nihayet şehitlerimiz için oraya 2010 itibariyle bir anıt diktik. Hafızamız canlanmaya başladı. Yemen’deki şehitliklerimizin yerlerinin tespiti hususunda çalışmalar başladı. Koyun koyuna yatan Mehmet’le Memiş’in sembolik de olsa artık mezar taşları olacak!</p>

  <p class="normal">Rahmet ve şükranla anıyoruz.</p>

  <p class="sagnormal"><span class="idebolditalik">Nisan 2011</span></p>
</body>
</html>
