<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_27"><span class="idebold">DİNî AZINLIKLAR HANGİ PARTİYE OY VERİR?</span></h2>

  <p class="ortayazi"><span class="idebold">•••</span></p>

  <p class="normal">Bu konu üzerinde hiç araştırma yapılmamıştır. Ne bilimsel, ne de işte neyse!..</p>

  <p class="normal">Ama aşağı yukarı herkeste oluşan bir kanaat var: Dinî azınlıklar CHP’ye oy verir.</p>

  <p class="normal">Bu kanaat yanlıştır.</p>

  <p class="normal">Peki nasıl oluşmuştur bu kanaat? Kim veya kimler, hatta toplumun her kesimi, dindarı-dinsizi, Alevisi-Sünnisi, laiki-antilaiki, sağcısı-solcusu, cahili-alimi, Karslısı-Edirnelisi, 15 yaşındaki-70 yaşındaki... böyle bir kanaate nasıl sahip oldu?</p>

  <p class="normal">Hatta, 30 yıldır azınlıklar üzerinde çalıştığım için, ister dost sohbetlerinde, ister akademik veya siyasî brifinglerde, konferanslarda bana azınlıklar üzerine soru yöneltenlere, ama her kesimden insana ben de bu soruyu sormuşumdur: Dinî azınlıklar kime oy veriyor?</p>

  <p class="normal">Cevap, yüzde yüz aynı: CHP’ye!</p>

  <p class="normal">Yukarıda da söyledim, bu yanlış oluşmuş bir kanaat!..</p>

  <p class="normal">Nitekim geçenlerde Ermeni Patriği Mesrop II. Mutafyan Almanya’da basına verdiği bir mülakatta Türkiye’nin ezberini bozdu. Özetle, Türkiye’deki mevcut iktidarın iyi işler yaptığını, istikrar getirdiğini ve kendilerinin de hükümetten memnun olduğunu söyledi.</p>

  <p class="normal">Bu sözler, siyasî çevrelerde, basın çevrelerinde, aydınlar arasında şaşkınlık yarattı. “Acaba, Mesrop Mutafyan AKP’li miydi ki böyle konuşuyordu?” ile başlayan ve burada yazmaktan haya edeceğim saçmalıklar, zırvalar gırla gitmeye başladı, hem de ulusal medyada yazan, yazar ve aydın geçinenlerce!..</p>

  <p class="normal">Emin Çölaşan’ın bu konuda yazdıkları, ibretlikti ve adeta toplumun bir kesiminin şuur altının öfke ile dışavurumu idi.</p>

  <p class="normal">Çölaşan, yazısına başlarken önce hayretini ifade ediyordu. Şaşkındı, nasıl olabilirdi, Ermeniler sağcı partilere, hele hele bu dincilere nasıl oy verebilirlerdi?</p>

  <p class="normal">Ardından sosyo-politik bir tahlille, normal olarak azınlıkların sosyal demokrat partilere yakın olduklarını yazdı (Çölaşan’ın bu cümlesini bana okuyan bir Ermeni vatandaşımız; “Hocam, Türkiye’de sosyal-demokrat bir parti vardı da vermedik mi?” şeklinde Demirelvari bir ironi yaptı) ve oylarının o yönde kullanılmasının doğru olacağını tavsiye etti.</p>

  <p class="normal">Sonra, hızını alamadı, Türkiye’de CHP’nin azınlıklara en büyük hizmetleri yaptığını sıraladı, tabii verebileceği tek örnek de sadece Mustafa Sarıgül ve Şişli!..</p>

  <p class="normal">Arkasından, Ermenileri hainlikle suçladı, gözünüze-dizinize dursunvari beddualarla da satır aralarını süsledi.</p>

  <p class="normal">Yetmedi, Eminciğim hızını alamadı, en sonunda tehditler savurmaya başladı, bir din adamı nasıl politik demeçler verebilir, Cumhuriyet’in laik savcıları nerede diye!..</p>

  <p class="normal">Son cümlelerinde de Ermenilere akıllı olmaları tavsiyesinde bulundu ve CHP’ye oy vermelerini istedi.</p>

  <p class="normal">Emin’i bu kadar kızdıran, çileden çıkaran, dengesini kaybettiren şey, basit bir oy meselesi değil!..</p>

  <p class="normal">Şuur altı, şuur altı... Toplumumuzun da şuur altı böyle.</p>

  <p class="normal">Kabaca, tarihte Hıristiyanlıkla İslamiyet rakip din... 1000 yıl savaşmışlar. Normal olarak, Hıristiyanlar Müslümanlardan nefret eder, hatta etmeli!..</p>

  <p class="normal">Oy kullanacağı zaman da rakip dindarı değil, rakip dine tepkili tarafı tercih etmeli gibi sakat bir şuuraltı anlayışı...</p>

  <p class="normal">Toplumda da ana hatlarıyla kanaat böyle oluşmuş. Eminciğimi çileden çıkaran da bu şuur altı!..</p>

  <p class="normal">Yanlış!..</p>

  <p class="normal">Peki dinî azınlıklar Türkiye’de kimlere ve neden oy verir? İlgi duyulursa, yazacağım.</p>

  <p class="sagnormal"><span class="idebolditalik">Haziran 2007</span></p>
</body>
</html>
