<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16"><span class="idebold">DERSİM’İN ANALARI</span></h2>

  <p class="ortayazi"><span class="idebold">•••</span></p>

  <p class="normal">Dersim isyanları başlığı altında çok şey anlatılır ama nedense kimse bu Dersimliler nasıl ve neden isyan ettiler (hatta acaba gerçekten bir isyan var mıydı?) diye de bir şey yazmazlar.</p>

  <p class="normal">Maraş, Sivas, Gazi provokasyonları gibi lokal bir ateş yaktırıp; bu bahaneyle “bu halkı” “tedip” düşüncesi olmasın sakın?</p>

  <p class="normal">Kimse bu işin aslını bir türlü yazmadı.</p>

  <p class="normal">Ne Muhsin Batur yazdı...</p>

  <p class="normal">Ne İ. Sabri Çağlayangil...</p>

  <p class="normal">Ne o köyleri bombalayan Sabiha Gökçen... (hem de modern Türk kadınına örnek gösterilen; bugün adı bir havalimanına verilen hanımefendi... Şefkat ve merhamet damarları olması gereken bir hanımefendi, günlerce çoluk-çocuk-kadın demeden bombaladı durdu... Selam çakıyorum sana ey kahraman Türk kadını!..)</p>

  <p class="normal">Ne de Ahmet Kabaklı!..</p>

  <p class="normal">Seyyid Rıza’nın gece yarısı idam sehpasında boynuna ilmik geçirilirken yürek parçalayan “Biz evlâd-ı resulüz. Kıymayın bize!..” sözleri hâlâ tüm Elazığlıların kulaklarında çınlamakta.</p>

  <p class="normal">Anadolu’nun bu mazlum halkının davarları sürüler halinde Elazığ, Malatya, Diyarbakır hayvan pazarlarında üç-beş kuruşa halka dağıtıldı.</p>

  <p class="normal">Bir Nakşî olan Fevzi Çakmak olmasaydı, bugün bir tek Dersimli hayatta olmayacaktı. Onun yalvarışlarıyla, sürgün ve dağıtım teklifiyle Ankara’nın öfkesi bir nebze gemlendi. O nedenle Dersimli Aleviler hangi şehirlere sürüldülerse, orada kurdukları mahallelere Fevzi Çakmak adını verdiler. Kimse merak etmedi, Dersim Alevileri bu namazlı niyazlı Nakşi’yi neden bu kadar çok seviyorlar diye...</p>

  <p class="normal">Onur Öymen, terörle mücadele için iktidara “analar ağlamasın” derken, “Kimse Dersim’de analar ağlamasın dedi mi?” diyor!..</p>

  <p class="normal">Evet, bu konuda Öymen haklı!</p>

  <p class="normal">Dersim’de kimse analar ağlamasın, demedi!</p>

  <p class="normal">Çünkü ağlayacak ana bırakmadılar!</p>

  <p class="normal">Bıraktıklarına ağlama özgürlüğü vermediler!</p>

  <p class="normal">Topraklarından koparıp, her birini yurdun ücra bir köşesine savurdular!</p>

  <p class="normal">Bu ücra köşelerde “mahalle baskısı”ndan, bu yüreği yaralı analar, gözyaşlarını içlerine döktüler!</p>

  <p class="normal">Açıktan, avazlarının çıktığı kadar, özgürce ağlama hakları bile ellerinden alınmıştı!..</p>

  <p class="normal">Sayın Öymen, senin annen hiç ağladı mı?.. Bu tür ağlamanın ne olduğunu, ne sen, ne annen bilir!..</p>

  <p class="normal">Bu nedenle, ne Türk anasının, ne de Kürt anasının gözyaşlarını sen algılayamazsın!..</p>

  <p class="normal">Dersim’in anaları... Bu toprakların mazlum anaları; tuzu kuru, kumaşı farklı bu insanlar sizi dün anlamadıkları gibi, bugün de anlamıyorlar!..</p>

  <p class="normal">Bu zihniyete ses çıkarmayan Aleviler, sürekli suni gündemlerle meydanları doldururken, Sabiha Gökçen adı bir havalimanına verilirken, bekledim acaba tepki gösteren olacak mı diye...</p>

  <p class="normal">Heyhat! Ses çıkaran olmadı.</p>

  <p class="normal">Ses çıkmayınca, Öymenler işte böyle rahat konuşur.</p>

  <p class="normal">Öyle değil mi, hıçkırıklarını içlerine gömen Dersim’in anaları!..</p>

  <p class="normal">Dersim adı, dünyanın en güzel adlarından biridir. Kelime anlamı: Gümüş Kapı’dır.</p>

  <p class="normal">Bu Gümüş Kapı’yı, “Tunç bir el” ile kırdılar.</p>

  <p class="normal">Kafalarına inen bu balyozun acısını kıyamete kadar hissetsinler diye de, adını “Tunç Eli” koydular.</p>

  <p class="normal">Bilen bilir, her Dersimli’nin sorulduğunda “ben Tunceliliyim” derken yüreğinde hissettiklerini...</p>

  <p class="normal">Öymen resmen diyor ki, Dersimlilere ne yapıldıysa, Güneydoğu’da Kürtlere de aynısı yapılsın!</p>

  <p class="normal">Ehh... Bu da, “bir çözüm”dür!..</p>

  <p class="normal">Ancak merak ettiğim şudur: Dersimli çoluk çocuk korkudan Kutu Deresi’ndeki yüzlerce mağaraya saklanmışlardı. İ. Sabri Çağlayangil, “Bu mağaralara gaz bombaları atılarak, hepsi fare gibi zehirlendiler.” diyor.</p>

  <p class="normal">Halepçe’de Saddam da böyle yapmıştı. Demokratik açılıma bu kadar sert tepki göstermelerinin sebebi sakın bu “gaz bombası” kullanma hasret ve aşkı olmasın!..</p>

  <p class="normal">Bir çift lafım da Dersimli dostlara: Celladına âşık olan darb-ı meselini bilirsiniz. Tunceli’nin merkezindeki ana caddeye İsmet İnönü adını vermişsiniz. Onu görünce, “Yandaki caddenin ismi de Sabiha Gökçen’dir” dedim kendi kendime!</p>

  <p class="normal">Ama yanılmışım, beni yanılttınız!.. Yaptığınız işi tamamlayın. İsmet İnönü Caddesi’nin yanına, Sabiha Gökçen Caddesi ismi yakışır!</p>

  <p class="normal">Seyyid Rıza’nın heykelinin gözyaşlarını umursamayıp hemen işe başlayın!</p>

  <p class="normal">CHP aşkı bunu gerektirir!</p>

  <p class="sagnormal"><span class="idebolditalik">Kasım 2009</span></p>
</body>
</html>
