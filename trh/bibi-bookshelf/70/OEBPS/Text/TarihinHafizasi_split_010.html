<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9"><span class="idebold">PUSU KÜLTÜRÜ</span><br class="calibre1" />
  <span class="idebold">ve</span><br class="calibre1" />
  <span class="idebold">UFUKTAKİ TEHLİKE!</span></h2>

  <p class="ortayazi"><span class="idebold">•••</span></p>

  <p class="normal">Yargıtay Başsavcısı’nın dava dilekçesi, Anayasa Mahkemesi’nce kabul edildi. Dilekçenin Mahkeme’ye verildiği andan itibaren Türkiye bir şok yaşadı. İşin doğrusu AK Parti yöneticileri dâhil hemen herkes daha sekiz ay önce %47 oy almış, tek başına iktidara gelen bir partiye karşı böyle bir dava açılabileceğine bırakın ihtimal vermeyi, zihinlerinden geçirmeyi dahi akla zarar kabul ederdi. Üstelik bu parti geride başarılı bir beş yıl bırakmıştı.</p>

  <p class="normal">Bu şok sadece Türkiye’de yaşanmadı. Tüm dünyadan gelen tepkilerde de bu şok farkediliyordu. Hatta bu dış tepkilerin ortak noktasına baktığımızda, “akıl tutulması” olgusu üzerinde yoğunlaştıklarını gördük.</p>

  <p class="normal">Bu şokun etkisiyle Türkiye üçe bölündü: a) Tepki gösterenler, b) Ellerini ovuşturanlar, c) Gönülleri ellerini ovuşturanların yanında olmakla beraber, duruş ve karizmaları çizilmesin diye “...ama!”lı açıklamalarla saf oluşturanlar...</p>

  <p class="normal">Anayasa Mahkemesi henüz kararını açıklamadan, lehte, aleyhte çok şey yazıldı, çizildi. Kapatma davasına karşı olanlar “hukuk” ve “demokrasi”yi baz alırken, kapatma taraftarı olanlar “hukuk”un ve “demokrasi”nin arkasından dolanmayı yeğlediler. Özellikle “...ama”lı cümleler kuranlar.</p>

  <p class="normal">Bu yazıyı kaleme almamın sebebi; AK Parti kapansın veya kapanmasın değil. Demokrasimiz yara alacakmış veya almayacakmış da değil. Konunun zaten hukukla ve demokrasiyle ilgili olmadığı konusunda herkes hemfikir. Bu konuda günlerce yazı yazıldı, analizler de yapıldı. Daha da yazılacak ve de yapılacak.</p>

  <p class="normal">Bence boş bir gayret. Neticeye de hiçbir tesiri olmayacak.</p>

  <p class="normal">Peki, o zaman bu yazıyı ne diye kaleme alıyorum?</p>

  <p class="normal">Tek sebebi var: Aynayı, geleceğe tutmak!.. Kim okur, kim dinler demeyin. Böyle bir derdim de yok. Sadece meslek aşkı: Yani, tarihe not düşmek... Bu yazıda şahsî düşünce ve duygularımı hiç konuşturmayacağım. Sadece, sürecin yarın Türkiye’yi nerelere sürükleyeceğini göstermeye, ayna tutmaya çalışacağım. Bu nedenle AK Parti kapatılmış, kapatılmamış; Tayyip Erdoğan’a siyasî yasak getirilmiş, getirilmemiş gibi hiçbir husus bu yazının çerçevesinde umurumda bile değil.</p>

  <p class="normal">Hatta demokrasimiz ve demokrasimizin geleceği, hukuk anlayışımız, yargı mekanizmalarımız da umurumda değil. Bu ülke bu kulvarda neler gördü, neler!.. Osmanlı döneminde 36 sadrazam bu kulvarda ipe çekildi; padişahlar, henüz kundakta olan şehzadeler, yine bu kulvarda canlarını verdiler. Cumhuriyet döneminde de bu kulvardaki hareketlilik hiç tavsamadı. Ülkenin en zor anlarında bile, bu ayak oyunları hiç durmadı. Mustafa Kemal, daha Erzurum’da üzerindeki üniformayı çıkarırken en yakınındaki kurmay başkanı Kazım Dirik’ten ilk kazığı yedi. Karabekir bu oyunu bozunca, yıllar sonra Kazım Dirik Karabekir’i İzmir suikastıyla ilişkilendirerek intikam alma hevesine düştü. Yine bu kulvarda bir başbakanla iki bakanı da aynı oyunlarla darağacında sallandırdık. Darağaçları ortadan kalktı kalkmasına ama, siyasal linçler devam etmektedir. Düne kadar asker üzerinden yapılan icraatlar, bundan böyle başka kurumlar üzerinden devam ettirilecektir.</p>

  <p class="normal">O nedenle Tayyip Erdoğan ve arkadaşlarının çok da âh u vâh etmelerine gerek yok!.. Yarın onların yerine gelecekler de, bu kulvardaki çarkların dişlerine takılmaktan kurtulamayacaklar.</p>

  <p class="normal">Peki, nereye kadar?..</p>

  <p class="normal">Allah bilir!..</p>

  <p class="normal">Bu kadar kelâmdan sonra, şimdi sadede gelelim. Bundan sonra ne olacak?..</p>

  <p class="normal"><span class="idebold">Pusu Kültürü</span></p>

  <p class="normal">Bu tabir avcılara aittir. Son iki yüzyıldır siyasetimiz içinde başarıyla kullanılmaktadır. İttihatçılardan bize geçmiştir. Ve dahi Cumhuriyet döneminde başarıyla da uygulanmıştır. Hatta Mesut Yılmaz başbakanken (veya başbakan yardımcısı iken) bir yurtdışı seyahat dönüşünde, uçakta gazetecilere Türkiye’de yaşanan son olayları kasederek, “Devlet, artık vatandaşına pusu kurmaktan vazgeçmelidir!” şeklinde bir cümle sarfetmişti. Bu cümle, Türkiye’de günlerce gündemi oluşturmuştu. İyi saatte olsunların tepkileri karşısında, Mesutçuğumun dili ayaklarına dolaşmıştı, tevillerle işin içinden sıyrılmaya çalışmıştı.</p>

  <p class="normal">Neyse, günümüze dönelim ve önce AK Parti’ye karşı bu sürecin nasıl ve ne zaman başlatıldığını hatırlamaya çalışalım.</p>

  <p class="normal">Bu süreç AK Parti’nin iktidara geldiği gün, yani altı sene önce başlatıldı. İktidara karşı kaptan köşkünde Ahmet Necdet Sezer vardı. İktidar ve iktidara oy veren seçmenin okları hep kendine yöneldi. Sessiz ve kararlı bir paratoner görevi gördü. O makamda kaldığı sürece, iktidar karşıtı güçler bir rehavet içerisindeydiler. Nasıl olsa sağlam duran bir Cumhurbaşkanı var.</p>

  <p class="normal">Ne zaman ki Sezer’in süresinin sonu geldi, yeni bir Cumhurbaşkanı seçimi gündeme geldi. Muhalif kanat yeraltından çıktı ve harekete geçti. 27 Nisan e-muhtırası, cumhuriyet mitingleri, 367 v.s... Hükümet, bunu seçimle aşmasını bildi. Hem de bu sefer daha güçlü gelerek... 3-5 ay bunun şaşkınlığı yaşandı. Sonra toparlanıldı ve süreç başladı.</p>

  <p class="normal">Başbakan bir program nedeniyle Madrid’deydi. Hiç yeri değilken, bir gazeteci “türbanla ilgili” bir soru sordu Başbakan’a. Normalde, öyle bir ortamda çok rahatlıkla geçiştirilmesi gereken bir soruydu. Hatta muhtemelen orada bulunan gazeteciler bile bu soruyu yadırgamış olmalılar. Sinirleri çok yıpranmış olan Başbakan, olmaması gerekeni yaptı. Şimdiye kadar yüzlerce defa kendisine sorulmuş olan bu soruyu, her zamankinden daha anlamlı şekilde, bir adım daha ileri taşıyarak (siyasal simge olsa bile, ifadesiyle) cevapladı. Başbakan’ın bu sözleri gündeme oturunca, bir yerden işaret geldi mi bilemem, Sayın Bahçeli’nin, “Var mısın, gel anayasa değişikliği yapalım, bu sorunu çözelim!” meydan okumasına balıklama atladı. Siyaseten, bu adımı atamamazlık edemezdi. Muhalefetin başörtüsü istismarı suçlamalarına karşı duramazdı. Böylece kulvarın içine girdi. Süreç artık hayata geçirilebilirdi. Ve bir akşamüstü tüm Türkiye’yi şok eden haber: Yargıtay Başsavcısı ve kapatma davası!..</p>

  <p class="normal">Bu konuda basında lehte aleyhte çok şey yazıldı çizildi. Ben, esas üzerinde durmak istediğim noktayı hesaplayarak, süreçle ilgili uzun analizler yapmak istemiyorum. Yazımdaki bu boşluğu Sayın Ayhan Aktar’dan bir alıntıyla doldurmak düşüncesindeyim:</p>

  <p class="indentmetin">“<span class="ideitalik">Aziz Nesin merhum, 1970’lerde Boğaziçi Üniversitesi’nde öğrenci iken yaptığı bir konuşmada ülkemizde ‘hak ve hukuk’ terimlerinin ‘gak ve guguk’ sözlerinden türetildiğini söylemişti. Geçtiğimiz hafta ülkemizde Aziz Nesin’in bu tespitini doğrulayan gelişmeler oldu. Türk siyasal hayatının ayrılmaz bir parçası olan ‘pusu kültürü’ tekrar devreye girdi. 31 Mart günü Anayasa Mahkemesi tıpkı geçen yıl mayıs ayında aldığı 367 kararına benzer bir hukukî süreci başlatarak siyaseti kilitlemiş oldu. Böylece son bir yıl içinde ikinci kez, yüksek mahkeme siyasal iktidara karşı kurulmuş pusunun tetikçisi rolüne soyundu. Anayasa Mahkemesi, Urfalı Abdurrahman Bey ve onun gibi düşünenlerin paranoya ve korkularının yazılı ifadesi olan ve bu özelliği ile ancak psikologların ilgisini çekmesi gereken bir iddianameyi ciddiye alıp AKP hakkındaki kapatma davasını oybirliği ile başlattı. Buna ilaveten, Anayasa Mahkemesi Emre Aköz dostumuzun deyimi ile “anayasa ihlali” içine girerek Cumhurbaşkanı Gül’ün yargılanmasının da yolunu açtı.</span></p>

  <p class="indentmetin"><span class="ideitalik">Bu gelişmelerden sonra basındaki bazı kalemler ve televizyonlardaki tartışma programlarına katılan ‘devletlû’ hukukçular yaşadıklarımızın sanki bir ‘hukukî süreç’ olduğuna bizleri inandırmaya çalıştılar. Sonra da gevrek gevrek gülerek, “Yargıya güvenin” dediler. Hatta bazı aklıevveller hiç endişeye yer olmadığını ve işin sonunda AKP’nin aklanacağını bile iddia ettiler. Birileri de küstahlığı ele alıp, ‘şeriatın kestiği parmak acımaz’ temalarını işlediler.</span></p>

  <p class="indentmetin"><span class="ideitalik">Bendeniz, bu işin en hafif deyimle bir ‘hukuk parodisi’ olduğunu düşünüyorum. Umarım, yakında komedyen Levent Kırca’nın savcı rolüne çıkacağı bir mahkeme dizisi yapılır da biraz güleriz. Bu gerilimi bireysel düzeyde mizah duygumuzu kullanarak aşmaktan başka bir yol göremiyorum. Basiret sahibi bir T.C. vatandaşı olmanın yarattığı ‘yıpranma payı’ bu günlerde ancak mizahla aşılır kanaatindeyim.</span></p>

  <p class="indentmetin"><span class="ideitalik">Niyet, artık bellidir. AKP, göz göre göre kapatılacaktır...</span></p>

  <p class="sagitalik"><span class="ideitalik">(07.04.2008-Taraf)</span>”</p>

  <p class="normal">İsteyen bu görüşlere katılır, isteyen katılmaz. Doğrudur, yanlıştır. Tarafgirdir, objektifdir. Bunların hiçbiri umurumda değil. Tekrar sadede gelelim.</p>

  <p class="normal"><span class="idebold">AK Parti Kapatılırsa...</span></p>

  <p class="normal">Artık Anayasa Mahkemesi de davayı kabul ettiğine göre, bundan sonra ne olacak ona bakalım. Bu davanın hem siyasî, hem ekonomik, hem Avrupa Birliği ile ilgili önemli etkileri olacak hiç şüphesiz. Ama esas önemli etkisi Türkiye, bölünme sürecine girecek ve ipleri de elinden kaçıracak. Esas üzerinde durmak istediğim ve bu yazının kaleme alınış sebebi, budur. Ancak buraya girmeden, bu sürecin diğer etkilerine de kısaca değinmekte yarar var. Önce, bu sürecin siyasete etkisini ele alalım.</p>

  <p class="normal">Sürecin satır araları dikkatlice analiz edildiğinde, AK Parti belki de kapatılmayacak ama “Baş”ı kopartılacak. Yani Tayyip Erdoğan ve kurmay heyetine siyaset yasağı getirilecek. Sayın Bahçeli’nin de kapatma davası açılır-açılmaz aceleyle ve de heyecanla telaffuz ettiği buydu. Kapatmanın olmayacağını düşündüren delillerden biri de Cumhurbaşkanı Abdullah Gül’ün ısrarla, (Anayasa’nın Cumhurbaşkanlığı ile ilgili maddeleri çok açık olmasına rağmen) cezalılar listesine dahil edilmesidir. Böylece A ve B planları beraber uygulanacaktır.</p>

  <p class="normal">A planı gereği parti kapatılırsa, yerine yenisi kurulacak ve tepki oylarıyla daha güçlü gelmesi kuvvetli ihtimaldir. Bundan önceki uygulamalarla bunun testi yapılmıştır. Yeni bir partiyle, tepki oylarıyla daha güçlü ve gölgesiz (hakkında hiçbir soruşturma açılmamış, kamuoyunda yıpranmamış) geleceğine; yoluna yaralı, kolu kanadı budanmış, başsız bir partiyle süreçte eriyerek devam etsin. B planı gereği ise, partinin başsız bırakılmasıdır. Tayyip Erdoğan ve liderlik vasfı, karizması olan kişileri siyasî yasaklı yaparak, partinin başına kitlelere güven ve heyecan veremeyen, silik bir kişinin (Recai Amca gibi) getirilmesini kaçınılmaz kılmak. Abdullah Gül’ün Çankaya’dan inerek partinin başına geçme düşüncesi, A ve B planlarını boşa çıkarabilir. Bu düşünülerek, Anayasa’nın açık hükmüne rağmen listeye alınmıştır.</p>

  <p class="normal">A ve B planları başarılı şekilde uygulanabilirse, yürürlüğe bir de C planı konulacaktır: Bu da partinin bölünerek, kan kaybına uğratılması... Bu iş için şimdilik iki aday görünmektedir. Abdüllatif Şener ve Melih Gökçek!.. Bu bölünme süreci, A ve B planlarının başarıyla tatbikine bağlıdır. Bu planlarda başarısızlığı uğranılırsa, C planı gündeme gelmeyebilir.</p>

  <p class="normal">AK Parti’nin başına örülecek bu çoraplardan, seçmen tabanında oluşacak boşluk için CHP ve MHP hiç heveslenmesin. BBP, DP ve ANAP... onlar da bundan yararlanamayacaktır. Peki, yararlanacak olan kim?.. Bunu, bu yazının sonunda detaylı şekilde irdelemeye çalışacağım.</p>

  <p class="normal">AK Parti’nin kapatılması sürecinde siyasetin nasıl şekilleneceği hususunda bu özet analizden sonra, şimdi de kısaca ekonomideki etkilerini ele alalım. Altı yıl önceki koalisyon dönemini şöyle bir gözümüzün önüne getirelim. Dervişli günleri bir düşünelim. Gecelik faizleri, dövizi, dış borçtaki sıkıntıları, yatırım ve istihdamı, her ay kapanan şirketleri, dönen çek ve senetleri... Bir de bu altı yılda yapılanları... Ekonomideki istikrar ve düzelme, geniş kitlelerin her kesimini sorunsuz hale getirmedi elbette. Ama gidişat ve istikrar, altı sene önceye göre çok çok iyi. Bundan sonra ne olur, peki?.. Uzun uzun anlatmaya ve analizler yapmaya lüzum yok. Ekonomik çark gün be gün önce yavaşlayacak... Sonra çözülmeler başlayacak, istikrar kaybolacak... Borsa tansiyonu çıkan-inen hasta gibi yalpalayacak... Faizler kafa karıştıracak... Döviz yükselecek... Böylece Türkiye dış borç ödemelerinde tekrar sıkıntıya girecek... Bu da vatandaşa sağanak zamlar şeklinde yansıyacak. İçerideki sıcak para yavaş yavaş çekilecek, ekonominin gemisi bu dalgalarla hırpalanacak... Yabancı sermaye bıçak gibi kesilecek... Daha fazlasını saymaya gerek yok. Paraya yeniden altı sıfır eklemesek de, %70 oranında altı yıl geriye döneceğiz. Altı yıldır mutfak tüpünü aynı fiyata alan Hatice Hanımın tepesi atacak!..</p>

  <p class="normal">Dış politikaya gelince, kimse merak etmesin ABD yörüngesinden çıkıp Çin-Rusya-İran yörüngesine girmeyeceğiz. Bazıları bunu her ne kadar alternatif bir gelecek inşa etme planı gibi sunsalar da, akılları bu işlere ermediğindendir. Bekâra karı boşamak psikolojisiyle atıp tutmaktadırlar. Ya ne olacak?.. Avrupa Birliği müzakere süreci önce durdurulacak, arkasından sona erdirilecektir. Bir kesim bunu heyecanla talep de etmektedir, zaten.</p>

  <p class="normal">Bu gerçekleşecek. Hatta Avrupa ile Gümrük Birliği de sona erdirilecektir. Bu süreç ulusal bir zafer gibi takdim edilecek. Devlet, sömürge olmaktan kurtarılmış olacak, saygınlığını yeniden kazanacaktır. Tıpkı Küba’nın dünyadaki saygınlığı gibi... Daha 15-20 gün öncesine kadar Küba’da televizyon, bilgisayar almak devlet iznine bağlıydı. Cep telefonu yasaktı. Lüks otellerde Kübalı vatandaşlar kalamazdı. Örnekleri çoğaltmak mümkün. Bu dogmatik-pozitivistlerin saygın ulus devleti anlayışı bu. Türkiye’nin bir yasaklar ülkesi olması, bunlar için asr-ı saadet!..</p>

  <p class="normal">Avrupa Birliği’nden uzaklaşan, Çin-Rusya-İran konseptine(!) dahil olamayan bir Türkiye ne yapacak peki?.. Amerika’nın yanında yer alıyoruz diye avaz avaz yırtınan bu zevat ve anlayış sonucunda, ABD’nin kucağına oturmak mecburiyetinde kalacağız hiç şüphesiz.</p>

  <p class="normal">Şimdi gelelim, kaos sonucunda Türkiye için ufukta görünen tehlikeye:</p>

  <p class="normal"><span class="idebold">Ufukta Görünen Tehlike!</span></p>

  <p class="normal">22 Temmuz seçimlerinden sonra, 25 Temmuz 2007 tarihinde Ankara’daki Kent Platformu’nda konuşmacıydım. 22 Temmuz seçimlerini ayrıntılarıyla analiz ettikten sonra, en üst düzey yargı mensuplarının, bazı emekli generallerin, gazetecilerin ve siyasilerin yanı sıra en başta oturan Sayın Hurşit Tolon Paşa’ya ve Sayın Sabih Kanadoğlu’na dönerek, şunları söyledim: Bu ülkeyi zerre kadar seven herkesin AK Parti’ye bir teşekkür borcu var! Ya AK Parti olmasaydı, Doğu ve Güneydoğu’da tüm oyları Bağımsızlar (DTP) alsaydı, ne yapacaktık? DTP’yi bölge partisi olarak suçluyoruz, peki CHP ve MHP de bölge partisi durumuna düşmediler mi?..</p>

  <p class="normal">Ha büyük bölge, ha küçük bölge... Bir şey fark eder mi?</p>

  <p class="normal">Bu analizim, katılımcıların çoğunun hoşuna gitmedi belki, ama bazılarını düşünceye sevketti.</p>

  <p class="normal">Şimdi de, önümüzde bir yerel seçim var. 22 Temmuz seçimlerinden sonra ROJ TV’nin akşam haberlerini ve açık oturumlarını aylardır kaçırmamaya çalışıyorum. Tam 8 aydır, Tayyip Erdoğan’a ve AK Parti’ye yükleniyorlar. Askere (Kuzey Irak Harekatı sırasında bile) yüklenmediler. CHP ve MHP’yi adeta yok sayıyorlar. Bu iki partinin ismini bile bir gün ağızlarına almadılar. DTP ve Kürt siyasal hareketinin öncüleri, tek rakip ve tek hedef olarak Tayyip Erdoğan’ı seçtiler.</p>

  <p class="normal">Buna sebep neydi peki? Kısaca hatırlatalım:</p>

  <p class="normal">22 Temmuz’dan sonra, Kürt meselesi konusunda dış dünyada Türkiye’nin eli oldukça güçlendi. Başbakan ve Dışişleri, Türkiye’de bir Kürt sorununun olmadığını, bir terör sorunu olduğunu, hatta DTP’nin Kürtleri ve bölgeyi temsil etmediğini her platformda dile getirmeye başladılar. Bu söylemlerde de, delil olarak Başbakan bölgede kendi partisinin %50’nin üzerinde oy aldığını tekrarladı, durdu. AK Parti’nin bu oy oranı, Batılı birçok çevrede de olumlu bir hava oluşturdu ve AK Parti’nin bu sorunu barışçıl yollarla çözebileceği ümidini doğurdu.</p>

  <p class="normal">DTP çevresinde ise, artık hiçbir şey eskisi gibi değildi. Hatta Ahmet Türk seçimlerin hemen akabinde AK Parti’nin bölgede aldığı oydan dolayı, bütün planlarının alt üst olduğunu itiraf etti. ROJ TV’de de sekiz aydır bu konu masaya yatırılmaktadır. Sonuçta DTP ve Kürt siyasal hareketinin öncüleri, AK Parti’yi bölgede zayıflatmak için “DİN” ile ilgili politikalarını yeniden gözden geçirmek mecburiyetinde kaldılar. Son zamanlardaki mitinglerde ellerinde Kur’an’la kürsüye çıkan imamlar, Said-i Nursi’nin (dinî kimliği silinerek, etnik kökeninin öne çıkartıldığı pankartlar: Said-i Kürdî) resimlerinin yer aldığı pankartlar ve Öcalan’ın Nevruz öncesi avukatları aracılığıyla ilettiği Urfa’da bir İlahiyat Fakültesi talebi... Bütün bunlar, DTP’nin bölgede dine yöneleceğini ve AK Parti’yi bölgede zayıflatmayı hedeflediğini göstermektedir.</p>

  <p class="normal">Şimdi bölgenin sosyal ve dinî yapısını iyi bilen bir bilim adamı olarak, özet bir analiz yapacağım:</p>

  <p class="normal">Kürtlerin iki kimliği var: Dinî ve etnik... Dinî kimliği ağır basanlar oylarını 22 Temmuz’da AK Parti’ye verdiler. Etnik kimliği ağır basanlar ise oylarını Bağımsız adaylara (DTP) verdiler. Toplam olarak bu iki blok bölgeden %90 oy aldılar.</p>

  <p class="normal">Dinî kimliği ağır basan Kürtlerin, etnik kimliğinin zayıf olduğunu zannetmek, bölgeyi hiç tanımamak demektir. 85 yaşındaki Hacı Hasan ile 7 yaşındaki Ahmet’in de etnik kimlik bilinci, en az laik Kürtler kadar güçlüdür artık bugün. AK Parti kapatılırsa, bu oylar öfkenin de oluşturacağı kitlesel dalgalarla DTP’ye gidecektir. DTP’yi kapatırız diye bir ses kulağıma geliyor. Hiçbir şey değişmez!.. Mahallî seçimlerde bağımsız aday ile partili adayın hiçbir farkı yoktur!</p>

  <p class="normal">Kalın kafalılar, konuyu rahat anlasınlar ve ufuktaki tehlikenin ne kadar yakın ve ne kadar ciddi olduğunu anlasınlar diye 22 Temmuz’da partilerimizin bu bölgede aldıkları oyları hatırlatıp, ona göre son uyarımı yapacağım.</p>

  <table class="generictable">
    <tbody class="calibre5">
      <tr class="calibre6">
        <td class="calibre7" colspan="5"><span class="idebold">22 Temmuz 2007 Genel Seçimleri</span></td>
      </tr>

      <tr class="calibre6">
        <td class="calibre7"><span class="idebold">Şehirler</span></td>

        <td class="calibre7"><span class="idebold">AK Parti</span></td>

        <td class="calibre7"><span class="idebold">Bağımsızlar</span></td>

        <td class="calibre7"><span class="idebold">CHP</span></td>

        <td class="calibre7"><span class="idebold">MHP</span></td>
      </tr>

      <tr class="calibre6">
        <td class="calibre7">Ağrı</td>

        <td class="calibre7">%63</td>

        <td class="calibre7">%24</td>

        <td class="calibre7">%2</td>

        <td class="calibre7">%3</td>
      </tr>

      <tr class="calibre6">
        <td class="calibre7">Batman</td>

        <td class="calibre7">%46</td>

        <td class="calibre7">%39</td>

        <td class="calibre7">%2</td>

        <td class="calibre7">%1</td>
      </tr>

      <tr class="calibre6">
        <td class="calibre7">Bingöl</td>

        <td class="calibre7">%71</td>

        <td class="calibre7">%14</td>

        <td class="calibre7">%4</td>

        <td class="calibre7">%2</td>
      </tr>

      <tr class="calibre6">
        <td class="calibre7">Bitlis</td>

        <td class="calibre7">%59</td>

        <td class="calibre7">%16</td>

        <td class="calibre7">%8</td>

        <td class="calibre7">%5</td>
      </tr>

      <tr class="calibre6">
        <td class="calibre7">Diyarbakır</td>

        <td class="calibre7">%47</td>

        <td class="calibre7">%41</td>

        <td class="calibre7">%2</td>

        <td class="calibre7">%2</td>
      </tr>

      <tr class="calibre6">
        <td class="calibre7">Hakkari</td>

        <td class="calibre7">%33</td>

        <td class="calibre7">%56</td>

        <td class="calibre7">%3</td>

        <td class="calibre7">%2</td>
      </tr>

      <tr class="calibre6">
        <td class="calibre7">Mardin</td>

        <td class="calibre7">%49</td>

        <td class="calibre7">%40</td>

        <td class="calibre7">%7</td>

        <td class="calibre7">%1</td>
      </tr>

      <tr class="calibre6">
        <td class="calibre7">Muş</td>

        <td class="calibre7">%39</td>

        <td class="calibre7">%46</td>

        <td class="calibre7">%3</td>

        <td class="calibre7">%2</td>
      </tr>

      <tr class="calibre6">
        <td class="calibre7">Siirt</td>

        <td class="calibre7">%49</td>

        <td class="calibre7">%40</td>

        <td class="calibre7">%3</td>

        <td class="calibre7">%3</td>
      </tr>

      <tr class="calibre6">
        <td class="calibre7">Urfa</td>

        <td class="calibre7">%60</td>

        <td class="calibre7">%20</td>

        <td class="calibre7">%4</td>

        <td class="calibre7">%5</td>
      </tr>

      <tr class="calibre6">
        <td class="calibre7">Şırnak</td>

        <td class="calibre7">%30</td>

        <td class="calibre7">%52</td>

        <td class="calibre7">%6</td>

        <td class="calibre7">%2</td>
      </tr>

      <tr class="calibre6">
        <td class="calibre7">Van</td>

        <td class="calibre7">%53</td>

        <td class="calibre7">%33</td>

        <td class="calibre7">%4</td>

        <td class="calibre7">%3</td>
      </tr>
    </tbody>
  </table>

  <p class="normal">Görüldüğü gibi tablo, son derece nettir ve yorum gerektirmez!</p>

  <p class="normal">AK Parti ve DTP’nin kapatılması demek, bölge halkının yok sayılması demektir. Önümüzdeki mahallî seçimlerde bölgede yapılacak propagandayı tahmin edememek, ahmak olmaktan, kör olmaktan daha öte bir şeydir. Bölge halkının hissiyatı ve öfkesi bütün oyların, inadına evet inadına, evvvvveeet inadına, bağımsız adaylara (DTP’ye), hem de firesiz akması demektir. DTP daha bir ay öncesine kadar Tayyip Erdoğan’a ve AK Parti’ye şunun için saldırıyordu: Bölge belediyelerinin, başta Diyarbakır olmak üzere AK Parti’ye geçmesi demek, DTP ve Kürt siyasal hareketinin her türlü lojistik desteğinin kaybolması demekti. Bu da, hareket için bırakınız sıkıntıya girmeyi, adeta yok olmak demekti. Bunu nasıl önleriz diye sekiz aydır kara kara düşünüyorlardı. DTP’ye öyle bir gün doğdu ki, hayal edemeyeceği fırsat, altın tepsi ile önüne kondu!</p>

  <p class="normal">Hey Allah’ım, sen aklıma mukayyet ol!..</p>

  <p class="normal">Yerel seçimlerde %90’larla belediyeleri, belediye meclislerini ve il genel meclislerini ele geçirecek DTP veya yerine kurulacak partiyi artık dış dünyada susturamazsınız.</p>

  <p class="normal">Tablo, öylesine netleşecek ki, saçmalamalarımız dış dünyada belki de alay konusu olacak. DTP diyecektir ki: Bakın ben bu bölgede %90 oy aldım; diğer Türkiye partileri %2-3 oy aldılar (O da memur ve asker oyu). Yani, ben ötekiyim kardeşim, ÖTEKİ!..</p>

  <p class="normal">Ne yapacaksınız haa, neee?..</p>

  <p class="normal">Türk analarının Mehmetlerine siz güvenin, onlar da Kürt analarının Memetlerine (gerçi bu saatten sonra Baranlarına.) güvensinler, kan gövdeyi götürsün!</p>

  <p class="normal">Herkes aklını başına toplasın; asker, sivil herkes, herkes!</p>

  <p class="normal">Tansiyon düşürülsün, hukukî süreç işletilsin, bu mesele halledilsin. Hayatlarında bir kez Diyarbakır’a, Şırnak’a gitmemiş elit aydınlar(!), Tayyip Erdoğan ve AK Parti düşmanlığıyla ülkeyi bölünmeye götürüyorlar! Yeni hukukî düzenlemeler için bazı mahfillerin sözcüleri “Oyun oynanıyorken, kural değiştirilmez!” diyerek anayasal değişikliklerin önünü kesmekte, hatta aba altından sopa göstermektedirler.</p>

  <p class="normal">Onlara tek söyleyeceğim şu: Bu bir oyun değil beyler! Ülke bölünmenin eşiğine getiriliyor ve karşı tarafa çok önemli bir koz veriliyor.</p>

  <p class="normal">Bazıları, bu yazıdan şöyle saçma sapan bir sonuç çıkarabilirler: Bunun derdi Tayyip Erdoğan’ı ve AK Parti’yi kurtarmak (zaten üslubundan da belli değil mi? Biz AKP diyoruz, o AK Parti diyor)!</p>

  <p class="normal">Dayanak ve delilleri bu saçmalıklar olan o beyler de anlasınlar diye diyorum ki: Tayyip Erdoğan da, AK Parti de umurumda değil!..</p>

  <p class="normal">Yüreğim yanıyor, yüreğim. Ülkem bölünüyor, kardeşlerim birbirine düşecek, kan akacak!..</p>

  <p class="normal">Derdim, yangını haber vermek!..</p>

  <p class="normal">Lütfen, sorumluluk sahibi olan herkes, iç politikadaki bu bilgi kirliliği ve yönlendirme atmosferinden kendini kurtarsın ve tünelin ucundaki uçurumu görmeye çalışsın!</p>

  <p class="normal">Bir hatırlatma ve uyarıyla yazımı bağlıyorum: 1992 yılında ABD’nin Ortodoks dünyasını tek bir şemsiye altında toplama projesini ve Fener Patrikhanesi’nin Ekümeniklik iddiasını gündeme getirdiğimde, bunu ancak 8 yılda devleti yöneten sivil-asker yetkililere anlatabildim. Onlar anlayıncaya kadar iş işten geçti. Abdullah Öcalan’ın Türkiye’ye teslim edildiği gün de uyarılarımı yaptım. Cevizkabuğu programında iki program üst üste yaptım. Son cümlem “İnşallah Türkiye bu işten pişmanlık duymaz!” oldu. Siyasî rehin projesini kimse algılayamadı. Herkes, güle oynaya bayram ediyordu. Sayın Ecevit, vefat etmeden önce yine bir Cevizkabuğu programında bunu itiraf etti: “...Hulki Bey, bu ABD’lilerin Öcalan’ı bize niye teslim ettiklerini hâlâ anlayabilmiş değilim!” dedi.</p>

  <p class="normal">İşte Türkiye’yi yönetenlerin vizyon ve ufukları!</p>

  <p class="normal">Şimdi bir daha uyarıyorum: Bu, bir parti marti kapatma meselesi değildir. Stratejik bir hata yapılıyor. Bu stratejik hata Türkiye’yi bölmek isteyenlere, ellerinden bir daha alamayacağınız bir koz verecektir!.. Asker ve yargının bu feryadı duymayacağını biliyorum. Bu nedenle AK Parti kurmaylarına bir çağrıda bulunacağım:</p>

  <p class="normal">Dik durun! Türkiye’ye giydirilmek istenen bir deli gömleği hazırlanıyor. Bunu, sizin üzerinizden bu ülkeye giydirmeye çalışanlara fırsat vermeyin! Yargılama sürecinde zaman kazanın, savunma hazırlama saflığıyla da bu zamanı tüketmeyin. Bu zamanı, bu tehlikeyi önlemek için kullanın. Yargıdan medet ummayın! Mini paketlerle ne kendinizi kandırın, ne de ülkeyi gerin!</p>

  <p class="normal">Tek yapacağınız şey: Yeni yasal düzenlemeler acilen yapılsın ve yerel seçimler öne alınarak, referandumla beraber halka müracaat edilsin. Bir kez daha söylüyorum, mesele Tayyip Erdoğan ve AK Parti meselesi değil, pireye kızıp yorgan yakılıyor. Tünelin ucunda Sevr’i görüyorum. Herkes aklını başına toplasın.</p>

  <p class="sagnormal"><span class="idebolditalik">Nisan 2008</span></p>
</body>
</html>
