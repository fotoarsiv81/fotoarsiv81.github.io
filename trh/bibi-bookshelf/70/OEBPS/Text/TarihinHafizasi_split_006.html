<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>TarihinHafizasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="h2baslik" id="calibre_toc_5"><span class="idebold">Türk Demokrasisinin Gelişiminin<br class="calibre1" /></span> <span class="idebold">Önünde Oluşturulan Üç Set:</span><br class="calibre1" />
    <br class="calibre1" />
    <span class="idebold">DİNDARLARIN MİLLİYETÇİ, ALEVİLERİN LAİK<br class="calibre1" /></span> <span class="idebold">ve</span><br class="calibre1" />
    <span class="idebold">KÜRTLERİN ETNİK DAMARI</span></h2>

    <p class="ortayazi"><span class="idebold">•••</span></p>

    <p class="normal">Bu coğrafyada yönetenlerle yönetilenler arasında problem XIX. yüzyılın başında kendisini hissettirmeye başladı. Sanayi Devrimi’ni tamamlamış, yönetim anlayışında Kilise’nin boyunduruğundan kurtulmuş, hukukla beslenen seküler siyasal sistemlerle tanışmış bir Avrupa karşısında, Osmanlı Devleti’nin askerî açıdan hantallığı, ekonomik açıdan zayıflığı aydınların dikkatlerini ister istemez Batı’ya çevirmişti. Yaşadıkları dünyanın dışında da bir dünya olduğunu fark etmişlerdi. Bu yeni dünyada yönetim daha “<span class="idebold">katılımcı</span>”ydı. Katılımcıların yönetimdeki yetki ve hakları “<span class="idebold">hukukla güvence altına</span>” alınmıştı. Zihinleri ve ruhları bu “<span class="idebold">katılımcı yönetim anlayışı</span>”nın teorik bilgi ve söylemleriyle beslenen aydınlar, kendi ülkelerindeki geri kalmışlığın temel nedenini yönetim anlayışına bağlamışlardı. Bu nedenle Tanzimat’la başlayan mücadele, aslında “<span class="idebold">yönetimde söz hakkını ele geçirme mücadelesi</span>”nden başka bir şey değildi.</p>

    <p class="normal">Osmanlı’nın geleneksel yönetim anlayışına itiraz eden aydınlar, isteklerinin meşruiyet kaynağı olarak “<span class="idebold">halk</span>”ı ve onun yönetimde var olması gereken “<span class="idebold">hak</span>”kını gösteriyorlardı. I ve II. Meşrutiyet, bu söylemlerle toplumdan destek buldu ve nihayet 1920’lerde Osmanlı Devleti tasfiye edilince, millî iradeye dayalı Cumhuriyet yönetimi kuruldu. I. Dünya Savaşı’nda 4 milyon kilometrekare toprak kaybetmiş, 5 milyon’a yakın insanını yitirmiş, Millî Mücadele’yi çok güç şartlar altında gerçekleştirip, istiklâlini zar zor kurtarmış, savaş artığı 13 milyon nüfusundan 8.5 milyonu kadın, geri kalanları yaşlı, sakat ve çocuklardan oluşan bir toplumla yeni bir devlet kuracaksınız!.. Bu hiç de kolay bir iş değildi. Nihayet dünyada geçerli olan yönetim anlayışı “<span class="idebold">ulus devlet modeli</span>”ydi ve 1923’te bu modeli esas alan Cumhuriyet kuruldu. Artık parlamenter sistemle, yani halkın özgür iradesiyle seçtiği temsilciler vasıtasıyla kendi kendisini yönetmesi söz konusuydu. Ama ortada bir gerçek vardı: Bu 13 milyon nüfus eğitimsiz, aç ve perişandı. Karnını doyurmaktan, hayatını devam ettirmekten başka bir düşünceleri yoktu. Bu nedenle sistemin kuruluşuyla da işleyişiyle de zihnen bile olsa ilgilenecek durumda değillerdi. Evet, ülkede bir parlamento vardı. Seçime benzer bir şeyler de oluyordu: Sandıklar kuruluyor, usulen oy da kullanılıyordu. Fakat milletvekillerini Ankara’dan üç kişi belirliyordu. Bu parlamentodan bir başbakan ve bakanlar kurulu da oluşuyordu ama, bu da bir kişinin tayin etmesiyle oluyordu. Özetle “<span class="idebold">Millî İrade</span>”nin “<span class="idebold">M</span>”si bile ortalıkta yoktu.</p>

    <p class="normal">1950’lere gelinceye kadar, resim kabaca şöyle teşekkül etmişti: Adı Cumhuriyet olan bir sistem vardı, fakat demokratik değildi. Devlet’in kurumları ve yasaları vardı, fakat bu devlet bir hukuk devleti değildi; çağdaş normlardan uzaktı, insan haklarına saygılı değildi. Devlet, millet için değil, millet bu yeni, tasarlanan devlet için konuşlandırılmıştı.</p>

    <p class="normal">1950’deki çok partili seçimlerle beraber, bu topraklar ve Anadolu insanı demokrasinin bir diğer yüzü ile tanıştı. Sistemin kurucu damarı ve bu damardan beslenen seçkin ve elitlerle Anadolu halkı, o günden bugüne sistem üzerinde bir kavga vermekteydiler. Seçkinler bu kavgada pozisyonlarını kaybetmemek için her türlü yola başvurdular: Askerî darbelerden tutun da, polis tüzüğüne benzeyen Anayasalara, millî iradenin önüne set olarak diktikleri anayasal kuruluşlardan tutun da, oluşturdukları “<span class="idebold">derin</span>” yapılarla halkı kamplara bölüp, birbirine kırdırarak, bu statükoyu 2010’lara kadar korumayı başardılar. Bütün hedef, demokrasiyi önleyerek, statükoyu devam ettirebilmekti!</p>

    <p class="normal">60 yıllık bu mücadele, sistemi “<span class="idebold">tek partili baskıcı bir yönetim</span>”den ancak üçüncü dünya demokrasisi diye isimlendirilen “<span class="idebold">üçüncü sınıf bir demokrasi</span>” seviyesine çıkarmıştır. 1950’de başlayan bu serüvende, demokrasi denen “<span class="idebold">şey</span>”e karşı statükoyu muhafaza etmek için sistem, onlarca ciddi, yüzlerce tâli “<span class="idebold">engelli bariyer</span>” ihdas etmiştir. Bunları tek tek burada ele alıp izah etmek, bu yazının sınırlarını aşar. Bu nedenle askerî darbeleri, polis tüzüğüne benzeyen anayasaları, askerî vesayeti, Millî Güvenlik Kurulu ve başta Yüksek Yargı kurumları olmak üzere anayasal kuruluşları ve tabi statükoyu korumak üzere oluşturulan askerî ve sivil bürokrasi ile denetim altına alınan basın... vs. bütün bunları bir tarafa bırakıp, sistem tarafından “<span class="idebold">statüko</span>”yu korumak üzere, bir toplum mühendisliği projesi olarak yaklaşık 60 yıl çok başarılı bir şekilde uygulanan ve demokrasimizin gelişmesini önleyen, statükoya da meşruiyet sağlayan üç “<span class="idebold">set</span>”ten bahsedeceğiz. Bunlar: Dindarların milliyetçi, Alevilerin laik, Kürtlerin etnik damarlarıdır.</p>

    <p class="normal"><span class="idebold">Evveliyatı Olmayan Ulus Devlet!</span></p>

    <p class="normal">Öncelikle Anadolu’nun dindar halkında bu “<span class="idebold">milliyetçi damar</span>” nasıl oluştu ona bakalım. Tüm evrensel dinlerde olduğu gibi, İslam da ırkçılığı ve ona dayalı milliyetçiliği reddeder. Bu evrensel ilkeyi de, her mümin iyi kötü bilir. Selçuklu ve Osmanlı imparatorluk tecrübesi de bu anlayışın fiili kanıtıdır. Fransız İhtilali’nden sonra gerek Avrupa’da ve gerekse Osmanlı coğrafyasında okumuş genç nesiller üzerinde etkisini hissettiren milliyetçilik dalgası dahi, İslam toplumlarında dini dışlayamamıştır. Türkçülük akımının teorisyenlerinin ve öncülerinin bir kısmı, gönülsüz de olsa, bu çağdaş ideolojinin yanına dini monte etmeyi sosyolojik bir gerçeklik ve zaruret olarak görmek zorunda kendilerini hissetmişlerdir. Millî Mücadele esnasında da bu “<span class="idebold">format</span>” hep özenle gözetilmiştir. Ancak Millî Mücadele zafere ulaştıktan ve Cumhuriyet kurulduktan sonra kademeli olarak bu formatın “<span class="idebold">dinî vechesi</span>”nden vazgeçilmiş, hatta zaman içinde onunla mücadele edilmiş ve din sosyal hayatın her alanından uzaklaştırılmaya çalışılmıştır. Bu dönemde bir yandan milliyetçi damar söylemde “<span class="idebold">Türkçülük</span>” üzerine inşa edilirken, diğer taraftan tarihte Türkü “<span class="idebold">Türk</span>” yapan tüm vasıf ve özelliklerle de mücadele edilmiştir. Türk milletinin tarihi, tarih felsefesi, dünya görüşü, hayat tarzı, inançları, manevî değerleri, örf-âdet ve gelenekleri, musikisi, giyim kuşamı... kısaca özüme ait neyi varsa, bunlar yok edilmeye çalışılmıştır. Eğer mümkün olabilseydi, özellikle Selçuklu ve Osmanlı dönemi, tarihin sayfalarından çıkarılıp yaşanmamış kabul edilecekti.</p>

    <p class="normal">Rejimin bu politikası, dindar halkın milliyetçilik damarını güçlendirdi. Anadolu insanı, dinî damarıyla millî damarını birleştirerek Osmanlı’ya sahip çıktı. Bu duygu sadece Türklere has değildi. Kürtler, Çerkezler, Boşnaklar, Arnavutlar... etnisitesi ne olursa olsun, Osmanlı’yı sahiplenmede Türklerden hiç de geri kalmadılar. Böylece Cumhuriyet dönemi boyunca iki tarih tezi bu topraklarda hep çatıştı durdu: <span class="ideitalik">Resmî tarih</span>, <span class="ideitalik">gerçek tarih!..</span></p>

    <p class="normal">Bu resmî tarih anlayışı, Anadolu’nun geleneksel inancıyla beraber, tarihini de hedef tahtasına oturtunca, belki de hiç istemediği halde dolaylı yoldan Anadolu halkının bugünkü “<span class="idebold">millî damarı</span>”nı beslemiş oldu. Böylece Anadolu halkı geçmişine, özellikle de Osmanlı’ya sahip çıkmakla, dinine sahip çıkmayı özdeşleştirmiş oldu. Cumhuriyet kadrolarının, yeni rejimi oturtmak için çağdaş dünyanın görüntüdeki değer yargılarını topluma dayatarak kabul ettirmeye çalışmaları, bunun için de Osmanlı tarihinden cımbızla çekip çıkardıkları küçük olumsuzlukları abartarak, hatta zaman zaman gerçekleri ters yüz ederek, uydurarak tüm geçmiş tarihi karalamaları, Anadolu insanının vicdanını yaralamıştır. Bu konuda öylesine hassaslaşmıştır ki, Osmanlı padişahlarının, Osmanlı bürokrasisinin insan olduğunu, onların da zaaflarının olabileceğini dahi akıl defterinden silmişlerdir. Osmanlı, hatası olmayan 600 yıllık bir “<span class="idebold">Asr-ı Saadet</span>”tir! Cumhuriyet kadrolarının Osmanlı dönemine vicdansızca ve alçakça saldırmaları Anadolu insanını “<span class="idebold">toptancılık psikolojisi</span>”ne götürmüştür. Osmanlı hiç hata yapmadı, hiçbir kabahati, kusuru olmadı... Kötülükler ve şer, hep ötekilerden sudûr etti.</p>

    <p class="normal">Hayatın gerçekleriyle uyuşmayan bu anlayış, Anadolu insanının zihnini ve ruhunu şu şekilde formatladı: Osmanlı lehine söylenen her şeyin -velev ki gerçek olmasın- kabulüne, Osmanlı aleyhine söylenen her şeyin -velev ki gerçek olmasın- reddine, hem de hiç sorgulanmadan...</p>

    <p class="normal">Tek parti döneminde Cumhuriyet kadroları, Türk milletinin insanlık tarihi sürecinde medeniyet havzasındaki mühürlerini, ayak izlerini yok etmek için uğraştı, durdu. Hedef, maziyi toptan yok etmek ve evveliyatı olmayan bir “ulus devlet” inşa etmekti! Bu ulus devletin fertlerinin zihinlerini de Kars ile Edirne arasına hapsetmek... Bu nedenledir ki, küçücük iki kişilik bir limited şirketin tasfiyesi dahi en az iki üç yıl sürerken, koca bir imparatorluğun tasfiyesi birkaç ayda gerçekleştirilmiştir.</p>

    <p class="normal">1950’lere gelince iş değişti. Dünyanın gidişatına ayak uydurmak zorunda kaldık. Özellikle “<span class="idebold">güvenlik sorunu</span>” bizi Batı dünyasına yanaşmaya mecbur bıraktı. Bu mecburiyet de çok partili sistemi doğurdu. Sistem, 1950’ye kadar “<span class="idebold">Cumhuriyet ve halkın kendi kendini yönetmesi masallarıyla</span>” işi idare etmişti, ancak, 1950’de şamarı yiyince, şapkasını önüne koydu ve düşünmeye başladı. Artık millî iradeyle iktidar olmak hayaldi. Ama buna bir çare de düşünülmeliydi. Kurdukları Cumhuriyeti, Haso ile Memo’ya, ağzı çorba kokanlara<sup class="calibre4"><a href="../Text/TarihinHafizasi_split_033.html#footnote-99711-2" id="footnote-99711-2-backlink">[2]</a></sup> teslim edemezlerdi. Kısa bir süre sonra 1950’nin şoku atlatıldı. 1952’den itibaren hazırlıklara başlandı. Gerekçe hazırdı: İnkılâplar ve Cumhuriyet... Hâlbuki 1938 10 Kasım’ından bu yana ne CHP ne de İnönü, bir tek sefer olsun inkılâpları, ilkeleri ağızlarına almamışlardı. Atatürk’ün resimlerini paralardan, devlet dairelerinden kaldırmışlardı. Millî Eğitim’in bastığı kitaplarda da resimleri artık yer almıyordu. Ama demek ki şimdi lazım olacaktı. Bahane de “<span class="idebold">kuzunun suyu bulandırması...</span>” Ordu içinde hemen bir cunta teşekkül ettirdiler. Ve askerî darbeler dönemi... Üstelik ilkinde bir başbakan, iki bakanı astılar, Türk ordusundan da Anadolu toprağı kokan, kumaşı Anadolu insanının tezgahından dokunmuş yaklaşık 5000’in üzerinde subayı emekliye sevkettiler. Utanmadan, sıkılmadan yaptıkları bu alçakça darbeyi de millete tam 20 yıl bayram olarak kutlattılar<sup class="calibre4"><a href="../Text/TarihinHafizasi_split_034.html#footnote-99711-3" id="footnote-99711-3-backlink">[3]</a></sup>. Bu edepsizliğe 12 Eylül’ün cuntabaşı bile isyan etti ve bayram olarak kutlanmasını kaldırdı.</p>

    <p class="normal">Sistemin ağababaları, halkın oyuyla bir daha iktidara gelemeyeceklerini bildikleri için, hazırladıkları anayasalarla, icat ettikleri anayasal kurumlarda oluşturdukları kadrolarla, millî iradeyi tekellerine aldılar ve gizli iktidarın hep gerçek sahipleri oldular. Artık millî iradeyle gelenler, sadece YOL–SU–ELEKTRİK işine bakacaklardı. Ama devletin yönetimi hep bu anayasal kuruluşlar eliyle sağlanacaktı. Bütün bunları da asker, Millî Güvenlik Kurulu marifetiyle kontrol ve sevk edecekti. Bu yapı kanun yoluyla legalite kazanmayı bile zamanla yeterli bulmadı ve kendi içinde bir de “<span class="idebold">derin yapılanmaya</span>” gitti. Böylece devlet, tabiri caizse “<span class="idebold">gizli bir güç</span>” tarafından yönetilmeye başlandı.</p>

    <p class="normal">Bu derin yapı, devletin stratejik aklını da zamanla ele geçirdi ve “<span class="idebold">toplum mühendisliği</span>”ne soyundu. Bu anlayış, 28 Şubat ile zirve yaptı. Ülkeyi bir tiyatro sahnesine çevirdi; iki üç figüranla (Müslim-Fadime, Kalkancı) 65 milyonu oyaladı ve bu ülkenin 22 bankasının içinin boşaltılarak, bu fakir milletin cebinden 50 milyar doların üzerinde para hortumlanmasına zemin hazırladı. Bu dönemde birçok özel bankanın veya bu bankaların bağlı oldukları holdinglerin yönetiminde yer alan emekli generallerin isimleri Cumhuriyet tarihinin ibretlik sayfalarında yer alacaktır hiç şüphesiz<sup class="calibre4"><a href="../Text/TarihinHafizasi_split_035.html#footnote-99711-4" id="footnote-99711-4-backlink">[4]</a></sup>. Böylece, bu yurtseverler (gerçekte bu ülkenin ve milletin imkanlarını sevenler), ülkeyi IMF’ye teslim etmiş, ekonomik ve siyasî bağımsızlığını tehlikeye atmaktan çekinmemiş, başta İsrail olmak üzere birçok emperyal güçle son derece tehlikeli ikili işbirliği anlaşmalarına bağımsızlık, Atatürkçülük, laiklik, Cumhuriyet’in kazanımları edebiyat ve alkışları eşliğinde de imza koymasına sebep olmuşlardır.</p>

    <p class="normal">İşin bu tarafını, lafı fazla uzatmadan tarihçilere bırakalım da bu “<span class="idebold">derin yapı</span>”nın toplum mühendisliğinin dindarların “<span class="idebold">milliyetçi</span>”, Alevilerin “<span class="idebold">laik</span>”, Kürtlerin “<span class="idebold">etnik</span>” damarlarını nasıl harekete geçirdiklerini ve statükoyu korumak için bu damarları nasıl ustaca kullandıklarını ele alalım.</p>

    <p class="normal"><span class="idebold">İmparatorluk Bakıyyesi Halklardan Ulus İnşası</span></p>

    <p class="normal">Selçuklu ve Osmanlı dönemlerinde, yaklaşık olarak bin yıldır bir arada yaşayan Sünni Müslümanlar, Aleviler ve Kürtler, imparatorluğun dağılış sürecinde de müşterek bir kaderi paylaşmışlardı. Millî Mücadele’ye de tam destek vermişlerdi. Yeni devletin kuruluşuna da katkıda bulunmuşlardı. Ancak bir cihan imparatorluğunun bakiyesi olarak kurulan bu yeni devlet, bir “<span class="idebold">ulus devlet</span>” formatında şekillenecekti. Kuruluş aşamasında bu üç ana unsur bir problem teşkil etmese de, Batılılaşma sürecinde Sünni Müslümanlar; ulus devlet formatında, Aleviler ve Kürtler ileride problem kaynağı haline gelebilirlerdi. Bu nedenle bu grup “<span class="idebold">laikleştirilmeli</span>”, Aleviler ve Kürtler ise asimile edilerek “<span class="idebold">Türkleştirilmeli</span>” idiler. Ayrıntısına girmeden hemen baştan şunu ifade edeyim ki, Terakkiperver Cumhuriyet Fırkası, Şeyh Sait İsyanı, Menemen Vakası, Ağrı ve Dersim isyanları hep bu amaca yönelik başarılı “<span class="idebold">devlet operasyonları</span>”dır. Bu operasyonlar neticesinde bu üç grup da sindirildi. 1960 Askerî Darbesi’nden sonra ise toplum mühendisliği projeleri çerçevesinde bu üç ana unsurun birbiriyle çatışması hayata geçirildi. İlerici-gerici, Sağcı-solcu, Alevi-Sünni, Türk-Kürt çatışmaları hep bu programın bir parçasıydı.</p>

    <p class="normal">Tabloyu bu şekilde netleştirdikten sonra, Alevi ve Kürt unsurundan önce, devletin bu baskılarına rağmen dindar kitlede meydana gelen “<span class="idebold">milliyetçi damarı</span>” ele alalım ve demokrasinin bu coğrafyada gelişmesinin önündeki engellerden biri haline nasıl geldiğini görelim.</p>

    <p class="normal">Dindar Sünni kitlenin milliyetçi damarı iki ana “<span class="idebold">hat</span>”tan besleniyordu:</p>

    <p class="normal"><span class="idebold">1. Dinî Hat:</span> Her ne kadar İslamın evrensel prensipleri etnik milliyetçilik ve ona dayanan anlayışı reddediyorsa da, dinî naslarla kutsanan vatan anlayışı, cihat, küffara karşı Müslümanların mal, can, ırz, namus emniyetini sağlama düşünce ve inancı, millî damarı beslemiştir. Ululemre itaat, Müslümanların huzur ve refahını gözetme anlayışı devlete ve yönetime itaati de beraberinde getirmiştir.</p>

    <p class="normal"><span class="idebold">2. Tarihî Hat:</span> Buna, dinle adeta yoğrulmuş olan maziye, geçmişe, iftihar tablolarıyla bezeli tarihe duyulan “özlem hattı” (nostalji hattı) da denebilir. Bu damarda ümmetin tarihi pek belirgin değildir. Örneğin, imam hatip ve ilahiyat tahsili yapanlar, dinî cemaat ve tarikatlara mensup olanlar dahi, İslam tarihinin çok önemli ve temel parçaları olan Emevî, Abbasî devletlerinin tarihleriyle kendilerini “<span class="idebold">ümmet bilinci içinde dahi</span>” özdeşleştirmezler. Adeta ümmetin bu geçmiş tarihine fransızdırlar. Hatta Cumhuriyet kadrolarının eğitim alanında, akademik çalışmalarda İslam tarihinin bu dönemlerine acımasızca saldırmaları, karalamaları bile bu kesimi pek rahatsız etmemiştir. Buna karşın Cumhuriyet kadrolarının Selçuklu’ya ve özellikle “<span class="idebold">Müslüman Osmanlı</span>”ya karşı insafsızca ve acımasızca saldırmaları; Anadolu halkının “<span class="idebold">dinî hassasiyetini millî hassasiyetle birleştirmiş</span>” ve bu birleşme, dindar kesimde “<span class="idebold">milliyetçi bir damarın güçlenmesine</span>” sebep olmuştur.</p>

    <p class="normal"><span class="idebold">Türkiye’deki Kutuplaşmanın Dinamiği: İnanç</span></p>

    <p class="normal">Bu tespitlerden sonra, bu yazının sınırlarını zorlamadan, okuyucunun algılamasını kolaylaştırmak için, yakın tarihten bir iki örnekle konuyu netleştirmeye çalışalım. Örneğin, <span class="ideitalik">12 Eylül 1980 öncesi Türkiye’deki sağ sol kutuplaşması</span>nı ele alalım. Dünya coğrafyasında temelinde iktisadî ilkelerin rol oynadığı bu ayrışma, Türkiye’de “<span class="idebold">inanç</span>” bazında şekillenmiştir. Dinî değerlere karşı ne ölçüde olursa olsun, olumsuz hassasiyetlere sahip kesimler, solda yer alırken, ekonomik değerleri açlık sınırı ölçüsünde de olsa, dinî hassasiyetleri müspet olanlar sağda yer almışlardır. Bugün dahi millî gelirden pastanın aslan payını alan, oturdukları semtlerde ev kiralarının DOLAR ile EURO ile ödendiği bölgelerde, ezici çoğunluk olarak sol partilere oy çıkması, gecekondulardan ise sağ partilerin galip çıkmaları, sadece Türkiye’ye has garabetlerdendir. Bu tezimizi destekleyen bir diğer nokta da, Alevi vatandaşlarımızdır. Ekonomik yönden alt tabakada yer almalarına rağmen, Sünni dindar kitleye besledikleri tarihten gelen olumsuz duygulardan dolayı solda yer almaktadırlar.</p>

    <p class="normal">Dindar kitlenin bu damarını aşamayan, Türk milliyetçiliğini siyasî hareketinin motor gücü yapan MHP, 1969-1975 yılları arasındaki bocalamayı atlatarak, dindar tabanın bu milliyetçi damarını esas almıştır. Nihal Atsız çizgisiyle oluşan Türkçü-Milliyetçi söylem 1975’lerden itibaren “<span class="idebold">Tanrı Dağı kadar Türk, Hira Dağı kadar Müslüman, kanımız aksa da zafer İslamın</span>” çizgisine dönüşmüştür. Kısa zamanda bu damar öylesine güçlenmiştir ki 12 Eylül darbesi, solla beraber sağı da acımasızca ezdiği halde, sağ taban bırakın devlete küsmeyi, bu darbeyi yapanları dahi karşısına almadı. Tıpkı solun 1960 askerî darbesine sıcak baktığı gibi, sağ da 12 Eylül darbesine hep sıcak baktı.</p>

    <p class="normal">Tabloyu en net şekilde izah edecek dönem, hiç şüphesiz 28 Şubat’tır. Statükonun muhafızları 28 Şubat’ta hazırladıkları bir senaryoyla dindar kitlelerin iktidara getirdiği hükümeti alaşağı etmekle kalmadılar; dindar kimliği belirgin insanlara karşı icat ettikleri “<span class="idebold">kamusal alan</span>” zemininde bir cadı avı başlattılar. “<span class="idebold">Din</span>”le direkt-dolaylı ilgisi az veya çok, her ne suretle olursa olsun, tespit edilen kimseleri önce ordudan temizlediler. Her yıl Askerî Şura toplantılarına muğlak gerekçelerle sunulan dosyalar hiçbir ciddi tetkike tâbi tutulmadan hemen işleme konuluyor ve bu personelin, ne kadar başarılı olursa olsun, derhal işine son veriliyordu. Bu arada başta emeklilik olmak üzere, yıllarca orduya ve devlete hizmet etmiş bu insanlar, hiçbir sosyal haktan da faydalanamıyorlardı. Askeriyenin bu tasarrufuna karşı yargı yolu da kapalıydı.</p>

    <p class="normal">Tarihe not düşmek açısından bir noktayı açıklamakta fayda görüyorum. Bu muamelelere maruz kalan subay ve astsubayların “<span class="idebold">irtica</span>” ile uzaktan yakından ilgileri yoktu. Ya hanımlarının başları örtülüydü, ya Cuma namazlarına gittikleri tespit edilmişti. Bu “<span class="idebold">kabahatler</span>” onların ordudan atılmaları, sosyal ve hukukî haklarının ellerinden alınmaları, ibret-i âlem olsun diye de çoluk çocuklarıyla “<span class="idebold">açlığa</span>” mahkûm edilmeleri için yeterli sebeplerdi. Çünkü ordu, bu dönemde ipleri ellerine geçirenlere göre bu topraklarda millete karşı “<span class="idebold">statüko</span>”yu korumakla görevliydi. Bu statükonun merkez noktasını da “<span class="idebold">laiklik</span>” teşkil ediyordu.</p>

    <p class="normal">Karısının başı örtülü, Cuma namazı kılan bir insan “<span class="idebold">laiklik karşıtı</span>” olarak algılanıyordu ve bu kişinin orduda yeri olamazdı! Nitekim bu “<span class="idebold">ölçü</span>”yü en veciz şekilde o günlerde basına verdiği bir demeçte, 12 Eylül cuntasının lideri Evren ifade etmişti: “<span class="idebold">Türkiye’de laikliğin ölçüsü rakı ve leblebidir!</span>” Anlayış bu olunca, içki içmeyen bir subay, kelimenin en hafif deyimiyle Atatürk’ün kurduğu bu Cumhuriyet’le “<span class="idebold">barışık</span>” değildi. Bu nedenle 28 Şubat’ın cunta zihniyeti, bu cadı avında her yolu mubah görüyor, dindar olup olmadıklarından şüphelendikleri personelin evleri olur olmaz saatlerde çeşitli bahanelerle ziyaret ettiriliyor ve evde “<span class="idebold">din</span>”i çağrıştıracak bir obje (seccade, dinî levha vs.) olup olmadığı araştırılıyordu. Ramazan’da ise oruç tutup tutmama önemli bir kriterdi.</p>

    <p class="normal">Ordu ile ilişkileri kesilenler ise yukarıda da ifade ettiğimiz gibi, topluma ibret-i âlem olsun diye, yeni hayatlarında da rahat bırakılmadılar. Öncelikle Refahlı belediyelere baskı uygulanarak, askeriyeden atılan bu insanların buralarda işe alınmaları önlendi. Zamanla bununla da yetinilmedi, özel sektöre de baskı yapılarak, buralarda istihdam edilenler işten çıkarıldı. Böylece, bir kez daha vurgulayalım, ibret-i âlem olsunlar diye, çoluk çocuklarıyla açlığa mahkum edildiler.</p>

    <p class="normal">Bu insafsız ve acımasız uygulama, elbette tüm Silahlı Kuvvetler tarafından tasvip edilmiyordu. Ancak komuta kademesini ve idarî makamları ele geçiren “<span class="idebold">ideolojik ve mezhebî</span>” bir anlayışın temsilcileri, tüm ipleri ellerine geçirmişler ve bunları acımasızca uyguluyorlardı. Deniz Kuvvetleri’nde kurulan Batı Çalışma Grubu marifetiyle sivil alanda da tüm ülke sathında dindar insanlar fişleniyordu ve kamu görevinden atılıyorlardı. Binlerce başörtülü genç kız üniversitelerden bu gerekçeyle atıldı. Binlerce bayan öğretmen ve memurun bu gerekçeyle işine son verildi. Ülkede öyle bir hava oluşturuldu ki başörtülü olanlar mahkeme salonundan çıkarıldı, hastanelerde tedavileri yapılmadı. 70-80 yaşındaki hacı dedeler, ordudaki (ister öğrenci, ister subay) üçüncü derecede de olsa akrabaları zarar görmesin diye, sakallarını kesmek zorunda kaldılar. Silah altındaki çocukların anneleri, yemin törenlerinde dahi olsa başörtülü oldukları için kışlaların kapılarından alınmadılar.</p>

    <p class="normal"><span class="idebold">Muhkem Set: Milliyetçi Damar</span></p>

    <p class="normal">Bu olumsuz tabloyu sayfalarca uzatmak mümkün. Ama bu yazının amacı, 28 Şubat’ın bu hukuksuz ve insafsız tablosunu gözler önüne sermek veya kitlelere bir daha hatırlatmak değil. Amaç, “<span class="idebold">dindar kitle 28 Şubat’la maruz kaldığı bu haksız baskılara, zulümlere karşı dahi, nasıl olur da devletten soğumaz, nasıl olur da devletin ihtiyaç duyduğu alanlarda kendisine bu yapılanları bir kenara bırakır ve devletin yanında yer alır?</span>” sorularına açıklık kazandırmaktır. İşe bu soruların, hatta bu içerikteki yüzlerce sorunun biricik cevabı: Dindar kitlelerdeki “<span class="idebold">milliyetçi damar</span>”... Lafı daha fazla uzatmadan sadede gelelim. Devlet gücünü ele geçiren 28 Şubat Cuntası’nın bu hukuksuz ve insafsız baskılarına rağmen, o milliyetçi damar bu insanların “<span class="idebold">devlete küsmelerine, kırılmalarına</span>” hep mani oldu. Başörtülü anneler, sakallı babalar, silah altındaki çocuklarını birkaç saatlik de olsa yemin törenlerinde görebilmek için yüzlerce kilometre katederek geldikleri, kışlaların tel örgülerinden içeri alınmadıkları halde, birkaç ay sonra o çocuklarının “<span class="idebold">şehit</span>” tabir edilen “<span class="idebold">cenazeleri</span>” önlerine konulduğunda, bırakın isyan etmeyi, musalla taşları başlarında “<span class="idebold">Vatan sağolsun, bir çocuğum daha var, onu da gönderirim, icab ederse, bu yaşımda ben de giderim...</span>” diye gözyaşları içinde haykırmaktan geri durmuyorlardı.</p>

    <p class="normal">İşte “<span class="idebold">püf noktası</span>” burası idi. Dindar kesimin bu milliyetçi damarı, sadece bu konuda değil, tüm millî meselelerde devletin yanında yer alıyordu. Örneğin, Ermeni meselesinde, Fener Patrikhanesi’nin ekümeniklik iddiaları karşısında, misyonerlik meselesinde... Kısaca akla gelebilecek her millî meselede dindar kitlenin bu “<span class="idebold">milliyetçi damarı</span>” bilâ kayd u şart yıllardır <span class="idebold">kendisini ezen “statüko</span>”ya karşı, o kutsadığı “<span class="idebold">devlet</span>”in yanında, iç burukluğunu dahi dışarı vurmadan saf tutuyordu.</p>

    <p class="normal">Gerçi bu “<span class="idebold">derin yapı</span>” bunun için de önlem almıştı. Bazı küçük siyasî partileri, bazı tarikatları ve sivil toplum örgütlerini (ki bunların bazılarının medya organları da vardı) kontrolüne almıştı. Bunların görevi, siyasal İslam bağlamında tarif edilen hareketlere (Refah ve AK Parti), organize İslamî cemaatlere (özellikle Fethullah Gülen cemaati) dinî açıdan saldırmak, bunları dindar kitlelerin gözünden düşürmek, ayrıca askerî cuntaların dindar kitleye karşı uyguladıkları baskıyı, “<span class="idebold">peygamber ocağı</span>” edebiyatıyla dengelemekti! Dikkat ediniz, elinde medya gücü de olan bu kesimler, Ergenekon konusunu gündemlerine dahi almamaktadırlar. Zaman zaman bu konu kendilerine hatırlatıldığında da, Türkiye’nin daha önemli ve öncelikli problemleri var deyip geçiştirmektedirler!</p>

    <p class="normal">Derin devletin toplum mühendisleri dindar halkın bu milliyetçi damarını gerçekten iyi analiz etmişlerdi. Ülkenin %70’ini oluşturan bu dindar kitlenin, şartlar ne olursa olsun, ne kadar ezilirse ezilsin, bu “<span class="idebold">milliyetçi damarı</span>” nedeniyle, ihtiyaç duyduğu anda devletin yanında yer alacağından hiçbir zaman şüpheleri olmadı. Bu nedenle bu geniş kitlenin “<span class="idebold">vatandaşlık hakları, insanî hakları, hiçbir zaman statükonun umurunda olmadı. Demokratik haklar, hukukun üstünlüğü, inanç hürriyeti vs. olmasa da olurdu, nasıl olsa bu kitle devlete küsmezdi...</span>”</p>

    <p class="normal">Bu hatırlatmalardan sonra, esas söylemek istediğimiz noktaya gelelim. Özetle, derin devlet “<span class="idebold">Bu geniş tabanın ‘demokratik haklarına’ saygı göstermezsem bu kitle ‘millî meselelerde’ yanımda yer almaz.</span>” diye en ufak bir şüpheye düşseydi, bu kitleyi ezmezdi, ezemezdi. Demokratik ve hukukî haklarına saygı gösterirdi. Bu ülkeye evrensel demokrasinin ilkeleri, evrensel hukukun normları hâkim olurdu.</p>

    <p class="normal">Yani, bu ülkede demokrasinin gelişmemesinin, evrensel hukuk ilkelerinin yerleşmemesinin nedenlerinde biri, dindar kitlenin bu “<span class="idebold">milliyetçi damarı</span>” olmuştur. Ancak bugün itibariyle bu anlayışın değiştiğinin ilk işaretleri görülmeye başlandı. Ergenekon davası bunun “<span class="idebold">milad</span>”ı sayılabilir. Dindar kitlenin aydınları, örneğin Ermeni sorunu hususunda farklı tellerden çalmaya başladı bile. Deniz bitti, kara göründü. Bu nedenle buradan devlete bir uyarı yapayım: İletişimle ulaşım araçlarının gelişmesi sayesinde, insanların algılaması değişiyor. Özellikle dindar kitle birçok şeyin farkına vardı. Müslüm-Fadime mizansenleri, Hizbullah bilmem ne örgütleri... geçin artık bunları. Bu anlayışla devam ederseniz, bu büyük kitleyi kaybedersiniz. Vatan-millet-Sakarya edebiyatı bu kitleyi artık sürü psikolojiyle hareket ettirmeye yetmiyor. Bu kitle sahip olduğu bu “<span class="idebold">milliyetçi damarı</span>”nın ne derece istismara müsait olduğunu farketmeye başladı. Bu damarının, bu ülkenin demokratikleşmesi, şeffaf bir hukuk devleti haline gelmesi önünde derin devlet tarafından nasıl bir “<span class="idebold">SET</span>” olarak kullanıldığını gördü. Bu saatten sonra, bu kulvarda atılacak her adım, yapılacak her provokasyon, bu geniş kitleyi devletten soğutacaktır. <span class="idebold">Benden hatırlatması!</span></p>

    <p class="normal"><span class="idebold">Alevilerin Laik Damarı</span></p>

    <p class="normal">Evet, Türk demokrasisinin gelişmesinin önündeki “<span class="idebold">İkinci Set</span>”i şimdi ele alalım: Alevilerin laik damarı.</p>

    <p class="normal">Aleviler, bu coğrafyanın tarih boyunca itilmiş kakılmış mazlum halkıdır. Osmanlı döneminde özellikle Çaldıran’dan sonra dışlanmış ve aşağılanmış kimliği nedeniyle iyice sindirilmişti. İmparatorluk dağılıp Cumhuriyet kurulduğunda, yeni düzenden pek de ümitvar değillerdi. Millî Mücadele’nin lider kadrosu ve Cumhuriyetin kurucuları nezdinde de, hayal edilen “<span class="idebold">ulus devlet</span>” formatında “<span class="idebold">çıbanbaşı</span>” olarak telakki ediliyorlardı. Nitekim dindar kitlenin başına gelenler, bir müddet sonra Alevilerin de başına geldi. Çok zorlu bir coğrafyada koyun-keçi besleyerek hayatlarını devam ettirmeye çalışan Aleviler, vergi vermedikleri, köprü havaya uçurdukları, karakol basıp jandarma öldürdükleri gerekçesiyle “<span class="idebold">suç işleyen vatandaşlar olarak devlet tarafından cezalandırıldıkları</span>” anlayışını aşan bir düşünceyle, düşman addedilerek suçlu suçsuz ayrımı yapılmadan havadan uçaklarla, karadan süpürge harekatıyla katliama uğramışlardır. Mal ve mülkleri bir savaş tabiri olan “<span class="idebold">ganimet</span>” olarak adlandırılıp, devlet hazinesine aktarılmıştır<sup class="calibre4"><a href="../Text/TarihinHafizasi_split_036.html#footnote-99711-5" id="footnote-99711-5-backlink">[5]</a></sup>. Harekat tamamlandıktan sonra ise;</p>

    <p class="indentmetin">1. Harekattan arta kalanlar Batı Anadolu’nun muhtelif yerlerine “<span class="idebold">birkaç ailelik grup</span>”lar halinde öz be öz Türk olan köylere sürgünleri yapılmış ve eski yerleşim yerlerine (Dersim köylerine) dönmeleri engellenmiştir.</p>

    <p class="indentmetin">2. Bölge halkının asimile edilerek, Türkleştirilmesi için devletin hazırladığı bir plan uygulamaya konulmuştur.</p>

    <p class="normal">Yeni rejim böylelikle kendince problemi çözmüştü. Aleviler bir yandan yüzyıllardır maruz kaldıkları Sünni baskısı yetmezmiş gibi, şimdi de Osmanlı’nın tokadına rahmet okutacak balyozla karşılaşmışlardı. Sinmekten başka yapacak bir şeyleri yoktu.</p>

    <p class="normal">Kaderlerine rıza göstermişlerdi. Ancak Cumhuriyet bir yandan kafalarına balyoz indirirken, bir yandan da Sünni Müslümanları terbiye ediyordu. Tek parti döneminde Sünni Müslümanlara yapılan baskı da had safhaya ulaşmıştı. Din eğitimi yasaklanmış, ezan Türkçeleştirilmiş, tekke ve zaviyeler kapatılmış, İslamın tüm değerlerine devletçe savaş açılmış, laiklik perdesi altında “<span class="idebold">ateizm</span>” resmî ideoloji olarak dayatılmıştı. Bu uygulamalar Sünni dindarlara ülkeyi cehenneme çevirirken, Aleviler için, tarihten gelen o genetik damarlarında adeta bir “<span class="idebold">intikam hazzı</span>”na dönüşmüştü. Karışıktı kafaları artık Alevilerin. Cumhuriyetin yerleştirmeye çalıştığı sosyal hayat, onlara haz veriyordu. Dağıldıkları her şehirde oluşturdukları mahallelere Mustafa Kemal ve İsmet İnönü adları yerine “<span class="idebold">Fevzi Çakmak</span>” adını verseler de, 1938 Dersim katliamı nedeniyle Cumhuriyetin bu iki mimarına cephe almanın bir anlamı yoktu. 1960’lardan itibaren Türkiye sağ-sol kamplaşması sürecine girerken, birileri Alevi gençlerin o “<span class="idebold">Sünni damar karşıtlığını</span>” kullanarak onları sol kulvarda konuşlandırdı. Türk solunun Sünni dindarlığa karşıtlığı, Alevileri bu siyasal hareketin tabii müttefiki yaptı.</p>

    <p class="normal">Devlette “<span class="idebold">derin yapı</span>” çok önemli bir ameliyatı başarıyla gerçekleştirmişti. Katliama da uğrasalar, ezilseler de, sürülseler de, o Sünni damar karşıtlığı, Alevileri “Garnizon Cumhuriyeti”nin ve statükonun yılmaz bekçileri haline getirdi. Tarihî gerçeklerden ziyade, duygular Alevi toplumunu yönlendiriyordu. Statüko muhafızları ve onların sivil toplum mühendisleri Alevilerin bu Sünni damar karşıtlığını “<span class="idebold">laiklik</span>” dolgusuyla doldurdular. Aleviler bu “<span class="idebold">laiklik</span>” dolgusuyla bir yandan devlet nezdinde “<span class="idebold">makbul</span>” vatandaş statüsüne görüntüde de olsa, geçici de olsa terfi ederken, bu silahla da elde ettikleri devlet gücüyle Sünnilerden yüzyılların hıncını çıkarıyorlardı. Öyle ki, zaman zaman Alevilerin hakları dillendirildiğinde, statükonun sahipleri “<span class="idebold">Ne istiyorsunuz?</span>” diye sorduğunda, kendi isteklerini unutup, koro halinde Sünnilerin haklarının (Diyanet İşleri Başkanlığı lağvedilsin, Türbana hayır, İmam-Hatipler kapatılsın, katsayı v.s.) ellerinden alınmasını haykıracak bir halet-i ruhiyye içine girdiler. 28 Şubat sürecinde bu cinnet hali hem askerî hem de sivil bürokraside kendini iyice ele verdi. Demokrasi ve hukukun üstünlüğü söz konusu olduğunda, Aleviler yekvücut bir duvar ördüler. Solun o evrensel özgürlük ilkelerinin karşısında sarsılmaz bir set oluşturdular. Sünni damar düşmanlığı kanlarına öylesine işledi ki, askerî vesayetin ve faşizmin kulvarına savrulmaları onları hiç de rahatsız etmedi. Ergenekon’un Aleviler üzerinde geçmişteki kanlı oyunları ve gelecekteki senaryoları deşifre olduğu halde<sup class="calibre4"><a href="../Text/TarihinHafizasi_split_037.html#footnote-99711-6" id="footnote-99711-6-backlink">[6]</a></sup>, o Sünni damar karşıtlığı sebebiyle güneşe karşı gözlerini kapatarak gerçeği inkar etme yolunu tercih ettiler.</p>

    <p class="normal">Alevilerdeki bu Sünni damar karşıtlığı, hiç şüphesiz Sünnilerde de Alevi damar karşıtlığını beslemiştir. Örneğin başta Cemevi sorunu olmak üzere, Alevilerin hakları sözkonusu olduğunda, Sünnilerdeki o “<span class="idebold">millî damar</span>” hemen harekete geçer ve derin devletin yanı başında yer alarak böyle bir hakkın “<span class="idebold">devletin bütünlüğüne</span>” zarar vereceğini dillendirir. Devleti ele geçiren statükonun, yıllarca kendisini nasıl ezdiğini, haklarını nasıl gasbettiğini unutur ve devletin resmî ideolojisinin safında yer almaktan imtina etmez!</p>

    <p class="normal">Tarafların bu çatışma genetiğinden emin olan devlet de, demokratik haklar hususunda kulağının üzerine yatar. Sünnilerin hakları önündeki bariyer, Alevilerin “<span class="idebold">laik</span>” damarı; Alevilerin hakları önündeki bariyer ise Sünnilerin “<span class="idebold">millî</span>” damarıdır.</p>

    <p class="normal">Bu iki kesim tarihsel duygularından sıyrılıp “<span class="idebold">evrensel insan hakları, evrensel demokrasi ve evrensel hukukun üstünlüğü</span>” prensiplerinde anlaşamazlarsa, derin devletin bu oyununu bozmazlarsa, demokrasinin önünde “<span class="idebold">set</span>” olma görevine devam ederler.</p>

    <p class="normal"><span class="idebold">Kürtlerin Etnik Damarı</span></p>

    <p class="normal">Türk demokrasisinin gelişmesinin önündeki “<span class="idebold">üçlü set</span>”ten bir diğeri de Kürtlerin “<span class="idebold">etnik damarı</span>”dır. Kürtler, 1071’den beri Türklerle bir arada yaşamaktadırlar. Tam bin yıldır sevinçte, tasada kader birliği etmişlerdir. İstanbul surları önünde, Mohaç Meydanı’nda, Sarıkamış’ta, Yemen’de, Çanakkale’de, Sakarya’da, Kıbrıs’ta... beraber şehadet şerbeti içmiş, koyun koyuna yatmaktadırlar.</p>

    <p class="normal">Bu bin yıllık süreçte hiçbir zaman Türklerden ayrılmayı akıllarına getirmemişlerdir. Bugün dahi 30 yıldır akan kana rağmen, Türklerden ayrılma fikrine sıcak bakmamaktadırlar. PKK terörüyle savaşan binlerce korucu, Kürttür. Bugün Türkiye nüfusunun %20’sini teşkil eden laik-ulusalcı kesimden daha çok Türk millî tarihiyle özdeşleşmişlerdir. Türk tarihinin en büyük ve muhteşem devleti olan Osmanlı’ya aşk derecesinde bağlıdırlar.</p>

    <p class="normal">Yemen’de bu muhteşem imparatorluğa ait olan vatan toprağı için yüz binlerce evladını gönüllü olarak çöle gömmüştür. Millî Mücadele esnasında, ortam son derece müsait olduğu halde, yine de Türklerden ayrılmayı akıllarından geçirmemişlerdir.</p>

    <p class="normal">Millî Mücadele sonrası, bu vatandaş grubunun, yeni kurulan Cumhuriyet’te “<span class="idebold">ulus devlet formatı</span>” için istikbalde tehlike oluşturulacağı düşünülerek tedip edilmesine karar verildi. Bölgede sıkıntılar vardı. Öncelikle bu sıkıntılar kaşınmaya başlandı ve <span class="ideitalik">Şeyh Sait İsyanı</span> diye tarihe geçen, Piran’da bir düğün esnasında iki kanun kaçağının teslim alınması sırasında patlak veren olaylar başladı. Basit bir zabıta olayıyla başlayan kargaşa, İttihatçı damarın provokatif faaliyetleriyle gittikçe genişledi ve sonunda gerçek bir isyan formatına büründü. Sonunda başta Şeyh Sait olmak üzere Doğu ve Güneydoğu Anadolu’da halk üzerinde etkili ne kadar din adamı ve kanaat önderi varsa, idam ve sürgün cezalarına çarptırılarak bölge süt liman hale getirildi. Bölgenin tüm dinamiklerinin kırılmasında bu askerî harekatın acımasız ve kararlı tutumu, kurulan İstiklâl Mahkemeleri’nin yargılama usül ve kararları çok büyük etki yaptı ve bölge halkının sinmesine neden oldu. Bu, Kürtler üzerindeki operasyonun birinci ayağıydı.</p>

    <p class="normal">Birkaç yıl sonra projenin ikinci ayağı hayata geçirildi. <span class="idebold">Ağrı İsyanları</span> diye bilinen, ne için, neden isyan ettikleri de bugün dahi anlaşılamayan(!) bölge insanları hava kuvvetleriyle, kara birlikleriyle gerektiği şekilde tedip edildi(!) İş öylesine çığırından çıktı ki, hava kuvvetleri, canlarını kurtarmak için İran sınırını geçen çoluk çocuk ve kadınları yok etmek için İran topraklarına kadar geçerek, hava bombardımanı ile bu temizlik harekatına devam ettiler. Neredeyse İran ile savaşın eşiğine geliyorduk ki, zar zor İran’a hedefimizin bu asi Kürtleri temizlemek olduğunu, yoksa İran topraklarında gözümüzün olmadığını anlatabildik de, savaşın eşiğinden dönülmüş oldu!</p>

    <p class="normal">Kürtlerin işi tamamdı. Devlete isyan ederek suç işlemişlerdi ve artık bu ulus devletten hiçbir şey istemeye hakları yoktu. Kabahatli ve suçlu idiler; bu topraklarda güneşin altında güneşlenmelerine, bu toprakların oksijeni ile nefes almalarına müsaade edildiği için hallerine şükretmeliydiler!..</p>

    <p class="normal">Tek parti döneminde jandarma-ağa kıskacında, ahiretlerini garanti eden şeyhlerin dizleri dibinde kaderlerine razı olarak, hamd-şükür kulvarında muti vatandaşlar olarak 1970’li yıllara geldiler. 1970’li yıllarda Türkiye’deki ideolojik kamplaşmayla beraber, dinî duyguları güçlü olan Kürt gençleri başta ülkücü hareket olmak üzere sağda yer alırken, dinî duyguları zayıf olanlar sol kulvardaki (Dev Genç, Dev Sol, Dev Yol, DHKP-C v.b.) örgütlerde siyasî mücadele vermeye başladılar.</p>

    <p class="normal">Devletin içindeki derin yapı, bu ideolojik kamplaşmada sağın zayıf kaldığını görünce, solun içinde mücadele veren Kürt gençlerini sağ ve solun dışında etnik bir yapılanma için yönlendirdi. Soldan ayrılan Kürt gençlerinden bir grup DDKO’yu (Devrimci Doğu Kültür Ocakları) kurdu. 1980’den sonra da bu örgütten PKK (Kürdoten İşçi Partisi, kürtçe: Partiya Korkerân Kurdüstan) doğdu.</p>

    <p class="normal">1984’ten itibaren tam 26 senedir Türk gençleri ile Kürt gençleri savaşmaktadırlar. Buna rağmen bir türlü Türk halkı ile Kürt halkı karşı karşıya getirilemedi. Hâlâ Türkiye’nin aşağı yukarı tüm şehir ve kasabalarında Türklerle Kürtler birlikte yaşamaktadırlar. Bu anlamsız çatışmada hangi taraftan olursa olsun, cenazelerini hâlâ beraber kaldırmakta, hâlâ kız alıp vermektedirler. Bu 26 yılda “<span class="idebold">etnik</span>” nedenden dolayı tek boşanma davası gündeme gelmemiştir. Bu, Türkiye’nin en büyük şansı olmuştur.</p>

    <p class="normal">Gerek bu mücadele, gerekse tüm dünyada iletişim araçlarının son derece gelişmesi, gerekse Kürtlerin yeni nesillerinin eğitim düzeyinin yükselmesi, ülkede “<span class="idebold">kimlik</span>” sorununu ve “<span class="idebold">temel insanî hakları</span>” gündeme getirmiştir. İşte bu noktada devletin içindeki derin yapı, Kürtlerin talep ettiği temel insanî ve kültürel hakları “<span class="idebold">ülkeyi bölecek tavizler</span>” olarak lanse etmektedir. Bu propaganda dindar Türklerin o “<span class="idebold">milliyetçi damarı</span>”nı derhal harekete geçirmekte ve böylece bu “<span class="idebold">haklar</span>” hep askıda tutulmaktadır. Bu paradoks, demokratik gelişmenin, hak ve özgürlüklerin, hukukun üstünlüğünün gelişmesine mani olmaktadır.</p>

    <p class="normal">Sonuç olarak şu tespiti yapabiliriz: 1923’te inşa ettiğimiz Cumhuriyet 87 yaşında. Bugün itibariyle üçüncü milenyumdayız. Kurduğumuz bu ulus devlette ne Sünniler, ne Aleviler, ne Türkler, ne Kürtler, ne sağcılar, ne solcular, ne laikler, ne dindarlar, velhasıl hiç kimse mutlu değil. Halbuki devletin hedefi ve amacı “<span class="idebold">vatandaşlarını mutlu etmek</span>”tir. Bizimkilerin amacı ise, vatandaşın başında boza pişirmek oldu. Ergenekon bugünün işi değil. Tanzimat’tan beri var Ergenekon.</p>

    <p class="normal">Hiçbir vatandaşını mutlu edemeyen bir Garnizon Cumhuriyeti’ni nutuklarla, cilalı laflarla, vatandaşlarına tuzak kurarak bugüne kadar getirdik. Ama artık gitmiyor!</p>

    <p class="normal">O halde ne yapmak lazım? Çözüm nedir?</p>

    <p class="normal">Çözüm “<span class="idebold">Sarı Öküz Misali</span>”ni idrak etmekten geçiyor. Ey dindarlar, ey Aleviler, ey Kürtler... Artık sıraya girmeye heveslenmeyin. Bu çark, yeri geldi Sünninin sırtını sıvazladı, Aleviyi ezdi. Alevinin sırtını sıvazladı, Sünniyi ezdi. Laikin sırtını sıvazladı, dindarı ezdi. Dindarın sırtını sıvazladı gayr-ı müslimi ezdi. Sağcının sırtını sıvazladı, solcuyu ezdi. Şu anda solcuları ve Alevileri (ulusalcı etiketiyle) sıvazlıyor, ama gördüğünüz gibi Öymen gerçeği itiraf etti. Yıllardır misyonerlik operasyonlarında, gayr-ı müslim operasyonlarında, Ermeni meselesinde bu derin yapının dindarların o milliyetçi damarını şişirerek, onları nasıl gaza getirdiklerini, ama aynı yapı üniversite kapılarında başörtülü kızları, kışla duvarları arkasında başörtülü anaları nasıl ağlattıklarını hâlâ, hâlâ, hâlâ idrak edemiyorlarsa, bu Garnizon Cumhuriyeti’yle onlara ebedî mutsuzluklar dilerim.</p>

    <p class="normal">Sünnisi, Alevisi, Kürdü, kısaca her grup, devlete hakim olan bu çeteyi günahlarıyla baş başa bıraksın artık. Alevi-Sünni ile, Türk-Kürt ile, Müslüman-gayr-ı müslim ile çatışmasın. Ta ki bu topraklara evrensel demokrasi ve evrensel hukuk gelsin!</p>

    <p class="normal">Ta ki devlete, milletin iradesi hâkim olsun!</p>

    <p class="normal">Ta ki bu devlet, gerçek anlamda çağdaş, laik, sosyal bir hukuk devleti olsun!</p>

    <p class="normal">Bu çarkı, günahlarıyla, yalanlarıyla baş başa bırakınız ki, bu ülke yaşanabilir hale gelsin!</p>

    <p class="normal">Albayrak gururla dalgalansın, Türk-Kürt, Alevi-Sünni barış içinde, ülke bölünmeden, kardeş kavgası sona ersin. Ve herkes huzur içinde, hayal ettiğimiz Demokratik Cumhuriyet’te yaşayalım!</p>

    <p class="sagnormal"><span class="idebolditalik">Mayıs 2010</span></p>
  </div>
</body>
</html>
