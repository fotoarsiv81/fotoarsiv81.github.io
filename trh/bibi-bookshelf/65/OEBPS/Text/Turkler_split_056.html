<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Turkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik1" id="calibre_toc_57">ALEMDAR MUSTAFA PAŞA’NIN ÖLÜMÜ</h2>

    <p class="normal">II. Sultan Mahmud tahta çıkınca sadrâzam olan Alemdar Mustafa Paşa, yenilik hareketine taraftar bir asker görünmesine rağmen III. Selim’in başlattığı reformları başarıya ulaştıracak bir kişi değildi. Devletin merkezî idaresi hakkında bir şey bilmiyordu. İstanbul’a yerleşen gönüllüleri de, Yeniçeriler derecesinde zorbalığa başlamışlardı. Genç padişah, bütün bunları önleyecek nüfuzu elde edememişti. Kapıkulu ocakları, başta yeniçeriler olmak üzere, Alemdar’ı yok etmek ve pâdişahı sindirmek için fırsat kolluyorlardı. II. Mahmud da diktatörlüğe heveslenen Alemdar’dan memnun değildi. Diğer taraftan eski hükümdar IV. Mustafa’nın taraftarları, onu yeniden tahta geçirmek için, kesif bir çalışmaya girişmişlerdi. Bizzat IV. Mustafa, bu hareketin içindeydi. II. Mahmud, olayları dikkatle izliyor, yanlış ve acele bir adım atmamaya çalışıyordu. Alemdar Mustafa Paşa, kendisi de aynı ocaktan yetişmesine rağmen Yeniçeriler’e önem vermiyor, "Manav ve leblebici gürûhu" diyordu.</p>

    <p class="normal">14 Kasımı 15 Kasıma bağlayan gece Alemdar, Şeyhulislâm’ı ziyaret etmiş, Bâb-ı Âlî’deki sarayına dönüyordu. Yeniçeriler, darbeyi o gece indirmek için anlaşmışlardı. Yeniçeri ağası Mustafa Ağa bunu öğrenip engel olmak istedi. Fakat derhal parçalandı. Kendilerine katılan başıboş kimselerle büsbütün kalabalıklaşan Yeniçeriler, Alemdar’ı, sarayında kuşattılar. Kadı Abdurrahman Paşa pâdişahı savunmak için, Segbân-ı Cedîd askeriyle, Topkapı Sarayı’nın kapılarını tuttu. Fakat hiç hoşlanmadığı Alemdar’ın yardımına gitmedi. Gafil Sadrâzam ise kurtarmağa gelecek kuvvetleri bekliyor ve çevresindeki bir avuç adamıyla Yeniçeriler’le kıyasıya dövüşüyordu.</p>

    <p class="normal">Alemdar, bulunduğu yerin damının delinmekte olduğunu görünce, getirttiği bir barut fıçısına tabancasıyla ateş etti. Dehşetli bir patlama oldu. Damdaki 500’den fazla Yeniçeri, havaya uçarak öldü. Alemdar da, kendisini terk etmek istemeyen birkaç yakınıyla şehit düştü.</p>

    <p class="normal">Alemdar’ın ölmesi üzerine zorbalar, azgınlıklarını arttırdılar. Sadârat kethudâsı yani iç işleri bakanı Mustafa Refik Efendi’yi parçaladılar. Defterdar yani maliye bakanı Tahsin Efendi ile Umûr-ı Cihâdîye nâzırı yani savunma bakanı Behic Efendi, canlarını zor kurtarabilip İstanbul’dan kaçtılar. "Ruscuk Yârânı" denen ve III. Selim’in Nizâm-ı Cedîd düzenini devam ettirmek isteyen yenilik taraftarı bu gençler dağılınca, gericilik hortladı. Devletin hayatının söz konusu olan ıslahat, 18 yıl için gecikmiş oldu. Napoléon devrinin ve Fransız İhtilâli savaşlarının son bulduğu, Viyana Kongresi ile yeni bir düzenin kurulduğu bu yıllarda Avrupa, buharın sanayie tatbiki ile Osmanlı Devletiyle arasındaki mesafeyi, bir daha kapatılmasına imkân olmayacak derecede açtı.</p>

    <p class="normal">Bu sırada IV. Mustafa idam edilmiş, ortada Osmanaoğulları’ndan tek erkek olarak, tahttaki genç hükümdar, II. Sultan Mahmud kalmıştı. Buna rağmen ihtilâlciler, padişahı öldürmek amacıyla saraya hücum ettiler.</p>

    <p class="normal">II. Mahmud’un 6 yaş büyük ablası, Kapdân-ı Deryâ Küçük Hüseyin Paşa’dan dul kalan Esmâ Sultan’ı tahta geçireceklerini söylüyorlardı. Kadı Abdurrahman Paşa, 4.000 Segbân-ı Cedîd askeriyle, Topkapı Sarayı’nı savunuyordu. İki tarftan yüzlerce kişi ölmesine rağmen, asîler, sarayı ele geçiremediler. Bozulan ihtilâlciler, modern Segbân-ı Cedîd kuvvetleri tarafından takip edildi. 3.000’den fazla Yeniçeri ve serseri öldürüldü. Donanmay-ı Hümâyûn’un, Yeniçeri komutanlığının bulunduğu Ağa Sarayı’nı bombardımanında bazı evler de zarar gördü. Kendi gemilerinin ateşiyle karşılaşan ve bütün tarihleri boyunca böyle bir şey görmeyen İstanbullular, sokaklara yığıldı. II. Mahmud’u alt edemeyeceklerini anlayan âsiler, ulemânın aracılığını istediler. Bu aracılıkla ateş kesildi ve korkunç iç savaş sona erdi.</p>

    <p class="normal">Ne gericiler padişahı yenebilmişler, ne de padişah onları temizleyebilmişti. Bundan sonra, 18 yıla yakın bir müddet, iki taraf, kıl kadar ince bir dengeyle hayatlarını devam ettirebildiler. Bu dengenin korunması, Sultan Mahmud Han’ın en önemli meselesi hâline geldi. Büyük bir sabırla, harekete geçeceği ânı beklemeye başladı. Âsiler, Tophâne’yi ele geçirmiş, Levend ve Selimiye kışlalarını yakmış, halkın evlerine tecavüz etmişlerdi. II. Mahmud, Kadı Abdurrahman ve Ruscuk Yârânı’ndan Râmiz Paşalar’ı, gizlice Saraydan Rumeli’ne kaçırarak hayatlarını kurtardı. 18 Kasımda, Segbân-ı Cedîd’i ilga ettiğini de bildirmeye mecbur oldu. Bunun üzerine ihtilâlciler, zaten ortada tahta geçirecekleri bir şehzade olmadığı için, II. Mahmud’un hükümdarlığına razı oldular. Segbân-ı Cedîd askeri, şuraya buraya dağıldı. Yüzlercesi, Yeniçeriler’in eline geçerek öldürüldü. Osmanlı tarihi, 18 yıl için karanlık bir gericilik devresine girdi.</p>
  </div>

  <div class="calibre1" id="calibre_pb_112"></div>
</body>
</html>
