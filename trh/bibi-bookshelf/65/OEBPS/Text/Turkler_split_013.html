<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Turkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik1" id="calibre_toc_18">OSMANLILAR’IN MENŞEİ</h2>

    <p class="normal">Osmanlılar’ın menşei hakkında açık ve kesin tarihî bilgilere, devletin kuruluşundan ancak belirli bir zaman sonra malik olabiliyoruz. Bunun sebebi, ilk zamanlarda, o çağ tarihçilerinden hiçbirisinin bu küçücük devlete önem vermemesi ve geleceğini tahmin edememesidir. İlk devirler, hattâ umumî olarak İstanbul’un Fethi’nden önceki çağ hakkındaki bilgisizliğimizin bir sebebi de, 1402’ye kadar toplanan Osmanlı devlet arşivinin, Timur istilâsında Bursa yağmalanırken yakılmış olmasıdır. Bundan dolayı, 1402’den önceye ait elimizde pek az resmî vesika vardır.</p>

    <p class="normal">Devletin kurucusu olan Osman Bey’in Oğuz Han’a yani Büyük Türk Hakanlığı’nın Teoman’dan sonraki 2. imparatoru Mete’ye dayanan şeceresi vardır. Mete yahut Oğuz Han, M.Ö. 209’dan 174’e kadar saltanat sürmüştür. Osman Bey’in babasının Ertuğrul Gazi olduğu kesin şekilde bilinmektedir. Ertuğrul Gazi’nin babasının da Gündüz Alp olduğu anlaşılmaktadır ki şeref ismi Süleyman-Şah’tır. Suriye’de Halep yakınlarında olan ve Ankara Andlaşması ile Türkiye Cumhuriyeti toprağı sayılan "Türk Mezarı"nın, Süleyman-Şâh’ın olduğu anlaşılmaktadır.<a href="../Text/Turkler_split_077.html#footnote-600-1" id="footnote-600-1-backlink">[1]</a></p>

    <p class="normal">XV. asır sonları Türk tarihçilerinden Bayatî’ye göre Osman Gazi, Oğuz Han’ın yani Mete’nin 46. kuşaktan torunudur. Oğuz Han’la Osman Gazi’nin doğum tarihleri arasında 1.500 yıl kadar bir zaman farkı vardır. Bu müddet 46’ya bölünürse, 32,5 yıl elde edilir. Bu rakam, bir kuşak için en mâkul müddettir. Bayatî’ye göre Osman Gazi, Ertuğrul Gazi’nin, o Süleyman-Şâh’ın, o Kaya-Alp’in o Kızıl-Buğa’nın, o Baytemir’in, o Aykutluğ’un o Tuğrul’un, o Kara-Batur’un, o da X. yüzyılda yaşamış olan Sakur’un oğludur. Bayatî, Osmanoğulları’nın Mete’ye kadar uzanan şeceresini, Fâtih’in küçük oğlu Sultan Cem’in emriyle düzenlemiştir. Fâtih’in son vezîr-i âzamı yani başbakanı Mevlânâ torunlarından Karamanlı Mehmed Paşa ile yine o çağ tarihçilerinden Enverî ise, Ertuğrul Gazi’nin babasını, doğru olarak Gündüz-Alp şeklinde kaydediyorlar. Enverî’ye göre Ertuğrul Gazi’nin büyük babasının babası olan Çalış Han, Anadolu Fâtihi Süleyman-Şâh’ın kız kardeşi ile evlenmiştir. 1071’den hemen sonra Türkmenistan güneyinden gelen küçük bir Kayı boyundan oğuz kabîlesi, Kayıhânoğulları denen Osmanoğulları’nın atalarının yönetiminde Van gölünün kuzeybatısında Ahlat civarına yerleşip burada 160 yıla yakın oturdular.</p>

    <p class="normal">1230 Yassıçemen meydan muharebesinde Türkistan’dan yeni gelen bu Kayı oymağı, Celâleddin Harzem-Şâh’a karşı Alêddin Keykubâd’ın saflarında savaştı. Şu halde bu tarihte daha Ahlat çevresinde bulundukları anlaşılıyor. Yassıçemen, Erzincan yakınlarındadır. Bu sırada Gündüz Alp’in ölüp yerine oğlu Ertuğrul Bey’in küçük Kayı oymağının başına geçtiğini tahmin etmek mümkündür. Rivayete göre Ertuğrul Bey, çok yaşamış ve 90 yaşını geçmiştir. 90 yaşında öldüğünü kabul edersek, 1191 doğumlu olduğu anlaşılır. Yassıçemen muharebesinde de 39 yaşında olmalıdır. Yassıçemen’de, Kayılar’ın Türkiye hakanı Alâeddin Keykubâd’ın zafer kazanmasına hizmet ettikleri muhakkaktır.</p>

    <p class="normal">Bundan sonra ihtimal diğer Oğuz boylarından ayrılan Kayılar, Ertuğrul Bey’in başkanlığında Ankara civarına geldiler. Sultan Alâeddin, bunlara "uc"da yani Bizans sınırında toprak verdi. Bugünkü Eskişehir-Bilecik-Kütahya illerinin sınırlarının birleştiği topraklarda "yurd" edindiler. Demek Osmanlılar, 1231 yılına doğru bu çevreye gelmişlerdir. 1281’de Ertuğrul Gazi öldüğü zaman, Osmanlılar’ın elinde 4.800 kilometre kareden fazla toprak olmadığı ve bu toprağın bile bir kısmının Ertuğrul tarafından Bizans’tan fethedildiği anlaşılmaktadır. Selçuklu Sultanı’nın Kayılar’a verdiği "yurd" yani malikânenin 1.000, en iyimser tahminle 2.000 kilometre kareden fazla olmadığı muhakkaktır. İşte Osmanoğulları, üç buçuk yüzyıl içinde bu "yurd"larını 20.000 kere büyüteceklerdir. İnsanlık tarihinde böyle bir şansa malik olmuş başka hiçbir hanedan yoktur.</p>

    <p class="normal">Ertuğrul Gazi, uc beylerinin en büyüğü olan Kastamonu’daki Çobanoğulları’na tâbi idi ve bu tâbiiyet yarım yüzyıldan fazla sürdü. Çobanoğulları da, Konya’daki Selçuklu sultanına yani Türkiye hakanına tâbi idiler. Ertuğrul Bey, doğrudan doğruya Selçukoğulları’na bağlı büyük uc beylerinden değildi. Daha sonra Osmanlılar, büyük uc beylerinden Germiyanoğulları’na tâbi oldular. Ancak Osman Bey’in beyliğinin ortalarına doğru, 1300 yılında Konya’ya bağlı büyük uc beyi derecesine yükseldiler. Konya da Tebriz’deki İlhân’a ve Tebriz de Pekin’deki Büyük Kağan’a bağlıydı.</p>
  </div>

  <div class="calibre1" id="calibre_pb_26"></div>
</body>
</html>
