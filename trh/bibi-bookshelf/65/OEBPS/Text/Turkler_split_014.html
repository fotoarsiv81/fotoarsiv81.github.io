<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Turkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik1" id="calibre_toc_19">OSMANLI DEVLETİ NASIL KURULDU?</h2>

    <p class="normal">XIII. asrın ikinci yarısında Anadolu Selçukluları’nın idaresinde bulunan Türkiye devleti, tam bir çöküntü devresine girmişti. Yüzyılın sonlarında Selçukoğulları düşmek üzereydi ve onların Anadolu’yu birleştiren otoritesi yok olmuştu. Ülke, birçok Türk beyliğine ayrılmış, birliğini kaybetmişti. Anadolu Türkü’nün tek tesellisi, batıda, "uc" denen Bizans sınırındaydı. Enerjik Türk kitleleri buralarda uc beylerinin hizmetine giriyor, gazâ ve cihâd ile ün ve bahtiyarlık kazanıyorlardı. Ege, Akdeniz ve Karadeniz kıyılarının büyük kısmı Türkler’deydi. Marmara’ya da erişileceğine, dünyanın en hassas noktası olan Boğazlar’a çıkılacağına hiçbir Türk’ün şüphesi yoktu. Bu işi başaran uc beyi, Selçukoğulları’ndan boşalan büyük hakanlık tahtına oturmaya hak ve liyakat kazanacaktı.</p>

    <p class="normal">Bütün uc beylerinin hayali, Selçukoğulları’ndan boşalan tahta oturmaktı. Fakat Anadolu’yu Türkler’in ikinci ve ebedî anayurdu yapan ve Türkiye devletini kuran bu hanedanın erişilmez gibi görünen ululuğu, onlardan boş kalan tahtın çekiciliğini, ulaşılamaz bir zirveye yükseltiyordu. XIII. asır sonlarının Türkiye’si o kadar perişan ve parçalanmış bir haldeydi ki, eski günler âdeta bir masal gibi hatırlanıyordu. Anadolu Türkü, tasavvuf ve gazâ ile teselli buluyordu. Selçukoğulları’nın bıraktıkları yerden 1500 yıllık Türk tarihinin tabiî akışını devam ettirmesi mümkün müydü? XIII. asrın sonlarında bu, hayal gibi bir şeydi. Anadolu’daki Oğuz Türkü, Türkiye’nin birliğini yapacak, yeniden bir cihan devletine sahip olacak, belki de tarihin görüp işitmediği bir ululuğa erişecekti. Bu, derviş-gazilerin müritlerine telkin ettikleri bir ideal, masalımsı, efsanemsi bir hayaldi. Hangi kudret bu hayali gerçekleştirebilirdi? Bunu yapabilecek hiçbir hanedan, hiçbir şahsiyet ortalıkta görünmüyordu. Fakat öbür taraftan ilham aldıkları söylenen erenler, istikbalin müjdesini veriyorlardı. Böyle bir kudret mevcuttu, vardı, hazırdı. Allah’ın takdir ettiği an gelince, ortaya çıkacaktı.</p>

    <p class="ortabaslik">*</p>

    <p class="normal">1071’den itibaren Türkmenistan güneyinden Türkiye’ye gelen Türk oymakları arasında, Ertuğrul Gazi’nin atalarının oymağı vardı. Bu oymak, Oğuzlar’ın Kayı boyuna mensuptu. 160 yıl Ahlat’ta oturan Kayıhânoğulları, henüz Moğol tahakkümüne düşmemiş olan Selçuklu Sultanı’ndan yurt istedi. Selçuklu Hakanı, bu küçük oymağı, Bizans’la gazâ etmek ve Türkiye’nin sınırını korumak üzere, Kuzeybatı Anadolu’ya yerleştirildi. Böylece Ertuğrul Gazi, Batı Anadolu’daki Türk uc beyleri arasına girdi. Ancak başında bulunduğu oymak o kadar küçüktü ki, çağdaş tarihî eserlerde bahis konusu edilmedi. Rivayete göre Oğuzlar’ın Kayı boyundan olan bu küçük oymak 400 çadırdan, yani en fazla kadınlı erkekli 4.000 kişiden ibaretti. Onun için Nâmık Kemâl’in:</p>

    <p class="indentmetinitalik">Biz ol nesl-î kerîm-î dûde-î Osmâniyân’ız kim<br class="chapter" />
    Muhammerdir serâpâ mâyemiz hûn-î şehâdetden</p>

    <p class="indentmetinitalik">&nbsp;</p>

    <p class="indentmetinitalik">Biz ol â’lî-himem, erbâb-ı cidd-û ictihâd’ız kim<br class="chapter" />
    Cihangârâne bir devlet çıkardık bir aşîret’den</p>

    <p class="normal">beyitleri, asla gerçeğe aykırı değildir.</p>

    <p class="normal">Gündüz Alp oğlu Ertuğrul Gazi’nin taptaze göçebe kuvveti de, uclardaki diğer Türkmenler gibi, nisbeten enerjisi tavsamış yerleşik Türkler’den, daha canlılık ve daha ateşle batı sınırını koruyordu. Anayurtlarını bırakmanın kompleksi içinde cihâda sarılıyorlardı. Göçebe Türkler, cahil olsalar bile, irfan sahibi idiler. Devlet idare etmede ve teşkilâtçılıkta emsalsiz bir sezgi ve kabiliyetleri vardı. İslâmî Türk edebiyatının ilk eserinin Kutadgu Bilik yani eski tâbirle "hikmet-i hükûmet" adını taşıması, bir tesadüf eseri değildir.</p>

    <p class="normal">Doğu’dan, Türkistan’dan gelen ve "Horasan erenleri" denen ateşli tarikat propagandacıları, uclardaki Türkler’e büyük bir ideal aşılamayı başardılar. Bu ideal, cihaddı, Kızıl Elma idi, birlik ve beraberlikti. "Alp", "Abdal", "Eren" diye anılan gazi-dervişler, uclardaki Türk kitlelerini teşkilâtlandırıyor, onlara yol gösteriyorlardı. Bu suretle fethedilen Bizans toprakları, az zamanda yerden bitercesine yükselen köyler, kasabalar, genişleyen şehirlerle Türk yurdu haline geliyordu. Türk derviş-gazileri bir şehri, bir ülkeyi fetheder etmez, derhal bir kısmı oraya yerleşiyor, kalan kısım, daha ileriye doğru yürüyordu. Arkadan daima taze kuvvetler geliyor ve en ateşli kitle en ileriye sevk edildiği için, bu başarılı yürüyüşün ardı kesilmiyordu. Bu Türk kitleleri, milletin en teşebbüs sahibi ve enerjik tabakası olduğu, ideal aşkına yerlerini yurtlarını terk ettikleri, gazâ ve şehâdet yoluyla bahtiyarlık aradıkları için, daima muvaffak oluyorlardı.</p>

    <p class="normal">Kendiliğinden teslim olan bir şehrin yalnız en büyük kilisesi cami yapılır, başka hiçbir şekilde Hıristiyanlar’ın menfaatine dokunulmazdı. Şehir alınır alınmaz sûrlarının üzerinden ezanlar okunur, sonra ilk Cuma günü büyük törenle camie çevrilmiş kilisede namaz kılınır, padişahın adı hutbede anılır, bu başarıyı sağlayan Allah’a şükürler edilirdi. Artık şehirde ilk yerleşen Türk kolonisinin büyük misyonu başlardı: Ekseriya camiin ve büyük şehirlerde camilerin çevresine medreseler ve mektepler, yani orta ve ilköğretim kurumları, şehrin fethinde en büyük hizmeti gören gazi-dervişlerin mensûb oldukları tarikatin tekkesi, hastahaneler, kervansaraylar, imaretler, çeşmeler, hamamlar, yollar, köprüler yapılırdı. Türkler, tarihin gördüğü en imarcı milletlerden biridir.</p>

    <p class="normal">Türkler, girdikleri toprağa sulh, huzur, asayiş, refah, zenginlik, adalet ve bahtiyarlık getirirlerdi. Yerli halk, yüzyıllardan beri dejenere olmuş Bizans ve Balkanlı hâkimiyetinde unuttuğu asayiş ve huzurun bütün nimetlerini toplardı.</p>

    <p class="normal">Böylece Türkistan deposundan gelen ardı arkası kesilmez Türk boyları, zamanla büyük kısmı harab olmuş ve boşalmış Hıristiyan topraklarına gittikçe daha kesif olarak yerleşirlerdi. Bu şekilde Ertuğrul Gazi’nin oğlu Osman Gazi ve onun oğlu Orhan Gazi, Anadolu’nun henüz Türk’leşmemiş kuzey-batı köşesini, Marmara bölgesindeki son Anadolu topraklarını Türk’leştirmişlerdir. Artık Osmanoğulları’ndan gelen üçüncü hükümdara, I. Sultan Murad Gazi’ye, Rumeli toprakları için aynı misyon yüklenmiş oluyordu.</p>

    <p class="normal">Türk idaresinde yaşayan ve büyük ekseriyeti Ortodoks mezhebinden Hıristiyan olan ahali, tam bir medenî hürriyet içinde hayatlarını devam ettirmişlerdir. Öyle ki, Hıristiyanlar kendi aralarındaki her türlü dâvaya bile, kilise mahkemelerinde bakarlardı. Ancak bir Türk’le bir Hıristiyan’ın arasındaki dava Türk mahkemelerinde görülürdü. Savaş halindeyken Hıristiyan topraklarından geçen Türk askerinin halkı herhangi bir şekilde rahatsız etmesinin tek cezası idamdı. Kanunî Süleyman, dikkatsizlikle atını bir Hıristiyan’ın tarlasına bırakıp ekinini yedirten bir Yeniçeri’yi idam ettirmiştir. Sulh zamanında ise bu gibi suçların takibi için, Hıristiyan tab’anın bir Türk mahkemesine başvurması kâfi idi. Dinî hiçbir baskı yapılmazdı. Dinî baskı İslâm dini tarafından yasaklandığı gibi, Türkler’in binlerce yıllık gelenek ve karakterlerine de uygun değildi. Bu suretle bugün İspanya’da bir tek Arap, Ukrayna’da bir tek Türk kalmadığı halde, Balkanlar’da yaşayan kavimler, 500 yıllık Türk hâkimiyeti boyunca din ve geleneklerini aynen korumuşlardır. Bütün bunlardan ötürüdür ki, Balkan kavimleri Türkler’in gelmesini büyük bir sevinçle karşılamışlardır. Türkler, Balkanlar’ı fethetmek için yerli halkla değil, Hıristiyan hükümdarlarla çarpışmışlardır.</p>

    <p class="normal">Birçok tarihçinin insanlık tarihinin en büyük ve hayrete değer olaylarından biri saydığı, cihan tarihinin en muazzam imparatorluğu olan Türk-Osmanlı devleti, bu şartlar içinde kuruldu. Böylece Osmanoğulları, Bizans’a karşı en büyük zaferi kazanan uc beyleri sıfatıyla, Selçukoğulları’ndan boşalan büyük hakanlık tahtına oturdular. Zaten iki cepheli bir talih, çoktan Osmanoğulları’nın başına konmuştu. Bunlardan biri, Boğazlar’ın yanı başına, dünyanın en stratejik yerine konuşları, diğeri de, Osmanlı hanedanının tarihte hiçbir hanedana nasîb olmayacak derecede bol ve büyük bir seri dehâ sahibi devlet adamı ve asker yetiştirmesidir. Bütün bu çeşitli sebeplerin bir araya gelmesiyle, Türk-Osmanlı cihan devleti ortaya çıktı.</p>
  </div>

  <div class="calibre1" id="calibre_pb_28"></div>
</body>
</html>
