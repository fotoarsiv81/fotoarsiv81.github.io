<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_10">ERMENİ LİSTESİ ABD ARŞİVİNDEN</h2>

  <p class="normal">Türk Tarih Kurumu (TTK) Başkanı Yusuf Halaçoğlu, çalışmalarının kaynağının ABD arşivleri olduğunu açıkladı. Türkiye’nin etnik yapısıyla ilgili çarpıcı açıklamalar yapan Halaçoğlu, “ABD arşivlerindeki çeşitli Ermeni raporlarında, aşiret adlarıyla birlikte hangi Ermeni aşiretinin hangi Kürt aşireti ismini aldığının kaydı var” dedi. “Tehdit alıyor musunuz” sorusuna yanıt vermeyen Halaçoğlu’nun ilginç cevapları şöyle:</p>

  <p class="normal"><span class="idebold">Neden hedefteki isim oldunuz?</span></p>

  <p class="normal">- 1989’da Almanların yaptığı bir çalışma var. Türkiye’deki etnik gruplarla ilgili liste vermişler. Kürt Aleviler, Zazalar, Kürt Sünniler... Sayfalarca, koskoca Atlas çıkardılar, ‘Türkiye Cumhuriyeti’nde etnik guruplar’ diye. Yazarı Peter Alford Andrews. Niye kimse buna sesini çıkarmıyor? Biz oturacağız aptal aptal onların yaptıklarına mı bakacağız? Sonra ‘bilim adamlarımız çalışmıyor’ diyorlar. Çalışırsanız ırkçı diyorlar!</p>

  <p class="normal"><span class="idebold">Ermeniler meselesi rahatsızlık yarattı?</span></p>

  <p class="normal">- Nesi bunun ırkçılık? Araştırmalarımız kaynaklara dayanıyor. ‘Kendisini Kürt Alevi olarak göstermiş Ermeniler vardır’ dedim. ‘Ermeniler Kürt Alevidir’ demedim. PKK’nın içinde de var dedim.</p>

  <p class="normal"><span class="idebold">Öcalan mı?</span></p>

  <p class="normal">- Ben kişilere göre ve bu zamana göre araştırma yapmıyorum. Beni ilgilendirmiyor. Amacım şu: Ermeni diasporası 1.5 milyon Ermeni’nin öldürüldüğünü iddia etti. Çıkıp, ‘Nerede bu Ermeniler’ diye bas bas bağırdılar. Biz, bu insanlar nereye gitti diye araştırmayacak mıyız? Benim yaptığım budur. Gittik Amerikan arşivlerine, Meclis, Dışişleri, misyoner arşivlerine, ABD’ye giren gemilerin listelerine kadar tek tek inceledik.</p>

  <p class="normal"><span class="idebold">Hepsini tek tek incelediniz mi?</span></p>

  <p class="normal"><span class="idebold">-</span> 10 yıl. Elimiz bu kadar güçlü olmasa rasgele konuşur muyuz? Herkesle tartışırız diyebilir miyiz.</p>

  <p class="normal"><span class="idebold">ABD izin verdi mi?</span></p>

  <p class="normal">- O konulara girmeyelim. Çünkü biz araştırmayı yaptıktan sonra öğrendiler.</p>

  <p class="normal"><span class="idebold">Kaç kişi tespit ettiniz?</span></p>

  <p class="normal">- Tüm çalışmaların sonucu şudur: 1921’e göre, 1 milyon 300 bin Ermeni hayattadır. Ermenilerin iddiası fostur. 300 bin Ermeni kaybı var. Ama savaş ve hastalıktan ölenler dahil.</p>

  <p class="normal"><span class="idebold">Peki yurt dışına çıkanlar?</span></p>

  <p class="normal">- Tam sayı vereyim: 817 bin 873 Ermeni Türkiye’den göç etmiştir. 281 bin kişi Ermeni kimliği altında Türkiye’de yaşıyor. 150 bini İstanbul, 131 bini Anadolu’da. 95 bin Ermeni kadın ve çocuk, Müslüman olmuştur.</p>

  <p class="normal"><span class="idebold">Kürt Aleviyiz diyenler?</span></p>

  <p class="normal">- Rakam vermiyorum. Bunun dışında kalanlar, ABD arşivlerinde yer alan çeşitli Ermeni raporlarında, aşiret adlarıyla birlikte hangi Kürt aşiretinin adını aldıklarının kayıtları var.</p>

  <p class="normal"><span class="idebold">Bu bilgiler kötüye kullanılır mı?</span></p>

  <p class="normal">- Hayır efendim, kötüye kullanılacak hiçbir niteliği yok. Ben elimdekini yok ettim diyelim. Siz yabancı arşivlerdeki bu bilgileri nasıl yok edeceksiniz?</p>

  <p class="indentmetinbold">İSTERLERSE AÇIKLARLAR</p>

  <p class="normal"><span class="idebold">Listeyi açıklar mısınız?</span></p>

  <p class="normal">- Büyük çoğunluğu biliyor zaten. Benim açıklamam söz konusu değildir. Bazıları henüz tartışma kültürüne bile sahip değil. Ancak tartışamayan halk değil. Halk açık, kaldırıyor. Ben neden açıklayayım? Kişi kendi kimliğini isterse açıklar.</p>

  <p class="normal"><span class="idebold">Peki bu bilgileri MİT’e verdiğiniz iddiaları?</span></p>

  <p class="normal">- Yahu ben bunları niye MİT’e, Genelkurmay’a vereyim? Kimseyle alakamız yok bizim. Fantastik roman yazıyorlar. Gülüyorum artık ne yapayım. Bunları aşiretler sempozyumunda konuştum. Saptıranlar, özür dilemesin ama yanlışı düzeltsin.</p>

  <p class="normal"><span class="idebold">Kürt aşiretleri kitabı ne zaman yayınlanacak?</span></p>

  <p class="normal">- Meşgul edilmesem bitmişti. Kitabı yayınladığımda herkes bakabilir. Yabancı kaynaklarla, Osmanlı tapu tahrir defterlerine dayanıyor çalışma. Osmanlı devleti vergi için hazırlamış bunları. Herkesi kapsıyor.</p>

  <p class="normal"><span class="idebold">Rıza Zelyut’un sözleri?</span></p>

  <p class="normal">- Girmiyorum onlara. Benim konuşmalarım bilimsel çalışmalardır.</p>

  <p class="indentmetinbold">ERMENİ KALSALARDI DAHA İYİ OLURDU</p>

  <p class="normal"><span class="idebold">Aleviler size sinirli?</span></p>

  <p class="normal">- Sadece onlara değil Kürtlere de mesajım var. Önce konuşmamın doğrusunu okurlarsa, yanlış olmadığını anlayacaklar. Tam tersine, kendilerini kimin kullandığını, nasıl bir pozisyona düştüklerini anlayacaklar. Beni arayan Ermeni, Alevi vatandaşlarımız, “sağolun” dediler sonunda.</p>

  <p class="normal"><span class="idebold">Yaşanan tedirginliğe hak vermek gerekmez mi?</span></p>

  <p class="normal">- Benim konuşmalarımı düz olarak okurlarsa çarpıtıldığını görecekler. Bakın, mesela ben ‘Maalesef Ermeni asıllıdır’ diyorum ya, onu eleştiriyorlar. Evet maalesef, çünkü Ermeni olarak kalsalardı daha iyi olacaktı. Kendilerini gizlemeden yaşama imkanı varsa neden gizliyorlar?</p>

  <p class="normal"><span class="idebold">“Kürtleri Avrupa mı araştırsın?”</span></p>

  <p class="normal">- Türkiye’de büyük bir sıkıntı yaşanıyor. Alevi, Sünni, Kürt ve Ermeni meselesi. Bu insanlar birbirine düşürülmeye çalışılıyor. Bunu önlemenin tek yolu kafamızı kuma sokmamaktır. Ne olduğunu rahatlıkla konuşabilmektir. Mesela nedir Kürt realitesi? Avrupalılar mı araştırsın bunu?</p>

  <p class="indentmetin">Deniz Güçer / Akşam Gazetesi</p>
</body>
</html>
