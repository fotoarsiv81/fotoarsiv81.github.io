<html xmlns="http://www.w3.org/1999/xhtml">
	<head>
		<title>5-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-8.html" xml:lang="tr-TR">
			<div class="Basic-Text-Frame">
				<p class="ana-baslik-1" id="toc_marker-2-8" xml:lang="en-GB"><span xml:lang="tr-TR">Timur: Anadolu Beyleri, Osmanlı ve Bizans Üzerinde Egemen</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Timur, Anadolu’da Bayezid’in ortadan kaldırdığı beylikleri ihyâ etti. Özellikle, Karaman oğlu’na Osmanlı işgalinde bulunan Sivrihisar, Beypazarı’nı, İsfendiyar’a Kastamonu ile Çankırı ve Kalecik’i bağışladı. Her tarafta Bayezid’in ortadan kaldırdığı küçük büyük hanedanlara “yarlıg”lar vererek kendi egemenliği altına aldı.</span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Ankara savaş meydanından kaçan Süleyman Çelebi, </span><span class="char-style-override-9" xml:lang="tr-TR">Rumeli</span><span xml:lang="tr-TR">’ye (Asra-Yaka) geçmek üzere babasının yaptırdığı Güzelce-Hisar’a (Anadolu Hisarı) sığındı. Anadolu Hisarı’na yakın bir dağda (Yoros tepesi veya Aydos Dağı?) çarpışmalar üzerine Timur bu tarafa kuvvet gönderdi. Süleyman’a iki adam gönderip huzuruna çağırdı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-23" id="footnote-290-23-backlink">23</a></span><span xml:lang="tr-TR">Aynı zamanda, Bizans İmparatoru’na da iki adam gönderip egemenliğini kabul ile cizye ödemesini ve savaştan önce yapılan anlaşmaya göre Rumeli’ye geçmek üzere gemi hazırlamasını istedi. İstekleri yerine getirilmezse, ordunun o tarafa geleceğini bildirdi. Tehdit, Bizans’ta ve Avrupa’da dehşet uyandırdı. İmparator’a 500 kişilik bir kuvvet göndereceğini vaat etti. İstanbul’a giden Timur’un adamı, imparatorun elçisiyle döndüler. İmparator “ ‘ahd u mîsâk” ile kulluğu kabul ettiğini, cizye ve bac ödemeye hazır olduğunu, emirlerini beklediğini bildiriyor ve elçi ile çok sayıda altın para (</span><span class="char-style-override-9" xml:lang="tr-TR">flori</span><span xml:lang="tr-TR">) ve armağanlar takdim ediyordu. Daha Ankara Savaşı’ndan önce Timur’un elçileri İstanbul’a gelmiş (1401 Ağustos), Avrupa’da bulunan yaşlı imparator Manuel yerine VII. Ioannis ve Pera Cenevizlileri, daha o zaman Timur’a bağımlılıklarını ve Osmanlı kuvvetlerinin Rumeli’den karşıya geçmelerini önleyeceklerini vaat etmişlerdi. Bayezid’in ölümü ve ülkesinin parçalanması Bizans’ta sevinçle karşılandı.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Süleyman Çelebi’ye giden adamlar, Çelebi adına şeyh Ramazan ile zengin armağanlarla geri geldiler. Şâmî’ye göre Bayezid’in büyük oğlu Süleyman Çelebi, Timur’un “çâkeri” olmayı kabul ile babası Bayezid’in suçlarını affetmesini istiyor; her ne zaman emrederse gecikmeden huzuruna geleceği hakkında söz veriyor ve “kulluk kemerini” bağladığını yineliyordu. Timur, geçmiş geçmiştir, diyerek anlaşmazlığın ortadan kalktığını bildirerek, Ramazan’ı bağımlılık alâmetleri “kemer ve külâh” ile geri gönderdi. Timur’un Akdeniz kıyılarına, Antalya ve Teke’ye gönderdiği emîrler, tüm bölgeyi yağma ve “viran” edip; büyük ganimetlerle döndüler. Kış yaklaşınca Timur, şehzâde ve kumandanlara Anadolu’nun çeşitli bölgelerini kışlak tayin etti. Kendisi İzmir’e yakın Tire’de kışlamaya geldi. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Timur İzmir’i Hıristiyanlar elinden almaya, bu suretle Yıldırım’ın başaramadığı fetih işini kendisi yapmaya karar verdi. Aşağı-İzmir’deki kale Haçlılar elinde olup tepedeki kalede (Kadife-Kale) Müslümanlar oturuyordu. Aşağı kale, üç yandan denizle çevrili olup denizden her türlü yardımı alıyordu. Önceleri, Bayezid’in babası I. Murad ve Bayezid kendisi yedi yıl kuşatma altına aldıkları halde kaleyi alamamışlardı. Timur, Yazdî’nin ifadesiyle, İslâm’a yediremediği bu duruma kendisi son vermek üzere hareket etti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-24" id="footnote-290-24-backlink">24</a></span><span xml:lang="tr-TR">Teslim teklifini kabul etmemeleri üzerine kuşatma başladı. Kuşatmada, “mancınık ve ‘arrâde ve nazâyir (?)” kullanılmakta idi. Deniz tarafında birbirine yakın “pâye”ler yükseltildi ve üzerine kütükler atılarak kaleye geçmek üzere köprüler yapıldı. Böylece, kale karadan ve denizden kuşatılmış oldu. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">“İslâm Gazîleri” tekbîr ile saldırırken “ra’d ve mancânîk ve ‘arrâde” kalenin burç ve surlarını “paramparça etti”. Bu arada Yazdî, Timur’un </span><span class="char-style-override-9" xml:lang="tr-TR">gâzî</span><span xml:lang="tr-TR"> sıfatını belirtmeye özenir; “Sâhib-kirân-i müeyyed-i dîndâr” her an “mücâhidleri” izlemiş,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-25" id="footnote-290-25-backlink">25</a></span><span xml:lang="tr-TR">kale içinde binalar yerle bir olmuş; gelen Haçlı gemilerindeki asker bu hali hayretle görerek kaleye yardım yetiştirememişlerdi; kuşatma iki hafta sürdü. İzmirliler kuşatmayı “hayranlıkla” izlediler.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-26" id="footnote-290-26-backlink">26</a></span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Timur, “cihâda” devam etmek ve düşmanın tekrar gelip kaleyi onarmalarını önlemek üzere İzmir Müslümanlarına silâh verdi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-27" id="footnote-290-27-backlink">27</a></span><span xml:lang="tr-TR">Bu sırada Süleyman Çelebi’nin elçisi Ramazan Çelebi tekrar geldi, pîşkeşleri ile Bayezid’in oğullarının büyüğü olarak, Osmanlıların itaat ve kulluğunu sundu. Bursa’da yerleşen İsâ Çelebi de elçisi ulemadan Kutbeddîn’i gönderdi. Timur, onu iyi karşıladı, İsâ, bağımlılığını pîşkeş vererek sundu. Timur, o sırada Cenevizliler elindeki Foça kalesi üzerine Muhammed Sultan’ı gönderdi. Kaledekiler aman dilediler ve harâc ödemeyi kabul ettiler. Bundan sonra Emîr, Akşehir’e dönme emri verdi, orada bırakmış olduğu Bayezid’in hastalık haberini aldı, doktor gönderdi (kayda değer ki, Yazdî, Ildırım (Yıldırım) Bayezid için </span><span class="char-style-override-9" xml:lang="tr-TR">kayser</span><span xml:lang="tr-TR"> unvanını kullanır).</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-28" id="footnote-290-28-backlink">28</a></span><span xml:lang="tr-TR">Yolda iken, kumandanları bazı kaleleri ele geçirdiler (1403 Şubat). Timur Akşehir yolunda iken, Konya’dan Karaman oğlu Mehmed geldi (onu Yıldırım’dan kurtarmış ve beyliğini, Kırşehri, Sivrihisar, Beypazarı ilâvesiyle bağışlamıştı), kendisini dostça karşıladı. Henüz yolda iken, Yıldırım’ın vefatını (14 Şa‘bân 805/8 Mart 1403) öğrenen Timur, “çok üzüldü”,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-29" id="footnote-290-29-backlink">29</a></span><span xml:lang="tr-TR">Bayezid’e ait bütün ülkelerin ve kendisine bağımlı beylerin kendi hükmü altına girdiğini ilân etti</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-30" id="footnote-290-30-backlink">30</a></span><span xml:lang="tr-TR"> Akşehir’de babasının yanında bulunan Musâ Çelebi’ye “hil‘at, kemer, kılıç ve tîrkeş” vererek ağırladı ve “pâyitaht olan Bursa hükümetini kendisine bağışladı, eline “yarlığ-i a‘lâ muvaşşah be-al-tamga” verdi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-31" id="footnote-290-31-backlink">31</a></span><span xml:lang="tr-TR">Musâ Çelebi’den, babasının na’şını Bursa’ya götürmesini istedi. Timur o zaman “Hulâgû Han hükümeti”ne, yani Azerbaycan’a ekli olarak, İstanbul’a kadar Rûm (Anadolu) ülkesini, Mısır ve Şam (Suriye) idaresini “Al-Tamgalı Yarlıg” ile Emîrzâde Ömer’e verdi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-32" id="footnote-290-32-backlink">32</a></span><span xml:lang="tr-TR">Bir ara, Rumeli’ye geçmeyi, Gelibolu’da yerleşmeyi düşündüğü, kaynaklarda zikredilir. Tüm Anadolu’yu ve Bizans’ı hükmü altına alan Timur, büyük ganimetlerle pâyitahtı Semerkand’e dönmeye karar verdi. Timur’un Anadolu’da kurduğu egemenliği, oğlu Şahruh’un yeniden canlandırma girişiminde bulunduğu, bu girişimin Osmanlı’da Oğuz Han soykütüğü –Oğuzculuk– akımına yol açtığı aşağıda görülecektir. </span></p>
				<p class="ara-baslik-1" xml:lang="en-GB"><span xml:lang="tr-TR">Bir Arap Musâhib, İbn ‘Arabşah: Timur Üzerinde Kayıtları</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Timur ve Osmanlılar üzerinde göz tanığı önemli bir kaynak İbn ‘Arabşah’tır. İbn ‘Arabşah (öl. 854/1450?) 1392’de Timur tarafından Şam’da esir edilip Semerkand’e götürüldü, 1412’de Çelebi Sultan Mehmed’in yanına geldi, onun musâhibi ve şehzâde hocası olarak Çelebi’nin ölümüne (1421) kadar Osmanlı hizmetinde kaldı. 1421’de vatanı Şam’a döndü. Çelebi Sultan için </span><span class="char-style-override-9" xml:lang="tr-TR">Câmi‘ü’l-Hikâyât</span><span xml:lang="tr-TR"> ile Abî Leys al-Semerkandî’nin </span><span class="char-style-override-9" xml:lang="tr-TR">Tefsîr</span><span xml:lang="tr-TR">’ini Türkçeye çevirdi. İbn ‘Arabşah </span><span class="char-style-override-9" xml:lang="tr-TR">‘Acâ’ibu’l-Makdûr fî Nawâ‘ibu’t-Timur</span><span xml:lang="tr-TR"> adlı Arapça eserinde (bitimi 839/1435, yay. Kahire 1285 H.) Çelebi Sultan hizmetinde, Bayezid ve Timur hakkında Osmanlı rivayetlerini duymuş ve eserine nakletmiş görünmektedir.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-33" id="footnote-290-33-backlink">33</a></span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn ‘Arabşah’ın anlattığına göre,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-34" id="footnote-290-34-backlink">34</a></span><span xml:lang="tr-TR">Timur, Sivas’ta Eretna oğlundan saltanatı ele geçiren Kadı Burhaneddîn’den kendi egemenliğini tanımasını istemiş, bunun üzerine Kadı, Memlûkler ve Yıldırım Bayezid’e yaklaşmış, çok geçmeden Kadı’nın ve Sultan Berkuk’un ölümü üzerine (1398) Sivaslılar Yıldırım Bayezid’i çağırmışlar. Bayezid, şehri işgal edip oğlu Süleyman’ı yerleştirmiş. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Bayezid, Timur’a meydan okuyan mektubunda (bkz. s. 72) “gelmezsen eşlerin senden üç kez boş olsun, ben de senden kaçarsam eşlerim üç kez boş olsun” diye yazıyordu. Timur bu nâmeyi alınca, “İbn Osman aptal bir delidir” demiş (İbn ‘Arabşah), kadından böyle söz etmek Timur nezdinde büyük suçtu. İbn ‘Arabşah ilâve eder: Timur Avnik’te bu mektubu alınca, Bayezid’e karşı hareket etmeye kesinlikle karar verdi. Stratejik önemi olan Kemah kalesini saldırı ile ele geçirdi (Şevvâl 804/Mayıs 1402). Timur, gâzîler sultanı Bayezid’e saldırmasını haklı göstermek için, son mektubundaki saldırgan sözleri asla unutmadı. Bayezid’e mektubunda, kendisinin iyi bir dil kullandığını, sadece Ahmed Celâyirî ile Kara Yusuf’u korumaktan vazgeçmesi isteğinde bulunduğunu kaydetti. Onlar, Bayezid’i yanlış yola sevkettiler, iddiasında bulundu. Bayezid, Timur’a nâmelerinde Timur adını, kendisinin altınla yazılmış adı altında koymuş; Timur bundan çok alınmış, Bayezid’in haddini aştığını söylemiş. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlı elçileri geri döndüğünde, Bayezid 1394’ten beri İstanbul kuşatmasında idi. “Şüphesiz bu şehri fethetmek üzere idi, tüm askeri yanında idi”, hemen kuşatmayı bırakıp bütün ülkede vali ve komutanlara haber gönderip bu ölüm kalım seferine hazırlandı. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn ‘Arabşah, öbür kaynakları yineleyerek Bayezid’in, Timur’u Sivas ötesinde, Osmanlı ülkesi dışında karşılamak kararı vererek, büyük bir strateji hatası yaptığını belirtir (deneyimli komutan Rumeli Beylerbeyi Kara Timurtaş bu karara karşı idi). İbn ‘Arabşah’a göre, Bayezid hasad mevsimi olduğundan Timur’un mahsulü almasını istemiyordu. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Bayezid’in İslâm dünyasında büyük ünü vardı. Haçlılara karşı zaferi (1396) üzerine, esir ettiği şövalyeleri Mısır ve başka İslâm memleketlerine göndermişti (Mısır’da Kahire’de halk, şövalyeler zincirlerle bağlanmış geçerken, “Allah Bayezid’e yardım etsin” diye onu kutluyordu). 1365’te Kıbrıs kralının İskenderiye’yi yağma edip yakması, tüm İslâm dünyasında derin yankılar yapmıştı (Anadolu’da çağdaş </span><span class="char-style-override-9" xml:lang="tr-TR">Takvîm</span><span xml:lang="tr-TR">, olayı büyük olaylar arasında kaydetti). Timur, acımasız savaş ve fetihlerinde, daima İslâm dünyasını temsil eden üstün güç, Osmanlı sultanı gibi </span><span class="char-style-override-9" xml:lang="tr-TR">gâzî</span><span xml:lang="tr-TR">, Allah tarafından “teyit edilmiş” (</span><span class="char-style-override-9" xml:lang="tr-TR">müeyyed</span><span xml:lang="tr-TR">) hükümdar olma iddiasında idi. Bu nedenle saldırıya geçmeden önce, Niğbolu galibine karşı İslâm dünyası karşısında hareketini haklı göstermek için dikkatli davranıyor; Bayezid’i hak, hukuk ve kutsal inançları çiğnediği için yeriyordu.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Öte yandan Timur resmen, kendi devletini Cengiz Han’ın Mogol devletinin devamı olarak algılıyor, fiilen Cengiz soyundan hanların egemenliğine tanık olmak üzere sikke ve hutbede onların da adını koyuyordu. Şahruh zamanında da, Herat’ta Cengiz soyundan hanlar vardı. Uluğ Bey zamanında bu devam etti. Timur ve halefleri bu suretle, meşru hükümdarlığın daima Cengiz Han soyuna ait olduğu inancına sadık kaldıklarını gösteriyorlardı (Cengiz soyundan son han 1449’da). Timur, geleneği sürdürerek, Cengiz Han soyu ile ilişkiyi belirtmek üzere </span><span class="char-style-override-9" xml:lang="tr-TR">gurkân </span><span xml:lang="tr-TR">(</span><span class="char-style-override-9" xml:lang="tr-TR">dâmad</span><span xml:lang="tr-TR">)</span><span class="char-style-override-9" xml:lang="tr-TR"> </span><span xml:lang="tr-TR">unvanını kullanıyordu.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-35" id="footnote-290-35-backlink">35</a></span></p>
				<div class="footnotes">
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-23-backlink" id="footnote-290-23">23</a>	<span class="char-style-override-12" xml:lang="tr-TR">Şerefeddîn Ali Yazdî, </span><span class="char-style-override-13" xml:lang="tr-TR">Zafernâme</span><span class="char-style-override-12" xml:lang="tr-TR">, yay. M. Abbâsî, II, s. 331: “Musulman Çelebi ki be-Asra Yaka gurîhte bûd”; Bayezid’e karşı Timur’un Batı Hıristiyan devletleriyle teması ve Ankara Savaşı’ndan sonra İmparator Manuel’in Timur ile ilişkileri hakkında: J. Barker, </span><span class="char-style-override-13" xml:lang="tr-TR">Manuel II</span><span class="char-style-override-12" xml:lang="tr-TR">, s. 504-509; Alexandrescu-Dersca, </span><span class="char-style-override-13" xml:lang="tr-TR">La Campagne de Timur en Anatolie</span><span class="char-style-override-12" xml:lang="tr-TR">, Bucharest, 1942, s. 123-124.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-24-backlink" id="footnote-290-24">24</a>	Şerefeddîn Ali Yazdî, Zafernâme, s. 336.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-25-backlink" id="footnote-290-25">25</a>	Yazdî, Zafernâme, s. 339.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-26-backlink" id="footnote-290-26">26</a>	Yazdî, Zafernâme, s. 341.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-27-backlink" id="footnote-290-27">27</a>	Yazdî, Zafernâme, s. 343.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-28-backlink" id="footnote-290-28">28</a>	Yazdî, Zafernâme, s. 348.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-29-backlink" id="footnote-290-29">29</a>	<span class="char-style-override-15" xml:lang="tr-TR">Yazdî, </span><span class="char-style-override-16" xml:lang="tr-TR">Zafernâme</span><span class="char-style-override-15" xml:lang="tr-TR">, s. 349: “Be-gâyet muteellim şud”; </span><span class="char-style-override-16" xml:lang="tr-TR">Anonimler</span><span class="char-style-override-15" xml:lang="tr-TR"> farklı bir rivâyet nakleder: Timur, Semerkand’e götüreceğini söylemiş, Bayezid her türlü ümidini kaybetmiş, “bir yüzüğü vardı, saklardı, kaşında agu vardı, hazır etmiş idi, ol arada kendüye kıydı” (Anonim </span><span class="char-style-override-16" xml:lang="tr-TR">Tevârîh</span><span class="char-style-override-15" xml:lang="tr-TR">, Paris Bib. Nationale, sup. Turc 1047, v. 29a). Öteki tarihler, bunu söylemekten kaçınırlar; İslâm, intiharı kabul etmez.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-30-backlink" id="footnote-290-30">30</a>	Yazdî, Zafernâme, s. 349.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-31-backlink" id="footnote-290-31">31</a>	Yazdî, Zafernâme, s. 350.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-32-backlink" id="footnote-290-32">32</a>	Yazdî, Zafernâme, s. 402.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-33-backlink" id="footnote-290-33">33</a>	Nazmîzâde Murtazâ’nın Türkçe çevirisi (1698), baskı İstanbul 1277 H.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-34-backlink" id="footnote-290-34">34</a>	Burada, İbn ‘Arabşah’tan Ahmet Beyatlı’nın yaptığı Türkçe çeviriyi kullanıyorum (yazma, Tarih Bölümü, Bilkent Üniversitesi).</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-35-backlink" id="footnote-290-35">35</a>	W. Barthold, Ulug Beg, 74-76. </p>
					</div>
				</div>
			</div>
		</div>
	</body>
</html>