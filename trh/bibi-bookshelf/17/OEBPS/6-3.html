<html xmlns="http://www.w3.org/1999/xhtml">
	<head>
		<title>6-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-3.html" xml:lang="tr-TR">
			<div class="Basic-Text-Frame">
				<p class="ana-baslik" id="toc_marker-3-3" xml:lang="en-GB"><span xml:lang="tr-TR">Osmanlılarda Devlet Hukuku: Kanûnnâmeler</span></p>
				<p class="paragraf para-style-override-10" xml:lang="en-US"><span xml:lang="tr-TR">9. yüzyıl sonlarına doğru büyük İslâm uleması Şerîatın son şeklini aldığını ve </span><span class="char-style-override-9" xml:lang="tr-TR">içtihâd kapısı</span><span xml:lang="tr-TR">’nın, yani İslâm hukukunda yeni kurallar koyma imkânının kapanmış olduğunu ilân etmişlerdi.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-47" id="footnote-290-47-backlink">47</a></span><span xml:lang="tr-TR">İslâmiyet, gerek kamu hayatını gerekse bireyler arasındaki ilişkileri düzenleyen ve dinî emirlere dayanan bir tek kanûn tanıyodu, o da Şerîattı.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-48" id="footnote-290-48-backlink">48</a></span><span xml:lang="tr-TR">Bir Müslüman hükümdarı, halife olsun sultan olsun, kanûn koyucu sıfatını takınamazdı. O, ancak İslâm kanûnunun, yani Şerîatın nâzırı ve muhafızı idi. Şerîat üzerinde herhangi bir yorumda bulunmak ancak yetkili ulemaya aitti. Osmanlı Devleti’nin bir İslâm devleti olarak Şerîatten başka bir kanûnu olmaması gerekirdi. </span></p>
				<p class="paragraf para-style-override-10" xml:lang="en-US"><span xml:lang="tr-TR">Gerçekte, tamamıyla özel koşullar altında gelişen Osmanlı Devleti, Şerîatı aşan bir hukuk düzeni geliştirmiştir. Buna imkân veren prensip ise, </span><span class="char-style-override-9" xml:lang="tr-TR">örf</span><span xml:lang="tr-TR">, yani özel anlamda hükümdarın sırf kendi iradesine dayanarak Şerîatın kapsamına girmeyen alanlarda kanûn koyma yetkisidir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-49" id="footnote-290-49-backlink">49</a></span><span xml:lang="tr-TR">Bu da, doğrudan doğruya hükümdarın devlet içinde tam anlamıyla mutlak bir mevki kazanması, devlet çıkarlarının her şeyin üstüne sayılması ile gerçekleşebilmiştir. İşte İslâm devletinde bu aşamaya, daha Osmanlılardan önce kurulmuş olan Müslüman Türk devletlerinde erişilmiş bulunuyordu. Şerîat yanında </span><span class="char-style-override-9" xml:lang="tr-TR">kanûn</span><span xml:lang="tr-TR"> ve </span><span class="char-style-override-9" xml:lang="tr-TR">örf</span><span xml:lang="tr-TR">, yani sırf hükümdarın iradesinden doğan ayrı bir hukuk düzeni, Osmanlılardan önce Türk İslâm devletlerinde tamamıyla yerleşmişti.  </span></p>
				<p class="dipnot" xml:lang="en-GB"><span xml:lang="tr-TR">Genellikle, fakîhler için bu kanûn düzenini meşrû gösteren esas, İslâm cema‘âtinin hayrı ve selâmeti ile adâlet prensibidir.</span><span class="Character-Style-1 char-style-override-10" style="font-size:1em;" xml:lang="tr-TR"><a class="footnote-link" href="#footnote-290-50" id="footnote-290-50-backlink">50</a></span><span xml:lang="tr-TR">Mogol yasasının İslâm cema‘âti üzerinde uygulanmasını meşrû göstermek için de adâlet, zayıfın kuvvetliye karşı korunması esasıyla ortaya sürülmüştür.</span><span class="Character-Style-1 char-style-override-10" style="font-size:1em;" xml:lang="tr-TR"><a class="footnote-link" href="#footnote-290-51" id="footnote-290-51-backlink">51</a></span><span xml:lang="tr-TR"> </span></p>
				<p class="paragraf para-style-override-10" xml:lang="en-US"><span xml:lang="tr-TR">Kanûn ve yasa koymanın temel koşulları şöyle tespit olunmuştur: l. Şerîat dışı bir durum; 2. Buna dair yaygın bir âdetin veya kıyasa esas olacak bir genel âdetin varlığı; 3. Hükümdarın iradesi; 4. Genel düzenin bunu gerektirmesi. </span></p>
				<p class="ara-baslik" xml:lang="en-GB"><span xml:lang="tr-TR">Şerî Hukuk ve Örfî Hukuk</span></p>
				<p class="paragraf para-style-override-10" xml:lang="en-US"><span xml:lang="tr-TR">Eski Osmanlı rivâyetinde mâliye ve timar sistemine dair Osman Gazî’nin bazı kanûnlar koyduğu nakledilirse de,</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-52" id="footnote-290-52-backlink">52</a></span><span xml:lang="tr-TR">bu rivâyetin i‘timada değer olmadığını belirtmeye hacet yoktur. Ancak kesin olarak bildiğimiz bir nokta vardır ki, o da 1300 tarihlerinden sonra Osman Beg’in teşkilâtlı bir siyasî varlığı temsil ettiği, bir beyliğin başı olduğudur. Yine Osman Gazî zamanına atfolunan bir olay, genelde Şerîatle örf arasındaki çatışma hakkında kayda değer: Pazar </span><span class="char-style-override-9" xml:lang="tr-TR">bac’</span><span xml:lang="tr-TR">ı alınması hakkında bir teklif karşısında Osman Gazî, “Tanrı mı buyurdu, yoksa beyler kendiler mi ettiler, der. Bir kişi eydür: Türedir Hânım, ezelden kalmıştır”. Osman Gazî onu şiddetle azarlar. Fakat “Pazar beylerine âdettir” diye açıklayınca, o zaman kabul eder ve örfî olan bac kanûnunu kor.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-53" id="footnote-290-53-backlink">53</a></span><span xml:lang="tr-TR">Bu kayıt, başka tüm İslâm devletlerinde olduğu gibi, Osmanlı Devleti’nde de iki ayrı hukuk kaynağı </span><span class="char-style-override-9" xml:lang="tr-TR">Şerîat ve Kanûn</span><span xml:lang="tr-TR">’un daima tartışılmış olduğunu gösterir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Orhan Bey zamanında Orta-Anadolu hâlâ doğrudan doğruya İlhanlılara tâbi bulunuyor ve Orhan’ın ülkesi İlhanlı hazinesine vergi ödeyen serhad vilâyetleri (</span><span class="char-style-override-9" xml:lang="tr-TR">ucât</span><span xml:lang="tr-TR">) meyanında sayılıyordu.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-54" id="footnote-290-54-backlink">54</a></span><span xml:lang="tr-TR">16. yüzyıla ait Hüdavendigâr sancağı evkaf-ı selâtin defterinde</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-55" id="footnote-290-55-backlink">55</a></span><span xml:lang="tr-TR"> Orhan devrinde yapılmış birçok evkaf ve temliklere ait kayıtlar bize kadar intikal etmiş, bazı orijinal belgeler (1324 tarihli Mekece Vakfiyesi) veya kopyaları açık surette göstermektedir ki, Orhan’ın oldukça gelişmiş bir merkezî bürokrasisi ve orada şerî kurallara göre belgeler yazan kâtipler vardı. Kesinlikle, ilk vezirler ulemadandı. Bu devre ait vakıf ve temlik belgeleri, şerî esasların daha bu devirde uygulanmakta bulunduğunu ortaya koymaktadır. Öbür yandan Şerîat dışında vergilerin uygulandığı da bir gerçektir. 1366 tarihinde I. Murad, Ahî Musâ’ya verdiği vakıf berâtında onu her çeşit devlet vergilerinden muâf tutmaktadır. Bu belge ve benzeri temlik belgeleri, eski Türk–Mogol </span><span class="char-style-override-9" xml:lang="tr-TR">tarhanlık</span><span xml:lang="tr-TR"> kurumu ile ilgili görülmektedir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-56" id="footnote-290-56-backlink">56</a></span><span xml:lang="tr-TR"> </span></p>
				<p class="paragraf para-style-override-10" xml:lang="en-US"><span xml:lang="tr-TR">I. Bayezid devrinde (1389-1402) Toroslar’dan Tuna’ya kadar ilk Osmanlı merkezî imparatorluğu kuruldu. Osmanlı sultanı bu devirde dahi Arap kaynaklarında “Ucların hükümdarı” (</span><span class="char-style-override-9" xml:lang="tr-TR">Sâhibu’l-Ucât</span><span xml:lang="tr-TR">) sıfatıyla anılırsa da, o büyük bir İslâm imparatorluğunun sahibi olarak kanûn koyma ve idareyi teşkilâtlandırma sahasında yeni bir aşamayı temsil eder. Eski Osmanlı rivâyeti</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-57" id="footnote-290-57-backlink">57</a></span><span xml:lang="tr-TR"> onun devrini, merkezî hazineyi takviye, yeni vergiler koyma, defter ve tahrîr usullerinin uygulanması, kadılık kurumunda reform gibi birçok yeniliklerin uygulandığı bir devir olarak sunar. Böylece, Şerîatın çiğnenmiş olduğu iddia olunur. Bununla beraber, devrinde Mısır uleması tarafından büyük saygı ile kendisinden bahsedilen meşhur Osmanlı âlimi Mehemmed Fenârî, Şerîatın temsilcisi sıfatıyla onun zamanında devlet işlerinde nüfuz sahibi oldu. Keza, </span><span class="char-style-override-9" xml:lang="tr-TR">Câmi‘u’l-Fusûleyn</span><span xml:lang="tr-TR"> adlı eseri yüzyıllarca kullanılmış olan meşhur fıkıh âlimi ve ihtilalci Şeyh Bedreddîn Mahmud aynı devirde yetişmiştir. </span></p>
				<p class="paragraf para-style-override-10" xml:lang="en-US"><span xml:lang="tr-TR">1416’da Şeyh Bedreddîn ayaklanması, bir bakıma, merkezin gittikçe kuvvetlenen Sünnî ve devletçi karakterine karşı, askerî sınır </span><span class="char-style-override-9" xml:lang="tr-TR">uc</span><span xml:lang="tr-TR"> eyâletlerinde ve göçer Türkmenler arasında kendini gösteren hoşnutsuzluğun bir sonucudur.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-58" id="footnote-290-58-backlink">58</a></span><span xml:lang="tr-TR">Devletin bu hareketi ezmesi, Şerîatı temsil edenlerin idarede güç kazanmasını, hatta Bayezid devrinde uygulanmış bir kısım önlemlerin kaldırılması sonucunu vermiştir. Bunu, evkaf ve emlâkin idaresinde, yerel bey ailelerine verilen ödünlerde tespit etmek mümkündür. </span></p>
				<p class="paragraf para-style-override-10" xml:lang="en-US"><span xml:lang="tr-TR">II. Murad devrine (1421-1451) ait nisbeten bol belge malzemesi, bu dönemde klâsik şekilleriyle devlet örgütlerinin ve örfî hukukun kesin olarak yerleşmiş olduğunu ortaya koymaktadır. Bu belgeler arasında kuşkusuz en ayrıntılı olanı 1432 tarihli Arvanid-ili timar defteridir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-59" id="footnote-290-59-backlink">59</a></span><span xml:lang="tr-TR">Timar sisteminin, örfî Osmanlı vergilerinin, askerî sınıflarla reâya statülerinin, özetle, 15. ve 16. yüzyıllarda gördüğümüz devlet örgütleri ve kurallarının, tamamıyla o zamana kadar yerleşmiş bulunduğunu bu defter ortaya koymaktadır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-60" id="footnote-290-60-backlink">60</a></span><span xml:lang="tr-TR">Esasen, Fâtih Kanûnnâmesi, büyük kısmı itibariyle, 1451’den önceki kanûnların bir araya getirilmesi ile vücut bulacaktır.</span></p>
				<p class="ara-baslik" xml:lang="en-GB"><span xml:lang="tr-TR">Fâtih Mehmed’in Kanûnnâmeleri</span></p>
				<p class="paragraf para-style-override-10" xml:lang="en-US"><span xml:lang="tr-TR">İstanbul’un fethinden sonra Fâtih, sınırsız bir otorite kazanmış ve merkezî ve mutlak imparatorluk kesinlikle kurulmuştur.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-61" id="footnote-290-61-backlink">61</a></span><span xml:lang="tr-TR">İstanbul fâtihi mutlak otoritesini, devlet teşkilâtında, kanûnlarda yaptığı yeniliklerle tam anlamıyla gerçekleştirmeye çalışmış, böylece kanûn rejimi egemen olmuştur. </span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih Kanûnları: Fâtih, emir-ferman formunda çıkardığı birçok kanûndan başka iki kanûnnâme ilân etmiştir. Bunlar, İslâm hukuk teorisi karşısında kuşkusuz önemli yenilikler ifade eder. Sadece devlet çıkarı için hükümdarın kendi iradesiyle bağımsız kanûnnâmeler çıkarması, Türk–Mogol </span><span class="char-style-override-9" xml:lang="tr-TR">töre</span><span xml:lang="tr-TR"> (</span><span class="char-style-override-9" xml:lang="tr-TR">türe</span><span xml:lang="tr-TR">) ve </span><span class="char-style-override-9" xml:lang="tr-TR">yasa</span><span xml:lang="tr-TR"> geleneğine bağlanabilir.</span><span xml:lang="tr-TR"> </span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih’in, biri devlet teşkilâtına, diğeri idare, mâliye ve ceza alanlarına ait çıkarmış olduğu iki kanûnnâme,</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-62" id="footnote-290-62-backlink">62</a></span><span xml:lang="tr-TR">bâb ve fasıllara ayrılmış ve sistemleştirilmiş resmî kanûn kodlarıdır. Bu çeşit Osmanlı kanûnnâmelerinin gayriresmî derlemeler olduğu iddiası yanlıştır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-63" id="footnote-290-63-backlink">63</a></span><span xml:lang="tr-TR"> 1596 tarihli I. Ahmed adâletnâmesinde,</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-64" id="footnote-290-64-backlink">64</a></span><span xml:lang="tr-TR">Kanunî Süleyman’ın kanûnnâme yapıp, her şehirde kadılar mahkemesinde amel edilmek üzere gönderdiği açıkça bildirilir.</span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih Mehmed’in devlet teşkilâtına ait kanûnnâmesi, kendi emriyle toplanmış, onun tarafından kontrol edilip tamamlandıktan sonra ilân edilmiş resmî bir kanûnnâmedir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-65" id="footnote-290-65-backlink">65</a></span><span xml:lang="tr-TR">Kanûnnâmenin başında pâdişahın doğrudan doğruya kendisi tarafından yazılmış bir emri vardır ve aynen şudur: “Bu kanûnnâme atam ve dedem kanûnudur, benim dahi kanûnumdur, evlâd-i kirâmım neslen ba‘de neslin bununla ‘âmil olalar.” </span></p>
				<p class="paragraf para-style-override-10" xml:lang="en-US"><span xml:lang="tr-TR">Kanûnnâme üç bâba ayrılmıştır: </span></p>
				<p class="paragraf para-style-override-10" xml:lang="en-US"><span xml:lang="tr-TR">Birinci bâbda, sırasıyla veziriâzam, şeyhülislâm ve sultanın hocası ve vezirler arasındaki hiyerarşi, sonra resmî bir toplantıda devlet büyüklerinin mertebe ve yerleri ve dîvândaki mertebeler belirtilmektedir. Pâdişaha doğrudan doğruya arzda bulunmaya yetkili olanlar gösterilmekte, atama ve dereceleri, devlet işlerinin görüşülmesine ve hüküm vermeye yetkili olan dîvân üyeleri (vezirler, defterdâr, kadıaskerler, nişancı), kâtiplerin ve merasimlere nezaret eden memurların, bürolardaki büyük memurların mertebeleri ve atanmalar kaydedilmektedir. Ondan sonra kadılar merâtibi ele alınıyor. Devlet büyüklerinin oğullarına verilen hizmet ve timarlar vb. gösterilerek bu bâba nihayet veriliyor. İkinci bâbda, dîvân, hâs-oda ve diğer saray hizmetlileri, bayramlaşma merasimi, sefer esnasında gözetilecek merâtip ve hizmetler, hazine hakkında maddeler yer almıştır.</span></p>
				<p class="paragraf para-style-override-10" xml:lang="en-US"><span xml:lang="tr-TR">Üçüncü bâbda, dirliklere dahil bulunan cerîmeler, hâs, timar ve salyâne, tekaütlik, defterdârlar ve kadıların alacakları aidât ve resimler, ulûfe ve en nihayet büyük memurlara ve hânedan azasına yazılan yazılarda kullanılacak unvanlar gösterilmiştir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Bu kanûnnâmeyi toplama ve tertip etme görevi nişancı Leyszâde Mustafa oğlu Mehmed’e emredilmiştir. Bir bakıma Şerîat için müfti ne ise, örfî kanûnlar için de </span><span class="char-style-override-9" xml:lang="tr-TR">nişancı</span><span xml:lang="tr-TR"> öyle sayılır (bunu belirtmek için bir nişancıya “müftî-i kanûn” lakabı verilmiştir). Pâdişahın çıkardığı bütün örfî kanûnlar, nişancının onayından geçer, zira onların onayı, yani pâdişah tuğrasının çekilmesi </span><span class="char-style-override-9" xml:lang="tr-TR">nişancı</span><span xml:lang="tr-TR"> eliyle yapılır. Öbür yandan vergi sisteminin, timar teşkilâtının, toprak tasarrufunun kütük defterleri niteliğindeki </span><span class="char-style-override-9" xml:lang="tr-TR">tahrîr</span><span xml:lang="tr-TR"> defterleri onun gözetim ve kontrolü altındadır. Örfî hukuk alanına ait ferman ve kanûnlar; çoğu kez bu defterlere kaydedilir. Bu suretle kanûnların en son resmî kopyaları nişancının eli altındadır. Örfî hukuka ait meselelerde en son geçerli kanûnu bildiren makam, nişancılık makamıdır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-66" id="footnote-290-66-backlink">66</a></span><span xml:lang="tr-TR">Onun içindir ki, Fâtih, kanûnların toplanması işini nişancıya havale etmiştir.</span></p>
				<p class="paragraf para-style-override-10" xml:lang="en-US"><span xml:lang="tr-TR">Bu kanûnnâme, doğrudan doğruya devlet teşkilâtına ait kuralları, yani tam anlamıyla </span><span class="char-style-override-9" xml:lang="tr-TR">örfî</span><span xml:lang="tr-TR"> kanûnlarını içine almaktadır. Metinde, Fâtih, “ahvâl-i saltanata nizâm” verdiğini belirtmiştir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-67" id="footnote-290-67-backlink">67</a></span><span xml:lang="tr-TR">Hükümetin kuruluş biçimi, divan üyeleri, yetkileri, pâdişahla ilişkileri, rütbe ve dereceleri, atama, maaş ve emeklilikler, cezalar, hepsi, Şerîatle değil, pâdişahın iradesiyle bu kanûnda belirtilmiştir. Osmanlı patrimonyal devlet sisteminde saray ve hükümet birbirini tamamlayan bir bütün teşkil eder. Pâdişahın sarayı içinde, Enderun’daki hizmetlerle pâdişah kapısındaki hükümet hizmetleri birbirinden ayrılmaz; hükümet makamlarına saray hizmetlerinde bulunan kimseler getirilmektedir (kul sistemi). Öbür yandan devlet hizmetlisi olarak ulemanın da devlet teşkilâtı içinde yeri ve merâtibi gösterilmiştir. Örfî kanûnlar, pâdişah fermanı (hükmü) şeklinde çıkarılır. Zira bu kanûnların kaynağı ve dayanağı, pâdişah iradesidir. Bunlar, birer pâdişah emrinden ibarettir. </span></p>
				<p class="paragraf para-style-override-10" xml:lang="en-US"><span xml:lang="tr-TR">İşaret edilmesi gereken bir nokta da, bu kanûnnâmenin sonsuza dek (“</span><span class="char-style-override-9" xml:lang="tr-TR">ebed’ül âbâd ma’mûlun bih</span><span xml:lang="tr-TR">”) geçerli olarak ilân edilmiş olmasıdır. Osmanlı hukukunda, aslında, bir pâdişahın çıkarmış olduğu hükümler, kanûnlar ve yabancı devletlerle yapılmış antlaşmalar kendisinden sonra gelen pâdişahları bağlamaz. Geçerlilikte kalmaları için yeni pâdişahın, bunları ayrıca onaylaması gerekir. Fâtih, bu kanûnların atası ve dedesi kanûnları olduğunu belirtiyor ve “benim dahi kanûnumdur” ibaresiyle bu onaylama işini tamamlıyor. Fakat fazla olarak, kendisinden sonra gelecek pâdişahları da bu kanûnla bağlamak istiyor ve kuşkusuz böylece kendisine kanûn koyucu olarak özel bir yer vermiş oluyor. İstanbul fâtihi, imparatorluğun gerçek kurucusu olduğu bilincinde idi. Bu nokta, kanûnnâmenin dibâcesinde nişancının ifadesinden de bellidir. Nişancıya göre, bunca fütuhat ve bilhassa İstanbul’un fethi gibi büyük bir başarı üzerine Fâtih’in, atalarının kanûnlarını toplayıp tamamlamak suretiyle bir kanûnnâme vücuda getirmesi gerekli görülmüştür. Burada, Göktürklerdeki gibi töre ve yasaların, imparatorluk kuran büyük hanlar tarafından değişmez yasalar olarak ilân edildiği anımsanmalıdır.</span></p>
				<p class="paragraf para-style-override-10" xml:lang="en-US"><span xml:lang="tr-TR">Bu kanûnların büyük bölümü, Fâtih’ten önceye aittir. “Kanûnumdur” veya “Emrim olmuştur” ifadelerini kullandığı noktalarda dahi Fâtih’in çok kez eski kuralları onaylamaktan başka bir şey yapmadığı söylenebilir. Fakat “defterdârlık ve nişancılık verilmek Sahn müderrislerine dahi kanûnumdur” dediği zaman, bu kuralın kendisi tarafından konduğuna kuşku yoktur. Zira, Sahn medreselerinin onun tarafından yapıldığını biliyoruz. Hükümet adamlarının ayrı bir arz odasında pâdişaha arza çıkmaları yönteminin yine onun tarafından konduğunu biliyoruz. Bir yerde açıkça eski yöntemi değiştirdiğini şöyle belirtir: “Cenâb-i şerîfimle kimesne taam yemek kanûnum değildir, meğer ehl-i iyâldan ola. Ecdâd-i izâmım vüzerâsile yerlerimiş, ben ref‘ etmişimdir.” Yaptığı diğer değişiklikler, teşrifatta, merâtipte, maaş miktarlarında olmalıdır. Genellikle kanûnnâmede adı geçen memuriyetleri, hizmetleri ve âdetleri II. Murad devrine ait belgelerde tespit edebilmekteyiz.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-68" id="footnote-290-68-backlink">68</a></span></p>
				<p class="paragraf para-style-override-10" xml:lang="en-US"><span xml:lang="tr-TR">Kardeş katline dair madde, bu bakımdan incelenmeye değer. Daha I. Bayezid, Kosova savaş meydanında (1389) kardeşi Ya‘kub’u idam ettiği zaman, bir iç-savaşı önlemek için vezirlerin reyi ile bunu yaptığı belirtilmiştir. Sonra onun oğulları arasındaki iç-savaş (</span><span class="char-style-override-9" xml:lang="tr-TR">fetret</span><span xml:lang="tr-TR">) aynı hareketi gerekli gösterecek kadar devleti temelinden sarsmıştır. I. Mehmed büyük oğlu Murad’ı veliaht yaptığı zaman, iki küçük oğlunu ölümden kurtarmak için önlem almıştı. II. Murad, kendisine karşı ayaklanarak Karaman oğulları ve Bizans ile birleşen kardeşi Mustafa’yı yakalayıp idam etmek zorunda kaldı. Dukas</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-69" id="footnote-290-69-backlink">69</a></span><span xml:lang="tr-TR"> Osmanlılarda kardeş katlinin bir âdet olduğunu işaret eder. Fâtih tahta çıkar çıkmaz, küçük kardeşi Ahmed’i ortadan kaldırdı. O, bu eski âdeti, kanûnnâmesinde, sultan “karındaşlarını nizâm-i âlem için katl etmek münasibdir, ekser ulema dahi tecvîz etmiştir” formülü ile ifade etti. Burada devlette iç kavgayı önlemek için ulemanın onayı ile kardeşlerin katlinin bir kanûn değil, bir önlem, </span><span class="char-style-override-9" xml:lang="tr-TR">câiz</span><span xml:lang="tr-TR"> görülen bir âdet olduğu belirtilmiştir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Bu kanûnnâmede kadıların alacakları resimlere ait kanûn maddesini, biraz farklı bir şekilde 1479 tarihli ayrı bir ferman-kanûnda bulduk. Bu da genel kanûnnâmenin, çeşitli durumlarda çıkarılmış ferman-kanûnlardan derlenmiş olduğunu gösterir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Unutulmamalıdır ki, Fâtih’in bu kanûnnâmesine, devlet teşkilâtına ait düzen ve kuralların ancak bir kısmı girmiştir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-70" id="footnote-290-70-backlink">70</a></span><span xml:lang="tr-TR"> </span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih’in ikinci kanûnnâmesi, Reâyâ Kanûnu’dur.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-71" id="footnote-290-71-backlink">71</a></span><span xml:lang="tr-TR">Yani, vergi yükümlüsü tebaanın vereceği örfî vergileri gösterir. Böylece, kanûnnâmelerin, biri askerî, diğeri reâyaya ait olma üzere ikiye ayrılması, Osmanlı Devleti’nin yapısına ait temel anlayışı yansıtır. </span><span class="char-style-override-9" xml:lang="tr-TR">Askerî</span><span xml:lang="tr-TR"> kapsamına pâdişah beratı ile, devlet hizmetinde olup maaş olan bütün sınıflar girer. Onlara ait davalar kadıaskerin yetkisi altındadır. Reâya ise, </span><span class="char-style-override-9" xml:lang="tr-TR">askerî</span><span xml:lang="tr-TR"> sınıf dışında vergi veren bütün tebaadır. Fâtih’in reâya kanûnnâmesi, bize ancak II. Bayezid zamanında yapılmış bir kopya ile gelebilmiştir. Bu kopya, Haziran 1488 tarihini taşır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-72" id="footnote-290-72-backlink">72</a></span><span xml:lang="tr-TR">Aslında bu kanûnnâmenin İstanbul’un fethinden, 1453’ten az sonra toplandığı iddia edilebilir: Hububat ölçüsü olarak Edirne müddü esas tutulmaktadır. Yüzde iki akça gümrük resmi, Fâtih’in ilk saltanat devrine ait olup, sonradan yüzde dört ve yüzde beşe çıkmıştır. Bu kanûnnâmenin de, birincisi gibi, daha eski kanûnların bir araya getirilerek yapıldığına kuşku yoktur. Kraelitz haklı olarak bu kanûnnâmeyi, İstanbul’un fethinden sonra imparatorluğun yeniden yapılandırılması girişimi ile ilgili görmekte ve Osmanlı Devleti’nin en eski kanûnnâmesi saymaktadır. Fâtih’in bu kanûnnâmesinde adı geçen vergileri biz daha önceki devirde tespit edebiliyoruz.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-73" id="footnote-290-73-backlink">73</a></span><span xml:lang="tr-TR"> </span></p>
				<p class="paragraf para-style-override-10" xml:lang="en-US"><span xml:lang="tr-TR">Bu kanûnnâme, dört bölümden (fasıl) oluşmuştur: İlk üç bölümü ceza kanûnnâmesini, dördüncü bölüm ise vergi kanûnlarını içine alır. Daha doğrusu, dördüncü bölüm, üç ayrı kanûndan oluşmuş görünmektedir. Her üç kanûn “şöyle bilesiz” veya “suçlu olur” gibi bir ferman formülü ile biter. Bu formüller, fermanlara özgü olup kanûnların devlet kanûnu niteliğini ortaya kor. Birinci kanûnda, yani Kanûn-i Yürükan’a kadar olan ilk kısımda Müslüman çiftçi reâyanın vergi ve hizmetleri belirlenmiş, özel bir statü altındaki reâya gösterilmiştir. Burada söz konusu olan vergi sistemi, </span><span class="char-style-override-9" xml:lang="tr-TR">çift-hane</span><span xml:lang="tr-TR"> sistemidir (bkz. s. 245-247 “Kırsal Kesim: Çift-hane Sistemi”). </span></p>
				<p class="paragraf para-style-override-10" xml:lang="en-US"><span xml:lang="tr-TR"> Köylü reâyanın sosyal-malî statüsünü belirleyen çift-hane sistemi, ilk fütuhat bölgelerinde, yani Batı-Anadolu ve Trakya’da Hıristiyan ve Müslümanlara ortaklaşa uygulanmıştır. Fakat Slav memleketlerinin katılımından sonra yeni bir örfî vergi, Osmanlı kanûnlarına girecektir ki, bu da </span><span class="char-style-override-9" xml:lang="tr-TR">ispence</span><span xml:lang="tr-TR">’dir, yalnız Hıristiyanlara aittir. </span></p>
				<p class="paragraf para-style-override-10" xml:lang="en-US"><span xml:lang="tr-TR">İlk bölüm, kanûnnâmenin Müslümanlara ait bölümüdür. Orada çift resmi sisteminden sonra İslâmî bir vergi olan öşrün çeşitli durumlara göre miktarları ve toplama şekli ve âdet olarak yerleşmiş devlet resimleri (pazar bacı, vb.) yer alır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Kanûnun ikinci kısmında, Kanûn-i Yürükan adı altında Rumeli’deki Türkmen göçerlere uygulanan askerî örgüt ve bağışıklıklar gösterilmektedir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Kanûnnâme’nin üçüncü bölümü (</span><span class="char-style-override-9" xml:lang="tr-TR">Kanûn-i Cebelüyan bâ Kanûn-i Müzevvec-i Gebrân</span><span xml:lang="tr-TR">) </span><span class="char-style-override-9" xml:lang="tr-TR">ispence</span><span xml:lang="tr-TR">nin tarifi ile başlar. Asıl adı </span><span class="char-style-override-9" xml:lang="tr-TR">Jupanitsa</span><span xml:lang="tr-TR"> olan bu vergi, çift resminin yerini almış olan bir vergi olup her yetişkin Hıristiyan erkeğin ödemeye mecbur bulunduğu bir şahsî vergidir ve eskiden beri 25 akça olarak tespit olunmuştur. Bu vergiyi ödeyenler çift resmi ödemezler. Osmanlılardan önce Sırp Duşan Kanûnuna göre köylü, </span><span class="char-style-override-9" xml:lang="tr-TR">pronija</span><span xml:lang="tr-TR"> (Osmanlılardaki timarın karşılığı) sahibi için iki gün çalışır, bir gün bağda hizmet eder ve bir gün hep birlikte ot biçerdi. Bundan başka yılda bir </span><span class="char-style-override-9" xml:lang="tr-TR">hyperper</span><span xml:lang="tr-TR"> (Bizans altın parası) verirdi. 14. yüzyılın ikinci yarısında bir </span><span class="char-style-override-9" xml:lang="tr-TR">hyperper</span><span xml:lang="tr-TR"> yaklaşık 25 Osmanlı akçasına eşittir. İşte senede bir verilen bu vergi, ispencenin menşei olmalıdır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Kanûnnâmenin bu bölümü, yalnız gayrimüslim reâyanın (</span><span class="char-style-override-9" xml:lang="tr-TR">gebrân</span><span xml:lang="tr-TR">) timar sahiplerine ödeyecekleri vergileri (ispence, şarap, domuz resimleri, gerdek resmi, cerîmeler, bac, deştbânî) ele almıştır. Kanûnnâmenin Müslümanlara ait birinci bölümü ile gayrimüslimlere ait ikinci bölümü arasında paralellik dikkati çeker. Fâtih’in bu kanûnnâmesinde sistemleştirmenin daha başarılı olduğu söylenebilir.</span></p>
				<p class="paragraf para-style-override-10" xml:lang="en-US"><span xml:lang="tr-TR">III. Ceza Kanûnu: Fâtih’in reâyaya ait kanûnnâmesinin ilk üç faslını teşkil eden </span><span class="char-style-override-9" xml:lang="tr-TR">cerâim</span><span xml:lang="tr-TR"> (cezalar) kanûnunun incelenmesini sona bıraktık. Her şeyden önce şu noktayı belirtmeliyiz ki, Osmanlı Devleti’nde ceza kanûnnâmesi hükümleri, bütün imparatorluğu ve her sınıfı içeren genel bir kanûndur. </span></p>
				<p class="paragraf para-style-override-10" xml:lang="en-US"><span xml:lang="tr-TR">Gerçekte, Osmanlı Devleti, kişilerin yerel büyüklere bağımlılığını ve angarya hizmetlerin kaldırılması prensiplerini, vergi kanûnlarında temel yapmış ve zamanla </span><span class="char-style-override-9" xml:lang="tr-TR">çift resmi</span><span xml:lang="tr-TR"> ve </span><span class="char-style-override-9" xml:lang="tr-TR">ispence</span><span xml:lang="tr-TR">ye dayanan Osmanlı kanûn sistemini, tipik bir Osmanlı kanûn vergi sistemi olarak tüm imparatorluğa yaymaya çalışmıştır. Bunun sonucu olarak, vergilere ait bir genel </span><span class="char-style-override-9" xml:lang="tr-TR">Kanûn-i Osmânî</span><span xml:lang="tr-TR"> ortaya çıkmıştır. Fakat genellikle vergiler, bölgeden bölgeye ve ayrı hukukî statüye tâbi gruplara göre değişmekte olup vergi kanûnları yerel örfü izlemiştir; çoğu kez Osmanlı örfî kanûnları, göçüp gitmiş olan devletlerden, Bizans ve Sırp devletlerinden kalan kanûnlardan ibarettir. Bu kanûnlar, fetihten hemen sonra yapılan memleket tahrîrinde, tahrîr emîni tarafından yerinde yapılan araştırma ve soruşturma sonucu tespit olunur ve pâdişaha arz olunup onun tarafından onaylanarak kanûnlaşır. Onun için, vergi sorunları ortaya çıkınca ilkin her sancağın kendi kanûnnâmesi göz önüne alınır. Ancak ceza kanûnnâmesi tektir ve geneldir. Bu, doğrudan doğruya İslâm hukukunda genel </span><span class="char-style-override-9" xml:lang="tr-TR">ukûbât</span><span xml:lang="tr-TR"> (ceza) anlayışından doğar. Ukûbât konusunda müslim ve gayrimüslim aynı durumdadır. Bunun içindir ki, 1583 tarihli bir kanûnda “tüm imparatorlukta suçlar karşılığı konulan örfî cezalar”</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-74" id="footnote-290-74-backlink">74</a></span><span xml:lang="tr-TR"> (</span><span class="char-style-override-9" xml:lang="tr-TR">âmme-i memâlik-i mahrûsada cinâyât mukabelesinde vaz</span><span xml:lang="tr-TR">‘</span><span class="char-style-override-9" xml:lang="tr-TR"> olunan cerâim-i ma</span><span xml:lang="tr-TR">‘</span><span class="char-style-override-9" xml:lang="tr-TR">rûfe</span><span xml:lang="tr-TR">”)dan söz edilmiştir. Ceza kanûnnâmesinin bu genel karakteri dolayısıyladır ki, sancak kanûnnâmelerinde cezalar bahsinde sadece eski Osmanlı kanûnlarına baş vurulması (“kanûn-i kadîm-i Osmânî’ye müracaat olunması”) kaydedilmiştir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-75" id="footnote-290-75-backlink">75</a></span></p>
				<p class="paragraf para-style-override-10" xml:lang="en-US"><span xml:lang="tr-TR">Bugün elimizde ilk döneme ait üç Osmanlı ceza kanûnnâmesi, yani Fâtih, Yavuz Selim ve Kanunî Süleyman kanûnnâmeleri vardır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-76" id="footnote-290-76-backlink">76</a></span><span xml:lang="tr-TR">Bu üç kanûnun karşılaştırılması Fâtih kanûnundaki hükümlerin, 16. yüzyılda da pek az farkla geçerli kaldığını ortaya koymaktadır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Osmanlı ceza kanûnnâmesi, normal olarak Şerîatın koyduğu esasları (</span><span class="char-style-override-9" xml:lang="tr-TR">kısas</span><span xml:lang="tr-TR">, </span><span class="char-style-override-9" xml:lang="tr-TR">diyet</span><span xml:lang="tr-TR"> vs) içerir. Fakat onun yanında Şerîatın belirlemediği </span><span class="char-style-override-9" xml:lang="tr-TR">ta</span><span xml:lang="tr-TR">‘</span><span class="char-style-override-9" xml:lang="tr-TR">zir</span><span xml:lang="tr-TR"> cezalarında, sultanın örfî yetkisi prensibine dayanarak birtakım ayrıntılı kurallar koyduğunu görmekteyiz. Bunun içindir ki, Osmanlı ceza kanûnnâmeleri de bir ferman (hükm) şeklinde ilân olunmaktadır ve “cerâim-i ma‘rûfe” veya “siyasetnâme” adıyla anılmaktadır. Hatta şerî maddelerde bile, meselâ adam katline ait </span><span class="char-style-override-9" xml:lang="tr-TR">diyet</span><span xml:lang="tr-TR"> konusunda, </span><span class="char-style-override-9" xml:lang="tr-TR">diyet</span><span xml:lang="tr-TR"> miktarı yine örfî-sultanî bir emrin konusu olmaktadır (Fâtih Kanûnnâmesi, madde 2). Para cezaları, güvenlik işlerinden sorumlu olan subaşı, timarlı sipahi gibi memurların dirliklerine dahil mühim bir gelir kaynağı olduğundan, devlet buna ait durumların düzenlenmesi ve ayrıntıların tespiti ile uğraşmak gereğini duymuştur. Öbür yandan, cezaların yerine getirilmesi yalnız sultanî otoritenin tekelindedir. Yalnız kadı, gerek Şerîat gerekse Kanûn-i Sultânî alanında ancak hüküm vermek yetkisine sahiptir. Verilen cezanın yerine getirilmesi ise yalnız sultanın otoritesini temsil eden yüksek memurların yetkisi içindedir. Sonuçta, ceza alanı, örfî-sultanî hukukun gelişmesini gösteren bir hukuk alanıdır. Meselâ, kalp para basanların kadı hükmü alındıktan sonra idam ve mallarının müsâderesi, bir gümüş yasağı fermanında emredilmiştir. Osmanlı ceza hukukunda, güvenliği ilgilendiren sırf sultanın iradesiyle konmuş olan sert cezalar, </span><span class="char-style-override-9" xml:lang="tr-TR">siyâset-i sultânî</span><span xml:lang="tr-TR"> adıyla ayrı bir alan oluşturur ve kaynağını kuşkusuz </span><span class="char-style-override-9" xml:lang="tr-TR">töre</span><span xml:lang="tr-TR"> ve </span><span class="char-style-override-9" xml:lang="tr-TR">yasa</span><span xml:lang="tr-TR"> geleneğinden alır.</span></p>
				<p class="ara-baslik" xml:lang="en-GB"><span xml:lang="tr-TR">Ferman-Kanûnlar</span></p>
				<p class="paragraf para-style-override-10" xml:lang="en-US"><span xml:lang="tr-TR">Yukarıda sistematik (</span><span class="char-style-override-9" xml:lang="tr-TR">codifié</span><span xml:lang="tr-TR">) kanûnnâmelerden söz ederken belli bir konu üzerinde daha önce çıkarılmış ferman-kanûnların kullanıldığına işaret etmiştik. Gerçekten, Fâtih devrinde ve daha önceleri, sultânî-örfî kanûnlar, bir düzen isteyen belli konular üzerinde çıkarılmış </span><span class="char-style-override-9" xml:lang="tr-TR">fermanlar</span><span xml:lang="tr-TR">dan ibarettir. Bu fermanlar belli bir konuda genel kurallar içerdiğinden bunları ferman-kanûnlar sayabiliriz. Bazıları sadece bir nokta üzerinde bir kanûn maddesi ihtiva ettiği halde, bazı fermanlar birçok kanûn maddelerini içine alan kanûnnâme şeklindedir. Meselâ, gümüş para basılması veya gümrüğe ait fermanlar bu tarzda kanûnnâmelerdir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih devrinde örfî-sultanî hukuk alanında, özellikle iktisadî-malî konularda geniş bir kanûn koyma etkinliği kendini göstermiştir ve genel kanûnnâmelerin yanı başında ferman-kanûnlar büyük bir sayıya varmaktadır. Bunlar merkez bürolarında gelir kayıt defteri olan </span><span class="char-style-override-9" xml:lang="tr-TR">mukata‘a</span><span xml:lang="tr-TR"> defterlerinde, kadı sicillerinde ve tahrîr defterlerinde aktarılmıştır.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-77" id="footnote-290-77-backlink">77</a></span><span xml:lang="tr-TR">Fâtih devrinin geniş kanûn koyma etkinliğini, arşivlerimizdeki bu kaynakların taranması tamamlandıktan sonra tümüyle görmek ve değerlendirmek mümkün olacaktır. II. Bayezid devrinde meydana getirilmiş bir kanûn mecmuasında Fâtih devrine ait otuz kadar bu çeşit ferman-kanûn bir araya getirilmiştir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-78" id="footnote-290-78-backlink">78</a></span><span xml:lang="tr-TR">Burada hepsi kanûn maddeleri ihtiva eden çeşitli fermanlar toplanmış olup başlıca, </span><span class="char-style-override-9" xml:lang="tr-TR">berat</span><span xml:lang="tr-TR">, </span><span class="char-style-override-9" xml:lang="tr-TR">yasaknâme</span><span xml:lang="tr-TR">, </span><span class="char-style-override-9" xml:lang="tr-TR">kanûnnâme</span><span xml:lang="tr-TR"> ve </span><span class="char-style-override-9" xml:lang="tr-TR">tevki</span><span xml:lang="tr-TR">‘ adları altında kayıtlıdır. Beratlar, bir görev tevcih belgesi olmakla beraber, görevlilere görevlerine ait kanûn ve nizamlar ayrıntıları ile bildirilmektedir. </span><span class="char-style-override-9" xml:lang="tr-TR">Yasaknâmeler</span><span xml:lang="tr-TR">, genellikle belli bir işe ait kanûn ve nizamlarla birlikte bu kuralların uygulanması için </span><span class="char-style-override-9" xml:lang="tr-TR">yasak-kuluna</span><span xml:lang="tr-TR"> verilen yetkileri bildirmektedir. </span><span class="char-style-override-9" xml:lang="tr-TR">Tevki‘</span><span xml:lang="tr-TR">ler ise, belli kanûnları, kadı, subaşı gibi resmî görevlilere bildiren hükümlerdir. Bütün bu hükümler, Şerîat dışındaki iktisadî-malî hayatla ilgilidir. Bunlar, maden ve madencilere ait nizamları, altın, gümüş ve bakır para basımı ve dolaşımına dair kanûnları, gümrük ve kapan kanûnlarını, sabun, hububat, mum gibi zaruri ihtiyaç maddeleri tekel ve imtiyazına ait nizam ve kanûnları ve bazı gelirlerinin tahsiline ait kuralları içerir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Ferman-kanûnlar, çok kez yalnız bir gruba veya bir nevi göreve ait emirlerdir. Burada, Osmanlı İmparatorluğu’nda hukukun şahsîliği prensibi, vergi kanûnlarının bölge veya gruba göre özel niteliği söz konusudur. Bu hükümler, doğrudan doğruya bir grubu ilgilendirdiği gibi, bir görevliye uygulanacak hususları bildirmiş olabilir. Bu son halde üçüncü kişileri bağlayan hükümleri içerir.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-79" id="footnote-290-79-backlink">79</a></span><span xml:lang="tr-TR">Bu hükümlerde kanûn maddeleri, genellikle eskiden beri yerleşmiş örf ve âdetlerin onaylanmasını, yahut onların başka bir bölgeye uygulanmasını emreder. Meselâ, Novaberda’nın (Novobrdo) ilhakından (1455) dört beş sene sonra çıkarılmış olan bir maden kanûnunda, fetihten önceki uygulamaların yerinde bırakıldığını görüyoruz. Bazen de kanûn maddeleri zikredilmeyerek genel olarak “olup gelmiş kanûna göre” veya âdete göre hareket edilmesi emredilmiştir. “Olup gelmiş kanûn”, örf ve âdet hukukundan başka bir şey değildir ve çoğu kez ortadan kalkmış olan devletin, örf ve âdet halinde yaşamakta olan kanûnlarıdır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Kurucu Fâtih tarafından çıkarılmış bu nevi birçok kanûnnâme ve yasaknâmeler, sonraki devirlerdeki kanûnlara örnek olmuştur. Bu kanûnları, bazı küçük değişikliklerle 16. yüzyılda aynen bulmaktayız. </span></p>
				<p class="ara-baslik" xml:lang="en-GB"><span xml:lang="tr-TR">Fâtih Devrinde Devlet ve Hukuk Görüşü</span></p>
				<p class="paragraf para-style-override-10" xml:lang="en-US"><span xml:lang="tr-TR">Fâtih devrinde önemli devlet hizmetlerinde bulunmuş olan tarihçi Tursun Bey’in devlet ve hukukun menşeine dair Fârâbî ve Nasîrüddîn Tusî’ye dayanarak ileri sürdüğü fikirler ilginçtir. Zira bu fikirler bir dereceye kadar o zaman Osmanlı devlet adamları arasındaki devlet ve hukuk anlayışını yansıtır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Tursun’a göre Tanrı, her devirde bir büyük pâdişah yetiştirir. Dünya düzeni için bir insanı seçer (“müeyyed” kılar), ona güç ve yetki verir. İlkin her toplumun, bir başa ihtiyacı vardır. Zira insanlar arasında ayrılık ve düşmanlığın meydana getireceği kargaşa, ancak o kişinin alacağı önlemlerle ortadan kalkar. Allah’ın yaratıkları sırasıyla dört kategoride ortaya çıkmıştır: Madenler, nebatlar, hayvanlar ve nihayet insan ki, ilk üç terkibin bütün özelliklerini temsil eder, fazla olarak Tanrı ona konuşma hassası ve akıl vermiştir. İnsanlar arasında da Tanrı gerçeklerini kavrayan gerçek olgunluk sahipleri yükselir.</span></p>
				<p class="paragraf para-style-override-10" xml:lang="en-US"><span xml:lang="tr-TR">İnsan, tâbiatı gereği toplum halinde yaşar. İnsanlar yaşama araçlarını sağlamak için birbirlerine karşılıklı yardıma, işbölümüne muhtaçtır. Bu da ancak toplum haline geçmekle mümkündür. İnsanlar, kendi hallerine bırakılırsa, aralarında çatışma ve düşmanlık ortaya çıkar ki, bu da karşılıklı yardımlaşma imkânını ortadan kaldırır. Bu yüzden önlem (“</span><span class="char-style-override-9" xml:lang="tr-TR">tedbîr</span><span xml:lang="tr-TR">”) gerekir. Her insanı, kendi yeteneğine göre yerinde tutmak, kendi hakkına razı etmek ve başkasının hakkına saldırmasını önlemek gereği “</span><span class="char-style-override-9" xml:lang="tr-TR">tedbîr</span><span xml:lang="tr-TR">i” gerektirir. Bu, toplumda karşılıklı yardımlaşma ve düzenin temel koşuludur. İşte bu çeşit tedbîre “siyâset” denir. </span></p>
				<p class="paragraf para-style-override-10" xml:lang="en-US"><span class="char-style-override-9" xml:lang="tr-TR">Tedbîr</span><span xml:lang="tr-TR">, kutsal dogma (</span><span class="char-style-override-9" xml:lang="tr-TR">hikmet</span><span xml:lang="tr-TR">) esasına göre olursa, ona “siyâset-i ilahî” </span><span xml:lang="tr-TR">denir, onu Peygamber koymuş olup Şerîatten ibarettir. </span><span xml:lang="tr-TR">Tedbîr, y</span><span xml:lang="tr-TR">alnız akıl esasına dayanırsa “</span><span class="char-style-override-9" xml:lang="tr-TR">siyâset-i sultanî</span><span xml:lang="tr-TR"> ve </span><span class="char-style-override-9" xml:lang="tr-TR">yasag-i pâd</span><span class="char-style-override-9" xml:lang="tr-TR">işahî</span><span xml:lang="tr-TR"> derler ki, ona </span><span class="char-style-override-9" xml:lang="tr-TR">örf</span><span xml:lang="tr-TR"> de denir”, Cengiz Han yasası gibi (Tursun Bey bu misâli kendisi zikreder). Bu iki çeşit tedbîr de, bir pâdişahın varlığına bağlıdır. Tursun’a göre, birincisi, yani Şerîatı koyan her zaman hazır olmasa olur. Zira, Tanrısal kural kıyamete kadar âlemin maddî ve manevî düzenini sağlamaya yeter. Fakat her devirde bir pâdişah mutlaka gerekir. Zira pâdişah olmazsa insanlar gerektiği şekilde bir arada yaşayamazlar, düzen kalmaz, belki tamamıyla mahvolurlar. </span></p>
				<p class="paragraf para-style-override-10" xml:lang="en-US"><span xml:lang="tr-TR">Tanrı, pâdişaha itaati, büyük küçük herkese kaçınılmaz bir ödev (</span><span class="char-style-override-9" xml:lang="tr-TR">farz</span><span xml:lang="tr-TR">) kılmıştır. Pâdişah, yüce kimseleri alçaltır, alçaktakileri yükseltir, yani Tanrının zâtına özgü bu gibi karakterlere o sahiptir; başka bir deyişle, pâdişah, mutlak otorite sahibidir. Pâdişah görünüşte sırf kendi kişisel amaç ve istekleri için hazine ve asker toplayıp elindeki kazancını ve gücünü artırmaya çalışır; ama asıl maksat, iyi bir siyasetle bu hazineyi yerinde dağıtmak ve asker sayesinde düzeni korumak, İslâm dinini savunmaktır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Eşkiya arasında dahi bir kişi sivrilip hüküm ve emrini yürütmezse, o topluluk dağılmaktan kurtulamaz. Adâlet, insanlar arasında düzenin esasıdır. Bu düşünceler, Fâtih’in ölümü üzerine, oğulları Bayezid ve Cem arasında taht için rekabetin ortaya çıkması ve ülkenin anarşiye sürükleneceği kaygısı ile söylenmiş olmalıdır. </span></p>
				<div class="footnotes">
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-47-backlink" id="footnote-290-47">47</a>	<span xml:lang="tr-TR">J. Schacht, “The Schools of Law and Later Developments”, </span><span class="char-style-override-9" xml:lang="tr-TR">Law in the Middle East</span><span xml:lang="tr-TR">, eds. M. Khadduri and H. J. Liebesney, Washington, 1955, s. 73. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-48-backlink" id="footnote-290-48">48</a>	<span xml:lang="tr-TR">“Her kim Allah’ın inzâl ettiği ile hükm etmezse işte kâfirler onlardır” (Mâide suresi, âyet 44).</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-49-backlink" id="footnote-290-49">49</a>	<span xml:lang="tr-TR">Bkz. Fuat Köprülü, “Fıkh”, </span><span class="char-style-override-9" xml:lang="tr-TR">İA</span><span xml:lang="tr-TR">; J. Schacht,</span><span class="char-style-override-9" xml:lang="tr-TR"> Origins of Muhammedan  Jurisprudence</span><span xml:lang="tr-TR">, Oxford, 1953. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-50-backlink" id="footnote-290-50">50</a>	<span>Tursun Bey, </span><span class="char-style-override-9">Tarih-i Ebu’l-Feth</span><span>, 13; Ahmedî, </span><span class="char-style-override-9">İskendernâme</span><span>, yay. N. S. Banarlı, </span><span class="char-style-override-9">Türkiyat Mecmuası,</span><span> VI, s. 111. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-51-backlink" id="footnote-290-51">51</a>	<span>Makrîzî, </span><span class="char-style-override-9">Hitat</span><span>, II, s. 220; Ahmedî, a.g.y.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-52-backlink" id="footnote-290-52">52</a>	<span xml:lang="tr-TR">Âşıkpaşazâde, M. Ârif neşri, s. 19-20; Ebül’ulâ Mardin’in bu rivâyetten gerçekte olmuş gibi neticeler çıkarması doğru değildir. Âşıkpaşazâde, bu ve bunun gibi diğer kayıtlar ile, Şerîatı müdafaa eden ve örfî kanûnlarla menfaati halel gören bir sınıfın görüş ve eğilimini aksettirmektedir. Fâtih devrinde örf ve Şerîat çatışması keskin bir şekilde meydana çıkmış olup, Bayezid-i Velî Şerîatın mümessili olarak tahta gelmiştir. Bkz. H. İnalcık, “Mehmed II”, </span><span class="char-style-override-9" xml:lang="tr-TR">İA</span><span xml:lang="tr-TR">. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-53-backlink" id="footnote-290-53">53</a>	<span xml:lang="tr-TR">Âşıkpaşazâde, </span><span class="char-style-override-9" xml:lang="tr-TR">Tevarih</span><span xml:lang="tr-TR">, yay. Atsız, s. 19. Bu, hiç olmazsa müverrihin kendi devri için mühimdir.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-54-backlink" id="footnote-290-54">54</a>	<span xml:lang="tr-TR">Z. V. Togan, “Mogollar Devrinde Anadolu’nun İktisadi Vaziyeti”, </span><span class="char-style-override-9" xml:lang="tr-TR">THIM</span><span xml:lang="tr-TR">, c. I, s. 33.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-55-backlink" id="footnote-290-55">55</a>	<span xml:lang="tr-TR">Tapu ve Kadastro Genel Müdürlüğü Kuyûd-i Kadîme Kolleksiyonu.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-56-backlink" id="footnote-290-56">56</a>	<span xml:lang="tr-TR">Bkz. P. Wittek, “Zu einigen frühosmanischen Urkunden,” </span><span class="char-style-override-9" xml:lang="tr-TR">WZKM</span><span xml:lang="tr-TR">, c. 54 (1957), s. 252. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-57-backlink" id="footnote-290-57">57</a>	<span class="char-style-override-9" xml:lang="tr-TR">Tevârih-i Âl-i Osman</span><span xml:lang="tr-TR">, yay. Fr. Giese, Breslau, 1922, s. 29-34. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-58-backlink" id="footnote-290-58">58</a>	<span xml:lang="tr-TR">F. Köprülü, Ş. Yaltkaya, Fr. Babinger ve nihayet Kissling tarafından incelenen bu hareketin uclarla ve timar meseleleri ile ilgisi yeter derecede belirtilmemiştir. Şu makaleye bkz.: P. Wittek, “Ankara Bozgunundan İstanbul’un zaptına”, </span><span class="char-style-override-9" xml:lang="tr-TR">Belleten</span><span xml:lang="tr-TR">, XXVII (1943). </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-59-backlink" id="footnote-290-59">59</a>	<span class="char-style-override-9">Suret-i Defter-i Sancak-i Arvanid</span><span>, yay. H. İnalcık, Ankara, 1954.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-60-backlink" id="footnote-290-60">60</a>	<span xml:lang="tr-TR">Suret-i Defter-i Sancak-i Arvanid, Giriş, XXIII. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-61-backlink" id="footnote-290-61">61</a>	<span xml:lang="tr-TR">Bkz., H. İnalcık, “Mehmed II”, </span><span class="char-style-override-9" xml:lang="tr-TR">İA</span><span xml:lang="tr-TR">. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-62-backlink" id="footnote-290-62">62</a>	<span>Birincisi, Fr. Kraelitz (</span><span class="char-style-override-9">Mitteilungen des Osmanischen Geschichte</span><span>), ikincisi M. Arif, (TOEM ilâvesi) tarafından yayınlanmıştır.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-63-backlink" id="footnote-290-63">63</a>	<span>Ö. L. Barkan, </span><span class="char-style-override-9">15. ve 16. Asırlarda Osmanlı İmparatorluğunda Ziraî Ekonominin Hukukî ve Malî Esasları</span><span>, İstanbul, 1943, Mukaddime, s. XVI-XXIV bu iddiadır. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-64-backlink" id="footnote-290-64">64</a>	<span>Ç. Uluçay, </span><span class="char-style-override-9">Saruhan’da Eşkiyalık</span><span>, İstanbul, 1944, s. 164. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-65-backlink" id="footnote-290-65">65</a>	<span>Ancak bugün elimizdeki nüsha, II. Bayezid devrinde 1488 yılında yapılmış değişikliklerle bize gelmiştir. Meselâ Avrupa’dan gelen eşya üzerinden alınan yüzde iki gümrük vergisi, II. Bayezid idaresine ait bir hükümdür. Fâtih devri sonlarında yüzde beş idi. Bununla beraber orijinal Fâtih Kanûnnâmesi üzerinde yapılan değişiklikler bu gibi cüzi noktalardan ibaret olmalıdır. Fâtih, Nişancı Leyszâde’ye, Divan’da amel edilmek üzere devlet işleri üzerinde bir kanûnnâme tanzim etmesini emretmiş, o da Fâtih’ten önce ataları zamanında geçerli kanûnları bir araya getirmiş, bunu pâdişah gözden geçirmiş, eksik kalan hususları bizzat tamamlamıştır. Nişancı, bu kanûnnâmenin pâdişahın ağzından nakil suretiyle meydana getirildiğini işaret etmiştir.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-66-backlink" id="footnote-290-66">66</a>	<span xml:lang="fr-FR">Nişancılık müessesesi herhalde Fâtih’ten önce mevcuttu. 1444’te Nişancı İbrahim Paşa bizce malumdur, bkz. H. İnalcık, </span><span class="char-style-override-9" xml:lang="fr-FR">Fatih Devri</span><span xml:lang="fr-FR"> 1, Ankara, 1954, s. 87. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-67-backlink" id="footnote-290-67">67</a>	<span class="char-style-override-9">Kanûnnâme</span><span>, TOEM, ilâveler, s. 23. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-68-backlink" id="footnote-290-68">68</a>	<span>Bkz. H. İnalcık, </span><span class="char-style-override-9">Fâtih Devri</span><span>, I, Zeyil no. VII, s. 215; idem., </span><span class="char-style-override-9">Sûret-i Defter-i Sancak-i Arvanid</span><span>, Giriş.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-69-backlink" id="footnote-290-69">69</a>	<span>Dukas, </span><span class="char-style-override-9">Bizans Tarihi,</span><span> çev. V. Mırmıroğlu, İstanbul, 1953, s. 113. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-70-backlink" id="footnote-290-70">70</a>	<span>Fâtih devri teşkilâtı üzerinde çağdaş birtakım Türk ve İtalyan kaynakları vardır ki, resmî kaynakların verdiği bilgileri tamamlamak bakımından mühimdirler. İlkin İdrîs-i </span><span>Bitlisî’nin Heşt Behişt’inde, Fâtih devri teşkilâtı hakkında verdiği özet, orijinal ve oldukça zengindir. 1475’te Osmanlı Devleti teşkilâtı hakkında Promontorio-de Campis’in eseri, uzun yıllar Osmanlı sarayında içoğlanı olarak hizmet ettikten sonra İtalya’ya kaçarak bir Türk tarihi yazan Jean-Maria Angiolello, İtalyan kaynakları arasında şüphesiz en mühimleridir. Birincisi, Fr. Babinger tarafından neşredilmiştir: Bayer. Akademie der Wissen., Phil. -Hist. Klasse, Sitzungsb. 1957, Heft 8, Münih, 1957. Angiolello ise, I. Ursu tarafından 1911’de Bükreş’te yayınlanmıştır. Bu kaynakların, kanûnnâmelerle ve arşivlerimizdeki diğer zengin malzeme ile karşılaştırılması suretiyle Fâtih devrinde imparatorluğun teşkilâtı tam bir şekilde tasvir olunabilirse de, bu iş henüz yapılmamıştır. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-71-backlink" id="footnote-290-71">71</a>	<span>Dr. Fr. Kraelitz tarafından neşredilmiştir: </span><span class="char-style-override-9">Mitteilungen zur osmanischen Geschichte</span><span>, I (1922), s. 13-48.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-72-backlink" id="footnote-290-72">72</a>	<span>Konya Koyunoğlu Kütüphanesinde olup N. Beldiceanu ve F. Babinger tarafından yayınlanmıştır.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-73-backlink" id="footnote-290-73">73</a>	<span>Bkz. Suret-i Defter-i Sancak-i Arvanid, s. XXVII-XXXVI, 23-28. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-74-backlink" id="footnote-290-74">74</a>	<span class="char-style-override-9">Yeni-il Kanunnâmesi </span><span>için bkz. Barkan, “Osmanlı İmparatorluğu’nda Ziraî Ekonominin Hukukî ve Malî Esasları”, </span><span class="char-style-override-9">Kanunlar</span><span> s. 81. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-75-backlink" id="footnote-290-75">75</a>	<span>Meselâ Barkan’ın neşrettiği kanûnnâmelerden, 1540 t. Boz-Ulus, s. 143; 1559 Malatya, s. 117; IV. Mehmed devrine ait Hatvan (Macaristan), s. 317, kanûnnâmelerinde. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-76-backlink" id="footnote-290-76">76</a>	<span>Fâtih Kanûnnâmesi, s. 19-23; E. Z. Karal, “I. Selim’in Siyasetnâme’si”, </span><span class="char-style-override-9">Belleten</span><span>, XXI, XXII (1957-58); Süleyman Kanûnnâmesi, yay. M. Ârif, </span><span class="char-style-override-9">TOEM</span><span>, ilâvelerinden,  s. 1-10. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-77-backlink" id="footnote-290-77">77</a>	<span>Fâtih devri sonlarına ait bir Bursa kadı sicil defterini tarayarak bulduğumuz bu nevi fermanlardan bazıları için bkz. H. İnalcık, “Bursa Şer‘iye sicillerinde Fâtih Sultan Mehmed’in Fermanları”, </span><span class="char-style-override-9">Belleten</span><span>, XLIV (1947), s. 697-703. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-78-backlink" id="footnote-290-78">78</a>	<span>R. Anhegger- H. İnalcık, </span><span class="char-style-override-9">Kanunnâme-i Sultânî ber Mûceb-i ‘Örf-i Osmânî</span><span>, Ankara, 1956, s. 5-13.</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-79-backlink" id="footnote-290-79">79</a>	<span>Meselâ “Gümüş Yasaknâmeleri”, a.g.e., 3-5. </span></p>
					</div>
				</div>
			</div>
		</div>
	</body>
</html>