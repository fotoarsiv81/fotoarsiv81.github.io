<html xmlns="http://www.w3.org/1999/xhtml">
	<head>
		<title>6-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-10.html" xml:lang="tr-TR">
			<div class="Basic-Text-Frame">
				<p class="ana-baslik" id="toc_marker-3-10" xml:lang="en-GB"><span xml:lang="tr-TR">18. Yüzyılda Merkeziyetciliğin Zayıflaması, “Âyân-i Vilâyet”</span></p>
				<p class="paragraf para-style-override-10" xml:lang="en-US"><span xml:lang="tr-TR">Yeni dönemin en belirgin özelliklerinden biri, merkezî otoritenin zayıflamış olmasının bir sonucu olarak merkeziyetçiliğin zayıflaması, yerel güçlere vergi ve güvenlik işlerinde yetkiler tanınmasıdır. Anadolu’da Celâlîlere karşı gönderilen valiler, adamları ve kapıkulu üyelerinin, ücretli sekban askeri besleme zorunluluğu dolayısıyla reâyadan aidât toplamaları, yani </span><span class="char-style-override-9" xml:lang="tr-TR">tekâlîf-i şâkka</span><span xml:lang="tr-TR">, yeni dönemin getirdiği veya yaygınlaştırdığı bir yöntemdi. Onların zorbalığı karşısında hükümet, yerel halkın silâhlanıp karşı koymasını bile onaylamak zorunda kaldı. 1601’de zorbalara hadlerini bildirmek için </span><span class="char-style-override-9" xml:lang="tr-TR">âyân-i vilâyet</span><span xml:lang="tr-TR">’den </span><span class="char-style-override-9" xml:lang="tr-TR">serdârlar</span><span xml:lang="tr-TR"> atandı ve onların yardımı ile köylerde </span><span class="char-style-override-9" xml:lang="tr-TR">yiğit-başılar</span><span xml:lang="tr-TR"> emrinde halkın örgütlenmesine izin verildi. O zaman âyân şöyle tanımlanmakta idi. “Vilâyetten yarar ve nâmdâr ve müstakim ve mütemevvil [paralı] ve halk arasında sözü ve kelimâti dinlenür kimesneler.” 17. yüzyılda Evliyâ Çelebi, Rumeli şehirlerinde </span><span class="char-style-override-9" xml:lang="tr-TR">âyân</span><span xml:lang="tr-TR">ı üç kategoriye ayırmaktadır: Şehrin nüfuzlu zengin tacirleri, ileri gelen ulema ve kapıkulu garnizonlarının ağaları. Örneğin, İslimye’de “ekser âyân-i vilâyetin ticâreti, tüfek, kebe ve renkli velenseler işlemek ve satmaktır” demektedir. </span></p>
				<p class="paragraf para-style-override-10" xml:lang="en-US"><span xml:lang="tr-TR">Toplumda ileri gelen ve sözü geçen kişiler, </span><span class="char-style-override-9" xml:lang="tr-TR">âyân</span><span xml:lang="tr-TR"> ve </span><span class="char-style-override-9" xml:lang="tr-TR">eşrâf</span><span xml:lang="tr-TR">, Orta-Doğu devletlerinde ortaçağlardan beri halk ile hükümet arasında aracı sayılmışl</span><span xml:lang="tr-TR">ardır. Anadolu Selçuklularında, vergi yazılmasında ve ahalî arasında yükümlülüklerin belirlenmesinde bu nüfuzlu kişiler rol oynamakta idiler. Bu dönemde, Anadolu’da âyânın büyük bir bölümünü, esnafın ve işçilerin başı olan </span><span class="char-style-override-9" xml:lang="tr-TR">ahîler</span><span xml:lang="tr-TR"> meydana getirmekte idi. Osmanlı döneminde de şehirlerde, ilk zamanlardan başlayarak, merkezî yönetim, âyân ve esnafı, daima halkla yönetim arasında aracı olarak kabul etmiştir. Yalnız Müslümanlar arasında değil, Hıristiyanlar arasında da zengin, sözü geçer kişiler veya papazlar, yerel cema‘âtin hükümet karşısında temsilcisi sayılmışlardır. İşte bu grup, 16. yüzyıldan sonra, merkezî otorite ve kontrol zayıfladığı zaman, yeni koşullar altında eyâletlerde gittikçe daha büyük bir önem kazanmış, devlet reâyayı ve her türlü vergi kaynaklarını korumak kaygısı ile bunlara düzenin ve güvenliğin korunması, vergi, hatta asker toplama işlerinde geniş yetkiler tanımaya başlamış ve sonuçta 18. yüzyılda yerel yönetim büsbütün bunların eline geçmiştir. O zaman, her kazada halkın seçtiği ve yerel hükümet otoritesi olarak kadı’nın onayladığı bir âyânın varlığı gerekli sayılmıştır. Eyâletlerde Müslümanlar arasında âyân ve eşrâfı, Hıristiyanlar arasında </span><span class="char-style-override-9" xml:lang="tr-TR">knez</span><span xml:lang="tr-TR">, </span><span class="char-style-override-9" xml:lang="tr-TR">kocabaşı</span><span xml:lang="tr-TR"> ve </span><span class="char-style-override-9" xml:lang="tr-TR">çorbacılar</span><span xml:lang="tr-TR"> ile Ortodoks ruhbânı ön plana çıkaran koşulları daha yakından inceleyelim. </span></p>
				<p class="paragraf para-style-override-10" xml:lang="en-US"><span xml:lang="tr-TR">Önceleri, halk zorbalara, eşkiya ve kanûn dışı vergi toplayanlara karşı uğraşı veren yerel, sözü geçer kişilerin himayesini aramaktan başka çare göremiyordu. Öte yandan, bu âyân ve eşrafın çoğu, öteden beri halka tarım için veya vergisini ödemesi için borç para verir, tefecilik yapar kimselerdi. Yeni dönemde avâriz ve cizye gibi nakdî vergilerin oranı yükselince, halkın bunlara bağlılığı büsbütün kuvvetlendi. Aslında, her kazaya toptan belirlenen avâriz vergisini halk arasında herkesin durumuna göre dağıtma ve toplama görevi, yerel kadı başkanlığında o kazanın âyân ve eşrafına veriliyordu, bu pratik bir gerekti. Hükümet böylece, âyânın kişiliğinde verginin toplanmasını garanti etmiş oluyordu. Bu işlerde öteden beri hükümet adına düzenleyici rol oynayan kadıların nüfuz ve yetkileri gittikçe yerel âyân elinde toplandı. Zaten, yeni dönemde kadıların görev süresi çok kısaltılmıştı (iki yıldan daha az). Sekban askeri toplamak için alınan </span><span class="char-style-override-9" xml:lang="tr-TR">sekban akçası</span><span xml:lang="tr-TR">, şimdi avâriz vergileri arasında idi ve âyân aracılığı ile toplanırdı. Gelen hükümet memurları ve yerel asker için toplanan aidât ve yerel giderlerin saptanması işi de, kadı başkanlığında toplanan yerel âyân ve eşraf meclisinin görevleri arasında idi (</span><span class="char-style-override-9" xml:lang="tr-TR">eşraf</span><span xml:lang="tr-TR"> deyimi, daha çok, din adamı âyân için kullanılır bir deyimdir).</span></p>
				<p class="paragraf para-style-override-10" xml:lang="en-US"><span xml:lang="tr-TR">Yeni dönemde gittikçe daha geniş bir şekilde uygulanmaya başlanan </span><span class="char-style-override-9" xml:lang="tr-TR">maktû‘</span><span xml:lang="tr-TR"> ve </span><span class="char-style-override-9" xml:lang="tr-TR">iltizam</span><span xml:lang="tr-TR"> yöntemleri de</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-91" id="footnote-290-91-backlink">91</a></span><span xml:lang="tr-TR"> yerel âyân ve eşrâfın rolünü artırmaya yardım etmiştir. Vergi iltizamı, âyânın nüfuz ve servetinin temel araçlarından biri haline gelmişti. Devlet, mîrî toprakların vergi gelirini, öteden beri iltizam yöntemiyle toplardı. Yeni rejimde, uzun savaşlar ve mâlî sıkıntılar sonucunda, devlet mültezimlere gittikçe daha geniş yetkiler tanımaya başladı. Hazineye ait gelir kaynakları </span><span class="char-style-override-9" xml:lang="tr-TR">mukata‘ât</span><span xml:lang="tr-TR">, mültezimlere hayat boyunca, hatta çocuklarına geçmek üzere irsî </span><span class="char-style-override-9" xml:lang="tr-TR">mâlikâne </span><span xml:lang="tr-TR">verilmeye başlandı. Bu yolla; çıplak mülkiyeti daima devlete ait sayılmakla beraber, mîrî topraklar gerçekte büyük arazi halinde yerel âyân ve eşraf eline düştü.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-92" id="footnote-290-92-backlink">92</a></span><span xml:lang="tr-TR">19. yüzyılda Balkanlar’da köylü hareketleri, devlet topraklarını ağaların elinden alma amacını güdecektir. Bu dönemde yerel knezler, kocabaşı ve çorbacılar, birçok yerde köylünün başına geçmiş, dışardaki ihtilâlci komitecilerle bir bağlantı halkası oluşturmuşlardır.</span></p>
				<p class="paragraf para-style-override-10" xml:lang="en-US"><span xml:lang="tr-TR">Yalnız doğrudan doğruya merkezî hazine elindeki toprakların, yani mukata‘aların değil, aynı zamanda paşaların ve beylerin veya şehir ve kasabalarda oturan her çeşit dirlik sahiplerinin gelirleri de iltizam yöntemiyle toplanırdı. Büyük mültezimler, iltizamı parçalar halinde daha küçük yerel mültezimlere iltizama verirlerdi. Bunlar ise, genellikle yerli âyânlardan idiler. </span></p>
				<p class="paragraf para-style-override-10" xml:lang="en-US"><span xml:lang="tr-TR">Yeni dönemde genişleyen bir idâre yöntemi de, hükümetin vergi gelirini garanti etmek üzere valilikleri iltizamla vermesidir. Bu yönteme göre, vali her yıl hazineye o vilâyetin vergi geliri olarak, giderler çıktıktan sonra kararlaştırılmış bir para (</span><span class="char-style-override-9" xml:lang="tr-TR">bedel</span><span xml:lang="tr-TR">) ödemeyi garanti etmekte idi. Valiler, çoğu zaman, bu gelirlerin toplanmasını yerel âyâna iltizama verirlerdi. Birçok âyân; </span><span class="char-style-override-9" xml:lang="tr-TR">voyvoda</span><span xml:lang="tr-TR"> veya </span><span class="char-style-override-9" xml:lang="tr-TR">mütesellim</span><span xml:lang="tr-TR"> adı altında valilerin vekili olarak hizmet eder, gerçekte yönetimi ellerinde bulundururlardı. Kadıların da, kendi kaza bölgelerinde yerel mahkemeleri nâiblere iltizamla sattıklarını biliyoruz. </span></p>
				<p class="paragraf para-style-override-10" xml:lang="en-US"><span class="char-style-override-9" xml:lang="tr-TR">Maktû‘</span><span xml:lang="tr-TR"> (kesim) yöntemine gelince, bu bir bölgenin vergi geliri için, yerel topluluğun temsilcileri ile mâliye arasında belli (</span><span class="char-style-override-9" xml:lang="tr-TR">maktû</span><span xml:lang="tr-TR">‘) bir miktar üzerinde anlaşmaya varılmasından ibarettir. Bu yöntem, vergi gelirini garanti ediyor, aynı zamanda reâyayı mültezim veya tahsildârın kötü davranışlarından koruyordu. Hükümet, birçok yerlerde, reâyanın bu yöntem için isteklerini, bu gibi kaygılarla onaylamıştır. Eskiden pek seyrek durumlarda ve koşullarda yürürlükte olan bu yöntem, gittikçe yayıldı. Rumeli’de özellikle cizye toplanmasında uygulandı. Böylece Ortodoks ruhban, knezler, kocabaşılar, halkın temsilcileri olarak, gerek hükümet gerek halk karşısında yerel otorite kazandılar. Zamanla bu yöntem, bölgenin idarî ve ekonomik özerkliğine yol açacaktır. Yunanlıların, kocabaşlılardan kurulu </span><span class="char-style-override-9" xml:lang="tr-TR">demogerentos</span><span xml:lang="tr-TR"> meclisleri, doğrudan doğruya maktû‘ sistemi ile ilgilidir. Âyân rejimi gibi maktû‘ sistemi de merkeziyetçiliğin gevşemesini, hatta yerel özerkliğe yol açmasını sağlamıştır. </span></p>
				<p class="paragraf para-style-override-10" xml:lang="en-US"><span xml:lang="tr-TR">Osmanlılar, öteden beri önemli şehirlerde pâdişahın otoritesini yürütmek, şehri ve yerel düzeni korumak üzere yeniçeri garnizonları (büyük şehirlerde 500-600 kişi) yerleştirirlerdi. Yeniçeri gibi kapıkulu süvarileri de ülkede yayılmış bulundukları için, bunların başında her bölgede </span><span class="char-style-override-9" xml:lang="tr-TR">kethüdayeri</span><span xml:lang="tr-TR"> adı verilen bir komutan bulunurdu.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-93" id="footnote-290-93-backlink">93</a></span><span xml:lang="tr-TR">Bunlar, oradaki beylerbeyine veya sancak beyine bağlı değildi. </span><span class="char-style-override-9" xml:lang="tr-TR">Pâdişah kulu</span><span xml:lang="tr-TR"> olarak onların birçok mâlî, kazaî ayrıcalıkları vardı. Kanunî döneminde şehzâde ayaklanmalarından sonra yeniçeri ve sipahiler, özellikle Anadolu şehirlerinde daha çok yayıldılar. Onların ayrıcalıklarını paylaşmak isteyen yerli askerî gruplar, aralarına giremedikleri zaman onlara karşı uğraşıya başladılar. İşte birçok şehirde bu kapıkulu kumandanları, yerli âyân ve ulema ile birleşerek o yerde gerçek otoriteyi ellerine geçirdiler. Beylerbeyi ve adamlarına karşı gerçekten özerk, serbest yönetimler kurdular ve merkezden kopardıkları unvan ve ayrıcalıklarla bu özerkliği meşrû ve kanûnî bir hale getirdiler. Yeniçeriler, Kuzey-Afrika vilâyetleri, Bagdad gibi uzak eyâletlerde gerçekten bağımsız oligarşik yönetimler bile kurdular. Bosna gibi sınır vilâyetlerinde eski zaimler, </span><span class="char-style-override-9" xml:lang="tr-TR">kapetanlar </span><span xml:lang="tr-TR">âyân ile birleşerek muhtar yönetimler oluşturdular ve bunun için sultanın şehre vermiş olduğu eski vergi bağışıklık belgelerinden yararlandılar.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-94" id="footnote-290-94-backlink">94</a></span><span xml:lang="tr-TR">Aynı zamanda, Anadolu ve Rumeli’nin birçok şehrinde yeniçeri ve sipahi başbuğları, iltizam ve mukata‘alar satın aldılar veya zorbalıkla kudretli âyân durumuna geldiler. 18. yüzyılda bu gibi bölgelerde onların, yerel egemenliği ellerinde tutan gerçek hânedânlar (meselâ, Batı Anadolu’da Karaosman oğulları) kurduklarını biliyoruz. Hatta bazıları, halkı arkalarına alarak Bâb-ı Âlî’yi, paşalık ve vezirlik unvanları ile valilik vermeye dahi zorladılar. </span></p>
				<p class="paragraf para-style-override-10" xml:lang="en-US"><span xml:lang="tr-TR">Âyân, yalnız vergi toplama, yerel düzen ve güvenliğin sağlanması işlerinde değil, 17. yüzyıldan başlayarak, devlet adına bölgelerinde asker toplama ve bu askere kumanda etme yetkilerini de aldılar. Böylece, onların bazen paşaların </span><span class="char-style-override-9" xml:lang="tr-TR">kapı</span><span xml:lang="tr-TR"> kuvvetlerinden daha büyük kuvvetlere sahip olduklarını, pâdişahın seferlerine bu küçük ordular ile katıldıklarını görmekteyiz. Bundan sonra, bu güçlü hânedân kurucuları (Tepedelenli Ali Paşa, Karaosman oğulları gibi) yerel temsilcileri ve küçük âyânı kendi kontrolleri altına soktular. Devlete ait belli başlı yetkilerin miras yolu ile babadan oğula geçmesini sağlayarak, gerçek feodal beyler durumuna geldiler. Devlet ajanları, hatta valiler onlarsız ne asker ne vergi toplayacak güce sahiplerdi. 18. yüzyılın ikinci yarısında hânedânların ortaya çıkması, âyân rejiminde son gelişme dönemini imgeler ve feodalleşme böylece tam sonuna ulaşmış sayılabilirdi. 1807’de Ruscuk âyânı Alemdâr Mustafa’nın İstanbul’da veziriâzam sıfatı ile diktatörlüğü döneminde, âyân ve hânedânlar doğrudan doğruya imparatorluğa egemen oldular.</span><span class="Character-Style-1 char-style-override-10" style="font-size:0.82em;" xml:lang="tr-TR"><a class="footnote-link" href="#footnote-290-95" id="footnote-290-95-backlink">95</a></span><span xml:lang="tr-TR">Pâdişaha imzalattıkları bir belge, </span><span class="char-style-override-9" xml:lang="tr-TR">Sened-i İttifak</span><span xml:lang="tr-TR"> ile eyâletlerde egemenliklerine hukukî bir temel sağlamaya kalkıştılar.</span></p>
				<p class="ara-baslik" xml:lang="en-GB"/>
				<div class="footnotes">
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-91-backlink" id="footnote-290-91">91</a>	<span>Bu gibi vergiler üzerinde Ç. Uluçay, </span><span class="char-style-override-9">Saruhan’da Eşkiyalık ve Halk Hareketleri</span><span>; H. İnalcık, “Military and Fiscal Transformation”, </span><span class="char-style-override-9">Archivum Ottomanicum</span><span>, VI, 283-337. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-92-backlink" id="footnote-290-92">92</a>	<span xml:lang="fr-FR">15. yüzyılda iltizam (mukâta’a) hakkında bkz. R. Anhegger-H. İnalcık, </span><span class="char-style-override-9" xml:lang="fr-FR">Kanunnâme-i </span><span class="char-style-override-9" xml:lang="fr-FR">Sultanî ber mûceb-i Örf-i Osmânî</span><span xml:lang="fr-FR">, Ankara, 1956; T. Gökbilgin, </span><span class="char-style-override-9" xml:lang="fr-FR">Edirne ve Paşa Livası</span><span xml:lang="fr-FR">; H. İnalcık, “Notes on N. Beldiceanu’s translation”, </span><span class="char-style-override-9" xml:lang="fr-FR">Der Islam</span><span xml:lang="fr-FR">, Bd. 43/1-2, 1967, s. 139-157. </span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-93-backlink" id="footnote-290-93">93</a>	<span>C. Gandev, “Apparition des rapports capitalistes dans l’economie rurale de la Bulgarie du Nord-Ouest au cours du XVIIIe siecle”, </span><span class="char-style-override-9">Etudes Historiques</span><span>, Sofia, 1960, s. 207-220</span></p>
					</div>
					<div class="footnote">
						<p class="dipnot" xml:lang="en-GB"><a class="footnote-anchor" href="#footnote-290-94-backlink" id="footnote-290-94">94</a>	<span>17. yüzyıl ortalarında Evliyâ Çelebi, yalnız şehirlerde değil, ufak kasabalarda dahi yeniçeri serdârı, yeniçeri yasakçısı ve sipahî kethüdayeri gibi kapıkullarını buldu. Bunlardan bazıları çok nüfuzlu ve zengin idiler; Bosna’daki yerel otoriteler için bkz. A. Suceska, “Die örtlichen Vervaltungsorgane des osmanischen Reiches bis Ende des 17. Jh”., </span><span class="char-style-override-9">Zeitschrift für Balkanologie</span><span>, I (1963), s. 153-181. M. Hadziyahiç “Die privilegierten städte...,” </span><span class="char-style-override-9">Südost Forschungen</span><span>, XX. 1961, s. 130-158.</span></p>
					</div>
					<div class="footnote">
						<p class="Basic-Paragraph" xml:lang="en-GB"><a class="footnote-anchor" href="#footnote-290-95-backlink" id="footnote-290-95">95</a>	<span class="char-style-override-23">Hânedânlar hakkında bkz. Ç. Uluçay, </span><span class="char-style-override-24">18. ve 19. Yüzyıllarda Saruhan’da Eşkiyalık</span><span class="char-style-override-23">; Ç. Uluçay, “Karaosmanoğulları”; Bosna’daki irsî büyük âyân aileleri için bkz. H. Kresevljakovic, </span><span class="char-style-override-24">Kapetanije i kapetani u Bosni i Hercegovini</span><span class="char-style-override-23">, Sarajevo, 1954; Y. Özkaya, </span><span class="char-style-override-24">Osmanlı İmparatorluğu’nda Ayânlık</span><span class="char-style-override-23">, Ankara, 1977; S. Shaw, </span><span class="char-style-override-24">Between Old and New: The Ottoman Empire under Sultan Selim III, 1789-1807</span><span class="char-style-override-23">, Princeton, 1971; H. İnalcık, “Centralization in the Ottoman Empire”, </span><span class="char-style-override-24">The Middle East in the Eighteenth Century</span><span class="char-style-override-23">, yay. Naff ve Yowen, Londra ve Amsterdam, 1977.</span></p>
					</div>
				</div>
			</div>
		</div>
	</body>
</html>