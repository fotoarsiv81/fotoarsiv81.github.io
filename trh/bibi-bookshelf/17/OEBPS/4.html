<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="tr-TR">
			<div class="Basic-Text-Frame">
				<p class="anabaslik-1" id="toc_marker-1"><span>Önsöz</span></p>
				<p class="paragraf-1 para-style-override-10" xml:lang="en-US"/>
				<p class="paragraf-1 para-style-override-10" xml:lang="en-US"/>
				<p class="paragraf-1 para-style-override-10" xml:lang="en-US"/>
				<p class="paragraf-1 para-style-override-10" xml:lang="en-US"/>
				<p class="paragraf-1 para-style-override-10" xml:lang="en-US"/>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Bu üç ciltte Osmanlı tarihi alanında altmış yılı aşan bir sürede yapmış olduğum araştırmalarımı, belli bir bakış ve kronoloji çerçevesinde toplayıp okuyucularıma sunmayı düşündüm. Esere </span><span class="char-style-override-8" xml:lang="tr-TR">Devlet-i ’Aliyye </span><span class="char-style-override-7" xml:lang="tr-TR">adını koyduk, zira Osmanlılar kendi devletlerini </span><span class="char-style-override-8" xml:lang="tr-TR">Devlet-i ’Aliyye-i Osmâniyye </span><span class="char-style-override-7" xml:lang="tr-TR">diye adlandırmıştır.</span></p>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Seçmeler için bu üç cildi plânlarken Osmanlı Devleti’nin bir beylikten Orta-Doğu ve Balkanlar’ı hükmü altına alan güçlü ve köklü bir imparatorluk haline gelişi ve altı yüzyıl dayanışı sürecini açıklamayı tasarladık. Bu süreci anlamak için yalnız politik olayları incelemek yeterli değildir. Bugün tarihçiden siyasî olaylar altında toplumsal–ekonomik alt-yapı gelişimlerinin incelenmesi istenmektedir. Alt-yapı koşullarına gelince, nüfus hareketleri, göçler, kitlelerin temel ihtiyaçları, tarım ve ticaretin bu ihtiyaçları karşılama şekilleri, şehirleşme ve herşeyden önce sorunları açıklamada tarihî geçmişten gelen geleneksel zihniyet ve kurumlar çerçevesinin tespiti, tarihçiden beklenen gerçek tarihsel analizdir. </span></p>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Bu üç ciltte bu konuları, çeşitli zamanlarda çıkmış araştırmalarımı bir araya getirerek, olabildiği kadar genel bir tablo halinde sunmayı denemekteyim. Bu nedenle, okuyucunun boşluklar görmesi kaçınılmaz. I. ciltte Klasik Dönem’e (1300-1600) ait yazılar, II. ciltte 19. yüzyıl sonlarına kadar gelen yeni dönem üzerindeki yazılar bir araya getirilmiştir. Okuyucu III. ciltte İngilizce bazı araştırmalarımı bulacaktır. Önemli gördüğüm bu makaleleri, şimdiye dek güvendiğim bir çevirmen bulamadığımdan aynen yayınlamak zorunda kaldım. </span></p>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Yarım yüzyıldır araştırmalarımızda Osmanlı tarihini bu çerçevede anlamak ve anlatmak için ana kaynaklara, ziyadesiyle bürokratik bir devletin bize bırakmış olduğu muazzam devlet arşivine yönelmek gerekiyordu; arşiv çalışmalarım yanında minnet ve saygıyla anmalıyım ki, Hocam Fuat Köprülü, İsmail Hakkı Uzunçarşılı ve özellikle Ömer Lütfi Barkan’ın bu alanda araştırmaları bize yol açmıştır; eserin dipnotlarında okuyucu bunu bol bol görecektir.</span><span class="char-style-override-7" xml:lang="tr-TR"> </span></p>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Bu kitabın ilk bölümü, 2003’te editörlüğünü yaptığımız </span><span class="char-style-override-8" xml:lang="tr-TR">Osmanlı Uygarlığı </span><span class="char-style-override-7" xml:lang="tr-TR">(Ankara: T.C. Kültür Bakanlığı yayını, cilt I, 2003, s. 31-227) eserinde okuyuculara sunulmuştur. Orada “Osmanlı Tarihinde Dönemler, Devlet–Toplum–Ekonomi” başlığı altında çıkan bölüm, burada ilâveler ve düzeltmelerle ayrı bir bölüm halinde yayınlanmaktadır. </span></p>
				<p class="paragraf-1 para-style-override-10" xml:lang="en-US"><span class="char-style-override-7" xml:lang="tr-TR">Bu kitabı, Türkiye İş Bankası Kültür Yayınları arasında </span><span class="char-style-override-8" xml:lang="tr-TR">Halil İnalcık - Seçme Eserleri</span><span class="char-style-override-7" xml:lang="tr-TR"> serisinde yayınlarken, teşviklerini esirgemeyen sayın Ahmet Salcan’a, tarih bilgisi ve titiz çalışmasıyla değerli yardımlarını gördüğüm editör Emre Yalçın’a burada teşekkürlerimi ifade etmek benim için bir ödevdir. Kitabın hazırlanmasında ve basımında Kültür Yayınları personelinin değerli mesaisini de şükranla anmalıyım. </span></p>
				<p class="paragraf-1 para-style-override-11" xml:lang="en-US"><span class="char-style-override-7" xml:lang="tr-TR"><br/></span></p>
				<p class="paragraf-1 para-style-override-12" xml:lang="en-US"><span class="char-style-override-7" xml:lang="tr-TR">Halil İnalcık</span></p>
				<p class="paragraf-1 para-style-override-11" xml:lang="en-US"><span class="char-style-override-7" xml:lang="tr-TR">Ankara, 2008 Kasım</span></p>
			</div>
		</div>
	</body>
</html>