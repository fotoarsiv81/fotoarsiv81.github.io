<html xmlns="http://www.w3.org/1999/xhtml">
	<head>
		<title>5-9.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-9.html" xml:lang="tr-TR">
			<div class="Basic-Text-Frame">
				<p class="ana-baslik-1" id="toc_marker-2-9" xml:lang="en-GB"><span xml:lang="tr-TR">I. Mehmed (1413-1421): Merkeziyetçi Hükümranlığın Yeniden Kuruluşu</span></p>
				<p class="paragraf-3" xml:lang="en-US"><span>“Çelebi” veya Yunanca </span><span class="char-style-override-9">krytsez</span><span> (genç efendi) kelimesinden gelen “Kirişçi” lakabıyla tanınan I. Mehmed, 788 (1386) veya 789 (1387) yılında dünyaya geldi. I. Bayezid’in Devlet Hatun adlı bir cariyesinden doğma dördüncü oğludur. Fetret Dönemi’nde kardeşi Süleyman (1402-1411) ve Musâ (1411-1413) Edirne’den Rumeli topraklarını kontrol ederken 804-816 (1402-1413) yılları arasında Anadolu’da Tokat, Amasya ve Bursa’ya hâkim oldu. 805-806 (1403-1404) ve 813-816 (1410-1413) yıllarında Batı-Anadolu ve Bursa’yı hâkimiyeti altına aldı, kendi hükümdarlığı döneminde Osmanlı Devleti’nin iki parçasını birleştirmeyi başardı.</span></p>
				<p class="paragraf-3" xml:lang="en-US"><span>Babasının sağlığında, Haziran 1399’da Amasya, Tokat, Sivas ve Ankara’yı da içine alan, daha önce Eretna hanedanının toprakları olan Rum vilâyetine vali olarak gönderildi. Mustafa 1402 yılında Timur tarafından yakalanıp Semerkand’a götürüldü.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-36" id="footnote-290-36-backlink">36</a></span><span> Mehmed’in Süleyman, Musâ, Îsâ ve Kasım’ın da aralarında bulunduğu altı kardeşi vardı. 1402’de Musâ babasıyla birlikte Timur tarafından yakalandığında Kasım Bursa’daki sarayda bulunuyordu. Süleyman, Îsâ, Mehmed ve Musâ ise “Dârussaltana” olarak kabul edilen Bursa’yı ve Rumeli’nin merkezi Edirne’yi ele geçirmek için birbirleriyle mücadeleye giriştiler.</span></p>
				<p class="paragraf-3" xml:lang="en-US"><span>Timur’un Aralık 1402-Ocak 1403’teki İzmir kuşatması esnasında Süleyman’a, Boğaz’ın öte yakasındaki topraklar üzerinde hâkimiyetini belirleyen bir yarlık verildi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-37" id="footnote-290-37-backlink">37</a></span><span>Kütahya’ya görüşmek üzere çağrılan Mehmed ise bu emre itaat etmedi veya edemedi. Tokat ve Amasya bölgesindeki Türkmen beylerine karşı Mehmed’in ilk faaliyeti, bazı Osmanlı tarihleri içinde yer alan </span><span class="char-style-override-9">Menâkibnâme</span><span>’de destansı bir üslupla anlatılmıştır.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-38" id="footnote-290-38-backlink">38</a></span><span>Görüldüğü kadarıyla, hükümranlığını kabule karşılık olarak bu beylerin topraklarındaki mülkiyeti kendisinin tasdik etmesiyle neticelenen bir uzlaşma söz konusuydu. İleride Osmanlı merkeziyetçiliği yeniden tesis edildiğinde mirasa dayalı bu mülk-timar konusu önemli bir problem haline gelecektir. Bu mahallî hanedanların kontrolündeki Türkmen veya Tatar kuvvetleri Mehmed’in ordusunda önemli bir güç oluşturuyorlardı. 1413’te Musâ’ya karşı olan savaşta yanında Tatar ve Türkmen tümenleri vardı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-39" id="footnote-290-39-backlink">39</a></span></p>
				<p class="paragraf-3" xml:lang="en-US"><span>Kara Devletşah, Kubâd oğlu, Mezid Bey ve Taşan ailesi,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-40" id="footnote-290-40-backlink">40</a></span><span> Ankara Savaşı’ndan sonra Timur’un hükümranlığını kabul eden ve Osmanlı hâkimiyetine meydan okuyan yerel hanedanlardı. Mehmed de Timur’un hükümdarlığını kabul etti ve böylece Tokat, Amasya bölgesindeki hükümranlığını meşrulaştırdı. Burada rakiplerine karşı otoritesini kurma mücadelesinde ulema ve şehir eşrafı tarafından desteklendiği görülürken</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-41" id="footnote-290-41-backlink">41</a></span><span> yerel beylerin Tatar ve Türkmen tâbileriyle ona karşı ne bir hükümdar nüfuzu vardı ne de bunlar Osmanlı şehzâdesinin sahip olduğu meşruiyeti haizdi.</span></p>
				<p class="paragraf-3" xml:lang="en-US"><span>Eski Türk geleneğine göre, bir hükümdarın çocuklarından her birinin babasının yerine geçme hakkı vardır ve veraseti düzenleyen bir kanun olmadığı için onun meşruiyeti tartışılamaz. </span><span class="char-style-override-9">Menâkibnâme</span><span>’nin açıkça ifade ettiği gibi,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-42" id="footnote-290-42-backlink">42</a></span><span> meşru tanınmak için mücadele eden şehzâdelere halkın çoğunluğu, Allah’ın yardımının işareti olarak yorumladıkları savaşı kazanma zorunda olduklarını söylerdi. Her ne kadar ilk başlarda Mehmed kendinden büyük kardeşi Süleyman’ın ulu otoriteyi temsil ettiğini kabul etse de,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-43" id="footnote-290-43-backlink">43</a></span><span> yaşta büyüklük prensibi bağlayıcı değildi.</span></p>
				<p class="paragraf-3" xml:lang="en-US"><span>Osmanlı şehzâdeleri (çelebiler) arasında cereyan eden 1402-1413 yıllarındaki mücadele, Ahmedî’nin  </span><span class="char-style-override-9">Menâkibnâme</span><span>’sinden takip edilebilir. Bu kaynağa göre, karşılaşmalarının çoğunda Îsâ Çelebi, Batı-Anadolu beyleri ve Kastamonulu İsfendiyar’ın ittifakını elde etmesine rağmen Mehmed’e yenildi ve Mehmed Bursa’yı aldı</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-44" id="footnote-290-44-backlink">44</a></span><span>Ardından onu yakalayıp Eskişehir’de öldürdü. Aynı yıl Mehmed, Süleyman Çelebi ile yaptığı mücadele sonrasında Bursa ve Ankara’yı kaybetti. Tokat–Amasya üssüne çekilmek zorunda kaldı ve Musâ’yı Rumeli’ye gitmeye teşvik etti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-45" id="footnote-290-45-backlink">45</a></span><span> Musâ, Eflak Voyvodası Mircea’nın davetini kabul ederek 1406’da Eflak’a deniz yoluyla ulaştı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-46" id="footnote-290-46-backlink">46</a></span><span>Musâ’nın Doğu-Balkanlar’daki başarıları Süleyman’ı Rumeli için Bursa’yı terk etmeye mecbur etti. Şubat 1410’da Yanbolu savaşındaki ilk zaferinin ardından Musâ iki defa yenildi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-47" id="footnote-290-47-backlink">47</a></span><span>Sonunda Şubat 1411’de ani bir saldırı ile Edirne’yi ele geçirdi ve Süleyman’ı öldürdü. Süleyman’ın Anadolu’dan ayrılmasının ardından Mehmed Bursa’yı yeniden ele geçirmişti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-48" id="footnote-290-48-backlink">48</a></span><span> Ancak Mehmed ile olan anlaşmasına uymayan Musâ, bağımsız hareket etmeye başladı, uc beylerinin savaşçı politikalarını benimseyerek vasal devletleri kendinden soğuttu, onlar da Mehmed’in tarafına geçti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-49" id="footnote-290-49-backlink">49</a></span><span>Mehmed Musâ’ya karşı 1411’de iki başarısız teşebbüste bulunduktan sonra uc beyleri ve vasal devletlerin ittifakıyla Temmuz 1413’te rakibini yendi ve saf dışı bıraktı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-50" id="footnote-290-50-backlink">50</a></span><span class="char-style-override-9">Menâkibnâme</span><span>’ye göre 1402’den başlamak suretiyle Süleyman sekiz yıl on ay on yedi gün, Musâ iki yıl yedi ay yirmi gün ve Mehmed yedi yıl on bir ay hükümdarlık yapmışlardır.</span></p>
				<p class="paragraf-3" xml:lang="en-US"><span>Timur’un hükümranlığı altında yeniden eski beyliklerini ele geçiren Candar oğulları, Karamanlılar, Germiyan, Saruhan ve Aydın beyleri, Osmanlı şehzâdelerinin başşehir kabul edilen Bursa’yı elde etme mücadelesine fiilen katıldılar. Onların bu mücadelelerdeki politikaları –Bizans, Eflak ve Sırbistan’ınkiler gibi– Ankara Savaşı’ndan sonra oluşan statünün devam ettirilmesine yönelikti. Her bir Osmanlı şehzâdesi kendi adına onların otonomi veya bağımsızlıklarına saygılı davranacağını göstererek, destek veya tarafsızlıklarını kazanmaya çalıştı. Timur’un ayrılışı, Anadolu hanedanlarının Osmanlı güç ve üstünlüğünün henüz sarsılmaz bir gerçek olduğunu anlamalarını sağladı. Hatta bazıları, varlığını devam ettirme pahasına, Bursa’yı hangi şehzâde ele geçirdiyse, onun hükümranlığını kabul etti.</span></p>
				<p class="paragraf-3" xml:lang="en-US"><span>Bizans ve Balkanlar’daki vasal devletler I. Murad (1362-1389) ve I. Bayezid (1389-1403) dönemlerinde harâc ödüyorlardı. Ankara Savaşı’nın ardından bağımsız hale geldiler ve bazı topraklarını geri aldılar. Fetret Dönemi’nin karışık ortamında bir Osmanlı şehzâdesini diğerine karşı destekliyor ve sığınma hakkı veriyor, kendi üzerlerinde hükümranlık iddia edecek kadar güçlü hale gelen ve sultanlık hakkı iddia eden herhangi birine karşı diğer Osmanlı şehzâdelerini kullanıyorlardı. Dolayısıyla Eflak Voyvodası </span><span>Mircea</span><span> ve Bizans İmparatoru II. Manuel’in politik manevraları Osmanlı şehzâdeleri arasındaki mücadeleyi ciddi şekilde etkiliyordu. Musa uc beyleriyle kaybedilen toprakları alma siyasetini benimsiyor ve daha çok akınlarla meşgul oluyordu, buna karşı diğer şehzâdeler Süleyman ve Mehmed bazen uzlaşarak bazen de taviz vererek Hıristiyan hükümdarlarla bağlantılarını kesmiyorlardı.</span></p>
				<p class="paragraf-3" xml:lang="en-US"><span>Fetret Dönemi boyunca Bizans merkezî bir rol oynadı ve rakip Osmanlı şehzâdelerinin itimadını korudu. Bu durum, Süleyman Çelebi ile 1403 antlaşmasından sonra Bizans’ın Anadolu ve Rumeli arasındaki geçişleri kontrol etmesi gerçeğine dayanır. Osmanlılar genel olarak 1403 antlaşmasını bu şekilde yorumluyordu. 1403’te Süleyman Anadolu’ya geçip Bursa’daki Mehmed üzerine yürümeye karar verdiğinde, küçük kardeşi Kasım ve kız kardeşi Fatma’yı İmparator’a rehine olarak bırakmıştı. Daha sonra yatıştırma politikasının bir parçası olarak Süleyman, oğlu Orhan’ı İmparator II. Manuel’e rehin olarak gönderdi. İmparator da önce Musâ’ya karşı ve o bertaraf edildiğinde 1413’te Mehmed’e karşı, Süleyman’ın meşru halefi olarak Osmanlı tahtını talep eden Orhan’ı kullanmayı denedi. Mehmed’in nihaî başarısı, kendisine baba dediği</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-51" id="footnote-290-51-backlink">51</a></span><span>imparatora karşı çoğunlukla yatıştırıcı ve uzlaşmacı tavrına dayanır. Musâ’nın sert şahsiyeti veya verasetle beyliğe gelen </span><span class="char-style-override-9">uc</span><span> beylerini gücendiren merkeziyetçi ve otokratik politikası onları Musâ’dan soğutmuştu.</span></p>
				<p class="paragraf-3" xml:lang="en-US"><span>I. Mehmed 1413’te Edirne’de Osmanlı ülkesinin tek hükümdarı olarak tahta çıkışı üzerine –Bizans, Sırbistan, Eflak, Mora Despotluğu, Atina Prensliği dahil– harâc ödeyen tüm vasal ülkelerin elçilerini kabul etti ve onları kuvvetli bir barış ve dostluk garantisiyle geri gönderdi. Balkanlar’da kendini emin hissedince, sonraki iki yılı Anadolu’daki Osmanlı hâkimiyetini yeniden tesis etme mücadelesine ve kendisine karşı Musâ’ya yardım eden beyleri cezalandırmaya ayırdı. Musâ’yı bırakarak İzmir’e dönen ve orada beyliğini yeniden canlandıran Cüneyd’i 1414’te yenip bütün Batı-Anadolu’yu ele geçirdi. Aydın-ili işgal edildi ve bir Osmanlı sancağı haline getirildi. Bu mücadelede Germiyan oğulları, Menteşe oğulları, Sakız adasındaki Cenevizliler, Midilli adası hâkimi, Foça, Rodos şövalyeleri, Cüneyd’in haşin ve sert davranışını hesaba katarak Mehmed’in tarafını tuttular. Mücadele sırasında Mehmed şövalyelerin İzmir’de tekrar inşa ettiği kaleyi yıktı. Menteşe oğulları da onun hükümdarlığını kabul etti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-52" id="footnote-290-52-backlink">52</a></span><span>1413’te Mehmed, Rumeli’de Musâ’ya karşı ilerlerken Karaman Beyi Mehmed Bursa’yı kuşattı ve kale etrafındaki mahalleleri yaktı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-53" id="footnote-290-53-backlink">53</a></span><span> Mehmed’in Musâ’ya karşı zaferi haberi geldiğinde Karamanlılar otuz bir gün süren kuşatmanın ardından geri çekildiler. Mehmed hemen Candar oğlu İsfendiyar’a karşı bir sefere hazırlanırken o, Karamanlılara karşı planlanan sefere yardımcı kuvvet göndereceğine söz vererek bağlılık bildirdi. Karamanlılar tarafından işgal edilen Germiyan ise, Osmanlıların tabii müttefiki ve vasalıydı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-54" id="footnote-290-54-backlink">54</a></span><span> Karaman’a karşı büyük seferden önce Mehmed, Karamanlıların hâmisi kabul edilen Memlûk sultanına pahalı hediyelerle bir elçi gönderdi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-55" id="footnote-290-55-backlink">55</a></span><span> Mehmed, Mart 1415’teki bu seferde Karamanlıları yendi ve Konya’yı kuşatma altına aldı. Karaman oğlu barış istedi, Hamid-eli (Isparta yöresi), Said-ili toprakları Osmanlı ülkesine katıldı.</span></p>
				<p class="paragraf-3" xml:lang="en-US"><span>Anadolu ve Rumeli’de Osmanlı idaresinin kurulup toprakların bir hükümdarın emri altında yeniden birleşmesi ve Mehmed’in daha önceki Osmanlı vasal devletleri üzerinde tekrar hâkimiyet kurması üzerine Bizans imparatoru; Papa ve Venedik birlikte Osmanlılara karşı Haçlı seferi çağrısında bulunmak için diplomatik faaliyete başladı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-56" id="footnote-290-56-backlink">56</a></span><span>Fetret Dönemi’ndeki karışıklıklardan istifade eden Venedik, kontrolünü Batı-Yunanistan, Arnavutluk ve Mora Yarımadasına kadar genişletmeyi başarmıştı. I. Mehmed ile bir anlaşmaya varma müzakereleri ise onun kardeşlerine karşı galibiyetiyle birlikte başarısızlığa uğradı. I. Mehmed’in 1414’te Cüneyd’e karşı mücadelesi sırasında Nakşa adasının Venedikli dükü, bağlılıklarını yenileyen Ege’deki diğer Latin beylere katılmadı. Bunun üzerine I. Mehmed, 1415’te Batı-Anadolu’daki deniz gazilerini Venediklilerin Ege’de sahip oldukları yerler üzerine akına gönderdi. Çalı Bey kumandasında Gelibolu donanmasını da (on üçü kadırga olmak üzere 112 gemi) Kiklat adaları üzerine yolladı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-57" id="footnote-290-57-backlink">57</a></span><span>Venedik bu saldırıya saldırı ile karşılık vermeye karar verdi. Pietro Loredano kumandasındaki Venedik donanması sürpriz bir atak yaparak Gelibolu’daki Osmanlı donanmasını 29 Mayıs 1416’da tahrip etti.</span></p>
				<p class="paragraf-3" xml:lang="en-US"><span>I. Mehmed’in kardeşi Mustafa, Timurlu Şahruh tarafından serbest bırakıldıktan sonra Ocak 1415’te Trabzon’a ulaştı. Mustafa’nın yolladığı adamları, Venedikliler ve Bizans imparatoruyla müzakereye başladı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-58" id="footnote-290-58-backlink">58</a></span><span>Önce Konya’ya, sonra Kastamonu’ya gelen Mustafa, oradan deniz yoluyla Rumeli yakasına, Eflak’a geçti. I. Mehmed tarafından Niğbolu beyliğiyle uzaklaştırılmış olan Cüneyd Bey ona katıldı. I. Mehmed’in büyük kardeşi Mustafa’nın sahneye çıkması, Anadolu ve Rumeli’deki vasal devletlerin düşmanca tavrı, dinî-içtimai ayaklanmaları beraberinde getiren bir iç-savaşı tekrar başlattı. Mircea tarafından desteklenmesine rağmen Mustafa ve Cüneyd uc kuvvetlerini kendilerine çekmekte başarısız oldular ve İstanbul’a dönmeye mecbur kaldılar. İmparator bu defa (bahar 819/1416) onları Selânik’e gönderdi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-59" id="footnote-290-59-backlink">59</a></span><span>I. Mehmed, Bizans’a karşı savaş ilân etti. Mustafa ve Cüneyd Makedonya’da Serez’i ele geçirdiler ve bununla Osmanlı uc kuvvetlerinin desteğini kazanmayı ümit ettilerse de, bunda başarısız oldular, I. Mehmed onları yine Selânik’e gidip sığınmaya zorladı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-60" id="footnote-290-60-backlink">60</a></span><span> Sonunda İmparator, onları I. Mehmed hayatta olduğu müddetçe hapiste tutma hususunda anlaştı ve bunun karşılığında I. Mehmed’den yıllık 300.000 akça (10.000 altın duka civarında) tazminat almayı kabul etti.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-61" id="footnote-290-61-backlink">61</a></span></p>
				<p class="paragraf-3" xml:lang="en-US"><span>Rumeli’de Mustafa’ya karşı savaşırken I. Mehmed aynı zamanda Batı-Anadolu’da ve Rumeli’de Deliorman’da Şeyh Bedreddîn tarafından düzenlenen ayaklanmayla (1416 yaz ve sonbaharı) uğraşmak zorunda kaldı. Şeyhi koruyan ve destekleyen </span><span>Mircea</span><span>, 1416 sonbaharında Deliorman’ı işgal etti ve Silistre’ye saldırdı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-62" id="footnote-290-62-backlink">62</a></span><span> <br/>I. Mehmed, Şeyh’i Zagra’da yakalayarak Serez’de idam ettirdi. Onun Rumeli’deki bu meşguliyeti sırasında Anadolu beyleri yine hareketlenmeye başlamışlardı. Bunun üzerine I. Mehmed önce, 1417 başlarında, şeyhin Eflak’a geçmesine yardım eden İsfendiyar Bey’e karşı yürüdü. İsfendiyar’ın Mehmed’in hükümranlığını kabul etmesi üzerine barış sağlandı. 1417’de I. Mehmed ciddi şekilde hasta olduğu için Karaman üzerine sefer Bayezid Paşa tarafından düzenlendi. Karaman beyi yakalandı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-63" id="footnote-290-63-backlink">63</a></span><span>Fetret Dönemi’nde Balkanlar’daki Osmanlı hâkimiyetine karşı en önemli rakip olarak belirginleştiği için Eflak Voyvodası </span><span>Mircea</span><span>, Macaristan Kralı Sigismund tarafından destekleniyordu. I. Mehmed’in 1419’da </span><span>Mircea</span><span>’ya karşı seferi</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-64" id="footnote-290-64-backlink">64</a></span><span>Sigismund’un Balkanlar’ı işgal etme planıyla alâkalıdır.</span></p>
				<p class="paragraf-3" xml:lang="en-US"><span>Mehmed’in Anadolu’daki vasalları Karamanlı ve Candar beyleri bu büyük sefere oğullarının kumandasında destek kuvvet gönderdiler. Mehmed Eflak üzerine akın düzenledi. Yeni-Yergöğü (daha sonra Ruscuk) Kalesi’ni Tuna’nın sağ kıyısında inşa ettirdi, ardından “Macaristan vilâyetine varıp Severin Kalesi’ni” aldı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-65" id="footnote-290-65-backlink">65</a></span><span> Neşrî’ye göre Eflak Voyvodası </span><span>Mircea</span><span> teslim oldu ve üç oğlunu sultana rehin olarak gönderip harâc ödemeyi kabul etti</span><span>.</span></p>
				<p class="paragraf-3" xml:lang="en-US"><span>Karakoyunluların Azerbaycan ve Batı-İran’daki başarısı ve Mehmed’in Anadolu’daki statükoyu değiştirmesi, Timurlulara karşı bir meydan okuma anlamına geliyordu. Şahruh, doğudaki hâkimiyetini tesis ettikten sonra Batı’da kontrolü yeniden oluşturmak için harekete geçti. Önce, 1416’da Osmanlı topraklarında iç-savaşın yeniden başlamasına sebebiyet veren bir hareket olarak Semerkand’de tutuklu bulunan Mustafa’yı serbest bıraktı (1415). Mustafa’nın serbest bırakılmasının Timurlu planı olduğu, Mehmed’in kardeşlerini bertaraf etmesinin ardından buna Şahruh’un gösterdiği tepkiden açıkça anlaşılmaktadır.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-66" id="footnote-290-66-backlink">66</a></span><span>Buna cevabında Mehmed, Karakoyunlu Kara Yusuf’u desteklemediğini ispat etmeye çalışmakta ve Osmanlı Devleti’nin bölünmesinin İslâm’ın düşmanlarına yaradığını ve bu bölünmeden dolayı Selânik dahil birçok yeri Müslümanların kaybettiğini ileri sürmektedir. 1419’da Şahruh’un batıya geniş çaplı bir sefer hazırlığı Osmanlı tarafında büyük endişeye yol açtı, hatta bu ihtimale karşı Karakoyunlular ile Osmanlılar arasında elçiler gidip geldi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-67" id="footnote-290-67-backlink">67</a></span><span>Azerbaycan’ı işgal ettikten sonra Şahruh, I. Aralık l420’de Mehmed’i uyararak Kara Yusuf’un oğlu İskender’in Osmanlı topraklarına sığınması halinde ona yardım etmemesini istedi. Bu uyarıya cevabında I. Mehmed tam bir teslimiyet ifade etti. Bu sırada Osmanlılar büyük endişe ile doğu cephesindeki gelişmeleri izliyordu. Akkoyunlu Kara Osman’ın Nisan 1421’de İskender tarafından mağlup edilmesi üzerine Şahruh, Doğu-Anadolu’ya girmiş ve Temmuz 1421’de İskender’e karşı ezici bir zafer kazanmıştı. Bu ortamda I. Mehmed, Şahruh tarafından tehdit edilen Memlûklerle dostane ilişkilerini sürdürmeye çalışıyordu.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-68" id="footnote-290-68-backlink">68</a></span></p>
				<p class="paragraf-3" xml:lang="en-US"><span>1421’de I. Mehmed’in hastalandığı anlaşılmaktadır. Hastalığı sırasında en büyük amacı, büyük oğlu Murad’ın herhangi bir kargaşaya sebebiyet vermeksizin tahta çıkmasını temin etmek olmuştur. Süleyman’ın oğlu Orhan kör edilip zindanda tutulmasına rağmen, Mehmed’in kardeşi Mustafa ciddi bir rakipti ve bazı Osmanlı liderleri tarafından sultan olarak tanındığı için Bizans imparatoru onu uygun bir zamanda serbest bırakabilirdi. Şehzâde Murad’ı destekleyenler, Mustafa’nın öldüğü ve taht iddiasında bulunanın Düzme Mustafa olduğu dedikodusunu yaydılar. Mehmed, Murad’ın tahta çıkışını sağlamak için yöneticilere karşı kendini çok liberal gösterdi ve imparatorla anlaşma yaptı:</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-69" id="footnote-290-69-backlink">69</a></span><span>Buna göre Murad, Edirne’de kendisinin halefi olacak; oğlu Mustafa Anadolu’da kalacak; iki küçük oğlu, sekiz yaşındaki Yûsuf ve yedi yaşındaki Mahmûd, II. Manuel’in yanında rehine olarak İstanbul’a gönderilecek ve buna karşılık imparator da Mustafa’yı serbest bırakmayacaktı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-70" id="footnote-290-70-backlink">70</a></span><span> İmparator bu iki Osmanlı şehzâdesinin muhafazası için yıllık bir para alacaktı. I. Mehmed, 25 Haziran 1421’de Edirne’de vefat ettiğinde Murad Bursa’da tahta çıktı ve kardeşlerini İmparator’a göndermeyi reddetti.</span></p>
				<p class="paragraf-3" xml:lang="en-US"><span>I. Mehmed’in saltanatı boyunca en temel mesele, Osmanlı Devleti’nin Anadolu ve Balkanlar’da 1402 felâketinden sonraki olumsuz şartlarda, hâkim bir güç olarak yeniden ortaya çıkmasının sağlanmasıdır. İlk önce, Ankara Savaşı’nın ardından askerî çöküntüye rağmen Osmanlılar, her iki bölgede de büyük askerî güç olmaya devam etmişlerdi. İkinci olarak Osmanlı hanedanı, feodal beyler ve bölgedeki diğer hanedanlar üzerinde tek meşruiyet kaynağı olan üstün pâdişah geleneğini tesis edebildi. 1405 ve 1413 yıllarında, meselâ Sırp prensleri arasındaki çekişmenin çözümünde, Osmanlı yöneticileri devreye girmiştir.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-71" id="footnote-290-71-backlink">71</a></span><span>En az bunun kadar önemli bir başka husus da, Osmanlı askerî gruplarının –sipahiler, yaya, müsellem, kapıkulları– ve köylülerin  kendi statülerinin ve toprak hukukunun meşruiyet ve kabulünün, Osmanlı merkezî hükümetinin varlığına ve işlerliğine dayalı olduğunu bilmeleriydi. Bundan dolayı Osmanlı tahrir ve timar sistemi bu dönemde geliştirilmiş ve yaygın olarak uygulanmıştır.</span></p>
				<p class="ara-baslik-1" xml:lang="en-GB"><span xml:lang="tr-TR">Ahmedî’ye Göre Fetret Dönemi (1402-1413)</span></p>
				<p class="paragraf-3" xml:lang="en-US"><span>Şehzâde Bayezid, 1389 baharında babası I. Murad’ın emriyle Kosova Savaşına katılmak üzere Rumeli’ye geçtiği zaman, kuşkusuz, musahib şâir Ahmedî’yi yanında götürmüştür. Ahmedî’nin Kosova’ya giderken ordunun güzergâhı ve savaş üzerinde </span><span class="char-style-override-9">Gazâvâtnâme</span><span>’de verdiği ayrıntılar, bunun en güçlü kanıtıdır. Herhalde Ahmedî, savaştan önce Kütahya’da vâli olan Bayezid’in yanında olmalıdır. Ankara Savaşı’nda (1402) Tatarlar ve Germiyan askeri Timur tarafına geçip de ümit kalmayınca, Bayezid’in ordusu dağılmaya başladı. O zaman Bayezid’in büyük oğlu “Emîr Süleyman’ı dahi paşalar ara-yerden çıkardılar”. Süleyman, yanında vezirâzam Çandarlı Ali Paşa, deneyimli Karesili Eynebeg Subaşı, Yeniçeri Ağası Hasan Ağa ile beraber Bursa’ya geldi; Rumeli yolunu tuttu.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-72" id="footnote-290-72-backlink">72</a></span><span>Taşköprülüzâde’ye göre Ahmedî, bir ara Timur’un yanında bulunmuş ve lâtîfeleri Timur’un çok hoşuna gittiğinden değerli armağanlar almış. Şâirin “neş’esi kemâl-i zarâfet üzerine idi”.</span></p>
				<p class="paragraf-3" xml:lang="en-US"><span>Ahmedî, Edirne’de Süleyman’a (öl. 1411) sunduğu </span><span class="char-style-override-9">İskendernâme</span><span>’sinde </span><span class="char-style-override-9">Tevârîh-i Mülûk-i Âl-i Osmân</span><span> faslında Süleyman’ı daima, </span><span class="char-style-override-9">şah, pâdişah, sultan</span><span> diye anar:</span></p>
				<p class="paragraf-3" xml:lang="en-US"><span>       </span><span class="char-style-override-9">Mîr Süleyman oldı anın yerine şâh</span></p>
				<p class="paragraf-3" xml:lang="en-US"><span class="char-style-override-9">       Gün gibi rûşendir ne hâcet güvâh</span></p>
				<p class="paragraf-3" xml:lang="en-US"><span>Edirne’ye ulaşmak için Süleyman, acele İstanbul Boğazı’na geldi, Boğaz’da güçlü Güzelce-Hisar’a (Anadolu Hisarı) sığındı ve karşı yakaya geçebilmek için Bizans İmparatoru ve müttefikleriyle bir antlaşma  yapmak zorunda kaldı (Gelibolu Antlaşması, 1403). Selânik’i ve Karadeniz’de bazı liman-şehirleri imparatora ve Yunanistan’da bazı yerleri Venedik’e bıraktı.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-73" id="footnote-290-73-backlink">73</a></span></p>
				<p class="paragraf-3" xml:lang="en-US"><span class="char-style-override-9">İskendernâme</span><span>’de ilâve Âl-i Osman faslı, </span><span class="char-style-override-9">Pâdişâhî-i Sultânu’s-sa‘îdi’ş-şehîd Emîr Süleyman</span><span> ile biter (</span><span class="char-style-override-9">şehîd</span><span> kelimesi 1411’de ölümü üzerine istinsahta sonradan ilâve edilmiş olmalı). Kayda değer ki, Ahmedî, Süleyman’ı öven beyitlerinde, Yıldırım Bayezid’den sonra Süleyman’ın </span><span class="char-style-override-9">pâdişah</span><span> ve </span><span class="char-style-override-9">sultan</span><span> olduğunu belirtir. Bu ifade, onun Süleyman yanında olduğuna kuşku bırakmaz.</span></p>
				<p class="paragraf-3" xml:lang="en-US"><span class="char-style-override-9">İskendernâme</span><span>’de,</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-74" id="footnote-290-74-backlink">74</a></span><span>ömrü olursa Süleyman’ın tarihini bir kitap olarak yazmak istediğine dair vaadi, önemlidir (Beyit 7849):</span></p>
				<p class="paragraf-3" xml:lang="en-US"><span>   </span><span class="char-style-override-9">    Ömrden girü virilürse amân</span></p>
				<p class="paragraf-3" xml:lang="en-US"><span class="char-style-override-9">       Tangrınun fazlıyile bir kaç zaman</span></p>
				<p class="paragraf-3" xml:lang="en-US"><span class="char-style-override-9">       Bir kitâba dahi bünyâd idevüz</span></p>
				<p class="paragraf-3" xml:lang="en-US"><span class="char-style-override-9">       Mîr Süleyman nitdi anda eydevüz</span></p>
				<p class="paragraf-3" xml:lang="en-US"><span>Bunu, kuşkusuz Süleyman’ın sağlığında söylemektedir. </span><span class="char-style-override-9">İskendernâme</span><span>’yi ona sunmuştur. Fakat, hâmisi Süleyman, 1411’de hayatını kaybedince vaat ettiği kitabı, 1385-1389 dönemini içeren bir </span><span class="char-style-override-9">Gazavâtnâme</span><span> tarzında yazdığı anlaşılmaktadır. </span></p>
				<p class="paragraf-3" xml:lang="en-US"><span>Timur’un tarihçisi Yazdî’ye göre</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-75" id="footnote-290-75-backlink">75</a></span><span>Timur, Süleyman’ı 6 Ocak tarihli bir yarlığı ile Rumeli’de (</span><span class="char-style-override-9">asra-yaka</span><span>) onu kendine bağımlı bir emîr olarak tanır. Başlangıçta Mehmed Çelebi de Timur’a bağımlılığı tanımıştır. Çelebi Mehmed, ağabeyi Süleyman’a adam gönderip onu babaları Bayezid tahtına sahip “sultan” olarak tanır. Bu arada Bursa’yı kardeşi Îsâ’nın elinden alan Mehmed, devletin pâyitahtı (</span><span class="char-style-override-9">dâru’s-saltana</span><span>) Bursa’da yerleşir. Çelebi Mehmed’in Amasya’dan gelip Anadolu’ya egemen olmasından Süleyman tedirgin olur.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-76" id="footnote-290-76-backlink">76</a></span><span>Mehmed’in, Timur’un adını taşıyan Bursa’da basılmış 806 tarihli bir sikkesi bize kadar gelmiştir (Muhammed b. Bayezid Han, Demür Hân Gürkân, 806). (Hicrî 806 yılı 21 Temmuz 1403’te başlar, 10 Temmuz 1404’te biter, o zaman Timur hayattadır), Süleyman</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-77" id="footnote-290-77-backlink">77</a></span><span>Anadolu’ya geçer. Mehmed Amasya-Tokat beyliğine çekilmek zorunda kalır (1404). </span></p>
				<p class="paragraf-3" xml:lang="en-US"><span>Süleyman, herhalde 1407 tarihine kadar Anadolu’da kalmış görünüyor. Ahmedî, onunla beraberdir. Timur’un bağımlılığını tanımış bulunan Karaman oğlu, o sırada Ankara üzerine geldi, Sivrihisar’ı kuşattı; alamayıp bir havale kulesi yapıp abluka altına aldı. Süleyman, Ankara’da işret meclislerinde zevk u safa ile meşguldür: </span><span class="char-style-override-9">Menâkibnâme</span><span>’ye göre Süleyman, 1404-1407 döneminde zamanını “Büyük Hamam” içinde sohbet edüp şarap içmekle geçirmektedir.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-78" id="footnote-290-78-backlink">78</a></span><span>Evrenuz (Evrenos) ve Ali Paşa gibi devrin ileri gelen ricâli onunla beraberdiler. Kuşkusuz, şâirimiz Ahmedî bu sohbet âlemlerinde Süleyman’a nedîmlik ediyordu. </span><span class="char-style-override-9">Düstûrnâme-i Enverî</span><span> (N. Öztürk yayını, s. 42), Ahmedî’nin Süleyman yanında müsâhibliğini şöyle anlatır:</span></p>
				<p class="paragraf-3" xml:lang="en-US"><span class="char-style-override-9">	Ahmedîyle dem-be-dem ‘işret ider</span></p>
				<p class="paragraf-3" xml:lang="en-US"><span class="char-style-override-9">       Ahmedî dervişdi bay eyledi şâh</span></p>
				<p class="paragraf-3" xml:lang="en-US"><span class="char-style-override-9">       Oldı muhtaç ana cümle ehl-i câh</span></p>
				<p class="paragraf-3" xml:lang="en-US"><span>       </span></p>
				<p class="paragraf-3" xml:lang="en-US"><span>Nüfuzlu nedîm Ahmedî ile vezir Çandarlı Ali Paşa arasında ilişkiler iyi değildi. Mevlânâ Ahmedî, </span><span class="char-style-override-9">Tevârih-i Mülük-i Âl-i Osman’da </span><span>Çandarlı Halil’i “ilmi azdı” diye küçümser (Sılay: Beyit 143-144).</span></p>
				<p class="paragraf-3" xml:lang="en-US"><span> </span></p>
				<p class="paragraf-3" xml:lang="en-US"><span>	Cûd u ihsân eyledi ol lâ-nazîr</span></p>
				<p class="paragraf-3" xml:lang="en-US"><span>       Salenik’i elden çıkardı ol emîr</span></p>
				<p class="paragraf-3" xml:lang="en-US"><span class="char-style-override-9">       Anı İstanbûl Tekvûru alur</span></p>
				<p class="paragraf-3" xml:lang="en-US"><span class="char-style-override-9">       Hileyile böyle iş ana kalur</span></p>
				<p class="paragraf-3" xml:lang="en-US"><span>1403 antlaşmasıyla Selânik’in imparatora geri verilmiş olması, Osmanlılar arasında affedilmez bir fedakârlık sayılıyordu. Çelebi Mehmed ve Karaman oğlu, Süleyman’a karşı kardeşi Musâ Çelebi’yi Rumeli’ye gönderdiler (809/1406). Musâ, Kastamonu’dan Eflak Voyvodası Mircea’nın yanına git</span><span>ti, Rumeli uc beylerinin yardımıyla</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-79" id="footnote-290-79-backlink">79</a></span><span> “tamâm Rum-ili’ni zaptetti”. Bu haber, Süleyman’a erişince “gâyet müteellim olup” hemen Rumeli’ye geçmeye karar verdi. 1406 veya 1407’de Edirne’ye, yanında müsâhib şairler olduğu halde geçmiş olmalı. </span></p>
				<p class="paragraf-3" xml:lang="en-US"><span>Bu sırada, Süleyman’ın devlet işlerinde sağ kolu Çandarlı Ali Paşa, Ankara’da vefat etti (20 Aralık 1406). Rumeli’ye geçme kararının nasıl verilmiş olduğunu </span><span class="char-style-override-9">Menâkibnâme</span><span> (Ahmedî) şöyle anlatır: “Sâir vüzerâ ile danışıp şöyle maslahat gördüler ki, gece gündüz demeyip gideler.... andan göçüp isti‘câlle gidip İstanbul’a yettiler. İstanbul Tekvuru’na (imparator) bazı </span><span class="char-style-override-9">il</span><span> adayıp andan geçip gittiler (İmparator, II. Manuel rakip şehzâdelerin Boğaz’dan her geçişini fırsat bilip toprak ödünleri koparmakta idi). “Emîr Süleyman Edirne’ye gelip tahta geçüp oturdu, leyl ü nihâr ‘ayş u ‘işrete meşgûl olup zevk u sohbete mukayyed oldu”.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-80" id="footnote-290-80-backlink">80</a></span><span>Bu sohbet meclislerinde “Sultan” Süleyman’ın sadık nedîmi, kuşkusuz Ahmedî idi.</span></p>
				<p class="paragraf-3" xml:lang="en-US"><span>	</span><span class="char-style-override-9">Ahmedî hem hizmetine irdi anun</span></p>
				<p class="paragraf-3" xml:lang="en-US"><span class="char-style-override-9">       Yoluna cân u cihânı virdi anun</span></p>
				<p class="paragraf-3" xml:lang="en-US"><span class="char-style-override-9">İskendernâme</span><span>’yi de bu sırada tamamlayıp (beyaza çekip, manzum Osmanlı tarihini ekleyip) Süleyman’a sundu. Ahmedî’nin </span><span class="char-style-override-9">İskendernâme’</span><span>de Süleyman’ın zaferinden söz eden  beyitleri, kuşkusuz Musâ’ya ilk galebesiyle ilgilidir: Süleyman, ilk karşılaşmada üstün geldi. “Beğler, Rum-ili’nden kaçup Emîr Süleyman’a gelüp ita‘ât ettiler”.</span></p>
				<p class="paragraf-3" xml:lang="en-US"><span>Ahmedî, Süleyman’ın ruh hâletini şöyle anlatır:</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span>	Gerçi leşker var genc u dest-res</span></p>
				<p class="paragraf-3" xml:lang="en-US"><span>       Lîkin itmez mülk almağa heves</span></p>
				<p class="paragraf-3" xml:lang="en-US"><span>       Himmeti katında anun mülk-i zemîn</span></p>
				<p class="paragraf-3" xml:lang="en-US"><span>       Bir üvezün kanadıncadır hemîn</span></p>
				<p class="paragraf-3" xml:lang="en-US"><span>       Mülk istese olmadan arada harb</span></p>
				<p class="paragraf-3" xml:lang="en-US"><span>       Feth olayidi ana şark u garb</span></p>
				<p class="paragraf-3" xml:lang="en-US"><span>       Ol mürüvvetlüdürür ehl-i ‘atâ</span></p>
				<p class="paragraf-3" xml:lang="en-US"><span>       Ol fütüvvet ıssıdur ni‘me’l-fetâ</span></p>
				<p class="paragraf-3" xml:lang="en-US"><span class="char-style-override-9">       Kibrden olup-durur nefsi berî</span></p>
				<p class="paragraf-3" xml:lang="en-US"><span class="char-style-override-9">       Hem yavuz ahlâkdandur ol ârî</span></p>
				<p class="paragraf-3" xml:lang="en-US"><span class="char-style-override-9">       .........................</span></p>
				<p class="paragraf-3" xml:lang="en-US"><span class="char-style-override-9">       Bî-kerân nesneyi kimden kim bile</span></p>
				<p class="paragraf-3" xml:lang="en-US"><span class="char-style-override-9">       Ya anun şerhin tamâm idibile</span></p>
				<p class="paragraf-3" xml:lang="en-US"><span>                   </span></p>
				<p class="paragraf-3" xml:lang="en-US"><span>Ahmedî, patronu Süleyman Çelebi ile mutlu ‘ayş u ‘işret yaşamının devamı hülyâsı ile der ki:</span></p>
				<p class="paragraf-3" xml:lang="en-US"><span> </span></p>
				<p class="paragraf-3" xml:lang="en-US"><span>      </span><span class="char-style-override-9"> ‘Ömr bâğına erişmesün hazân</span></p>
				<p class="paragraf-3" xml:lang="en-US"><span class="char-style-override-9">       Yirine kimse getürmesin cihân</span></p>
				<p class="paragraf-3" xml:lang="en-US"><span>Ama, Edirne’de bu zevk u sefa âlemi çok sürmez. İlkin, Çelebi Mehmed Ankara ve Bursa’da kendine yandaşlar bulur. Amasya’dan hareketle Ankara’ya gelir, Bursa kapılarını açar. Böylece, Batı-Anadolu’da Karesi, Aydın, Saruhan, Menteşe, Teke ve Germiyan illeri Mehmed’i sultan tanıdılar. Rumeli’de genç enerjik Osmanlı şehzadesi Musâ, Süleyman’a karşı sık sık baskınlar yapıyordu (beyit 1307-1310); </span><span class="char-style-override-9">uc</span><span> kuvvetlerinin “kurdu” Mihal oğlu ile son bir baskında Musâ başarılı oldu. Edirne’yi ele geçirdi (Şubat 1411). Burada göz tanığı Ahmedî’yi izleyelim: </span></p>
				<p class="paragraf-3" xml:lang="en-US"><span>Baskın anında Süleyman “hamam içinde sohbet edüp şarâb içerdi”;</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-81" id="footnote-290-81-backlink">81</a></span><span>kendisini uyardılar. Ahmedî, </span><span class="char-style-override-9">Menâkibnâme</span><span>’de dramın nasıl sonuca gittiğini canlandırır: “Yine sohbetine meşgûl oldu”; Süleyman’ı destekleyen saygın yaşlı Uc Beyi Hacı Evrenuz gelip kendisine, Musâ’nın askeriyle kapıya dayandığını haber verdiğinde: “Ay Hacı Lala! Beni sohbetimden ayırma”, yanıtıyla onu huzurundan kovdu.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-82" id="footnote-290-82-backlink">82</a></span><span>I. Murad’dan beri yeniçeri ağası olan (1387 Ceneviz antlaşmasını yapanlardandır) Hasan Ağa gelip uyardı, onu da hakaretle geri gönderdi. Hasan, tüm kapı kuluyla Musâ tarafına geçti. Musâ, doğru hamam üzerine yürüdü. Süleyman ancak o zaman “Câmı yere çalup eyitti: Ay drigâ, nefis elinden neng u nâmı yabana saldım” diye hemen sarayına koştu. Ahmedî, sarayda onun perişanlığını canlı üslubuyla şöyle anlatır: “Emîr Süleyman âh u vâh edip içerüde eyidirdi ki, eyvâh ne müşkil işe tuş olup nenün gibi belâya mürtekib oldum” diye, geceyi bekledi. Gece olunca atlanup, İstanbul’da dostu imparator yanına kaçıp sığınmak için bir Türkmen kılavuzla firar yolunu tuttu. Türkmen kılavuz onu, Düğüncü-ili’nde kendi Türkmenleri yanına götürdü. Türkmenler etrafını çevirip adamlarını öldürdüler, kendisini bağladılar. O sırada Musâ Çelebi yetişti ve Koyun-Musâsı denilen adamını gönderdi. “Koyun-Musâsı varup onu boğup şehîd etti”. Ahmedî, bu acıklı son üzerine efendisini şöyle anlatır: “Merhûm hûb sûretlü ve mergûp sîretlü, sehâvette bî-misl ve şecâ‘atte bî-nazîr idi ve kibr ü hasedden berî idi ve cemî‘ halka eyü sunular sunup”. “Mevlânâ Ahmedî (kendinden söz edüp) anın zamanında şüyû‘ bulup envâ‘-i ‘avâtif (ve) ihsân birle mugtenim olup anun adına </span><span class="char-style-override-9">İskendernâme</span><span>’yi nazm edüp beyaza getürdü”.</span><span class="char-style-override-10"> </span></p>
				<p class="paragraf-3" xml:lang="en-US"><span>Musâ, tüm Rumeli’ye egemen olur. Ahmedî, </span><span class="char-style-override-9">Menâkibnâme</span><span>’sinde Musâ’ya karşıdır: Musâ, vaktiyle Süleyman’ı desteklemiş olanlara karşı şiddet gösterir. İmparator’u tehdit eder, harâc istemek için Çandarlı İbrahim Paşa’yı elçilikle İstanbul’a gönderir.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-83" id="footnote-290-83-backlink">83</a></span><span>Çandarlı İbrahim, Bursa’da bulunan Çelebi Mehmed’le temasa geçer, beylerin Musâ’ya karşı olduğunu bildirir ve Çelebi’nin davetini kabul ederek Bursa’ya yanına gider, onun veziri olur. Şâir Ahmedî de o zaman Çelebi Mehmed’in yanına kaçmış görünmektedir. Ahmedî’nin </span><span class="char-style-override-9">Menâkibnâme</span><span>’de verdiği ilginç ayrıntılar, Musâ Çelebi döneminde (1411-1413) gazâya öncelik veren “devrimci” saldırgan bir idarenin işbaşına geldiğini göstermektedir: Süleyman’ın genel politikası barışçı idi. Hıristiyan devletlere toprak bağışlamış, ödün vermişti (1403 Gelibolu Antlaşması). Bu politika Anadolu ve Rumeli’nin genç kuşaklarına timar, kale ve donanma azepliği kapılarını kapatıyor, bir kelime ile Osmanlı toplumuna dinamizmini veren “gazâ” politikasına sırt çeviriyordu. Musâ, tekrar </span><span class="char-style-override-9">uc</span><span>ların geleneğine yönelen bir idare getirdi: Beylerbeyiliğe uc beylerinin önderi Gâzi Mihal oğlu’nu, kadıaskerliğe, sınırdaki gâzilere sipahilik ve timar vaat eden radikal fakîh ve mutasavvıf Şeyh Bedreddîn’i atadı. Bu ikisi, Rumeli uclarındaki yaşamı ve ihtiyaçları temsil eden kişilerdi. Süleyman dönemine genel tepkiyi biz, sınır gâzilerinin duygularını yansıtan </span><span class="char-style-override-9">Anonim Tevârîh-i Âl-i Osmân</span><span>’da okuyoruz: Yıldırım Bayezid, diyor bu halk kitabı, “Edirne’de karar idüp Vulk-oğlu kızını Yıldırım Han’a verdi... Tâ Vulk-oğlu, kızı gelmeyince Yıldırım Han sohbet ve ‘işret nidügin bilmezdi. Hiç içmezlerdi ve şarap sohbeti olmazdı. ... anlar dahi ulemadan utanıp ne dirlerse sözlerinden çıkmazlardı ... hemândem Osman beğlerine Acem ve Karamânîler </span><span class="char-style-override-9">musâhib</span><span> oldu, Osman beğleri dahi dürlü dürlü günâhlara mürtekib oldılar”.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-84" id="footnote-290-84-backlink">84</a></span><span> Süleyman, devlet işlerini Çandarlı Ali Paşa eline bırakmıştı. “Hemân ki Kara Halil oğlu Ali Paşa vezîr oldu, fısk u fücûr ziyâe oldı; mahbûb oğlanları yanına aldı; adını </span><span class="char-style-override-9">içoğlanı</span><span> kodı. Bir nice zaman ne gerekse idüp çıkarup mansıb virdi (</span><span class="char-style-override-9">çıkma</span><span> yöntemi)... Âl-i Osman bir salb kavm idi, anlar (dânişmendler) geldiler, dürlü dürlü hîlelere başladılar... Ali Paşa bir zevvâk kişi idi; ekseri halk ana tâbi oldular”. Gerçekte, medrese görmüş Ali Paşa; klasik İslâm kurumlarını, saray yaşam âdâbını, bürokratik yöntemleri, gulâm sistemini, mâliye usullerini, Azerî–İranlı bürokratlar yardımıyla uygulayarak devlet idaresinde ve saray yaşamında reformlar yapmış bir devlet adamı idi. Onun getirdiği yeni idare, gâzi uc geleneklerine bağlı çevrelere ters düşüyordu (Ali Paşa, 1387’de babası Çandarlı Hayreddîn’in ölümünden beri başvezir idi). İmparator II. Manuel’in bir mektubundan öğreniyoruz ki, Yıldırım zamanında Osmanlı sarayı hayli değişmiş bulunuyordu. Manuel, onun işret meclislerinden ve içki içtiğinden söz eder.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-85" id="footnote-290-85-backlink">85</a></span><span>Bayezid, Bursa’da Ulu Cami’nin inşasına karar verdiği zaman “şurb-i hamrdan vaz gelip ‘ulemâ-i ‘izâmla ve meşâyih-i kirâmla musâhabet edüp icrâ-yi şer‘-i kavîm üzere müstakîm oldu”. </span></p>
				<div class="footnotes">
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-36-backlink" id="footnote-290-36">36</a>	<span class="char-style-override-13" xml:lang="tr-TR">Düstürnâme-i Enverî - Medhal</span><span class="char-style-override-12" xml:lang="tr-TR">, yay. M. H. Yınanç, İstanbul, 1930</span><span class="char-style-override-13" xml:lang="tr-TR">,</span><span class="char-style-override-12" xml:lang="tr-TR"> s. 90.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-37-backlink" id="footnote-290-37">37</a>	<span class="char-style-override-12" xml:lang="tr-TR">Şerefeddîn, </span><span class="char-style-override-13" xml:lang="tr-TR">Zafernâme,</span><span class="char-style-override-12" xml:lang="tr-TR"> yay. Urunbayev, Taşkent, 1972, s. 424</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-38-backlink" id="footnote-290-38">38</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II, yay. F. R. Unat - M. A Köymen, Ankara, 1957, s. 423-551.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-39-backlink" id="footnote-290-39">39</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II, 512-513</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-40-backlink" id="footnote-290-40">40</a>	<span class="char-style-override-12" xml:lang="tr-TR">Taşan ailesinin menşei hakkında bkz. Esterâbâdî, </span><span class="char-style-override-13" xml:lang="tr-TR">Bezm u Rezm,</span><span class="char-style-override-12" xml:lang="tr-TR"> yay. Kilisli Muallim Rifat, İstanbul, 1928, s. 397.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-41-backlink" id="footnote-290-41">41</a>	<span class="char-style-override-12" xml:lang="tr-TR">Hüseyin Hüsameddîn, </span><span class="char-style-override-13" xml:lang="tr-TR">Amasya Târihi, </span><span class="char-style-override-12" xml:lang="tr-TR">c. III, İstanbul, 1921, s. 157-198</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-42-backlink" id="footnote-290-42">42</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II, s. 432, 434, 446, 456, 462, 504, 508</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-43-backlink" id="footnote-290-43">43</a>	<span class="char-style-override-13" xml:lang="tr-TR">Anonim</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Tevârîh-i Âl-i Osman, - Die altosmanischen Anonymen Chroniken</span><span class="char-style-override-12" xml:lang="tr-TR">,  c. I, yay. F. Giese, Breslau, 1922, s. 47.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-44-backlink" id="footnote-290-44">44</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c.  II, s. 422-450</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-45-backlink" id="footnote-290-45">45</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c.  II, s. 473-474</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-46-backlink" id="footnote-290-46">46</a>	<span class="char-style-override-12" xml:lang="tr-TR">M. M. Alexandrescu-Dersca, “Les relations du prince de Walachie Mirceà”, </span><span class="char-style-override-13" xml:lang="tr-TR">DTCF Tarih Araştırmaları Dergisi</span><span class="char-style-override-12" xml:lang="tr-TR">, X-XI (1968), s. 116-117’de Guboğlu’nu zikrederek 1406 tarihini verir. Neşrî’deki </span><span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR">’de bu tarih tasdik edilir: c. II, s. 478-479; burada Ali Paşa’nın vefat ettiği bilgisi yer alır ki bunun tarihi 17 Receb 809/28 Aralık 1406’dır; bkz. İdrîs-i Bitlisî, </span><span class="char-style-override-13" xml:lang="tr-TR">Heşt Bihişt</span><span class="char-style-override-12" xml:lang="tr-TR">, TSMK, Hazine, no. 1655, s. 278.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-47-backlink" id="footnote-290-47">47</a>	<span class="char-style-override-12" xml:lang="tr-TR">Safer 813/Haziran 1410; bkz. Dersca, “Les relations du prince de Walachie Mirceà”</span><span class="char-style-override-13" xml:lang="tr-TR"> DTCF Tarih Araştırmaları Dergisi</span><span class="char-style-override-12" xml:lang="tr-TR">, X-XI (1968), s. 122, 123</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-48-backlink" id="footnote-290-48">48</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c.  II. 480.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-49-backlink" id="footnote-290-49">49</a>	<span class="char-style-override-12" xml:lang="tr-TR">İdrîs-i Bitlisî, </span><span class="char-style-override-13" xml:lang="tr-TR">Heşt Bihişt</span><span class="char-style-override-12" xml:lang="tr-TR">, s. 281-288; Neşrî, c. II, s. 486-516.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-50-backlink" id="footnote-290-50">50</a>	<span class="char-style-override-12" xml:lang="tr-TR">İdrîs-i Bitlisî, </span><span class="char-style-override-13" xml:lang="tr-TR">Heşt Bihişt</span><span class="char-style-override-12" xml:lang="tr-TR">, s. 286-288; Neşrî, c. II, s. 506-516.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-51-backlink" id="footnote-290-51">51</a>	<span class="char-style-override-12" xml:lang="tr-TR">Dukas, </span><span class="char-style-override-13" xml:lang="tr-TR">Historia</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Turco-Byzantina,</span><span class="char-style-override-12" xml:lang="tr-TR"> çev.</span><span class="char-style-override-13" xml:lang="tr-TR"> </span><span class="char-style-override-12" xml:lang="tr-TR">H. J. Margoulias, Detroit, 1975, s. 114.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-52-backlink" id="footnote-290-52">52</a>	<span class="char-style-override-12">P. Wittek, </span><span class="char-style-override-13">Das</span><span class="char-style-override-12"> </span><span class="char-style-override-13">Fürstentum Mentesche</span><span class="char-style-override-12">, İstanbul, 1934, s. 97.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-53-backlink" id="footnote-290-53">53</a>	<span>Markîzî, IV, 4</span><span class="char-style-override-10">a.</span><span>, </span><span class="char-style-override-9">Kitab-ı Cihannüma - Neşrî Tarihi</span><span>, c. II, s. 519-520.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-54-backlink" id="footnote-290-54">54</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II. s. 516-534.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-55-backlink" id="footnote-290-55">55</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II. s. 516-534.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-56-backlink" id="footnote-290-56">56</a>	<span class="char-style-override-12" xml:lang="tr-TR">J. W. Barker, </span><span class="char-style-override-13" xml:lang="tr-TR">Manuel II Palaeologus (1391-1425): A Study in Late Byzantine Statesmanship</span><span class="char-style-override-12" xml:lang="tr-TR">, New Brunswick, 1969, s. 290-353.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-57-backlink" id="footnote-290-57">57</a>	<span class="char-style-override-12" xml:lang="tr-TR">Dukas, </span><span class="char-style-override-13" xml:lang="tr-TR">Historia</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Turco-Byzantina,</span><span class="char-style-override-12" xml:lang="tr-TR"> s. 119, F. Thiriet, </span><span class="char-style-override-13" xml:lang="tr-TR">Régistre des déliberations du sénat de Venise</span><span class="char-style-override-12" xml:lang="tr-TR">, Paris-The Hague, 1958, II, no. l569, 1573, 1584, 1588, 1597, 1598.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-58-backlink" id="footnote-290-58">58</a>	<span class="char-style-override-12" xml:lang="tr-TR">Thiriet,</span><span class="char-style-override-13" xml:lang="tr-TR"> Régistre…,</span><span class="char-style-override-12" xml:lang="tr-TR"> II, no. 1563, 1564.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-59-backlink" id="footnote-290-59">59</a>	<span class="char-style-override-12" xml:lang="tr-TR">Jorga, </span><span class="char-style-override-13" xml:lang="tr-TR">Geschichte des Osmanischen Reiches</span><span class="char-style-override-12" xml:lang="tr-TR">, Gotha, 1918, c. I, s. 373.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-60-backlink" id="footnote-290-60">60</a>	<span class="char-style-override-12" xml:lang="tr-TR">Jorga, </span><span class="char-style-override-13" xml:lang="tr-TR">Geschichte…,</span><span class="char-style-override-12" xml:lang="tr-TR"> I, 374.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-61-backlink" id="footnote-290-61">61</a>	<span class="char-style-override-12" xml:lang="tr-TR">Dukas, </span><span class="char-style-override-13" xml:lang="tr-TR">Historia</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Turco-Byzantina,</span><span class="char-style-override-12" xml:lang="tr-TR"> s. 125.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-62-backlink" id="footnote-290-62">62</a>	<span class="char-style-override-12" xml:lang="tr-TR">Jorga, </span><span class="char-style-override-13" xml:lang="tr-TR">Geschichte…</span><span class="char-style-override-12" xml:lang="tr-TR">, c. I, 374.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-63-backlink" id="footnote-290-63">63</a>	<span class="char-style-override-12">İdrîs-i Bitlisî, </span><span class="char-style-override-13">Heşt Bihişt</span><span class="char-style-override-12">, s. 289-291; Neşrî, c. II, s. 530-534; ilk Osmanlı derlemelerinde, Karaman’a yapılan çeşitli seferler birbirine karıştırılmıştır.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-64-backlink" id="footnote-290-64">64</a>	<span class="char-style-override-12" xml:lang="tr-TR">Bu seferin doğru tarihi için bkz. İbn Hacer Askalanî, </span><span class="char-style-override-13" xml:lang="tr-TR">Inbâ’ü’l-Gumr bi-Ebnâ el-’Ömr fi’t-Tarih</span><span class="char-style-override-12" xml:lang="tr-TR">, yay. Muhammed Abdul-muid Han, Beyrut, 1986, c. III, s. 526; Mehmed’in Şahruh’a Şevval 822/Kasım 1419 tarihli mektubu için bkz. Feridun Bey, </span><span class="char-style-override-13" xml:lang="tr-TR">Münşeâtü’s-Selatîn</span><span class="char-style-override-12" xml:lang="tr-TR">, İstanbul, 1274, c. I, s. 164.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-65-backlink" id="footnote-290-65">65</a>	<span class="char-style-override-13" xml:lang="tr-TR">Kitab-ı Cihannüma - Neşrî Tarihi</span><span class="char-style-override-12" xml:lang="tr-TR">, c. II, s. 536; </span><span class="char-style-override-13" xml:lang="tr-TR">Anonim</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Tevârîh-i Âl-i Osman</span><span class="char-style-override-12" xml:lang="tr-TR">, yay. F. Giese, no. 1047, vr. 34</span><span class="char-style-override-17" xml:lang="tr-TR">a-b</span><span class="char-style-override-12" xml:lang="tr-TR">; burada Mehmed’in bu seferi için verilen 817/1414 ve 819/1416 tarihleri uc beylerinin önceki akınlarına ait olmalıdır; bkz. Dukas, </span><span class="char-style-override-13" xml:lang="tr-TR">Historia</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Turco-Byzantina,</span><span class="char-style-override-12" xml:lang="tr-TR"> s. 125.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-66-backlink" id="footnote-290-66">66</a>	<span class="char-style-override-12" xml:lang="tr-TR">I. Mehmed’e mektubu için bkz. Feridun Bey,</span><span class="char-style-override-13" xml:lang="tr-TR">Münşeâtü’s-Selatîn</span><span class="char-style-override-12" xml:lang="tr-TR">, c. I, s. 150-151.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-67-backlink" id="footnote-290-67">67</a>	<span class="char-style-override-12" xml:lang="tr-TR">Feridun Bey, </span><span class="char-style-override-13" xml:lang="tr-TR">Münşeâtü’s-Selatîn</span><span class="char-style-override-12" xml:lang="tr-TR">, c. I, s. 150-157.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-68-backlink" id="footnote-290-68">68</a>	<span class="char-style-override-12" xml:lang="tr-TR">Feridun Bey, </span><span class="char-style-override-13" xml:lang="tr-TR">Münşeâtü’s-Selatîn</span><span class="char-style-override-12" xml:lang="tr-TR">, c. I, s. 145-146, 104-167.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-69-backlink" id="footnote-290-69">69</a>	<span class="char-style-override-12" xml:lang="tr-TR">Dukas, </span><span class="char-style-override-13" xml:lang="tr-TR">Historia</span><span class="char-style-override-12" xml:lang="tr-TR"> </span><span class="char-style-override-13" xml:lang="tr-TR">Turco-Byzantina,</span><span class="char-style-override-12" xml:lang="tr-TR"> s. 129; Sırp voyvodasıyla aynı nitelikte bir anlaşma için bkz. </span><span class="char-style-override-13" xml:lang="tr-TR">Lebensbeschreibung des Despoten Stefan Lazarevic,</span><span class="char-style-override-12" xml:lang="tr-TR"> yay. M. Braun, Wiesbaden, 1956,</span><span class="char-style-override-13" xml:lang="tr-TR"> s.</span><span class="char-style-override-12" xml:lang="tr-TR"> 56-58.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-70-backlink" id="footnote-290-70">70</a>	<span class="char-style-override-12" xml:lang="tr-TR">H. İnalcık, “Murat II”, </span><span class="char-style-override-13" xml:lang="tr-TR">İA</span><span class="char-style-override-12" xml:lang="tr-TR">, V, s. 598-599.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-71-backlink" id="footnote-290-71">71</a>	<span class="char-style-override-13" xml:lang="tr-TR">Lebensbeschreibung des Despoten Stefan Lazarevic,</span><span class="char-style-override-12" xml:lang="tr-TR"> yay. M. Braun,</span><span class="char-style-override-13" xml:lang="tr-TR"> </span><span class="char-style-override-12" xml:lang="tr-TR">s. 27, 55</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-72-backlink" id="footnote-290-72">72</a>	<span class="char-style-override-13" xml:lang="tr-TR">Kitâb-i Cihan-nümâ</span><span class="char-style-override-12" xml:lang="tr-TR"> (Neşrî Tarihi), I, haz. F.R. Unat ve M.A. Köymen, Ankara, 1949, s. 350, 364, ayrıntılar bkz. s. 71-75, </span><span class="char-style-override-13" xml:lang="tr-TR">“Yılırım Bayezid ve Timur”</span><span class="char-style-override-12" xml:lang="tr-TR">.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-73-backlink" id="footnote-290-73">73</a>	<span class="char-style-override-12" xml:lang="tr-TR">Antlaşma maddeleri için bkz. John W. Barker, </span><span class="char-style-override-13" xml:lang="tr-TR">Manuel II, Palaeologus (1391-1425)</span><span class="char-style-override-12" xml:lang="tr-TR">, New Brunswick, 1969, index: Süleyman Çelebi, antlaşma s. 224-228; E.A. Zachariadou, “Süleyman Çelebi in Rumili and the Ottoman Chronicles”, </span><span class="char-style-override-13" xml:lang="tr-TR">Der Islam</span><span class="char-style-override-12" xml:lang="tr-TR">, 60-2 (1983), s. 268-296.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-74-backlink" id="footnote-290-74">74</a>	<span class="char-style-override-13" xml:lang="tr-TR">İskendernâme</span><span class="char-style-override-12" xml:lang="tr-TR">, İ. Ünver, faksimile metin, beyit 7849.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-75-backlink" id="footnote-290-75">75</a>	<span class="char-style-override-12" xml:lang="tr-TR">Bkz. s. 77-79, “Timur: Anadolu Beyleri, Osmanlı ve Bizans Üzerinde Eğemen”</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-76-backlink" id="footnote-290-76">76</a>	<span class="char-style-override-12" xml:lang="tr-TR">Neşrî, II, s. 430 (Neşrî’de bu ayrıntılar Ahmedî’den, bkz. s. 91-104).</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-77-backlink" id="footnote-290-77">77</a>	<span class="char-style-override-12" xml:lang="tr-TR">Çelebi kardeşler arasında saltanat mücadelesi üzerinde Ahmedî’nin şimdiye dek bilinmeyen bir </span><span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR"> yazdığı hakkında bkz. s. 91-104, “Fetret Devri Üzerine Çağdaş Bir kaynak”.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-78-backlink" id="footnote-290-78">78</a>	<span class="char-style-override-13" xml:lang="tr-TR">Menâkibnâme:</span><span class="char-style-override-12" xml:lang="tr-TR"> (Neşrî, c. II, s. 472) “Şimdi ol hamamun önü tahıl-pazarı’dır”.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-79-backlink" id="footnote-290-79">79</a>	<span class="char-style-override-12" xml:lang="tr-TR">Ahmedî, </span><span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR"> (Neşrî, c. II, s. 476).</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-80-backlink" id="footnote-290-80">80</a>	<span class="char-style-override-12" xml:lang="tr-TR">Ahmedî, </span><span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR"> (Neşrî c. II, s. 478).</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-81-backlink" id="footnote-290-81">81</a>	<span class="char-style-override-12" xml:lang="tr-TR">Süleyman, “Bir arada içmeğe otursa bir kaç ay anda kalurdu”.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-82-backlink" id="footnote-290-82">82</a>	<span class="char-style-override-12" xml:lang="tr-TR">Ahmedî, </span><span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR"> (Neşrî, c. II, s. 482).</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-83-backlink" id="footnote-290-83">83</a>	<span class="char-style-override-13" xml:lang="tr-TR">Menâkibnâme</span><span class="char-style-override-12" xml:lang="tr-TR">’ye göre Musâ dönemi devrimci bir dönemdir. Uc beylerinin “gâzî politikası”na Musâ yön vermiştir. Bu atmosferde Ahmedî gibilerin özlediği yaşam tarzına yer yoktur. Bu dönemi iyi anlayan P. Wittek’in şu makalesine bkz. “De la défaite d’Ankara à la prise de Constantinople”, P. Wittek, </span><span class="char-style-override-13" xml:lang="tr-TR">La Formation de l’empire Ottoman</span><span class="char-style-override-12" xml:lang="tr-TR">, yay. V. Ménage, Londra, 1982. Türkçe çevirisi: “Ankara Bozgunundan İstanbul’un Fethine”, </span><span class="char-style-override-13" xml:lang="tr-TR">Belleten</span><span class="char-style-override-12" xml:lang="tr-TR">, XXVII (1943, H.İ.), s. 557-589; Wittek, Neşrî’deki rivâyetin, Ahmedî’ye ait sağlam bir kaynağa dayandığını fark etmemiştir. Wittek’in yazısını iyi anlamayan Colin Imber (“Paul Wittek’s ‘De la défaite d’Ankara à la prise de Constantinople’, </span><span class="char-style-override-13" xml:lang="tr-TR">Osmanlı Araştırmaları</span><span class="char-style-override-12" xml:lang="tr-TR">, V, 1986) haksız yere, yakışık almaz sözlerle, ona saldırmıştır. Wittek, Osmanlı devletine dinamizmini veren </span><span class="char-style-override-13" xml:lang="tr-TR">gazâ</span><span class="char-style-override-12" xml:lang="tr-TR"> üzerinde durarak bir tarihçi olarak gerçeği ifade etmiştir, bunun “Cermen Ulusalcılığı” ile bir ilişkisi yoktur. </span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-84-backlink" id="footnote-290-84">84</a>	<span class="char-style-override-13" xml:lang="tr-TR">Anonim Tevârîh-i Âl-i Osman</span><span class="char-style-override-12" xml:lang="tr-TR"> (F. Giese Neşri), haz. N. Azamat, İstanbul, 1992, s. 33, bu neşir tatmin edici bilimsel nitelikte değildir.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-85-backlink" id="footnote-290-85">85</a>	<span class="char-style-override-12" xml:lang="tr-TR">Barker, </span><span class="char-style-override-13" xml:lang="tr-TR">Manuel II.</span><span class="char-style-override-12" xml:lang="tr-TR">, s. 80-81.</span></p>
					</div>
				</div>
			</div>
		</div>
	</body>
</html>