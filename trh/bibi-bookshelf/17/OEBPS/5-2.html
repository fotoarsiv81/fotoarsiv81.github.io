<html xmlns="http://www.w3.org/1999/xhtml">
	<head>
		<title>5-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-2.html" xml:lang="tr-TR">
			<div class="Basic-Text-Frame">
				<p class="ana-baslik-1" id="toc_marker-2-2" xml:lang="en-GB">Osman ve Beyliği </p>
				<p class="ara-baslik-1" xml:lang="en-GB">Gazâ ve Osman Gazî’nin Ortaya Çıkışı </p>
				<p class="paragraf-3 para-style-override-10" xml:lang="en-US"/>
				<p class="paragraf-3 para-style-override-10" xml:lang="en-US"><span xml:lang="tr-TR">İslâm dünyasında, özellikle Anadolu’da gazâ ideolojisinin ve hareketlerinin ön plana çıkmış olması, bir yandan Mogolların Anadolu Selçuklu Sultanlığı’nı bozguna uğratarak (1243) Anadolu’da egemenlik kurmaları, öte yandan Mısır, Suriye ve Anadolu’ya karşı Batı’dan haçlı saldırılarıdır (1291’de Papalığın İslâm ülkelerini abluka emri, Rodos ve Ege adalarında Bizans yerine Latin aslından Hıristiyanların yerleşmesi). Bu durum karşısında İslâm dünyası kendini bir ölüm kalım mücadelesi karşısında buldu. İran ve Anadolu’da yerleşen İlhanlı Mogol hanlığı Suriye’yi istilâ girişimlerinde bulunuyor ve Papalık ve Bizans ile diplomatik ilişkilere giriyordu. İşte bu durum karşısında İslâm dünyasında kutsal savaş, gazâ, bir ölüm kalım sorunu olarak ortaya çıktı. Anadolu’da uc Türkmenleri, Mogollara ve Bizans’a karşı bu gazâ hareketinin ön safında mücadeleye girerken, Mısır’da Salâheddîn Eyyubî’nin devleti yerine Memlûk askerî rejimi geliyor (1250-1517) ve Kıpçak Türklerinden Baybars (1260-1277) kumandasında Mogolları Suriye’de ağır bir bozguna uğratıyordu (Ayn Calut, 1260). 1277’de Baybars ordusu ile Kayseri’ye gelip Türkmenlerle işbirliği halinde Anadolu’da İslâm egemenliğini yeniden kurma girişiminde bulundu. İşte, Batı-Anadolu’da gazî Türkmen beyliklerinin kuruluşunu, 1260-1300 döneminde en yüksek düzeye çıkan bu gazâ etkinlikleri çerçevesinde ele almak gerekir. O zaman Osman Gazî, Kastamonu uc emîri Çoban oğullarının emri altında (Pachymeres’te) Bizans’a karşı en uzak serhadde savaşan bir boy-beyi ve aynı zamanda bir alp idi. Pachymeres ile eski Osmanlı rivâyeti karşılaştırılınca şu tablo ortaya çıkmaktadır: Kastamonu Uc beyleri Bizans’a karşı gazâ hareketini gevşek tuttukları halde Osman, ucların en ileri bölümünde gazâyı son derece bir atılganlıkla sürdürmüş, bu yanda gazî alpların gerçek önderi durumuna yükselmişti. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Anadolu’da ortaya çıkan tüm beylikler tipik patrimonyal devletçiklerdir. Patrimonyal devlette ülke ve reâya hânedân kurucusunun atadan mirası, mülkü gibi algılanır. Bu nedenle beylikler kurucusunun adını almıştır: Aydın-ili, Menteşe-ili, Saruhan-ili gibi. Osmanlı Devleti de kurucusunun adıyla Osmanlı Beyliği diye anılmıştır. Gerçekte ilk savaşçı grup; gazâ liderinin, kutsal savaş ve ganimet için etrafına alplar ve nöker/yoldaşlar toplamasıyla ortaya çıkar (bu konu için bkz.s. 26-33, “Alplar, Nökerler (Yoldaşlar).”) Nöker/yoldaşların mutlaka kan akrabalığına dayanan bir klandan, boydan gelmesi şart değildir. Daha ziyade dışardan gelen “garîbler”, ganimet için savaşmaya gelen yabancılar, kullar olabilir. Orhan’ın imamı İshak Fakı’ya (Fakîh) kadar inen en eski rivâyette, Osman Gazî’nin yoldaşları, bu biçimde onun bayrağı altında toplanan çeşitli kökenden insanlardır. </span><span class="char-style-override-9" xml:lang="tr-TR">Oruc Tarihi</span><span xml:lang="tr-TR">’nde yazıldığı gibi, “bu Osmânîler garîbleri sevicilerdir” ve bu gelenek Osmanlı tarihinde sonuna kadar devam etmiştir. Hânedâna bağlanan yabancılar, daima sultanın yakınları olmuştur. Bu savaşçı grubu birleştiren etken, bir yandan “doyum”, ganimet olmuşsa, öbür yandan kutsal savaş, gazâ olmuştur. Savaş grubunda kızıl börk giyip gazîliğe özenen ve alpların hizmetine giren aşiret Türkmenleri ise çoğunlukta idiler. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman Gazî’nin, </span><span class="char-style-override-9" xml:lang="tr-TR">gâziyân</span><span xml:lang="tr-TR"> için gösterdiği son büyük hedef, İznik olacaktır. Anadolu Selçuklu saltanatının kurucusu Selçuklu Süleymanşah’ın (1078-1086) pâyitahtı olup 1097’de Haçlıların aldığı İznik’tir. Osman’ın Köse Mihal ve Samsa Çavuş ile işbirliği yaptığı Mudurnu–Göynük “doyum” seferi ve fethettiği Sakarya’nın geçit şehirleri, Lefke, Mekece ve Geyve (1304) İznik’in fethine hazırlıktır. İznik, bu </span><span class="char-style-override-9" xml:lang="tr-TR">uc</span><span xml:lang="tr-TR"> Türkleri için tekrar İslâma kazandırılması gerekli bir kutsal amaçtı. Eski menâkibnâme rivâyetinde, Selçuklu Kutalmışoğlu Süleymanşah; Osman’ın dedesi olarak benimsenmiştir. Başka deyimle, gazâ, İslâmî kutsal savaş, Osman’ı ve onun gibi bu </span><span class="char-style-override-9" xml:lang="tr-TR">uc</span><span xml:lang="tr-TR">da, savaşan alplar ve alp-erenleri harekete geçiren, “doyum” akınlarına anlam kazandıran kutsal ideolojidir. Başlangıçta Aygut Alp, Turgut Alp, Konur Alp, Hasan Alp, Akça Koca, Samsa Çavuş gibi </span><span class="char-style-override-9" xml:lang="tr-TR">uc</span><span xml:lang="tr-TR"> liderleri bağımsız hareket ediyorlardı. Zamanla onlar, Osman Gazî’nin “yoldaş”ları oldular; zira Osman Gazî, çağdaş gözlemci Pachymeres’in kanıtladığı gibi, bu </span><span class="char-style-override-9" xml:lang="tr-TR">uc</span><span xml:lang="tr-TR">da en atılgan, en başarılı gazâ öncüsü durumuna gelmişti. Öbür yandan rivâyetin anlattığına göre, </span><span class="char-style-override-9" xml:lang="tr-TR">uc</span><span xml:lang="tr-TR"> toplumunda, Babaî dervişlerin en saygın kişisi Vefâiyye halifelerinden Ede-Bali, Osman’a teberrükte bulunmuş, Tanrı’dan gazâ önderliği beşâretini vermiştir (Ede-Bali’nin bu </span><span class="char-style-override-9" xml:lang="tr-TR">uc</span><span xml:lang="tr-TR">da Vefâiyye halifesi olduğunu çağdaş bir kaynak, Elvan Çelebi </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">’si açıklar, bkz. s. 22-23). Ede-Bali’nin Hânedâna Tanrı’nın dünya egemenliği bağışladığı hakkında çok rastlanan rüya motifi ise, kuşkusuz sonraları eklenmiş bir hikâyedir. Osman’ın ve sonra gelen Osmanlı sultanlarının Vefâiyye şeyhleriyle yakınlığı tarihî bir gerçektir. Türk–Mogol geleneğine göre </span><span class="char-style-override-9" xml:lang="tr-TR">anda</span><span xml:lang="tr-TR"> veya ritüel yeminle gerçekleşen nökerlik/yoldaşlık kurumu böylece İslâmî gazâ ideolojisiyle kaynaşıyor, Osman Gazî’yi ucların en ileri kutsal savaş lideri durumuna yükseltiyordu. Kuşkusuz, bu durum, Osman’ın kariyerinde siyasî formasyon yolunda ilk aşamadır. Osman geleneksel rivâyette daima Osman Gazî diye anılır ve onun torunları da en ziyade bu unvanla övünürler (bkz. s. 24-25 “Gazâ ve Gazîlik”).</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Birinci aşamada Osman Gazî’nin harekât üssü Söğüd’dür. Devletin doğuşunda ikinci aşama, Karacahisar (Eskişehir’e 7 km uzaklıkta) fethidir. Rivâyete göre bu fetih, onu gazîlikten uc beyliğine yükseltmiştir. Osman Gazî döneminde tüm Anadolu Türkmen beyleri, Selçuklu sultanının bir menşûrla atadığı beyler/emîrler durumunda idiler ve onlardan hiçbiri sultan unvanını almaya cesaret edemezdi. Böyle bir hareket, meşrû hükümdara, Selçuklu sultanına ve İlhan’a karşı isyan anlamına gelirdi. Selçuklu Devleti kadrosunda, sınır bölgeleri</span><span xml:lang="tr-TR">nde, Kastamonu ve Ankara’da sultanın menşûru ile atanmış “sipâh-bed” veya “sipeh-sâlâr” unvanı ile emîrler vardı. Onların emrinde sınırın en ileri kesimlerinde yerel Türkmen uc beyleri, gazâ faaliyeti gösterirlerdi. Osman Gazî bu uc beylerinden biri, Kastamonu bölgesi sipah-sâlârı olan Çoban oğullarına bağlı idi (Pachymeres). Demek ki, Osman için o zaman şöyle bir hiyerarşi mevcuttu: Osman, Kastamonu emîrine, o da Selçuklu sultanına, Sultan da İran’daki İlhan’a bağımlı idi. Siyasî otorite, bu bağımlılık zinciri içinde meşrûluk kazanırdı. Menâkibnâme geleneğinde, Osman Gazî’nin Karacahisar fethi üzerine (1288) Selçuklu sultanından bir menşûr ile resmen sancak beyliği unvanı aldığı iddia edilmiştir. Bu gerçek veya sonradan eklenmiş bir iddia olabilir. Osman oğlu Orhan Gazî’nin 761/1360 tarihli vakfiyesinde Osman Gazî, </span><span class="char-style-override-9" xml:lang="tr-TR">Bik</span><span xml:lang="tr-TR"> (Bey) diye anılmıştır. Herhalde Osman, daha sağlığında, beylik iddiasında bulunmuş olmalıdır. Eski rivâyette, Karacahisar fethinden sonra bu bağlamda, Osman’ın devlet politikasına ait kararları üzerine ilginç bir bölüm ayrılmıştır (Âşıkpaşazâde 9. Bab). Kardeşi Gündüz ile konuşmasında Gündüz yağma akınlarına devam önerisinde bulunur. Buna karşı Osman der ki: “Bu nevâhîlerümüzü yakıp yıkıcak, bu şehrümüz kim Karacahisardur, ma‘mur olmaz. Olası budur kim, komşularımız ile müdârâ dostlu</span><span xml:lang="tr-TR">kların edevüz.” Osman, Germiyan tarafından gelen yağma akınlarına karşı bölge Hıristiyanlarını koruma görevini üstlenmiş, fetholunan yerlerde yerli Hıristiyan halkı, köylü ve şehirliyi </span><span class="char-style-override-9" xml:lang="tr-TR">istimâlet</span><span xml:lang="tr-TR"> ile yerlerinde bırakıp korumuştur. “İstimâlet”, hoşgörü ile kendi tarafına kazanma anlamınadır. Osmanlı kaynakları, istimâletin, Osmanlı fetihlerinde ve devletin kolaylıkla yayılışında önemini vurgularlar. Âşıkpaşazâde (Bab 13) diyor ki: “Bu dört pâre hisarları (Bilecik, Yarhisar, İnegöl, Yenişehir) kim aldılar, vilâyetinde adlü dâd ettiler, ve cemî‘ köyleri yerlü yerine gelüp mütemakkin oldılar. Vakitleri kâfir zamanından daha eyü oldı belki. Zira bundaki kâfirlerin rahatlığını işidüp gayri vilâyetlerden dahi adam gelmeye başladı.” Geyve fethinde (20. Bab) “halkını emn ü amân ile inandurdılar”. Rum halkı, İslâmın “zimmet” hukuku dair</span><span xml:lang="tr-TR">esinde koruma, Rum Ortodoks rahiplerinin ayrıcalıklarını tanıma, Osmanlı egemenliğinin hızla yayılış sırrını açık</span><span xml:lang="tr-TR">lar.</span><span xml:lang="tr-TR"> </span><span xml:lang="tr-TR">İslâm devletinin egemenliğini kabul eden gayrimüslimler, “zimmî” haklarını kazanır, onların canını malını himaye ve dinlerini icrada serbestlik, devlet için dinî bir borçtur. Osmanlılar bir yeri zorla fethe girişmeden önce, üç kez teslim önerisinde bulunurlar, kabul edilirse </span><span class="char-style-override-9" xml:lang="tr-TR">amân</span><span xml:lang="tr-TR"> verirler, şehirlere </span><span class="char-style-override-9" xml:lang="tr-TR">amânnâme</span><span xml:lang="tr-TR"> veya </span><span class="char-style-override-9" xml:lang="tr-TR">‘ahdnâme</span><span xml:lang="tr-TR"> ile güvenceler tanırlardı. Pachymeres, Türkmen akınları karşısında yerli Rum halkın panik halinde kaçtığını anlatır. Toprağı yurdluk olarak alan Osmanlı alpları ve yoldaşları, geçimleri için Rum köylüsünün yerlerinde kalmasına muhtaçtı. </span><span class="char-style-override-9" xml:lang="tr-TR">İstimâlet</span><span xml:lang="tr-TR"> politikası zorunlu idi. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman’ın faaliyet döneminde Karacahisar fethinden sonra ikinci aşama, 699/1299 yılında Eskişehir batısında Bilecik, Yarhisar, Yenişehir ve İnegöl tekvurlarının hisarlarını fethettiği zaman gerçekleşmiştir. Rivâyete göre, o zaman Osman kendi adına hutbe okutmuş, bağımsızlık iddiasında bulunmuştur. Öyle görünüyor ki, </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">, bu aşamada Osman’ı, öbür Türkmen beyleri gibi bağımsızlığa hak kazanmış bir İslâm hükümdarı gibi göstermeye çalışmaktadır. </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">, Osman’ın 699/1299 yılında Karacahisar’da kendi adına hutbe okuttuğunu, bağımsızlık iddiasında bulunduğunu, kendi töre/kanûnunu ilân ettiğini (15. Bab), kadı tâ‘yin ettiğini, özetle bağımsız beyliğini bir Türk-İslâm saltanatı gibi teşkilâtlandırma işine giriştiğini anlatmaktadır. Başka deyimle, </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">’yi yazan (Yahşi Fakîh) veya anlatan (Orhan’ın imamı İshak Fakîh) bağımsız Osmanlı Devleti’nin bu tarihte doğduğu bilincindedir. Şimdiye kadar tarihçiler onu izleyerek bu tarihi, devletin gerçekten ve hukuken kuruluş tarihi olarak kabul etmişlerdir. Öz Türk geleneğinde devletin kuruluşu, her şeyden önce, egemenliğini Tanrı’dan aldığına inanılan karizmatik bir liderin ortaya çıkışına bağlıdır (Orhun yazıtları). Tabii, liderin ülkesi, vergi ödeyen geniş bir halk kitlesi, yani reâyası gerekli koşullar olarak düşünülür. Bu tip devlet (patrimonyal devlet) hakkında Yazıcızâde Ali (</span><span class="char-style-override-9" xml:lang="tr-TR">Târîh-i Âl-i Selçuk</span><span xml:lang="tr-TR">, 30a, yazılışı II. Murad devri) bu koşulları şöyle anlatır: “Pâdişâhların devleti ve hörmeti nöker ve il ve memleketledir. Eğer nöker ve il ve raiyyet olmayacak olursa pâdişâhlık mümkün değildir” (nöker, lidere </span><span class="char-style-override-9" xml:lang="tr-TR">anda</span><span xml:lang="tr-TR"> ile bağlanmış, ona ölüme kadar sadık yoldaş demektir. İl ve memleket, vergi veren tâbi halkın oturduğu ülke anlamındadır). Çoğu kez önemli bir zafer, Tanrı desteğinin açık bir işareti kabul edilerek, karizmatik liderin ortaya çıkmasında ve bir hânedân kurma yolunda kesin olay sayıl</span><span xml:lang="tr-TR">ır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Bu eski rivâyet, Osmanlı Devleti için başlangıçtan beri bağımsızlık iddia eden sonraki Osmanlı sultanları zamanında eklenmiş olmalıdır. Herhalde, Bilecik–Yenişehir bölgesinin fethi, Osman’ın siyasî kariyerinde kesin bir gelişme aşamasını ifade eder. 1299’da varılan bu aşama üzerine, 1300-1304 yıllarında Osman, doğrudan doğruya Bizans Devleti’nin Bithynia’da iki önemli merkezini, İznik ve Bursa’yı abluka altına alacaktır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Herhalde, 1288-1299 döneminde Anadolu’da ortaya çıkan olaylar göz önünde tutulmadan Batı-Anadolu’daki ve Osman’ın bölgesindeki gelişmeler anlaşılmaz. 1284-1288 dönemi Selçuklu Anadolu’sunda bir kargaşa dönemidir. 1284’te Argun Han, Sultan Gıyâseddîn Keyhüsrev’i idam etmiş ve yerine Gıyâseddîn Mes‘ûd’u birinci defa Selçuklu tahtına oturtmuştu. Ona karşı Karaman ve Eşref oğlu kuvvetleri Konya’yı aldılar ve Keyhüsrev’in iki oğlunu tahta oturttular. Türkmen beylerini cezalandırmak için Argun Han, oğlu Keyhatu’yu (Geyhatu) büyük bir Mogol ordusuyla Anadolu’ya gönderdi. Keyhüsrev’in oğulları yakalanıp ortadan kaldırıldı. Sultan Mes‘ûd’la birlikte Keyhatu Konya’ya girdi. 1288’de Germiyanlılar dahil, Türkmen beyleri Sultan Mes‘ûd’a itaat ettiler. İşte bu bağlamda Osman Gazî, Karacahisar’ı fethetmiş görünüyor. Keyhatu’nun gelişiyle, Orta-Anadolu’da Mogol askerî ve mâlî kontrolü her zamankinden daha kuvvetle yerleşmiştir. Konya Selçuklu pâyitahtında artık bürokrasi tümüyle İlhan’ın İran’dan gönderdiği İranlı bürokratların eline geçer. Osman’ın komşusu güçlü Germiyan Beyliği, İlhanlı tehdidi altında Osman’a karşı harekete geçecek durumda değildir ve Osman’ı Mogollardan ayıran tampon beylik durumundadır. 1291-1292 döneminde Keyhatu’nun Uc Türkmenlerine karşı sert tedip harekâtına tanık oluyoruz. Konya’da Sultan Mes‘ûd, tamamıyla Mogollar elinde güçsüz bir oyuncak durumundadır. 1298’de İlhan, III. Alâeddîn Keykubâd’ı onun yerine Konya tahtına oturtacaktır. 1302’de Mes‘ûd ikinci defa Selçuklu tahtına gelecek, onun ölümüyle (1308) birlikte Anadolu’da Selçuklu saltanatı son bulmuş olacaktır. Görülüyor ki, Osman Gazî’nin 1288’den bu yana </span><span class="char-style-override-9" xml:lang="tr-TR">uc</span><span xml:lang="tr-TR">da Bizans’a karşı gittikçe artan saldırılarını, gerisinden önleyecek bir güç kalmamıştır. Komşusu güçlü Germiyanlılar, Orta-Anadolu olaylarıyla oyalanmakta, Selçuklu sultanı gücünü tamamıyla kaybetmiş bulunmakta ve Mogol hanları kendi aralarında taht kavgaları ve Anadolu’ya gönderdikleri askerî valilerin isyanları ile uğraşmaktadır. 1299-1300 yıllarında İlhan, Mogol vali Sülemiş’e karşı Anadolu’ya birbiri arkasından ordular göndermek zorunda kalmıştır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">1299-1301’de Mogol kontrolünün zayıflamasından yararlanan Osman ve tüm öteki uc beyleri Bizans şehirlerine karşı genel bir saldırıya geçmişlerdir. 1302’de Osman gelip İznik’i kuşatmıştır. Osman öldüğü zaman (1324), beylik öteki beylikler gibi oldukça geniş bir bölgeyi egemenliği altına almış, şehirleri, ordusu ve de bir bürokrasisi olan bir devletçik haline gelmiş bulunmakta idi.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-1" id="footnote-290-1-backlink">1</a></span><span xml:lang="tr-TR"> Özetle diyebiliriz ki, Osman Bey zamanında Osmanlı Beyliği; Aydın Beyliği, Karaman Beyliği gibi tam teşkilâtlı bir beylik olarak kurulmuş, Bizans’a karşı önemli başarılar kazanmış ve oğlu Orhan hiç itiraza uğramadan onun yerine beylik tahtına oturmuştur. Arap seyyahı İbn Battuta, 1334’te Bursa’yı ziyaret ettiğinde Orhan’ı şöyle tanıtıyor. “Bu sultan Türkmen hükümdarlarının en büyüğü, servet, toprak ve askerî kuvvetler bakımından en ileride olanıdır. Elinde olan kaleler yaklaşık yüz kadardır, kendisi zamanının büyük kısmını devamlı bu kaleleri ziyaret edip, durumlarını gözden geçirip ıslâh etmekle geçirir... Babası İznik şehrini yirmi yıl abluka altında tutmuştur, alamadan ölmüş, adı geçen oğlu Orhan, şehri 12 yıl daha kuşatarak almıştır. Kendisiyle orada buluştum, bana büyük meblağda para gönderdi.” Bu tasvir, Osman’ın ölümünden ancak 10 yıl sonrasına aittir. Özetle, Osmanlı Beyliği, kesinlikle gazî Osman Bey tarafından kurulmuş, Orhan zamanında bir sultanlık halinde gelişmiştir. Sultan unvanı alan ilk Osmanlı hükümdarı Orhan’dır (1336). </span></p>
				<p class="ara-baslik-1" xml:lang="en-GB"><span xml:lang="tr-TR">Bizans Devleti ile ilk savaş : Bapheus (Koyunhisar) Savaşı (1302)</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman’ın bir hânedân kurucusu durumuna gelmesi, 1302’de bir Bizans ordusuna karşı zaferi ile ilgilidir. Bilecik–Yenişehir bölgesinin fethinden (1299) sonra Osman Gazî, Bithynia’da Bizans’a ait iki merkezi, İznik ve Bursa’yı almak için harekete geçmiştir. İznik üzerine yürümeden önce gerisini koruma altına almak için Bursa ovası tarafında Marmaracık ve Koyunhisar’ı itaat altına alır ve 1302’de Avdan dağlarını Kızılhisar vadisinden geçip İznik ovasına iner ve şehri kuşatır. Osman’ın İznik kuşatması ve imparatorun şehri kurtarmak için Heteriarch Muzalon kumandasında gönderdiği orduya karşı kazandığı Bapheus Zaferi hakkında çağdaş Pachymeres ve </span><span class="char-style-override-9" xml:lang="tr-TR">Anonim</span><span xml:lang="tr-TR"> </span><span class="char-style-override-9" xml:lang="tr-TR">Tevârîh-i Âl-i Osman</span><span xml:lang="tr-TR"> etraflı bilgi verirler. Osman’ı tarih sahnesine çıkaran bu önemli olay üzerinde bu iki kaynağın karşılaştırılmasıyla şu sonuçlara varmaktayız: </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Anonim Osmanlı tarihinin verdiği ayrıntılara göre ilkin, İznik’e götüren vadi girişinde stratejik Köprühisar (bugün aynı adla geniş Göksu ırmağı üzerindedir) alındı. Osman’ın kuvvetleri İznik üzerinde, ilkin ovada etrafı tahrip ve yağma ettiler. Osmanlı ordusuna karşı kaleden düşmanın yaptığı çıkarmalar püskürtüldü. Fakat İznik’i her yandan kuşatmak olanaksızdı. Etrafı bataklıktı ve göle açılan kapı İstanbul ile temasa ve oraya ulaşmaya imkân veriyordu. Osman çekilmeden önce şehri sürekli abluka altında tutmak ve açlıkla teslim almak amacıyla dağ tarafında bir “havâle” kulesi yaptı ve Draz Ali kumandasında küçük bir kuvvet yerleştirdi (Bugün dağ eteğinde Draz Ali Köyü ve Draz Ali Pınarı hâlâ aynı adla görülür: Osmanlı kaynağı bu pınarı da zikreder). İznikliler imparatora haberci gönderip şayet yardım gelmezse teslim olmak zorunda kalacaklarını bildirdiler. “Çün Islambol Tekfuru bu hâle vakıf oldu, hayli gemi cem‘ edüb içine çok eşkerler koyub gönderdi kim varalar gazîleri İznik üzerinden ayıralar... gazîler dahi ol kâfirler çıkacak kenerda pusuya girip pinhan olup durdular. Bu yanadan kâfirler dahi gemilerin sürüp varıb Yalak-Ovası’nda ol kenara iskele urub bir gece çıkmağa başladılar. Kara yere döküldüler. Her biri atların ve esbabların çıkarmağa çalışırken gazîler dahi gâfilen Allah’a sığınıb tekbir getürüb cümle... hamle edüb at salıb kâfirler arasına koyulub kılıc urdular... gemi içinde olanlar gemilerin alub göçüb gitmek ardınca oldular.” </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Bir imparatorluk ordusuna karşı kazanılan bu zafer, Osman’ı bölgede karizmatik bir bey durumuna getirmiştir. Çağdaş kaynak Pachymeres onun bu zaferle şöhretinin Paflagonya (Kastamonu) bölgesine kadar yayıldığını ve gazîlerin onun bayrağı altına koşuştuklarını kaydeder. 15. yüzyıl sonlarında tarihçi Neşrî, onun beyliğini ve bağımsızlığını haklı olarak bu tarihe kor. Bapheus (Koyunhisar) savaşı Osman’a bir hânedân kurucusu karizmasını kazandırmış, kendisinden sonra oğlu Orhan itirazsız beylik tahtına geçmiştir. Biz 27 Temmuz 1302 tarihini Osmanlı hânedânının, dolayısıyla Osmanlı Devleti’nin kesin kuruluş tarihi olarak kabul edebiliriz. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İznik’i kurtarmak için İmparator II. Andronikos, gayrimeşrû kızı bir prensesi, Mogol İlhanlı Hanı Gazan’a zevce olarak teklif etti. Gazan’ın ölümü (1304) üzerine bu prenses Gazan’ın halefi Ülceytü (Olcaytu) Han’a önerildi. Pachymeres’e göre, han 40.000 kişilik bir ordu göndereceğini vaat etmiş. İzniklileri cesaretlendirmek için imparator, kız kardeşi Maria’yı bu haberle İznik’e gönderdi. Fakat Ülceytü’den bu yardım gelmedi; Osman, 1304’te İznik’e doğudan gelecek her türlü yardımı kesmek üzere Sakarya üzerinde başlıca Bizans kalelerini, bu arada Lefke, Mekece ve Geyve’yi fethetti. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Böylece, 1300’lerde Osman, Bithynia’da Bizans egemenliğini ciddi olarak tehdit eden önemli bir siyasî-askerî güç olarak ortaya çıkmıştır. Pachymeres gibi Osmanlı yazarı Yazıcızâde de, 1300’den sonra Osman’ın şöhretinin uzak İslâm memleketlerine yayıldığını ve her taraftan “göç göç ardınca Türk–evleri gelip dolduğunu” kaydeder. O zaman olayları izleyen Pachymeres’in kaydı, Bizans’ın Osmanlı tehdidini ne kadar ciddi karşıladığını gösterir. </span></p>
				<p class="ara-baslik-1" xml:lang="en-GB"><span xml:lang="tr-TR">Gazî Beylikler, Uc Toplumu ve Kültürü </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlı Beyliği, uclardaki Türkmen beylikleri tarihinin bir parçası olarak ele alınmalıdır. Kutsal savaş, gazâ, gazî/alp liderler etrafında, çoğu zaman bu liderlerin adını taşıyan grupların ortaya çıkmasını sağlar. Gazîler, başarı gösteren ünlü liderler, beyler etrafında toplanırlar, onun bayrağı altına koşarlar. Türkmen göçerlerin hâkim olduğu Selçuklu uclarında bu liderler çoğu zaman boy beyleridir. Fakat devlet kuran bu beylerden birçoğunun eski Selçuklu emîrleri arasından çıktıklarını biliyoruz (Yazıcızâde). Bu gazî beyler, merkezî hükümete genellikle vergi vermezler, yahut tâbiiyetlerini göstermek üzere sözde bir şey gönderirler. Uc hayatı büyük tehlikelerle dolu olup şahsî girişim ister. Zira serhaddîn öte tarafında aynı ruhla hareket eden Hıristiyan serhad teşkilâtı, batı ucunda Bizanslı </span><span class="char-style-override-9" xml:lang="tr-TR">akritai</span><span xml:lang="tr-TR"> vardır. Bu dönemde Bizans, bu sınıra Altınordu Emîri Nogay’ın ölümünden sonra başsız kalan savaşçı Alanları ve Kıpçak Kumanları getirip yerleştirmiştir (Pachymeres). Etnik bakımdan uc cemiyeti çok karışıktır. Buraya hareket kabiliyeti büyük göçerlerle merkezden kaçan siyasî muhalifler, rafızîler, maceracûlar kaçıp sığınmışlardır. Hinterlandda egemen muhafazakâr yüksek medeniyet şekilleri (teoloji, saray edebiyatı, şerî hukuk) karşısında ucda mistik ve eklektik, henüz kalıplaşmamış bir hak kültürü (rafızî tarikatlar, mistik ve epik bir edebiyat, örfî ve millî hukuk) hâkimdir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Eski Osmanlı rivâyetlerinde Osman Gazî’nin hayatına ait kayıtlar bu hayat tarzını kuvvetle aksettirmektedir. Osmanlılar, </span><span class="char-style-override-9" xml:lang="tr-TR">Oruc Tarihi</span><span xml:lang="tr-TR">’ne göre (s. 3) “Gâzîlerdir ve gâliplerdir, fî sebîlillâh hak yoluna durmuşlardır, gazâ malını cem‘ edüp Hakk’a harc edicilerdir ve Hak’tan yana gidicilerdir. Din yoluna gayretlüdürler, dünyaya mağrûr değillerdir. Şerîat yolunu gözedicilerdir, ehl-i şirkten intikam alıcılardır”. 1354’te gazîler esir Selânik başpiskoposu G. Palamas’a, İslâm egemenliğinin sürekli batıya doğru yayılışını, Tanrı’nın iradesi, bir alın yazısı olarak tasvir etmişlerdir. Osmanlılar, kendilerini Allah’ın kılıcı saymakta idiler ve bu görüş Palamas’a ait kayıtların ortaya koyduğu gibi, yalnız onların arasında değil, Bizanslılar arasında da yayılmıştı. İleride Martin Luther de, Osmanlılar hakkında aynı şeyi düşünecek, Allah’ın onları, Hıristiyanları günahlarından dolayı cezalandırmak için gönderdiğini söyleyecektir. Eski Osmanlı rivâyetlerinde alplar, alp-erenler, ahîler Osman Gazî’nin en yakınları olarak gösterilir. Rivâyette Osman, bir ahî şeyhi olması da kuvvetle muhtemel olan Şeyh Ede-Bali’nin irşadı ve beline gazâ kılıcını bağlaması ile (bu tam bir ahî âdetidir) gazî olmuş, gazâ akınlarına başlamıştır. Alplar Orta-Asya Türklerindeki kahramanlık geleneğine bağlıdır. Çağdaş bir kaynak (</span><span class="char-style-override-9" xml:lang="tr-TR">Garîbnâme</span><span xml:lang="tr-TR">) alp olmak için dokuz şart arar: Şecâat, kol kuvveti, gayret, iyi bir at, hususi bir kıyafet, ok yay, iyi bir kılıç, süngü, uygun bir yoldaş. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Uclarda en parlak gazâ başarılarını 1330-1345 yılları arasında Aydın oğlu Umur Bey temsil etmiştir. İzmir Beyi olarak gazâyı deniz seferleriyle devam ettiren Umur’a karşı, Ege Denizi’nde Hıristiyan hükümetler bir haçlı seferi için ilk anlaşmayı 6 Eylül 1332’de aralarında imzaladılar. Yirmi kadırgalık bir donanma vücuda getirildi. 1334’te Ege’de birçok Türk gemisi batırıldı ve Edremit körfezinde Karesi Beyi Yahşi Bey’in donanması mahvedildi. 28 Ekim 1344’te İzmir limanındaki hisar, Birleşik Haçlı kuvvetleri tarafından baskınla zaptedildi. Umur burayı almak için yaptığı bir savaşta şehit düştü (Mayıs 1348). Kardeşinin akıbetini gören yeni Aydın Beyi Hızır Bey gazâ politikasını bıraktı ve ticâretin getireceği faydaları tercih etti. Papalık yoluyla ilgili Hıristiyan hükümetleriyle barış yaptı ve onlara ülkesinde serbest ticâret imkânı sağlayan tam bir kapitülasyon, </span><span class="char-style-override-9" xml:lang="tr-TR">amân-nâme</span><span xml:lang="tr-TR"> verdi (17 Ağustos 1348). Bununla Hıristiyanlara karşı savaşa son verdiğini bildiriyor, onları himaye edeceğini, gümrük vergisinin nisbetini değiştirmeyeceğini; Rodos şövalyeleri, Venedik ve Kıbrıs’ın beylik arazisinde konsoloslarının yerleştirilmesine ve limanları serbestçe kullanmalarına müsaade edeceğini vaat ediyordu. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">1330’larda Al-‘Umarî; Karesi, Saruhan, Menteşe ve Aydın beylerini deniz gazâlarıyla tanınmış beyler, </span><span class="char-style-override-9" xml:lang="tr-TR">guzât f’il-bahr</span><span xml:lang="tr-TR"> olarak tasvir eder; aralarında daimi olarak cihad yapan bir bey olarak Umur Bey’i ayrı tutar. Bu beylikler, Ege Denizi’nde Hıristiyan Ligası tarafından durdurulunca bu gazâ fonksiyonunu kaybedecektir. Rodos şövalyeleri gibi onlar da Doğu–Batı ticâretinin nimetlerini tercih edeceklerdir. Gazî uc beylikleri olmaktan ziyade hinterlanddaki klâsik İslâm cemiyetinin hayat tarzı, müesseseleri onlarda hâkim olacaktır. O zaman gazânın önderliğini, ucların en ileri safında bulunan ve Rumeli’ye geçerek yerleşen Osmanlılar alacaktır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlı Devleti bir gazî devleti olarak doğmuş ve bu geleneği sürdürmüştür. Fâtih Mehmed, 1461’de Trabzon dağlarına yaya tırmanırken şöyle demiştir: “Bu zahmetler Allah içindir. Elimizde İslâm kılıcı vardır. Eğer bu zahmeti ihtiyar etmesevüz, bize gazî demek lâyık olmazdı.” Osmanlı hükümdarları, Orhan’dan itibaren </span><span class="char-style-override-9" xml:lang="tr-TR">gazîler sultanı</span><span xml:lang="tr-TR"> (</span><span class="char-style-override-9" xml:lang="tr-TR">sultanu’l-guzât va’l-mucâhidîn</span><span xml:lang="tr-TR">) unvanını benimsemişlerdir. Menşeindeki </span><span class="char-style-override-9" xml:lang="tr-TR">uc</span><span xml:lang="tr-TR"> gazî geleneği, Osmanlı’nın bütün tarihine hâkim olmuş, sonraları Evrenos gibi gazî Osmanlı uc beyleri, menşeindeki uc gazâ geleneğini, akınlarda ortaklaşa hareket etmekle göstermişlerdir. Kantakuzinos, bir gazâ seferine çıkan beyin komşu beyliğin gazîlerini saflarına severek kabul ettiğini belirtir. Bununla beraber aralarında rekabet ve savaşlar da eksik olmamıştır. Öte yandan eski Türk </span><span class="char-style-override-9" xml:lang="tr-TR">ülüş</span><span xml:lang="tr-TR"> geleneğine göre bey, ülkesini oğulları arasında taksim ederdi. Yarı bağımsız olan bu beyler üzerinde merkezdeki bey, </span><span class="char-style-override-9" xml:lang="tr-TR">ulu-bey</span><span xml:lang="tr-TR"> sıfatıyla devletin birliğini sağlardı. Fakat kardeşler arasında iç-savaş eksik değildi. Daha büyük tehlikeler karşısında Osmanlılarda birlik daha iyi muhafaza olunabilmiştir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Gazî beyler Batı-Anadolu’nun zengin ovalarında yerleştikten ve sahilde Ayasolug (Altoluogo, bugün Selçuk), Balat (Milet) gibi uluslararası ticâret limanlarını ele geçirdikten sonra ülkeleri ticâret ve kültür bakımından gittikçe gelişen ve İslâm kültürünün yüksek şekillerini benimseyen ufak birer sultanlık haline gelmişlerdir. 1330 yıllarında Al-‘Umarî ve İbn Battuta’nın söyledikleri bunu açıkça göstermektedir. Bu şehirler; güzel çarşıları, sarayları ve camileriyle İbn Battuta’nın takdirini çekmiştir. Ona göre (Gibb çevirisi, s. 449) Denizli yedi camii ve güzel çarşılarıyla Anadolu’da “en güzel ve büyük şehirlerden biri” idi. Karesi oğullarının merkezi Balıkesir (Bizans’ın Paleiocastron’u) “güzel pazarları olan kalabalık güzel bir şehir” ve nihayet Bursa “güzel pazarları ve geniş caddeleri olan büyük önemli bir şehir”di. Batı-Anadolu’da Ayasolug ve Balat, Levant ticâretinin iki büyük merkezi idi. 14. yüzyıl ortalarında bu iki şehre Venedik konsolosları yerleşti. Venedik, beyliklerle ticârete hayatî bir önem vermekteydi. Ayasolug’da Türklerin tepede kurdukları şehir asıl ticâret merkeziydi. Buraya dünyanın her tarafından tüccâr gelmekteydi. İtalyanlar bu pazarlarda Anadolu’nun tabii ürünlerini –pamuk, pirinç, buğday, safran, balmumu, yün, kenevir, üzüm, şap, mazı– ve esir satın almakta idiler. Diğer taraftan bu pazarlarda, meselâ Denizli’de dokunan değerli pamuklular ve Balıkesir’de dokunan kıymetli ipek kumaşlar buluyorlardı. İran ve Anadolu üzerinden gelen ham ipek ve ipekli kumaşlar da Büyük Menderes yoluyla Ayasolug’ta Batı tüccârına eriştiriliyordu. Buna karşılık Batılı tâcirler Anadolu’ya başlıca ince kıymetli yünlü kumaşlar ithal etmekteydiler. Buna kalay, kurşun eklenmelidir. Genişleyen bu ticâreti kolaylaştırmak gayesiyle Balat, Ayasolug ve Manisa’da Türkmen beylerinin Napoli paraları tipinde Latince harflerle </span><span class="char-style-override-9" xml:lang="tr-TR">gigliati </span><span xml:lang="tr-TR">denilen gümüş paralar bastırdıkları bilinmektedir.</span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn Battuta (s. 442) Birgi’de Aydın oğlu’nun sarayını ve ipek elbiseler giymiş gulamlarını anlatır. Bütün bu beyler yanında, İslâm hukuk âlimleri, fakîhlerin haiz olduğu büyük nüfuz ve itibarı belirtir (s. 429, 435, 448, 450). İlk vezirler, hinterlanddaki büyük merkezlerden gelen bu fakîhler arasından seçilmekteydi. İlk Osmanlı vezirleri ve devleti teşkilâtlandıran hukuk adamları, Sinanüddîn Yusuf, Alâeddîn Paşa, Çandarlı Halil hep böyle ulemadan idiler. Orhan Bey 1331’de İznik’te bir medrese açmış, Bursa hisarındaki manastırı medrese haline getirmişti. Onun Bursa’da hisar eteğinde yaptırdığı site; cami, imâret, hamam, han, bu güne kadar şehrin en canlı merkezi olarak kalmıştır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Bu Türkmen beyliklerinde gelişen kültürün en belirgin vasfı, İslâm kültürü içinde öz Türk kültür geleneklerini devam ettirmeleridir. Bu bakımdan en anlamlı olanı, Türkçenin devlet dili ve yazılı edebiyat dili olarak kabul edilmesidir. Bu Türkmen beylerinin emriyle Farsçadan ve Arapçadan klâsik eserlerin Türkçeye çevrildiğini biliyoruz. Türkçeye çeviri faaliyeti devam ederken, 14. yüzyılın ikinci yarısında Şeyh oğlu Mustafa ve Ahmedî gibi yazarlarla bu edebî faaliyet, yaratıcı bir aşamaya erişmiştir. Bu beyliklerde Arapça ve Farsça vakfiyelerle beraber Türkçe yazılanlar bilhassa dikkati çeker. Beylikler devrinde Batı-Anadolu’da meydana getirilen mimari eserlere gelince; en mühimleri Birgi’de Ulu Cami (1312) ve Bursa’da Orhan Camii’dir (1340). Yüzyılın ikinci yarısında mükemmel örnekler yaratılmıştır: Manisa’da Ulu Camii, Ayasolug’da İsa Bey Camii (1375), Peçin’de Ahmed gazî Medresesi (1375), İznik’te Yeşil Camii (1379) yüksek bir sanat zevkini yansıtır. Bezemede Selçuklu mimarisine nazaran sadelik, fakat planda yenilikler bu yapıları karakterlendirir. Yerli Bizans ve Akdeniz sanatıyla kaynaşarak yeni bir sanat sentezi ortaya çıkar. </span></p>
				<p class="ara-baslik-1" xml:lang="en-GB"><span xml:lang="tr-TR">Babaî Dervişleri Osmanlı Uc’unda</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Mogol kuvvetleri, Batı-Anadolu’da göller bölgesi ve Denizli’ye tedip seferleri yaptıkları halde, Osmanlı ucuna erişmek için Germiyan topraklarını çiğnemeleri gerekirdi. Öte yandan uclar, genellikle esir ve ganimetle zenginleşmiş bölgeler sayılıyor, Orta-Anadolu’dan, Azerbaycan’dan, bu arada Konya’dan âlimler ve dervişler geçimleri için zâviye kurmak, sadaka toplamak için uclara geliyorlardı. Orta-Anadolu’da 1240’larda Selçuklu Devleti’ne karşı Vefâî dervişlerinden Baba İlyas etrafında Türkmen ayaklanması şiddetle bastırıldı. Babaî dervişleri, ucların en uzak noktalarına, bu arada özellikle Osmanlı topraklarına kaçıp sığınmış görünmektedir.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Uclara sığınan bu tarikat adamlarından biri olan Ede-Bali hakkında şimdi güvenilir bilgilere sahip bulunuyoruz. Hüdavendigâr livası tahrîr defterinde, yani resmî bir kaynakta, Ede-Bali’nin (Ede Şeyh) Bilecek’teki zâviyesine Osman Bey tarafından Kozağacı köyünün vakıf verildiğini okuyoruz. Vakıfları arasında Söğüd’de yaşayan üç esir kâfir zikredilmiştir. Bu kayıtta, Ede Şeyh’in oğlu, </span><span class="char-style-override-9" xml:lang="tr-TR">Âşıkpaşazâde Tarihi</span><span xml:lang="tr-TR">’nde zikrolunduğu gibi (Atsız yay. 96) Mahmud’dur. Böylece, eski rivâyetlerin tümünün efsaneden ibaret olmadığı anlaşılır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">1300’lerde yazılmış </span><span class="char-style-override-9" xml:lang="tr-TR">Elvan Çelebi Menâkibnâmesi</span><span xml:lang="tr-TR">, bize Şeyh Ede-Bali’nin Vefâiyye halifelerinden biri olduğunu, “dinsizleri ve kâfirleri İslâmiyete kazandırdığını”, Hacı Bektaş’tan dünya saltanatına heves etmemeyi öğrettiğini kaydeder. Bu son kayıt önemlidir. Zira Babaîler, genelde yerleşik devletin kontrolü ve baskısına isyan eden savaşçı dervişlerdendir. Genelde dervişler, devlete bağlı olup sultandan vakıf kabul eden uyumlu (</span><span class="char-style-override-9" xml:lang="tr-TR">conformist</span><span xml:lang="tr-TR">) dervişler ile devlete karşı olan (Şeyh Bedreddîn, Otman Baba gibi) bağımsız ve isyana hazır (</span><span class="char-style-override-9" xml:lang="tr-TR">non-conformist</span><span xml:lang="tr-TR">) iki gruba ayrılır. Âşıkpaşazâde’nin tüm </span><span class="char-style-override-9" xml:lang="tr-TR">Abdalân-i Rûm</span><span xml:lang="tr-TR"> adı altında tanımladığı babalar, Anadolu’da yayılmış büyük bir grup oluşturmuşlardır. Onlar, “kutbiyye” inancında olup her devirde </span><span class="char-style-override-9" xml:lang="tr-TR">kutba’l-aktâb</span><span xml:lang="tr-TR"> sayılan bir kutsal velinin, Orta-Asya şamanları gibi cezbe halinde Tanrı ile sürekli ilişki içinde olduğunu ve saltanat işlerinin de onların kontrolünde bulunduğunu iddia ederler. Toplumda, özellikle göçer Türkmenlerin, haksızlığa uğrayanların hakkını almak için gerekirse devlete karşı isyanında öncülük ederler. Şeyh Bedreddîn (1416), Otman Baba (Fâtih dönemi), Şah-Kulu (1526-1527) bu tip dervişlerdendir. Fâtih döneminde sultanın büyük iltifatına erişen Vefâiyye şeyhi Seyyid Velâyet ise, tamamıyla farklıdır. O, Osmanlı hânedânıyla Vefâiyye tarikatı arasında sıkı bağlılığı kendi kişiliğinde temsil etmiştir. Vefâî şeyhleri, aşırı Abdal–Kalenderî dervişlerden farklı olarak, Şerîata saygılı dervişlerdi. Elvan Çelebi, bu noktayı belirtir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Baba İlyas soyundan derviş tarihçi Âşıkpaşazâde, kendisi Vefâiyye’den olup Seyyid Velâyet’in kayınpederi idi ve tarihinde Vefâiyye şeyhi Ede-Bali’ye olağanüstü bir yer vermiş, hânedânla aile ilişkisini belirtmeye özen göstermiştir. Onun anlatımında Ede-Bali, Osman Gazî’nin şeyhi, mürşidi ve İslâm hukukunu ilgilendiren önemli sorunlarda danışmanıdır. Osman adına hutbe okunması meselesi ortaya atıldığında Tursun Fakîh, “Osman Gazî’nün kayınatası Ede-Bali’ye” danıştı. Keza, Orhan Gazî, yaya askeri örgütlenirken Ede-Bali’nin reyini aldı. Ede-Bali’nin akrabaları ahîler, o zaman beylikte nüfuzlu kişilerdi. Vefâî şeyhleri, hânedânın nüfuz ve otoritesini destekleme gayretiyle, Osmanlı sultanlarına Tanrı’nın teyidini kazanmış kutsal bir </span><span class="char-style-override-9" xml:lang="tr-TR">velî</span><span xml:lang="tr-TR"> (bu arada Gazî Hüdavendigâr unvanı taşıyan I. Murad’a) sıfatı verirler. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İlk döneme ait tahrîr defterlerinde dağda kırda boş toprakları şenletip zâviye kuran, sonra bunu vakıf olarak sultanlara onaylatan Kalenderî Babaî dervişlere ait birçok kayıtlar bulmaktayız. Defter kayıtlarından ilginç bir misâl şudur: Saruhan’da dağ eteğinde Şucâ‘ Abdal, Sinan, İsmail, Mustafa, Ali, Kaygusuz ve başka dervişlerle birlikte sipahiden bir yer tapulamışlar, “taşın ağacın arıdıp yurd edinip ihya etmişler, zâviye kurmuşlar ve sultandan şenlettikleri yer için vakıf beratı almışlar”. Yer açıp zâviye kuran ve vakfa bağlayan bu dervişleri, Ö.L. Barkan, yerleşim yerleri yaratan “kolonizatör” dervişler saymaktadır. Sultanlar bu vakıfları daima, “âyende ve revendeye” (gelip geçen yolculara) hizmet koşuluyla verirler. Osman Gazî, Mudurnu seferinde Beştaş zâviye şeyhinden yol hakkında bilgi almıştır (bkz. çeşitli haritalarda Beştaş dağı). Derviş bir zâviye kurar, etrafındaki öbür dervişlerle toprağı işler, tarla açar, bahçe yapar, geliriyle kendileri geçinir ve yolculara üç gün kalmaları koşuluyla, barınma ve yeme içme sağlarlar. Fütüvvet kurallarını izleyen ahî zâviyeleri, bu gibi zâviyelerin başında gelir. Misafirlik geleneği, yalnız ahî zâviyeleri için değil, gelip geçen yolculara hizmet etme koşuluyla sultandan berat almış tüm zâviyeler için değişmez bir kuraldır. Toprağı işlemede, hasat ve harcamada zâviye mensupları her şeyi ortaklaşa (iştirâk üzere) yaparlar, komünal bir hayat yaşarlar. Herkes çalışmak zorundadır (Bayramiyye’de bu nokta özellikle belirtilir). </span><span class="char-style-override-9" xml:lang="tr-TR">Fütüvvet</span><span xml:lang="tr-TR">, yani centilmenlik ve kardeşlik disiplini içinde ortaklaşa çalışma, yolcu ve fakirlere hizmet, dinî bir hayır işi sayılmaktadır ve bu nedenle vakfa bağlanmaktadır. Zâviye etrafında zamanla nüfus yerleşmekte, köyler meydana çıkmaktadır. Anadolu ve Rumeli toponimisi, pek çok köyün menşeinde bu biçimde derviş zâviyeleriyle ilişkili olduğunu ortaya koymaktadır. Sultanların bu gibi yeni yerleşmelere vakıf statüsü vermeleri, vergilerden affetmesi, Anadolu ve Rumeli’de Türk yerleşme-kolonizasyon sürecini kolaylaştıran başlıca bir yöntem olarak önemlidir. </span></p>
				<p class="ara-baslik-1" xml:lang="en-GB"><span xml:lang="tr-TR">Gazâ ve Gazîlik</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">13. ve 14. yüzyıllarda Anadolu’da İslâm dinini, sûfîlik, fütüvvet ve gazâ kurallarını halka öğretmek için Türkçe yazılmış bir literatür bulmaktayız. Bunlar, kuşkusuz o zaman toplumdaki belli gereksinimlere yanıt vermek ve belli grupları aydınlatmak ve eğitmek amacını güdüyordu. Selçuklu şehirlerinde, özellikle Konya’da egemen Fars dili ve edebiyatı karşısında basit bir Türkçe ile yazılmış bu gibi eserler, çoğu kasaba ve köylere yerleşmiş Türkmen halkına, bu arada </span><span class="char-style-override-9" xml:lang="tr-TR">ucât</span><span xml:lang="tr-TR">’ta (uclar), geniş gazî kitlelerine hitap etmekte idi. Uc toplumuna hitap eden bu didaktik eserlerin bir bölümü, sırf İslâm dininin günlük ibadet ve yaşama ait din kurallarını öğretmek amacını güdüyor (</span><span class="char-style-override-9" xml:lang="tr-TR">ilm-i haller</span><span xml:lang="tr-TR">), yahut ahîler için </span><span class="char-style-override-9" xml:lang="tr-TR">fütüvvet</span><span xml:lang="tr-TR"> âdâbını anlatıyor, veyahut dervişlere tarikat esaslarını ve erkânını açıklıyordu. Bir bölümü de gazîlik kurallarını açıklayan, yahut savaş heyecanını yükselten destan nev‘inden eserlerdi. Bu eserlerde bir gazîde bulunması gerekli özellikler belirtilir. Gazînin “niyeti” samimi olmalı, İslâm dini ve Müslüman halk için savaştığını unutmamalı, gazâda </span><span class="char-style-override-9" xml:lang="tr-TR">tama‘ ve riyâ</span><span xml:lang="tr-TR"> olmamalı, yani hareketlerinde dinî hayır düşüncesinden uzaklaşmamalı, gazâya sırf ganimet için gitmemeli. Bu son madde, yukarıda açıkladığımız gibi gazânın dinî-ideolojik niteliğini vurgulayan temel koşuldur (Yakınlarda Batı’da bazı yazarlar, bu noktaları görmezlikten gelip, </span><span class="char-style-override-9" xml:lang="tr-TR">gazâ</span><span xml:lang="tr-TR">’yı sırf ganimet için haydutluk (</span><span class="char-style-override-9" xml:lang="tr-TR">banditry</span><span xml:lang="tr-TR">) sayma eğilimindedirler). </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Türk geleneğinde savaş-eri olarak </span><span class="char-style-override-9" xml:lang="tr-TR">gazî</span><span xml:lang="tr-TR">de bulunması gerekli on karakter sayılır: cesaret, yılmazlık, kendine güven, güçlülük ve savaşganlık, atılganlık, dayanıklılık, yerinde metanetle durma, sabırlılık, fırsatları kollama, yoldaşına vefâ vasıflarıdır; bunlar </span><span class="char-style-override-9" xml:lang="tr-TR">Dede Korkut</span><span xml:lang="tr-TR">, </span><span class="char-style-override-9" xml:lang="tr-TR">Dânişmendnâme</span><span xml:lang="tr-TR"> gibi Türk destanlarında kahramanların vasıflandırılmasında belirlenmiştir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlı toplumunda her sınıftan dindar halk, gazâyı ciddiyetle benimsemektedir. Bursa’da Hoca İbrahim adlı bir zengin, 1476 yılında Fâtih Sultan Mehmed’in Macarlara karşı seferinde “ol gazânın savabında ben dahi bile olayın” diye 20,000 akça ile 20 süvariyi ûlufe ile tutmuş ve sefere göndermiştir.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-2" id="footnote-290-2-backlink">2</a></span></p>
				<p class="paragraf-3 para-style-override-10" xml:lang="en-US"><span xml:lang="tr-TR">II. Bayezid, Anadolu halkına gönderdiği bir fermanda, timar ve başka mükâfatlar vaat ederek Tuna’da Uc Beyi Bali Bey’in Lehistan’a akınına katılmaya davet etmiştir. Osmanlı sultanları son pâdişaha kadar </span><span class="char-style-override-9" xml:lang="tr-TR">gazî</span><span xml:lang="tr-TR"> unvanını en başta tercih ettikleri bir unvan olarak kullanmışlardır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">13. yüzyılda bir yandan Haçlılara, öte yandan Mogollara karşı bir ölüm-kalım savaşı veren İslâm memleketlerinde gazâ ruhu, toplumları ayaklandırmakta idi. 13. yüzyılda bu gazâ heyecanı Memlûk sultanlığında ve Anadolu’da Türkmenler arasında doruğa erişti. Haçlı ve Mogol kıskacı arasında yok olma tehlikesiyle karşı karşıya kalan bu iki İslâm memleketinde askerî rejimler hâkim oldu; Mısır ve Suriye’de Kıpçak aslından askerî bir aristokrasi, Memlûkler saltanatı ele geçirirken, Anadolu’da gazî Türkmen devletleri yükseldi ve 14. yüzyıl sonlarında bu devletçiklerin tümü, Osmanlı hânedânının şemsiyesi altında birleşti. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Genel olarak gazî, ahret için sevap kazanma amacıyla savaşan Müslüman olarak tanımlanır. Burada gazâ’nın dinî-İslâmî niteliği üzerinde durulmuştur; gazî için kitalde elde edilen ganimet, dinî bir mükâfattır. Osmanlı menâkibnâmelerinde gazâ ve ganimetin (doyum) kutsallığı, helâl niteliği özellikle belirtilir. Hıristiyan Batı’da yazılan eserlerde, gazâ; kital ve yağmayı meşrû göstermeye yarayan bir araç olarak algılanmakta, böylece belli bir toplum için onun özel anlam ve fonksiyonu gözardı edilmektedir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İslâm prensiplerine göre genellikle gazâ, </span><span class="char-style-override-9" xml:lang="tr-TR">farz-i kifâye’</span><span xml:lang="tr-TR">dir, yani ancak bazı koşullar yerine getirildiği takdirde yapılması gereken bir dinî ödevdir. Fakat İslâm ülkesi hayati bir tehlike altına düşerse, gazâ, emîrü’l-mü‘minîn tarafından </span><span class="char-style-override-9" xml:lang="tr-TR">farz-i ‘ayn</span><span xml:lang="tr-TR"> ilân olunabilir. O zaman her Müslüman yetişkin er için gazâ zorunlu bir ödevdir, sefere gidemeyen bu ödev karşılığı hazîneye bir ödeme yapmak zorundadır. 1444’te Haçlılar, Rumeli’yi istilâ edip Varna’ya geldiklerinde ve 1686’da Osmanlı ülkesi dört bir yandan istilâya uğradığında, gazâ zorunlu sayılmış, </span><span class="char-style-override-9" xml:lang="tr-TR">nefîr-i âm</span><span xml:lang="tr-TR"> ilân edilmiş, Müslümanlar toptan savaşa çağrılmıştır. </span></p>
				<p class="ara-baslik-1" xml:lang="en-GB"><span xml:lang="tr-TR">Alplar, Nökerler (Yoldaşlar) </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman, beyliği ailenin öbür üyeleriyle birlikte idare eder görünüyor. Karacahisar subaşılığını (komutanlığını), kardeşi Gündüz Alp’a vermişti. Önemli siyasî kararlarda amcası Dündar’a danışırdı. Osman, güdülecek siyaset konusunda tartışmaya girdiği amcasını okla vurmuş, öldürmüştür. 1302’de Bursa hisarını abluka için yaptırdığı havale kulelerinden birini kardeşi oğlu Aktimur’a verdi. Osman, oğlu Orhan’ı kendi sağlığında deneyimli kumandanlar Akça Koca, Konur Alp, Köse Mihal ile seferlere gönderiyor, kendisinden sonra onun beyliğini hazırlıyordu. Hasta olan Osman son yedi yılında beyliği oğlu Orhan’a bırakmıştı. Osman ölünce (1324) beylik üzerinde kararsız bir dönem yaşanmış; ve sonunda, seferlerde ordunun başında bulunan Orhan, ahîlerin de desteğiyle beyliğe gelmiştir.</span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Orhan 1324’te beylik tahtına oturunca, kardeşi Alâeddîn Bey’in bir kenara çekildiği, kendisinin ve sonra da evlâdının Kite’ye bağlı Fodura köyünde barış içinde yaşadıkları resmî kayıtlardan anlaşılmaktadır. Orhan’ın ölümünde (1362) beylik için Murad ile kardeşleri arasında çatışma çıkmış ve Murad onları ortadan kaldırmak zorunda kalmıştır. Eski Türklerde, beyliği ancak Tanrı bağışlar inancı vazgeçilmez bir gelenekti. Herhangi bir hanlık veraset kanûnu yoktu. Kurultay kararı veya bir savaş sonucu zafer, Tanrı’nın </span><span class="char-style-override-9" xml:lang="tr-TR">kut</span><span xml:lang="tr-TR">’una mazhar olunduğuna bir işaret sayılır; yaş veya vasiyet, beylik/hanlık için bir kural kabul edilmezdi. Aslında, her oğula bir </span><span class="char-style-override-9" xml:lang="tr-TR">yurdluk</span><span xml:lang="tr-TR"> verilerek ülkenin beyin oğulları arasında bölüşülmesi, Avrasya’da Türk–Mogollar arasında süregelen aile hukukundan kaynaklanmaktaydı. Osman ve Orhan fethedilen toprakları oğullarına ve alplara </span><span class="char-style-override-9" xml:lang="tr-TR">yurdluk</span><span xml:lang="tr-TR"> (apanaj) olarak dağıtmakta ve en önemli </span><span class="char-style-override-9" xml:lang="tr-TR">uc</span><span xml:lang="tr-TR">a büyük oğul atanmaktaydı. Ülkeye feodal bir karakter veren bu gelenek, Osmanlılarda merkeziyetçi bürokrasi güçlendikçe sembolik bir düzenleme biçiminde kalacaktır. Bununla beraber, Fâtih’ten sonra da devleti sarsan şehzâdeler mücadelesinin temelinde bu Avrasya egemenlik ve ülke anlayışının devamını görüyoruz. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Âşıkpaşazâde’nin naklettiği eski menâkibnâme rivâyetine göre, Osman’ın seferlerinde </span><span class="char-style-override-9" xml:lang="tr-TR">alplar</span><span xml:lang="tr-TR"> ve yarar “yoldaş” ve “nökerleri” savaş önderleridir. 1299’da Osman, Eskişehir’den Bilecik ve Yenişehir’e kadar geniş bir ülke sahibi olunca, “İnönü’nü oğlu Orhan Bey’e, Yarhisar’ı Hasan Alp’a verdi, bu dahi bahadır yoldaş idi”. İnegöl’ü Turgut Alp’a verdi, oraya “Turgut-ili derler”, Osman ile sefere giden öteki alplardan, Saltuk Alp, Konur Alp’ın adı geçer. Bu alp ve nökerlerin çocuk ve torunları, sonraki dönemlerde önemli makamları işgal edecekler ve bir çeşit Osmanlı aristokrasisi oluşturacaklardır. Bu çeşit </span><span class="char-style-override-9" xml:lang="tr-TR">timar</span><span xml:lang="tr-TR"> ve </span><span class="char-style-override-9" xml:lang="tr-TR">yurd</span><span xml:lang="tr-TR">ların kaldırılması oldukça geç bir zamandadır.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman, Samsa Çavuş, Akça Koca ve Gazî Abdurrahman’ı Sakarya seferinde Orhan’ın yanına verdi, “yarar yoldaşdur diye”. Bunlardan her biri bir ucda sürekli akına atanmıştır. “Samsa Çavuş ve cema‘âtı yoldaşlığa yarar kişilerdi.” Orta-Asya bozkır imparatorluklarında, Türklerde alplar, Mogollarda </span><span class="char-style-override-9" xml:lang="tr-TR">noyanlar</span><span xml:lang="tr-TR"> (çoğulu </span><span class="char-style-override-9" xml:lang="tr-TR">noyad</span><span xml:lang="tr-TR">) soylu ailelerden gelen kumandanlardı. Mogollarda noyanlar, aristokrat ailelerden </span><span class="char-style-override-9" xml:lang="tr-TR">ba‘atur</span><span xml:lang="tr-TR"> veya </span><span class="char-style-override-9" xml:lang="tr-TR">bagatur</span><span xml:lang="tr-TR"> (Türkçe bahadır) unvanı taşırlardı. Osmanlılarda alplar, aynı zamanda </span><span class="char-style-override-9" xml:lang="tr-TR">bahadır</span><span xml:lang="tr-TR"> unvanı taşırlar. Bu alplar, her biri kendi yurdluğunda, kendi kumandası altındaki gazîlerle kendi uc bölgesinden akın yapar. Başlangıçta alplar, Osman Gazî ile müttefik olarak sefer yapmakta idiler. Öyle anlaşılıyor ki, Osman Gazî 1299-1301 yıllarında önemli başarılar kazanıp karizmatik bir başbuğ durumuna gelince alplar, onun yakın “yoldaşları” oldular, yani onun hizmetine girdiler. Sakarya seferinde Samsa Çavuş, itaat eden Lefke ve Çadırlu bölgesini kendine yurd istediği zaman Osman Gazî buna karşı çıkmıştır.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Nökerlik/Yoldaşlık, gazâ önderine </span><span class="char-style-override-9" xml:lang="tr-TR">anda</span><span xml:lang="tr-TR"> (and) ile bağlanma yoluyla kurulur ve </span><span class="char-style-override-9" xml:lang="tr-TR">gâziyân</span><span xml:lang="tr-TR"> birliği böylece ortaya çıkar görünmektedir. Tutsak düşen Harmankaya Tekfuru Köse Mihal, Osman’ın nökeri olmuş, akınlarda ve öteki Rum tekfurlarıyla Osman arasındaki ilişkilerde daima ona sadakatle hizmet etmiş, sonunda İslâmiyeti de kabul etmiştir. “Köse Mihal dâim onun bile olurdı. Ekseri bu gazîlerün hidmetkârları Harman Kaya kâfirleriydi.”</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İnegöl’ü fetheden Turgut Alp’a bu bölge bir </span><span class="char-style-override-9" xml:lang="tr-TR">yurd </span><span xml:lang="tr-TR">olarak verilmişti. Bölgenin o zaman </span><span class="char-style-override-9" xml:lang="tr-TR">Turgut-ili</span><span xml:lang="tr-TR"> diye anılması, bu bakımdan kayda değer (bu feodal yapı için Aydın-ili, yahut Rumeli’de Osmanlı’ya tâbi Bulgar kralının ülkesi için kullanılan Şişman-ili, Konstantin-ili burada anılmalı). Mogollarda noyanlara ait otlak bölgesi </span><span class="char-style-override-9" xml:lang="tr-TR">yurd</span><span xml:lang="tr-TR">, Mogolca </span><span class="char-style-override-9" xml:lang="tr-TR">nutug</span><span xml:lang="tr-TR"> diye bilinir. Nutug’un tanımlanması şöyledir: “Şu veya bu göçer birliğini geçindirecek noyana ait arazi.” Selçuklularda ve Osmanlı klâsik döneminde, </span><span class="char-style-override-9" xml:lang="tr-TR">yurd</span><span xml:lang="tr-TR"> veya </span><span class="char-style-override-9" xml:lang="tr-TR">yurdluk</span><span xml:lang="tr-TR"> bir göçer-ev grubunun reisine özerklikle verilen bir arazi ünitesi olarak tanımlanmaktadır. Başka deyimle, </span><span class="char-style-override-9" xml:lang="tr-TR">yurd</span><span xml:lang="tr-TR">, soylu bir bahadıra ait </span><span class="char-style-override-9" xml:lang="tr-TR">apanaj</span><span xml:lang="tr-TR"> niteliği taşır. Osman “alınan vilâyetleri guzâta taksim” etmekte idi. 1320’lerde Kara-Çepiş hisarı, Konur Alp’a, Absu (Pachymeres’te Hypsu) hisarı Akça Koca’ya verilmişti. Bu feodal apanaj sistemi, daha sonra Rumeli’de gazâ yapan uc beyleri, Evrenuz Gazî, Mihal oğulları, İshak Bey oğulları, Paşa-yiğit oğulları için uygulanacaktır. Osman döneminde beyliğin bu feodal yapısı karşısında Orhan döneminde ulema sınıfından vezirler idareyi ele geçirdiği zaman, merkeziyetçi bürokratik rejim hinterlandda egemen olacaktır.</span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Âşıkpaşazâde, Hacı Bektaş’tan söz ederken Anadolu’da dört </span><span class="char-style-override-9" xml:lang="tr-TR">müsafir</span><span xml:lang="tr-TR"> (dışardan gelmiş) </span><span class="char-style-override-9" xml:lang="tr-TR">ta‘ife</span><span xml:lang="tr-TR">’den (</span><span class="char-style-override-9" xml:lang="tr-TR">cema‘ât</span><span xml:lang="tr-TR">) söz eder: </span><span class="char-style-override-9" xml:lang="tr-TR">Gâziyân</span><span xml:lang="tr-TR">, </span><span class="char-style-override-9" xml:lang="tr-TR">Ahiyyân</span><span xml:lang="tr-TR">, </span><span class="char-style-override-9" xml:lang="tr-TR">Abdâlân</span><span xml:lang="tr-TR"> ve </span><span class="char-style-override-9" xml:lang="tr-TR">Bâciyân</span><span xml:lang="tr-TR">. Bir yoruma göre, şeyh Evhadüddîn Kirmânî’nin kızı Kadın Ana Fatma Hatun, Ahî Evren (Nâsirüddîn Mahmud) ile evlenmiş olup Anadolu’da kadınlar arasında ahîliğe denk Bâciyân ta‘ifesini kurmuştur. Genelde, şeyhler neslinden zâviye yöneten hatunlar, meselâ Hüdavendigâr sancağında bir vakıf idare eden Tâcî Hatun, </span><span class="char-style-override-9" xml:lang="tr-TR">Bâciyân</span><span xml:lang="tr-TR"> cema‘âtından sayılırlar. İbn Battuta Anadolu’da Müslüman kadınların erkeklerden kaçmayışlarını, saygılı oluşlarını hayretle kaydetmiştir.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Rum Abdalları ve ahîlerle yan yana ayrı bir </span><span class="char-style-override-9" xml:lang="tr-TR">ta‘ife</span><span xml:lang="tr-TR"> olarak zikredilen </span><span class="char-style-override-9" xml:lang="tr-TR">Gâziyân</span><span xml:lang="tr-TR">, Osman döneminde gördüğümüz alplardan başkası değildir ve bu alplar belli nitelikler taşıyan bir gruptur. Baba İlyas’ın torunu Âşık Paşa (1271-1332) </span><span class="char-style-override-9" xml:lang="tr-TR">Garîbnâme</span><span xml:lang="tr-TR"> (</span><span class="char-style-override-9" xml:lang="tr-TR">Ma‘arifnâme</span><span xml:lang="tr-TR">) adlı eserinde (bitişi 1310) alpların dokuz niteliğe sahip olmaları gerektiğini vurgular. Âşık Paşa’nın </span><span class="char-style-override-9" xml:lang="tr-TR">gâziyân</span><span xml:lang="tr-TR"> kelimesi yerine, İslâm’dan önce Avrasya toplumundaki bahadır önderler için kullanılan </span><span class="char-style-override-9" xml:lang="tr-TR">alp</span><span xml:lang="tr-TR"> terimini kullanmış olması ilginçtir. Alp, “varlığı korumak için ay ve yılda birbirleriyle kol kola savaş” yapan bahadırlardır. Onun paraleli, nefsiyle mücadelede bulunan alp-erendir. </span></p>
				<p class="paragraf-3 para-style-override-10" xml:lang="en-US"><span class="char-style-override-9" xml:lang="tr-TR">Garîbnâme</span><span xml:lang="tr-TR">’ye göre </span><span class="char-style-override-9" xml:lang="tr-TR">alp</span><span xml:lang="tr-TR"> adını almak isteyen kişi için gerekli dokuz nesneden ilki, “muhkem yürek”, yani cesaret sahibi olmaktır. “Yagı görüp sinmiya”, cesurluk, askeri ayakta tutan “direktir” (alp’ın liderliği). İkincisi, </span><span class="char-style-override-9" xml:lang="tr-TR">alp</span><span xml:lang="tr-TR">ın kolunda kuvvet olmalı (fiziksel güç). Herkes onun gücünü görür ve sayar. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Üçüncüsü, alp gayret ve hamiyet sahibi olmalıdır. Dördüncü koşul, eyi bir at sahibi olmalıdır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlılarda </span><span class="char-style-override-9" xml:lang="tr-TR">sipahilik</span><span xml:lang="tr-TR">, soyluluk koşuludur. Osmanlılar, Balkanlar’da Hıristiyan süvari askerini soylu sayıp timar vermişler, fakat yaya askeri (voynuklar) reâya saymışlardır. Genelde, gayrimüslim reâyaya ata binme yasağı vardı. Beyler arasında en değerli peşkeş attı. </span><span class="char-style-override-9" xml:lang="tr-TR">Garîbnâme</span><span xml:lang="tr-TR">’ye göre, alpın atının, karnını örten bir zırhı olması gerekir. Zırh, karşıdan heybetli bir görünüş gösterir ve hayvanı kılıç ve ok darbesinden korur. Düşman alpı atından tanır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Beşinci koşul, alpın zırhlı olmasıdır. Alplık zırhla belli olur. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlılarda, timarlı sipahi daima </span><span class="char-style-override-9" xml:lang="tr-TR">cebelü</span><span xml:lang="tr-TR">, yani zırhlı sipahidir. Büyük timar sahiplerinin zırhı, </span><span class="char-style-override-9" xml:lang="tr-TR">bürüme</span><span xml:lang="tr-TR"> zırhtır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Avrasya tarihinde, göçer halklar arasında imparatorluk kuran, yerleşik halkları egemenliği altına sokan gerçek askerî birlik, zırhlı süvari ordusudur. Şu zamana kadar ki, Şah İsmail’in 40.000 zırhlı süvarisi Selim’in top ve tüfeği karşısında bozguna uğrayacaktır (1514). Başta alpların “kol kola savaşması” gereği belirtilmiştir. Bu, Âşıkpaşazâde’de belirtildiği gibi, gazîler arasında yoldaşlığa işaret etmektedir. </span></p>
				<p class="paragraf-3" xml:lang="en-US"><span xml:lang="tr-TR">Altıncı ve yedinci koşullar, alpın silâhları, yani yay ve kılıcıdır. </span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span class="char-style-override-9" xml:lang="tr-TR">	</span></p>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Katı yay çekmek ve uzatmak ere</span></p>
				<p class="paragraf-3" xml:lang="en-US"><span class="char-style-override-9" xml:lang="tr-TR">	K’ey hünerdür kim kime Tengri vire</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">“</span><span class="char-style-override-9" xml:lang="tr-TR">Katı yay</span><span xml:lang="tr-TR">”, kemikle berkitilmiş uzun menzilli yaydır, Osmanlı’ya Hıristiyan askeri karşısında üstünlük sağlayan bir silâhtır.</span><span class="char-style-override-10" xml:lang="tr-TR"> </span><span xml:lang="tr-TR">Bu oku çekip uzatmak özel bir hüner ister. Alplık için gerekli yedinci ve sekizinci koşul, kılıç ve süngü sahibi olmaktır. </span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Yalunuz ok yay ile alp olamaz</span></p>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Ok ile ol alplık adın alamaz</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Kılıc, alpın en değerli silâhıdır, onun “altını ve incisidir”. </span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Kılıç üzre and anunçün içilür</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Alplar arasında </span><span class="char-style-override-9" xml:lang="tr-TR">anda</span><span xml:lang="tr-TR"> (and), Avrasya halkları arasında savaş birliğini, nökerliği (yoldaşlığı) oluşturan ritüeldir. Osman Gazî ile alplar, garibler arasında ölüme kadar sadakat bağı, </span><span class="char-style-override-9" xml:lang="tr-TR">and içmek</span><span xml:lang="tr-TR"> (kanlarını bir kapta karıştırıp içmek veya karıştırmak, kan kardeşi olmak) veya kılıç üzerinde yemin merâsimi ile gerçekleşiyordu. Ganimet ve fethedilen topraklar, </span><span class="char-style-override-9" xml:lang="tr-TR">anda</span><span xml:lang="tr-TR"> ile öndere bağlı olan alplar arasında yurdluk olarak paylaşılıyordu. </span></p>
				<p class="paragraf-3" xml:lang="en-US"><span xml:lang="tr-TR">Bütün bunlar gözümüzde alpı ok, yay, kılıç ve mızrakla silâhlanmış, zırhlı süvari olarak canlandırır. Bu süvari, gerçekten alp olmak için bedenen güçlü, yüreği cesur bir yiğit olmalıdır. Bunun yanında, </span><span class="char-style-override-9" xml:lang="tr-TR">Garîbnâme</span><span xml:lang="tr-TR">’nin belirttiği başka önemli bir koşul, alpın arkasında yürüyen kafadarı, yani yoldaşı olmalıdır. Yoldaş hakkında: </span><span xml:lang="tr-TR"> </span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">	Pes bu alplık yalnız olmaz yâr gerek</span></p>
				<p class="paragraf-3" xml:lang="en-US"><span xml:lang="tr-TR">	</span></p>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Yar içün ol baş-u-can oynar gerek</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Yoldaşlığın özel bir merasimle gerçekleştiğini yukarıda işaret etmiştik. Yoldaş olan alplar “kol kola” savaşmalıdır. </span></p>
				<p class="paragraf-3" xml:lang="en-US"><span xml:lang="tr-TR">Âşık Paşa özetle alp kişiyi şöyle tanımlar</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Kimde varsa bu dokuz nesne tamâm</span></p>
				<p class="paragraf-3" xml:lang="en-US"><span class="char-style-override-9" xml:lang="tr-TR">	Alp adıyla anı okur hâss-u-âm</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Alp-eren, alp gibi savaşta değil, kendi nefsine karşı cihad yapan kişidir. Hazret-i Peygamber’in dediği gibi:</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">	Nefisle savaşma cihâd-i ekberdir</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Alp-eren için dinî nitelikler şöyle özetlenir: Alp-eren, dünya sevgisi havâsına kapılmamalı. Cimrilik, fısk-u-fesâd gibi kötü huylardan kaçınmalı. Bu huylar havayîlikten doğar; “Din Alpı” bunlara karşı uğraş vermek zorundadır. Din direği olan böyle bir alp önünde halk yüzünü yere sürmelidir. </span></p>
				<p class="paragraf-3" xml:lang="en-US"><span xml:lang="tr-TR">Âşık Paşa dinde alp (alp-eren) olmanın dokuz ruhânî koşulunu özetler: Bu koşullar; vilâyet, riyâzet, kifâyet (nefsini basmak), ışk (nefsini dünya ilgilerinden kurtarıp bağımsız olma), tevekkül, Şerîat bilgisi, ilm, himmet (başkasına özveriyle yardım etme), doğru yâr (eshâb, arkadaş; dervişler) edinme. </span></p>
				<p class="paragraf-3" xml:lang="en-US"><span xml:lang="tr-TR">Bu dokuz sıfatı nefsinde toplayan alp-eren halkın kılavuzudur.</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">	Yâ kişi dünya içinde er gerek</span></p>
				<p class="paragraf-3" xml:lang="en-US"><span xml:lang="tr-TR">	Yâ din içre hâkim ü server gerek</span></p>
				<p class="paragraf-3" xml:lang="en-US"/>
				<p class="paragraf-3" xml:lang="en-US"><span xml:lang="tr-TR">Kutlu kişi, bu ikiden, alp veya alp-erenden biri olmaktır.</span></p>
				<p class="paragraf-3" xml:lang="en-US"><span xml:lang="tr-TR">Âşık, ışk, sırf Tanrı muhabbeti ile bütün ömrünü harcar:</span></p>
				<p class="paragraf-3" xml:lang="en-US"><span xml:lang="tr-TR">	</span></p>
				<p class="paragraf-3" xml:lang="en-US"><span xml:lang="tr-TR">	Ey Hudâyâ, ışktan ayırma bizi</span></p>
				<p class="paragraf-3 para-style-override-10" xml:lang="en-US"/>
				<p class="paragraf-3 para-style-override-10" xml:lang="en-US"><span xml:lang="tr-TR">Âşıkpaşazâde’de </span><span class="char-style-override-9" xml:lang="tr-TR">alp</span><span xml:lang="tr-TR"> ve gazî özdeş terimlerdir. Kuşkusuz birincisi Avrasya hakanlıklarında </span><span class="char-style-override-9" xml:lang="tr-TR">alp</span><span xml:lang="tr-TR">, bagatur/bahadır diye anılan kahraman savaşçıyı, lider tipini, ikincisi ise alpın daha çok İslâmî gazâ ile kaynaşmış tipini vurgular. Âşık Paşa’nın gördüğü gibi alp, 13. yüzyıl Anadolu’sunda ideal profesyonel savaşçı kişidir. Âşık Paşa’nın bu anlatımı, </span><span class="char-style-override-9" xml:lang="tr-TR">ahiyyân</span><span xml:lang="tr-TR"> için ahlâk ve edep kurallarını tespit eden </span><span class="char-style-override-9" xml:lang="tr-TR">fütüvvet</span><span xml:lang="tr-TR"> kurallarına denktir. Âşık Paşa’nın alp tasviri, Osman Gazî ve onunla birlikte savaşan yoldaş alpların, genellikle Anadolu’da uclardaki gazîlerin tasviridir. Bu alp veya gazî tasvirini, </span><span class="char-style-override-9" xml:lang="tr-TR">Battalnâme, Dânişmendnâme</span><span xml:lang="tr-TR"> ve </span><span class="char-style-override-9" xml:lang="tr-TR">Dede Korkut</span><span xml:lang="tr-TR"> gibi Anadolu destanlarındaki kahraman tasvirine eş buluruz. Eski Osmanlı menâkibnâmesinde “Âşık Paşa dedikleri aziz” öteki ulema arasında saygıyla anılır. Kırşehir’de görkemli türbesi, bugün de bir ziyâretgâhdır. O, Mevlevîlerin değil, Babaîlerin, alp-erenlerin pîridir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Anadolu </span><span class="char-style-override-9" xml:lang="tr-TR">uc</span><span xml:lang="tr-TR"> bölgelerinde kızıl börk giyen, gazâ ve ganimet akınlarına katılan, böylece akıncılığı meslek edinen Türkmenler, kabile bağları dışında </span><span class="char-style-override-9" xml:lang="tr-TR">gâziyân</span><span xml:lang="tr-TR"> örgütüne katılmış, böylece yeni bir yaşam tarzı sonucu kendi aşiret grubundan kopmuş, sosyal bakımdan farklılaşmış oluyorlardı. İslâmî kutsal ganimet için her yandan, her menşeden gelen “garîb”ler, başbuğa </span><span class="char-style-override-9" xml:lang="tr-TR">anda</span><span xml:lang="tr-TR"> ile bağlanırlar, onun nökeri veya </span><span class="char-style-override-9" xml:lang="tr-TR">yoldaşı</span><span xml:lang="tr-TR"> olurlardı. </span></p>
				<p class="paragraf-3 para-style-override-10" xml:lang="en-US"><span class="char-style-override-9" xml:lang="tr-TR">Anda</span><span xml:lang="tr-TR">, yani </span><span class="char-style-override-9" xml:lang="tr-TR">and içme</span><span xml:lang="tr-TR"> sonucu önderle nöker arasında ölünceye kadar süren bir bağlılık, </span><span class="char-style-override-9" xml:lang="tr-TR">yoldaşlık</span><span xml:lang="tr-TR"> kurulmuş olurdu. Orta-Asya Türk–Mogol toplumunda nökerlik, Batı feodalizminde </span><span class="char-style-override-9" xml:lang="tr-TR">commendatio</span><span xml:lang="tr-TR"> veya </span><span class="char-style-override-9" xml:lang="tr-TR">hommage</span><span xml:lang="tr-TR"> (Almanca </span><span class="char-style-override-9" xml:lang="tr-TR">mannschaft</span><span xml:lang="tr-TR">) </span><span class="char-style-override-9" xml:lang="tr-TR">anda</span><span xml:lang="tr-TR"> ile kıyaslanabilir. Marc Bloch’a göre</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-3" id="footnote-290-3-backlink">3</a></span><span xml:lang="tr-TR"> </span><span class="char-style-override-9" xml:lang="tr-TR">commendatio</span><span xml:lang="tr-TR">, şef ile hizmet yüklenen arasında “feodal dönemin tanıdığı en güçlü sosyal bağlardan birini” oluştururdu.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">13. yüzyıl Mogol toplumunda nöker, soylu kişilerin, bagaturların evinde ve seferde yanından ayrılmayan hizmetkârı ve silâh arkadaşı olarak tanımlanır.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-4" id="footnote-290-4-backlink">4</a></span><span xml:lang="tr-TR">Esir olan nöker, kendine tâbi olanlarla birlikte şefin hizmetine girer. Çoğu tutsak edilip </span><span class="char-style-override-9" xml:lang="tr-TR">anda</span><span xml:lang="tr-TR"> ile başbuğa hayat boyu bağlı silâh arkadaşı (</span><span class="char-style-override-9" xml:lang="tr-TR">comrade-in-arm</span><span xml:lang="tr-TR">) olur. Menâkibnâmede Köse Mihal bu tipi canlandırır.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Böylece, Avrasya steplerinde olduğu gibi, </span><span class="char-style-override-9" xml:lang="tr-TR">alp</span><span xml:lang="tr-TR"> etrafında gazâ-akın birlikleri oluşmakta, her biri uc’un bir bölgesinde gazâ faaliyetinde bulunmaktadır. Osman Gazî de, kuşkusuz başlangıçta bu alplardan biri idi. Onu ötekiler arasında seçkin duruma getiren özellik, bir Vefâî–Babaî tarikat halifesi olarak uc’a gelen Şeyh Ede-Bali’nin yakınlık ve “berekâtı” olmuştur. Çağdaş Bizans tarihçisi Pachymeres Osman’ı, Bizans topraklarına karşı akın yapanlar arasında en atılgan önder olarak tanıtmaktadır. Uc’da gazîler, yani alplar, ganimet seferlerinde en başarılı önderin bayrağı altına giderler. </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">’ye göre Osman “Yarhisarı Hasan Alp’a verdi; bu dahî bir yarar yoldaş idi”. Osman Gazî’nin kariyerinde alplıktan sonra ikinci aşama, gazâ seferlerinde bayrağı altında alpları toplamasıdır. Onlar bu atılgan öndere, Köse Mihal gibi </span><span class="char-style-override-9" xml:lang="tr-TR">nöker/yoldaş</span><span xml:lang="tr-TR"> oldular. Osman Gazî’nin </span><span class="char-style-override-9" xml:lang="tr-TR">gâziyân</span><span xml:lang="tr-TR">ı gibi, öteki uc beyliklerinde de ilk askerî-siyasî çekirdek, benzeri bir süreçte ortaya çıkmış olmalıdır.</span><span xml:lang="tr-TR"> </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman Gazî döneminde askerî-sosyal sistemde nökerlik/yoldaşlık, alplık gibi egemen bir kurum olarak görünmektedir. 1302’de Osman’ın Sakarya seferinde Lefke (bugün Osmaneli) ve Çadırlu tekfurları Osman’a itaat ettiler ve “Osman Gazî’ye hâss nöker” oldular. Osman, tutsak düşen Harmankaya Tekfuru Köse Mihal’i affedip âzâd etti. “Köse Mihal dahi heman can ü dilden Osman Bey’e etbâ‘iyle nöker olup gerçek muhibbi oldu.” “Köse Mihal dayım onun bile olurdı. Ekseri bu gazîlerün hidmetkârları Harman kaya kâfirleriydi.” Nöker, (Mogolca nökör, çoğulu nököd) Avrasya feodal sisteminde yaygın bir kurumdur. </span><span class="char-style-override-9" xml:lang="tr-TR">Nökerlik</span><span xml:lang="tr-TR"> kurumu, Osmanlı Devleti’nin gelişme çağında kul sistemine vücut vermiş görünmektedir. Yeniçeriler, bey-kulları (gulâm-i mîr), timarlı sipahilerin hizmetkârı </span><span class="char-style-override-9" xml:lang="tr-TR">gulâmlar</span><span xml:lang="tr-TR">, hep nöker durumundadırlar. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Öte yandan uc Türkmen toplumları dahil, Anadolu Türk halkının tüm sosyal hayatını düzenleyen pragmatik bir sosyal-etik sistemden (</span><span class="char-style-override-9" xml:lang="tr-TR">fütüvvet</span><span xml:lang="tr-TR">) ve buna dayanan bir model örgütten söz etmek mümkündür. Bu model, gâziyân, ahiyyan, abdâlân ve bâciyan için ortak bir modeldir. Araştırıcılar, kökleri bakımından bu modeli, İslâm öncesi İran, Orta-Asya Türk–Mogol dünyası ve Roma idaresindeki Suriye ve Mısır’da rastlanan “gençler birliği” geleneğine kadar izlemektedirler. Yiğitlik/centilmenlik, dayanışma, özveri, alçakgönüllülük gibi etik nitelikler ve üç kademeli bir örgütlenme (</span><span class="char-style-override-9" xml:lang="tr-TR">şeyh</span><span xml:lang="tr-TR">, </span><span class="char-style-override-9" xml:lang="tr-TR">ahî</span><span xml:lang="tr-TR">, </span><span class="char-style-override-9" xml:lang="tr-TR">yiğit</span><span xml:lang="tr-TR"> yahut </span><span class="char-style-override-9" xml:lang="tr-TR">şeyh</span><span xml:lang="tr-TR">, </span><span class="char-style-override-9" xml:lang="tr-TR">derviş</span><span xml:lang="tr-TR">, </span><span class="char-style-override-9" xml:lang="tr-TR">tâlib</span><span xml:lang="tr-TR">) modelin genel çizgileri olarak ortaya çıkmaktadır. </span></p>
				<p class="ara-baslik-1" xml:lang="en-GB"><span xml:lang="tr-TR">Osmanlı Uc’unda Örgütleyici Öğeler: </span><span xml:lang="tr-TR">Ahîler ve Fakıla</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Uc toplumunda Osman Gazî’nin manevî destekleyicisi, hukukî ve sosyal hayatı örgütleyici olarak ahîleri ve fakıları görüyoruz (fakı, İslâm ilimlerinde, özellikle hukukta uzman </span><span class="char-style-override-9" xml:lang="tr-TR">fakîh</span><span xml:lang="tr-TR">’in kısaltılmışıdır).</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman bir bölgeyi ele geçirdikten sonra bu ülkeyi nasıl örgütleyeceğini ahîlerden ve fakılardan sormaktadır. Fakılar, İslâm hukukunu, İslâm kurumlarını bilen insanlar olarak gazî önderi yönlendirici bilgiler sağlamaktadır. İlk Osmanlı beyleri Osman ve Orhan tarafından ahîler ve fakılara verilmiş birçok vakıf köy ve çiftlik, tahrîr defterleri kayıtlarıyla bize kadar gelmiştir. Bu dönemde vakıfların büyük bir kısmı fakılara verilmiştir. Bu kayıtlarda, daha bu zamanda, Türkmenlerin köylere yerleştiklerini biliyoruz. Köye yerleşen bir grubun, İslâm kurallarına göre yaşamlarını düzenlemek için bir köy imamına, bir din adamına ihtiyacı vardı. İşte, fakıların en aşağı kademede olanları bu köy imamlarıdır. Daha yukarıda kadılar, vezirler gelmekteydi. 1330’larda Osmanlı ülkesini gezen İbn Battuta seyahatnâmesinde bu çeşit köy imamlarından söz eder. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman döneminde bu fakıların en meşhuru Tursun Fakîh’tir. Söğüd yakınında türbesi bugün bir ziyaretgâhtır. Eskiden daha çok ahîlerin önde geldiği sanılıyordu. Fakat tahrîr defterlerindeki vakıf kayıtları gösterdi ki, fakılar daha ağır basmaktadır. Meselâ, Osman ve Orhan dönemi vakıflarını içeren Fâtih dönemine ait bir evkaf defterinde (Osmanlı Arşivi, MM 16016, 13-17) Söğüd kazasında vakıflar şu görevliler arasında bölüşülmüştür: </span></p>
				<p class="paragraf-3 para-style-override-13" xml:lang="en-US"><span class="char-style-override-11" xml:lang="tr-TR"><img alt="23.png" class="image" height="214" src="images/23_fmt.jpeg" width="524"/></span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İleri gelen fakılar, Sünnî İslâm hukukunu bilen insanlar olarak toplumda önemli rol oynamışlardır. Osman dönemine ait fakılar arasında Ede-Bali, Tursun Fakîh adlarını biliyoruz. Bize ilk Osmanlı tarihini nakleden İshak Fakîh ve onun oğlu Yahşi Fakîh vakıf almış bu fakılardan ikisidir. Demek ki, vakıfların kanıtladığı gibi, daha Osman Gazî zamanında İslâm hukukunu bilen kişilerle devlet kuran bey arasında sıkı ilişkiler kurulmuştur. Beyliği teşkilâtlandırma, dinî-sosyal hayatı düzenleme bakımından bu fakılar son derece önemli bir rol oynamışlardır. Din adamlarının ilk dönemlerde devletin örgütlenmesinde beylere danışmanlık yapmış olmaları, ilk vezirlerin de onlar arasından seçilmiş olması olayını açıklar (ilk vezirlerden Sinanüddîn Yusuf kuşkusuz ulemadandır). Çandarlı Kara Halil, ulema menşeinden vezirlerin en ünlüsüdür. Onun çocukları, 1453’e kadar devlet içinde otorite bakımından pâdişahla kıyaslanacak bir mevkie sahip oldular. </span></p>
				<p class="ara-baslik-1" xml:lang="en-GB"><span xml:lang="tr-TR">Ahî Evren</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Selçuklu sultanları Bagdad halifesi ile yakın ilişkide olup kendilerini, resmî yazılarda, halifenin bir menşurla tâ‘yin ettiği sultanlar durumunda görür, halifenin yardımcısı (</span><span class="char-style-override-9" xml:lang="tr-TR">zahîr</span><span xml:lang="tr-TR">, </span><span class="char-style-override-9" xml:lang="tr-TR">mu‘în</span><span xml:lang="tr-TR">) gibi unvanlar kullanırlardı. Anadolu’da ahîlik teşkilâtının temelini oluşturan fütüvvet hareketinin başlangıcı, Halife Nâsır’ın sultanlar yanında girişimlerine bağlanmaktadır. Türkiye ahî teşkilâtının kurucusu Evren (Evran), 13. yüzyıl başlarında Bagdad’dan Anadolu’ya gelen bir grup ulema ve sufîler arasında idi. Bu âlimler, fütüvvet erbabının dostu I. Alâeddîn Keykubâd’ın (1221-1237) himayesi altında idiler. Oğlu II. Gıyaseddîn Keyhüsrev tarafından zehirlenen Alâeddîn’den sonra Nâsirüddîn hapse atıldı. Şehirde en kalabalık işçi grubu debbagların şeyhi olan Nâsirüddîn’in Babaîlerle ve Türkmenlerle yakınlığı vardı. Ahî Evren, tasavvuf ve felsefe üzerinde eserleri olan bir âlimdir. Asıl adı Hoylu Şeyh Nâsırüddîn Mahmud’dur. Hocası ve kayınpederi fütüvvet akımının büyük şeyhi ünlü sufî Evhadü’d-dîn Kirmânî’dir. Kirmanî’nin Anadolu’da birçok şehirde halifeleri ve zâviyeleri vardı. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Mogollarla işbirliği yapan ve Fars kültürüne tutkun Selçuklu seçkin sınıfına hitap eden Celâleddîn Rumî ile halk adamı Ahî Evren arasında düşmanlık vardı. Bu düşmanlık Mevlanâ’nın şeyhi Şems-i Tebrizî’nin katliyle (1247) ilişkilidir. Nâsirüddîn’in ahîleri, Mogollarla mücadeleye giren II. İzzeddîn Keykâvûs’u destekliyorlardı, Keykâvûs 1254’te Kırşehir’e gitti. Mogol kuvvetleri onu yenilgiye uğrattılar (Sultan Hanı Savaşı, 1256). Anadolu’da isyanı bastırmaya çalışan Mogolların soykırımından Nâsırüddîn de kurtulamadı. Onun, Kırşehir emîrliğine atanan Mevlevî Caca oğlu Nureddîn Bey’in şehirde yaptığı katliamda hayatını kaybettiği (1261) anlaşılmaktadır. Tokat, Sivas, Kayseri gibi büyük şehirlerde Mogollar, karşı çıkan esnafı, bunlar arasında savaşçı kalabalık debbag esnafını katlettiler. Ahîlere ait zâviyeler, Mevlevîlere verildi. Bunun üzerine ahîler uzak </span><span class="char-style-override-9" xml:lang="tr-TR">uc</span><span xml:lang="tr-TR"> bölgelerine, Türkmenler arasına göç ettiler.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osman Gazî’nin şeyhi Ede-Bali’nin, Kırşehri’nden (bugün Kırşehir) </span><span class="char-style-override-9" xml:lang="tr-TR">uc</span><span xml:lang="tr-TR">a göçenler arasında bulunduğu ileri sürülmüştür. Keza, Orhan Gazî ile Bursa kuşatmasında hazır bulunan Abdal Musâ da ahîlerle beraber </span><span class="char-style-override-9" xml:lang="tr-TR">uc</span><span xml:lang="tr-TR">a göçen dervişlerdendir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Türkmen halkı için Türkçe </span><span class="char-style-override-9" xml:lang="tr-TR">Garîbnâme</span><span xml:lang="tr-TR"> adlı eseri yazan Âşık Paşa da Kırşehirli’dir. Bütün bu olaylar, Osman Gazî zamanında Sultan-önü </span><span class="char-style-override-9" xml:lang="tr-TR">uc</span><span xml:lang="tr-TR">unda rastladığımız ahîler ve abdal/kalendirîlerin, Orta-Anadolu’da 1256’da patlak veren Mogol–Türkmen mücadelesinin serpintileri olduğu olgusunu ortaya koymaktadır.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Osmanlı Devleti’nin kuruluş döneminde ahîlerin ve fütüvvet akımının kesin bir rol oynadığı kuşku götürmez. Debbagların pîri sayılan Ahî Evren 32 çeşit esnafın pîri sayılır. Gerçekten dericilik, Anadolu Türk sanatlarının en önemlisi sayılır. Eskinin geleneksel yaşamında ev eşyası, hayvan takımları, vb. deriden yapılırdı. Fâtih Mehmed kendi cami külliyesini yaptığı zaman yanında sarrâclar için büyük bir sarrâchâne yaptırmıştır. Şehirlerde debbaglar en kalabalık, devlet karşısında en güçlü, bağımsız işçi grubunu oluşturmakta idi. Kanunî Süleyman’ın itaatsizlik gösteren kapıkulu askerine karşı debbagları anarak tehdit ettiği rivâyet edilmiştir. Evliya Çelebi’ye göre, İstanbul’da debbaghanede 5.000 kadar debbag vardı. 1651 esnaf isyanında ilkin “sarrâchâne ahîleri” bayrak kaldırdılar. Kırşehir’de Ahî Evren (Evran) tekkesi post-nişîni (şeyhi) tüm imparatorlukta her şehirde ahîlerin reisi sayılan ahî babalara icazetnâme göndererek makamlarını onaylardı.</span></p>
				<p class="ara-baslik-1" xml:lang="en-GB"><span xml:lang="tr-TR">Ahîlik ve “Fütüvvet”</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">1334’te Anadolu’yu gezmiş olan İbn Battuta memleketin her yerinde kendisini zâviyelerinde misafir eden ahîleri görmüştür.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-5" id="footnote-290-5-backlink">5</a></span><span xml:lang="tr-TR"> “Bu ahîlere,” diyor, “Anadolu Türkmen yurdunda her bölgede, şehir ve köyde rastlanır. Dünyanın hiçbir köşesinde, yabancılara yakınlık göstermekte, onların yiyecek vesair gereksinmelerini karşılamakta, zorbaların ve polis hizmetindekilerin veya onlara katılan serserilerin zulümlerini önlemekte, hatta onları ortadan kaldırmakta gösterdikleri ciddî çabaları bakımından onlarla kıyaslanabilecek kimse yoktur. Onların dilinde ahî şöyle bir kimsedir. Ahî, kendi sanatında çalışanları, evlenmemiş gençleri ve bekâr yaşamı seçmiş olanları bir araya toplayıp onların önderi olmayı kabul eden bir kimsedir. Buna </span><span class="char-style-override-9" xml:lang="tr-TR">fütüvvet</span><span xml:lang="tr-TR"> de denir. Ahî, bir zâviye bina eder, onu halı, kandiller ve başka gerekli eşya ile döşer. Zâviyede onunla beraber olanlar, gündüz çalışırlar ve ikindi namazından sonra ortaklaşa kazançlarını getirirler, bu para ile zâviyede yenecek meyve ve başka yiyecekler satın alınır. Şayet o gün şehre bir yolcu gelmişse, kendisini zâviyede konuk ederler, satın aldıkları şeyleri ikram ederler ve ayrılış gününe kadar konuk onların yanında kalır. Bir konuk gelmemişse, kendileri yiyecekleri beraber yerler ve yemekten sonra ilâhi ve raks ile sema‘ yaparlar. Ertesi gün işlerine gider ve ikindiden sonra ortaklaşa kazandıkları parayı getirir ahîye teslim ederler. Zâviye üyelerine </span><span class="char-style-override-9" xml:lang="tr-TR">fityân</span><span xml:lang="tr-TR">, başlarına, evvelce söylediğimiz gibi, </span><span class="char-style-override-9" xml:lang="tr-TR">ahî</span><span xml:lang="tr-TR"> denir. Dünyanın hiçbir yerinde davranışlarında onlardan daha centilmence davranan kimse görmedim. Şîraz ve İsfahan halkı, davranışları bakımından onlarla kıyaslanabilir, fakat onlar yolculara daha çok şefkat, yakınlık ve itibar gösterirler.”</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-6" id="footnote-290-6-backlink">6</a></span><span xml:lang="tr-TR"> “Kendilerine </span><span class="char-style-override-9" xml:lang="tr-TR">fityan</span><span xml:lang="tr-TR"> denen gençlerin ellerinde uzun birer hançer vardır ve başlarında bir zira’ uzunlukta beyaz keçeden külah (sonraları yeniçerilerde göreceğiz) taşırlar. Odada sıralarını alınca her biri külahını çıkarır, önüne kor. Başında ipekten güzel bir takke kalır.” Arap seyyahını konuklamak için birbirleriyle kavga edecek kadar yarışırlar. O, Anadolu halkını din ve ahlâk bakımından mutaassıp bulmaz. Bayramda silâhlı genç ahîleri merasimlerde sultanın askeriyle beraber yürür görmüştür. Ahîler arasında zengin ve fakir olan vardır. Kayseri’de ahî Emîr Ali’nin zâviyesine şehrin büyükleri dahildir, hayli görkemli olan zâviyesinde her sene toplanırlar. Bir yerde sultan yoksa ahî o yerin valisi gibi hareket eder ve davranışları beyler gibidir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn Battuta, Anadolu’nun en ma‘mur büyük şehirleri arasında Denizli’yi (Tonguzlu) sayar, orada çoğu Rum kadın işçilerin dokuduğu ünlü işlemeli pamuklu kumaşlardan söz eder. Öbür büyük şehirler arasında Konya’yı, geniş caddeleri, çarşıda oturan esnafı ayrı ayrı ziyaret etmiştir. Konya’da ahî bir kadıdır. Çin’e kadar dış memleketlerde aranan halılarıyla ünlü Aksaray’ı, “Anadolu’nun en güzel ve varlıklı şehirlerinden biri” olarak tanıtır. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Arap seyyahı, ahîlerin, Hazret-i Ali’ye kadar giden pîrleri olup fütüvvete tâbi olduklarını, özel bir libas giydiklerini belirtir. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn Battuta’nın verdiği ilginç ayrıntılar arasında, bu uclarda İslâm dünyasının çeşitli bölgelerinden gelmiş ulema ve sufîlerden söz edilir (Milas’ta fakîh Al-Harezmî, Kastamonili vâiz Alâeddîn, Egirdir’de fakîh Müslihiddîn, Antalya’da Suriye’den Şihâbeddîn, Amasya’da velî Ahmed Rifâî soyundan şeyhler, Birgi’de Muhyiddîn, Bursa’da fakîh Mecdeddîn al-Konevî ve Abdullah al-Mısrî, İznik’te Alâeddîn Sultanyükî). </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn Battuta, Birgi Sultanı Mehmed’in sıcaklar dolayısıyla her yaz yaylaya çıktığını işitti. Orada onun tipik bir Türkmen çadırında oturduğunu gördü, sonra şehre indiklerinde sarayında konuk oldu. Arap seyyahın hayranlığını çeken sarayda, ipekli libaslarıyla yirmi Rum içoğlanı gördü, kendisine altın ve gümüş kaplarda şerbet sunuldu. Sultanın doktoru bir Yahudi idi. Sultan, Arap seyyahını ulema ile çevrili olarak ziyaret etti ve birtakım hadisler hakkında soru sordu.</span></p>
				<p class="paragraf-3 para-style-override-10" xml:lang="en-US"><span xml:lang="tr-TR">1354’te esir düşen Selânik başpiskoposu Gregorios Palamas da Orhan’ı yazın dağlık serin bir vadide buldu. Türkmen büyüklerinin yaylaya çıkma âdeti Osmanlı döneminde de süregelmiştir. (Sonuç çıkarmakta acele eden batılı oryantalistler, bundan Orhan zamanında bile Osmanlıların göçer oldukları neticesini çıkarırlar). Osman Gazî’nin Söğüd, Karacahisar ve Yenişehir’i beylik merkezleri yaptığı, beylik döneminde şehirde oturduğu, ailesinin bir ara Bilecik’te yerleştiği hakkında </span><span class="char-style-override-9" xml:lang="tr-TR">Menâkibnâme</span><span xml:lang="tr-TR">’de aktarılan bilgiler herhalde doğrudur. Özetle, İbn Battuta, 1334’e doğru Batı-Anadolu beyliklerini, sultanlar idaresinde pazarları ve dinî-sosyal kurumlarıyla Müslüman nüfusun yaşadığı şehirlere sahip, refahlı, iyi örgütlenmiş birer toplum olarak tasvir etmektedir. Bazı bölgelerde, eşkıya nedeniyle güvenliğin olmadığını da işaret eder. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İbn Battuta’nın Orhan’ın ülkesi hakkında verdiği ayrıntılar ilginçtir. Unutmayalım ki, bu ziyaret Osman’ın ölümünden (1324) on yıl sonradır. “Bursa,” diyor “güzel çarşıları ve geniş yollarıyla büyük ve önemli bir şehir olup her yandan bahçe ve akarsularla çevrilidir... (kaplıcaya yakın) bir zâviye vardır, orada gelen hastalara kaldıkları üç gün sürece barınak ve yiyecek verilir. Bu zâviyeyi, Türkmen beylerinden biri inşa etmiştir.” </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">“Şehirde </span><span class="char-style-override-9" xml:lang="tr-TR">fityanın</span><span xml:lang="tr-TR"> büyüklerinden feta ahî Şemseddîn’in zâviyesine indik. Onunla birlikte olmamız aşure gününe rastladı. Şemseddîn o gece büyük bir ziyafet vererek ordunun başlıca komutanlarını ve şehrin ileri gelenlerini davet etti. Kur’an okunduktan, fakîh ve vâ’iz Konyalı Mecdeddîn vaazını verdikten sonra sema‘a başladılar. Gerçekten ulvî bir gece idi.” Arap seyyahın Mecdeddîn hakkındaki tanımlaması, onun tipik bir abdal derviş olduğunu kanıtlar: “Bu vâiz Mecdeddîn sulehadan olup... sırf alnının teriyle kazandığı ile geçinir ve kimseden sadaka kabul etmez. Kalacak yeri yoktur; üstünde ancak çıplaklığını örtecek kadar libas vardır. Kabristanda uyur, topluluklarda verdiği vaazlarda halkı cehennem azabıyla uyarır, öyle ki birçokları her toplantıda onun önünde tövbe ederler.” “Bursa Sultanı” İhtiyârüddîn Orhan Bek Sultan Osmancuk’un oğludur. </span><span class="char-style-override-9" xml:lang="tr-TR">Cuk</span><span xml:lang="tr-TR">, küçük demektir. Bu sultan servetçe, ülkesi ve askerî kuvvetleri itibariyle Türkmen beylerinin en büyüğüdür. Yüze yakın kalesi vardır, o sürekli bu kaleleri dolaşıp durumlarını teftiş eder ve her birinde birkaç gün kalır. Söylendiğine göre bir yerde hiçbir zaman bir aydan çok kalmaz. O, kâfirlere karşı sürekli savaştadır ve onları kuşatma altında tutar... [Osman’ın] Mezarı, eskiden Hıristiyanlara ait bir camidedir. İznik’i yirmi yıl kadar kuşatma altında tuttuğu söylenir; o şehri alamamış oğlu Orhan on iki yıl daha kuşattıktan sonra almıştır. (İznik kuşatması 1302’de başlamış ve şehir Orhan’a 1331’de teslim olmuştur). </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Seyyahımız, İznik yolunda Kürele köyünde ahîlerden birinin zâviyesinde kaldı. “İznik’te,” diyor, “şimdi Sultan’ın hizmetindeki birkaç kişiden başka ahali yoktur. Bunların başında Orhan’ın eşi Bayalun Hatun yaşamaktadır. Kendisi ‘salihe, fazıla’ bir hanımdır.” Hatun, İbn Battuta’yı kabul edip hediyeler gönderdi. Arap seyyahı, seyahatine devamla Geyve’de, Yenice’de, Mudurnu’da, Bolu’da yolu üzerindeki tüm şehir ve kasabalarda ahî zâviyelerinde kaldı. O, ahîleri daima </span><span class="char-style-override-9" xml:lang="tr-TR">fetâ</span><span xml:lang="tr-TR"> (Türkçe karşılığı </span><span class="char-style-override-9" xml:lang="tr-TR">yiğit</span><span xml:lang="tr-TR">) unvanıyla anar.</span><span xml:lang="tr-TR"> </span></p>
				<p class="ara-baslik-1" xml:lang="en-GB"><span xml:lang="tr-TR">Fütüvvet ve Esnaf</span></p>
				<p class="paragraf-3 para-style-override-10" xml:lang="en-US"><span class="char-style-override-9" xml:lang="tr-TR">Fütüvvet</span><span xml:lang="tr-TR">, ahîlik “âdâbı”, yani belli ahlak ve davranış kuralları, yüzyıllar boyunca Anadolu Türk halkının millî karakterini belirlemiştir. Bugün sosyal antropologların Türk köy ve kasabalarında sıradan Türk insanının davranışları üzerinde tespit ettikleri özellikler, olağanüstü bir konukseverlik, güç durumda olanların yardımına koşma, özveri ve dayanışma, </span><span class="char-style-override-9" xml:lang="tr-TR">emece</span><span xml:lang="tr-TR"> denilen tarlada hep birlikte ortak çalışma, büyüğe saygı, hırsızlıktan, cinsel tacizden ve başkası aleyhinde kötü söz söylemekten dikkatle kaçınma (eline, beline, diline hâkim olma), yiğitlik ve civanmertlik hepsi fütüvvetnâmelerde telkin edilen ideal insan sıfatlarıdır. Köylerde gençler, geceleri </span><span class="char-style-override-9" xml:lang="tr-TR">yârân</span><span xml:lang="tr-TR"> veya konuk odasında toplanıp bu fütüvvet kurallarını öğrenirler. Bu </span><span class="char-style-override-9" xml:lang="tr-TR">yârân</span><span xml:lang="tr-TR">, misafir odaları eski zâviyeleri anımsatır.</span><span class="Character-Style-1-1" style="font-size:0.82em;" xml:lang="en-US"><a class="footnote-link" href="#footnote-290-7" id="footnote-290-7-backlink">7</a></span><span xml:lang="tr-TR">Bu âdet bugüne kadar gelmiştir. Fütüvvet, ahîlik, keza kasaba ve şehir nüfusunun büyük çoğunluğunu oluşturan esnafın davranışlarını belirlemiştir; ahî zâviyelerinde genç işçilere, alçakgönüllülük, sosyal dayanışma, özveri, ustaya itaat gibi esnaf lonca örgütünün gerektirdiği bir ahlâk eğitimi verilirdi. Osmanlı zanaatları çırak–kalfa–usta eğitimiyle öğrenildiğinden, fütüvvet âdâbı, sosyo-ekonomik yapının temel ahlakî işlevini yerine getirmekte idi. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">İşçilerin ahlakî-sosyal ve iş disiplini, </span><span class="char-style-override-9" xml:lang="tr-TR">fütüvvetnâmeler</span><span xml:lang="tr-TR"> ve ahî zâviyelerince sağlanırken, şehrin üretim koşulları, esnaf teşkilâtı ile devletin işbirliği sayesinde ayarlanırdı. Bu koşullar, siyasî iradenin her an esnafa müdahalesini gerektirirdi. Ortaçağın dış pazara mal göndermeyen kasaba ve küçük şehir ekonomisi, Osmanlı esnaf teşkilâtını ve etik koşullarını belirlemiştir. Küçük şehirde, yerel mal üretiminin şehir ihtiyacına göre ayarlanması gerekirdi. Talep sınırlıdır, bu nedenle fazla üretim fiyatın düşmesine ve esnafın zarara uğramasına yol açar. Noksan üretim ise, fiyatın fazla artışına neden olur ve tüketicinin zararınadır. Bu nedenle şehrin nüfusuna göre üretimin ayarlanması gereklidir. İşte bu koşullar, kasabada esnaf teşkilâtının temel ekonomik sistemini belirler. Ortaçağ esnaf teşkilâtında her sınıf mal üreticisinin sayısı, yani üretimi şehrin nüfusuna göre ayarlanmıştır. Meselâ, Beypazarı’nda 10 fırın ustasına izin verilmişken, İstanbul’da 150 ustaya izin verilmiştir. Talep arttığı zaman kenar mahallelerde </span><span class="char-style-override-9" xml:lang="tr-TR">koltuk</span><span xml:lang="tr-TR"> denilen kaçak ustalar ortaya çıkar. Bu kaçakları yasaklamak için esnaf devlete başvurur. Esnaf ustaları, esnafın seçiminden sonra pâdişah beratıyla onaylanırdı. Devlet, genellikle beratlı esnafı desteklerdi. Böylece esnafla devlet arasında gittikçe kuvvetlenen sıkı bir işbirliği ortaya çıktı. Osmanlı’dan önce bu işlevi, şehirde esnafın lideri olan güçlü zengin ahî babalar yerine getirirlerdi. Öbür yandan mal kalitesini koruma, esnafın çırak–kalfa–usta nizamı, imtihanlarla sağlanırdı. İç-örgüt böylece, devlet kontrolü dışında idi. Osmanlı döneminde devlet, ihtisab kanûnları ile mal kalitesini belirlemiş ve pazarda muhtesip teftişi ile kontrolünü artırmıştır. Bununla beraber esnaf kendi iç nizamlarını oldukça korumuştur; her esnaf kendi usta ve idarecilerini kendisi seçerdi. Seçimden sonra kethüdâ, yiğit-başı, pâdişah beratı aldıktan ve devlet bürolarında saklı defterlere kaydolunduktan sonra loncada gerçek otorite ve yetki sahibi olurdu. </span></p>
				<p class="paragraf-3 para-style-override-10" xml:lang="en-US"><span xml:lang="tr-TR">Ahîliğin ahlâk ve erkânını tespit eden ve Ömer Sühreverdî’nin eserleriyle sûfî inanışlarıyla zenginleşen fütüvvetnâmeler, Anadolu’nun her tarafına yayıldı, şehirlerde ve köylerde fütüvveti benimseyen ahî zâviyeleri kuruldu. Sultanlar ve özel kişiler, vakıflar yaparak bu zâviyeleri desteklediler. Osman ve Orhan dönemlerine ait vakıf kayıtları, Osmanlı ülkesinde erkenden birçok ahî zâviyesinin kurulmuş olduğunu göstermektedir. Selçuklu sultanları Mogol egemenliği altında ülkede siyasî güç ve kontrolü kaybettiklerinden, şehirlerde ahîler, yalnız ekonomik-sosyal yaşamda değil, kamu güvenlik sorumluluklarını da yüklendiler. İbn Battuta bazı büyük şehirlerde baş ahînin bir sultan gibi davrandığına tanık olmuştur. Meselâ, sof imâlatı ve ticâretiyle zengin bir şehir haline gelen Ankara’da Ahî Şerefeddîn şehrin kamu işlerinde egemendi. </span></p>
				<div class="footnotes">
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-1-backlink" id="footnote-290-1">1</a>	Beylik durumunu kanıtlayan bir belge bize kadar gelmiştir. Bu belge, Mekece Vakfı’na ait bir tevliyet nişanıdır. Belge sonradan yapılmış bir kopya olmayıp orijinal nüshadır ve 724 yılının Rebi’ülevvel ayının ortalarında/1324 Mart ayında yazılmıştır. Aynı yılda Osman’ın ölümünden hemen sonra düzenlediği açık olan bu belge, tavâşî (hadım) ağalarından Şerefeddîn Mukbil’i zâviyenin mütevelliğine atar. Şahitler arasında Osman Gazî’nin çocukları Çoban, Melik, Hamîd, Bazarlu, Fatma Hatun sıralanıyor. Ömer Bey kızı Malhatun da tanıklar arasında yer alıyor. Farsça gelişmiş bürokratik kurallara göre yazılmış bu belge, Osman’ın bu çeşit belgeleri çıkarabilen kâtiplere, yani bir bürokrasiye sahip olduğunu kanıtlamaktadır. Zaten, 15. yüzyıl tahrîr defterlerindeki kayıtlar, Osman’ın, Ede-Bali dahil birçok derviş, ahî ve fakıya (fakîh) vakıflar yapmış olduğunu ortaya koymaktadır. Tevliyetin bir hadım ağasına verilmiş olması, Osman’ın bir sarayı olduğuna kanıt kabul edilebilir.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-2-backlink" id="footnote-290-2">2</a>	<span class="char-style-override-12" xml:lang="fr-FR">Bursa Kadı Sicilleri.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-3-backlink" id="footnote-290-3">3</a>	<span class="char-style-override-12" xml:lang="fr-FR">Bkz. Marc Bloch, </span><span class="char-style-override-13" xml:lang="fr-FR">La société féodale, la formation des liens de dependance,</span><span class="char-style-override-12" xml:lang="fr-FR"> Paris, 1968, s. 210-217.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-4-backlink" id="footnote-290-4">4</a>	<span class="char-style-override-12">Bkz. Vladimirtsov, </span><span class="char-style-override-13">Mogolların İçtimaî Teşkilâtı,</span><span class="char-style-override-12"> çev. A. İnan, Ankara, 1960, s. 133-134, 141-146.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-5-backlink" id="footnote-290-5">5</a>	<span class="char-style-override-12">H.A.R. Gibb, </span><span class="char-style-override-13">The Travels of Ibn Battuta</span><span class="char-style-override-12">, Cambridge, 1962, c. II, s. 419-420.</span></p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-6-backlink" id="footnote-290-6">6</a>	İbn Battuta (Gibb yayını, s. 413-469), o zamanki uc toplumu üzerinde değerli ayrıntılar verir. Bu arada Anadolu’yu dünyanın en güzel memleketlerinden biri ve halkını endam, temizlik, yiyecek ve içecekte üstün ve “Tanrı yaratıklarının en iyi kalplisi” olarak (Gibb yayını, s. 416) tasvir eder. Uc beyleri, vezir ve emîrleriyle saraylarda oturan “sultan”lardır. Beyler cami, medrese, hamam ve pazarları olan şehirlerde oturmaktadır. Zâviyelerin güzel halılar ve kandillerle süslü olduğunu kaydeder.</p>
					</div>
					<div class="footnote">
						<p class="dipnot-1" xml:lang="en-GB"><a class="footnote-anchor" href="#footnote-290-7-backlink" id="footnote-290-7">7</a>	N. Çağatay, Bir Türk Kurumu olan Ahilik, 2. Baskı, Ankara, 1989, s. 145-153.</p>
					</div>
				</div>
			</div>
		</div>
	</body>
</html>