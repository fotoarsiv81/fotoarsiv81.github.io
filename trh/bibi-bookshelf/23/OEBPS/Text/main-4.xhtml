<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>YUNANİSTAN</h3>

  <h4 id="sigil_toc_id_8"><a id="bookmark1"></a><span style="font-weight:bold;">GİRİT</span></h4>

  <p>“Halcyon günleri” sevimli bir kuşun adını taşıyor. Vatanı Girit olan bu kuşu tanrılar çok sevdikleri için yumurtlama ve kuluçka zamanı olan ocak ortalarında Girit’in havasını ısıtıyorlarmış. Bahar havasında Girit’te tarih tartışmak zevkli. Kapının dışına çıktığımızda Osmanlı devrinden kalma konaklar ve çeşmeler var. Her evin mimarisi Venedik ve Osmanlı sanatının izlerini taşıyor. Ama Girit’in eski özgün kültürü her şeyin üstünde tutuluyor diyebilir miyiz? Pek öyle değil...</p>

  <p>Knossos kazılarında arkeologlar üst tabakayı tahrip etmeden onun altındaki katmanlara inecek ince arkeolojik teknikleri kullanmak için para talep ediyor. Bu pahalı teknikler olmadan Minos kültürünün (yani bütün dünyanın bildiği eski Girit’in) yattığı tabakalara kesit olarak inilemiyor. Aslında eski Minos&nbsp;kültürüne ne kadar ilgi duyulduğu tartışılır. O dönemin yazılı&nbsp;malzemesi bu katmanlarda olduğundan yeterli miktarda elde&nbsp;edilemeyince de yazının ve edebiyatın çözülme süreci gecikiyor.</p>

  <p>Evliya Çelebi merhumun, "Ecine kavmi, Afrika’dan gelmişlerdir" diye bahsettiği Minoslular yani eski Girit kültürü, cin gibi bir seyyah olan Evliya Çelebi’nin gözünden kaçmadı. Muhtemelen eski Girit kültürününün eserlerini iyi gözlemiş ve amatör bir arkeolog gibi, iyi bildiği Mısır ülkesindeki eserleri bunlarla&nbsp;karşılaştırarak yukarıdaki hükme varmış. Evliya Çelebi’ye gülümseyelim ama kesinlikle eski Girit halkının ve kültürünün üzerindeki bunca tetkikten sonra, hâlâ birtakım yarım yamalak bilgiler var. Evliya Çelebi’nin bu cin üsluplu tarifinin zamanımızda&nbsp;pek geçildiği söylenemez. Bu Ecine Giritliler gerçekten nereden&nbsp;geldiler? Evliya’dan daha tutarlı bir bilgi sahibi değiliz.</p>

  <p>Adada Türklere gösterilen muhabbetten geçilmiyor. Esnaf da devlet görevlileri de aynı sıcaklığı gösteriyor. Adaya gelen&nbsp;Atina Büyükelçimiz Sayın Alpogan’ı sadece yetkililer değil, Giritliler de candan selamlıyor. Demek ki dostluk ve düşmanlıkta&nbsp;baştaki politikacıların ve basının büyük rolü var.</p>

  <p>Girit, Afrika’nın kapısı ama 1da Dağı güneyle kuzeyi ayırıyor. Afrika’yı seyreden güneydeki dar kıyı, sıcak ve verimsiz. Kuzeyde ise kıyıdan dağlara kadar bin bir çeşit bitki, meyve, otla kaplı; zeytinliklerden geçip çam ağaçlarına ulaşıyorsunuz.&nbsp;Ada güzel, iklimi hoş. Giritliler sert insanlar; yakın zamana kadar kan davaları bile görülüyordu. Namus cinayetleri elan sürüyormuş.</p>

  <p>Osmanlı Giriminden kalan sadece çeşme, sebil, cami ve Kandiya’daki Mevlevi dergahı değil. Zaten bu eserleri Osmanlı&nbsp;taşrasının en iyi örneklerinden de sayamayız. Üstelik Girit,&nbsp;medresenin ve ulemanın etkisiyle değil; halk tipi dervişlerin sayesinde Müslüman olmuş. Gelip yerleştirilen Müslümanlar da&nbsp;anlaşılan Sünni takımdan çok, Bektaşilik ve Aleviliğe meyledenler. Mevlevihane bile adaya XIX. asrın ikinci yarısında, Manisa’daki mevlevilerin görevlendirilmesiyle taşınmış.</p>

  <p>Girit, Ortodoks bir ada; kilisesi ise Atina’daki patrikhaneye değil, doğrudan İstanbul’daki patrikhaneye bağlı. Aynı keyfiyet&nbsp;Aynaroz ve Oniki Ada için de söz konusu. Avrupa’nın Afrika’ya uzantısı, uygarlıkların ve adetlerin de garip ama gerçekten garip bir kesişme ve yığılma noktası Girit... Giritliler misafirperver, sebze yemekleri nefis, içlerine kapanmış bir görünümleri var; ama ilk anda uysal ve canayakınlar. Bunlar kişisel&nbsp;özellikler değil, ada halkının kültürü; yaşam biçimi her yerde olduğu gibi nesilden nesile geçmiş.</p>

  <p>Girit Üniversitesi’nin tarih bölümü her seferinde Osmanlı medeniyetinin bir sorununu ele alıp inceliyor. Üç yılda bir tertiplenen bu sempozyumların tebliğ ve tartışmaları mutlaka basılıyor. Bir sefer "Osmanlı Beylikleri", sonra Draç ve Selanik&nbsp;arası "Via Aegnetia" denen yolun Osmanlı dönemlerindeki durumu, sonra "zelzele" ve "sel ve yangın felaketleri", sonra "Kaptan Paşa ve ofisi" (Osmanlı büyük amirali Akdeniz adalarını idare ediyordu) ve de "Taşra Ayan ve Eşrafı", incelenen konular oldu.</p>

  <p>Bu merkezi uzun yıllar yöneten Profesör Elizabeth Zahariadou seçkin bir Osmanlı tarihçisidir. Vesikaya ve delile titizlikle uyan, uyulmasını isteyen bir tarihçi. Yunanistan’a gerçek Osmanlı tetkiklerini getirdi. Bunda öğretici sabrı kadar sert hocalığının da payı olduğu söyleniyor, bu yanımız müşterek, biz sert&nbsp;hoca olmaksızın adam olmayız. Zahariadou, Ankara Üniversitesi’nin fahri doktoru. Müteveffa eşi Nikos Oikonomides de geç&nbsp;Bizans dönemiyle uğraşan ünlü bir tarihçiydi. Zahariadou-Oikonomides çifti XTV. yüzyılı aydınlatan önyargısız tarihçilerin başında gelirler.</p>

  <p>Girit çenginin kılıç kalkan muharebesi olmadığı anlaşılıyor. 1635’te bugünün sempatik limanı Hanya, Silahtar Yusuf Paşa&nbsp;tarafından alınmıştı. Hanya-Resmo Kandiya (Irakleon) 1660’ların başlarında ele geçti. Bu barok Venedik kalelerinin yapısı;&nbsp;kuşatmacıların XVII. asır için üstün bir teknikle savaştığını gösteriyor. Karşılarındaki savunmacılar da operet birlikleri değildi.&nbsp;Doğrusu Venedikli komutanın yiğitçe savaştığını Türk tarihçileri de belirtiyor. Girit’in imparatorluğa katılması da elden çıkması da kanlı olaylar sayesinde oldu.</p>

  <p>Akdeniz’in en güzel adası, bugün barışın tadına varmış gibi. Ama mazideki renkliliğinden çok şey kaybettiği de, ülkemizdeki Girit muhacirlerine bakınca anlaşılıyor. Ahali mübadelesinden, nüfusun bir kısmını itelemekten kazançlı çıkan ülke yoktur.&nbsp;Gezin görün Girit’i, pişman olmazsınız!</p>

  <h4 id="sigil_toc_id_9"><a id="bookmark2"></a><span style="font-weight:bold;">ATİNA GÜNLÜĞÜ</span></h4>

  <p>Atina'da iki ülke komisyonları tarih dersi kitaplarının ıslahı için toplanıyor. Kurullarında tarih hocaları, eğitimciler ve diplomatlar var; diplomatların tarihçilere göre daha mutedil, üslup&nbsp;sahibi olduğunu söyleyebiliriz.</p>

  <p>Ders kitaplarından karşılıklı düşmanca ifadeler ayıklanabilir, nitekim 20 yıl evvelki "vahşi Asyalı" vs. gibi deyimler çoktan yok oldu ama asıl ters düşünceleri yaratan kavramları temizlemek gerekir. Bu kavramlar yanlış bilgiye dayanıyor ve temizliği daha zor, çünkü insanlar iyi bildiğini zannettiği yanlışlarda çok ısrarla takılırlar. Mesela uzun tarihin yarattığı ve&nbsp;kilisenin de benimsediği Romalı demek olan "Rum" ismi, çağdaş Yunanistan'ı rahatsız ediyor; bunu Türklerin dış dünya yani diyaspora Helenlerini anavatandan ayırmak için yarattıkları bir tabir olarak görüyorlar. Bilgi yanlış, yorum ise tam bir&nbsp;abartma; biz Türklerin siyasi kullanım ve istismar için böyle&nbsp;terimler yaratacak kadar dilbilimsel birikimden uzak olduğumuzu bilmiyorlar!</p>

  <p>Malum; "Yunan" kelimesi Batı Anadolu'nun klasikteki adı olan îonyalıdan gelir, bütün Şark milletleri ve İbraniler bu tabiri&nbsp;kullanırlar. O deyimi de coğrafya olarak bugünkü Yunanistan'ı&nbsp;kapsamayacağı için istemiyorlar. Tabii o zaman, resmi Yunan&nbsp;çevrelerinde Batı Trakya halkına "Türk" değil de niçin "Müslüman" dendiğini anlamak zor. Acaba bunların dini kimlikleri nüfus kağıdına böyle geçse de konuştukları dile ne denecek?</p>

  <p>Bu gergin noktaların dışında Yunanlılar artık Türklerin Avrupa Birliğine girmesini istiyorlar. Tabii ki sokaktaki adamından kahvehane aydınına kadar herkesin kendine göre aklı var;</p>

  <p>"eski komünistler bile AB'ye giriyor, salın Öcalan'ı, siz de girin ne olur" gibisinden.</p>

  <p>Atina rahatlamış; daha düzgün görünüyor. Oteller restore edilmiş, şehirde zenginliğin getirdiği bir değişiklik var, buna karşılık devlet müzelerinde önemli bir gelişme görülmüyor. Arkeoloji Müzesinde "müze rehber kitabı'nın tükendiğini söylüyorlar. Hatıra eşya reyonu bizimkinden hallice. Her seferinde bakarım, Atina Şehir Müzesi 10 yıldır yerinde sayıyor.</p>

  <p>Bu müzenin Londra, Viyana gibi Avrupa başkentlerindeki müzelerle boy ölçüşecek hali yok. Ama ünlü bir ailenin kurduğu vakıf müze olan Benaki her gelişimde çarpıcı yeniliklerle&nbsp;karşıma çıkıyor. Müzeyi yönetenlerin yabancı dilleri ve alan bilgileri sokaktaki insandan, hatta ortalama aydından çok üstün.&nbsp;Benaki Müzesinin koleksiyonları zenginleşiyor, müzedeki eserler ve XVIII. ve XIX. yüzyıl Yunan tarihi üzerindeki neşriyat çeşitlenmiş. Küratör dediğimiz uzmanların bilgisi Avrupa müzeleri ile yarışır. Bunların ifadeleri doğrusu; "düşmanca ve yanlış ifadeleri ayıklama komisyonları"™ gerektirecek gibi değil, oldukça&nbsp;makul. Demek ki zenginlik ve gerçek eğitim düşmanca ifadeleri azaltıyor. Yarım yamalak eğitimle iş görenler ise her türlü&nbsp;düşmanlığı artırıyor.</p>

  <p>Ziyaretçiler kendi haline bırakılmıyor, hele çocuk ve gençlik gruplarına mutlaka rehberlik yapılıyor. Beni Benaki Müzesinde&nbsp;asıl büyüleyen bölüm; Panthenon eteklerindeki "İslam eserleri&nbsp;şubesi" oldu. Duvara monte edilen ve Edirne Sarayına ait olduğu söylenen İznik çinisi mihrap, muhtelif müzelerdeki parçalar&nbsp;toplanarak yapılmış; Lizbon'daki Gülbengyan'dan Londra'daki&nbsp;Victorya ve Albert Müzesi'ne kadar. Doğrusu ne kızdım ne kıskandım; bu eseri gün ışığına çıkardığı için müzeyi tebrik etmek&nbsp;gerekir. Malum İslam eserlerini kaçakçılar hoyratça yağmalayıp&nbsp;parça parça satıyorlar, bu gibi birleştirme gayretlerine ancak&nbsp;şapka çıkarılır.</p>

  <p>Atina değişmiş. Avrupa Birliğinden ve olimpiyat oyunlarından gelen yardımların ötesinde; Dışişleri Bakanı Dora Bakoyani'nin estetik zevki de bunda rol oynuyor. Metro, havaalanı yolu, birtakım binaların restorasyonu malum. Parthenon'un etrafını çepeçevre saran ılık bahar güneşi altında tıpkı MÖ V. yüzyıl kırsal havası içinde dolanabileceğiniz taş bir yol yapılmış, buradan birtakım binaların temizlendiği açık. Acaba Süleymaniye'nin, Selimiye'nin, Kasımpaşa'da Piyale Paşa Camii'nin* etrafındaki mezbeleleri temizleyecekler nerede? İsteyince oluyormuş, demek ki Dora hanım Atina'daki şer kuvvetlerinden çekinmemiş, biz de çekinmeyelim.</p>

  <p><span style="font-weight:bold;">Editörün Notu:</span> Piyale Paşa Camii’nin etrafındaki kaçak yapı 3 Nisan 2007 tarihinde İstanbul Büyükşehir Belediyesi Zatıba ekiplerince yıkılmıştır.</p>

  <h4 id="sigil_toc_id_10"><a id="bookmark3"></a><span style="font-weight:bold;">SELANİK</span></h4>

  <p>Bu yıl Atatürk'ün doğumunun 125. yılı. Büyük tarihi şahsiyetlerin 125. doğum veya Ölüm yıldönümleri özel olarak anılır. Zira tarihi muhasebe için uygun bir süredir. Gazi Mustafa Kemal Paşa'nın tam doğum günü ekseri eski Türklerinki gibi kesin değildir. Zira nüfus kayıtlarımız çok yakın zamanlara kadar,&nbsp;hatta bizim nesilde dahi, yıl olarak tutulur.</p>

  <p>Aslına bakarsanız aileler de doğum tarihine dikkat etmez, pek az kişi dışında, özenle kaydetmezlerdi. Bu nedenle 19 Mayıs'ı doğum günü olarak seçmek; Atatürk'ün "Samsun'a çıkışla"&nbsp;anlamlı bir biçimde eşleştirilmesidir. "Niçin bir 19 Mayıs olmasın?" denmiştir. Biz burada 1881 yılında onun doğduğu şehrin&nbsp;o zamanki halini ve imparatorluğun benzer metropollerini ele&nbsp;alacağız.</p>

  <p>II. Abdülhamid artık cülusunun altıncı yıldönümünü kutlamıştır. Baş düşman Rusya'da bu yıl Çar II. Aleksandr katledilmiştir ve kendisini izleyen III. Aleksandr muhafazakâr, fakat barışçı ve inşaatçı bir devir açmaktadır. Bu paralellik dolayısıyla II. Abdülhamid döneminde de barışçı ve demiryollarına, okullara&nbsp;önem veren bir dönem başlamıştır.</p>

  <p>Bir müddet sonra hiç değilse bazı bölgelerdeki kırsal alanlarda önemli değişmeler başlayacaktır. Çukurova, Ege, Selanik civarında, Vardar Ovası, Haleb, Şam ve Basra'da önemli zirai ve teknik değişimler başladı. Demiryolları hayatı kolaylaştırdı; kolay asker nakli sayesinde asayiş güçlendi ve ürünler pazara ulaşıp para etmeye başladı. Yunan Savaşında Rumeli'deki birlikler&nbsp;ilk defa Anadolu buğdayıyla beslendiler.</p>

  <p>XIX. yüzyılın son çeyreğinde İstanbul halen Osmanlı imparatorluğunun en büyük şehriydi ama Rumeli'den akıp gelen&nbsp;muhacirlere rağmen nüfus halen bir milyonun altındaydı. Trakya-Makedonya çizgisindeki ünlü liman Selanik, birkaç yüz binlik nüfusuyla İstanbul'dan daha müreffeh, altyapısı mükemmel&nbsp;bir şehirdi.</p>

  <p>İzmir gelişiyordu, mahalli basının parlaklığı yanında, tiyatroları, resmi ve özel okulları inkişaf halindeydi. Bu şehirlerin dış dünyayla teması çok daha kolaydı. Ama asıl; Beyrut, Yafa ve&nbsp;Şam; Arabistan kıtasının gelişen şehirleriydi.</p>

  <p>Sonraları imparatorluğu parçalayan ünlü projenin mimarı Mark Sykes, XX. yüzyıl başında Haleb ve Şam gibi şehirleri&nbsp;510 yıl öncesine göre çok daha gelişmiş, altyapıları kurulmakta olan şehirler diye nitelendiyordu.</p>

  <p>Buralarda Osmanlı eğitim kurumlan da misyoner kurumlara karşı, doğrusu kayda değer bir gelişme gösteriyordu. Örneğin&nbsp;Şam'da tıp fakültesi, Beyrut'ta hukuk fakültesi, Rumeli'de, Selanik'te hukuk fakültesi ve yine Konya'da da hukuk fakülteleri kurulmuştu.</p>

  <p>Düzenli eğitimin verdikleri dışında gençliğin başka merakları hoş karşılanmazdı. Doğrusu sansür hayatın tadını kaçırmaktaydı ama Helenler, Bulgarlar, Araplar bu sansürden Türkler kadar çok etkilenmiyordu. Dışarıda basılan ulusal dillerdeki gazete ve kitaplar anında onların eline geçiyordu.</p>

  <p>İmparatorluğun asıl unsuru olan Türkler ise irfanı kıraathanelerde, tekkelerde, arkadaş evlerindeki sohbet toplantılarında kulaktan kulağa yöntemiyle ediniyorlardı.</p>

  <p>Atatürk'ün doğduğu Selanik buydu. Kıyıdaki beyaz kulenin bulunduğu yerdeki kafe ve lokantalarda toplananlar, iktisadi ve&nbsp;içtimai nazariyeleri ve tarih bilgilerini sohbet üniversitelerinde&nbsp;ediniyorlardı. Ama şehrin hayatında edebi faaliyetin ve akımların yeri Türk unsur için her şehirde olduğundan daha yoğundu.&nbsp;Zaten şehirdeki mükemmel resmi eğitim kurumlan yanında sayıları artan özel eğitim kurumlarının varlığı da bunu gösteriyordu.</p>

  <p>Makedonya'daki askeri okullar ise oldukça iyi eğitim veriyordu. Şehir kozmopolitti. Çeşitli diller ve dinler bir aradaydı. Tolerans ve dünyaya ilgiyi burada edinmek kolaydı.</p>

  <p>Rumeli kökenli memurların Sicill-i Ahval dosyalarına bakıldığında, çoğunun Bulgarca ve Rumca tekemmül eder, Arnavut çayı biraz bilir gibi vasıflarla kaydedildiğini görürüz. Özellikle Selanik iyi bir öğretmendi ve insanlar bu şehirde İstanbul kadar&nbsp;bunalmaz, kolaylıkla dünyaya açılırlardı. Yaşam daha ucuzdu.</p>

  <p>işte Mustafa Kemal'in doğup büyüdüğü ortam buydu; buralarda yetişen genç adamın kısa bir süre sonra Şam'da, Trablusgarp'ta erkenden olgunlaşacağını biliyoruz, imparatorluk son muhteşem neslini yetiştiriyordu.</p>

  <h4 id="sigil_toc_id_11"><a id="bookmark4"></a><span style="font-weight:bold;">SELANİK'TEN AYNAROZ'A</span></h4>

  <p>Selanik ve Aynaroz'da dolaşırken Osmanlı asırlarının derinliğini hissetmemek mümkün değil. Bu dünyayı birbirine bağlayan öyle çok unsur var ki...</p>

  <p>Selanik, Trakya-Makedonya bölgesinin merkezi ve burada bir Trakya-Makedonya bakanlığı var. Osmanlı asırlarındaki büyük Selanik vilayeti valisinin oturduğu hükümet konağında bugün Trakya-Makedonya bakanlığı çalışıyor.</p>

  <p>Birçok kişi Yunanistan'da yaşamak için Selanik'i Atina'ya tercih eder. Selanik ahalisinin çoğu Küçük Asya göçmenidir. Bu&nbsp;yüzden mutfağı daha iyidir; yabancıya ve birbirine karşı davranışları daha sıcak bir halktır denir. Geçen hafta Patrik Bartholomeos cenaplarının gezisine katıldım; hemen görülüyor ki Yunanistan'ın en dindar halkı da burada yaşıyor.</p>

  <div><img alt="" src="../Images/main-17.png" /></div>

  <p>Küçük Asya muhacirlerinin yaşadığı bazı semtlere gidildi. Neapolis yani bildiğimiz Nevşehir'den gelenler ve Stravropulos&nbsp;yani Ege bölgesindeki eski Hamidiye, yani bugünkü ismiyle&nbsp;Muradiye'den gelen göçmenler... Ortodoks dünyasında Rusya,&nbsp;Yunanistan, Kıbns müstakil kiliseler; fakat ekümenik unvanını&nbsp;sadece Fener Patrik’i taşıyor.</p>

  <p>Patrik Bartholomeos cenaplarını bin-iki bin kişilik kalabalıklar karşılıyor. Duygulandıncı manzaralar da var. Stavropulos'taki kilisenin bahçesine Muradiye'den getirilen toprak ve zeytin fidesi dikilmiş. Yanındaki mermer levhada Nâzım Hikmet'in Ege kıyılan&nbsp;üzerine bildiğimiz dizeleri Ritsos'un çevirisiyle yer alıyor.</p>

  <p>Metropolit Barnabas da bir göçmen çocuğu; "Muhacirlik güç" diye konuşuyor. Zaman geçer, ilk andaki burukluk yerini&nbsp;yakın dostluğa da bırakabilir, mühim olan zamanın hekimliğindeki hazakat ve iyi niyettir. Türklerin solcu şairinin dizeleri etrafında Yunanlı metropolit de birleşebiliyor.</p>

  <p>Selanik'ten Aynaroz'a yol alıyoruz. Halkidiki Yarımadası Ege'ye uzanan bir el gibi. Bu yer dünyanın en güzel köşelerinden biri.</p>

  <p>Aynaroz manastırları, Halkidiki Yarımadasının güney ucundaki üç burundan birine dağılmış. Bir tür özerkliği olan bu bölgeye manastırlar cumhuriyeti deniyor ama dokunulmazlık ve kültürel özellik bir Vatikan statüsü ile karşılaştırılmasın. Daha&nbsp;çok Yunanistan'da kiliseye gösterilen bir saygının yarattığı bir&nbsp;statü var. Yunan devleti asayişi sağlıyor, vergi muafiyetleri var.</p>

  <p>Osmanlı'nın "Aynaroz" diye telaffuz ettiği aslında "Agion Oros”; bölgedeki kadılar ve ulema ile birlikte Ortodoks din&nbsp;adamlarını da yerden yere çarpan ünlü tiyatro yazarımız Musahipzade Celal Bey'in "Aynaroz Kadısı" adlı komedisinden tanıdığımız bölge; fazla da tanıdığımızı zannetmiyorum.</p>

  <p>Bir kere Aynaroz gerçekten mistik bir bölge. Halkidiki Yarımadasının bu ucunda 20'yi aşkın manastırda, 2 bine yakın keşiş ve din adamı yaşıyor. Tabii bölgede hiçbir rahibe manastırı yok ve kadınlar da giremiyor.</p>

  <p>Yarımadanın en ucundaki 2400 metre yükseklikteki Agion Oros yani Mukaddes Dağ'da yıldıranlara karşı dayanması için&nbsp;metalden inşa edilen zirvedeki kiliseye yılda sadece bir kere 6&nbsp;Ağustosta tırmanılarak ayin yapılıyor. Mistik ve zor bir hayat var.</p>

  <p>Dünyadan çekilen keşişlerin yanında, sabahtan akşama çalışan tarım yapan, hayvan besleyen, ormancılıkla manastırların yaşamını sağlamaya çalışan rahipler var. Turizm ve bağışlar&nbsp;söylendiğine göre bu varlığın içinde çok da yer tutmuyor. Yalnız Avrupa Birliği asırlık manastırların hemen her birini restore&nbsp;etmeye başlamış.</p>

  <p>Fakat asıl ilginç nokta; bütün bu manastırlar bölgesinin Atina'daki patrikhaneye değil doğrudan Fenerdeki ana patrikhaneye bağlı olması. Keza Girit ve Akdeniz adalanndaki Ortodoks kiliseler de öyle. Patrik Bartholomeos huşuyla karşılandı.</p>

  <p>Hiç kuşkusuz Hıristiyanlık tarihindeki bir deyimle "Zelotlar" diye adlandırılan ve Patrik Bartholomeos'un Roma-Katolik kilisesi ile ilişkilerine karşı çıkan manastırlar da var. Ortodoks&nbsp;inanç bazı halde Katolik ve Protestanlığa o kadar karşı ki bizim&nbsp;gibi Müslümanlar bazen Ortodoks manastırlarda daha sıcak bir&nbsp;kabul görebilir. Ama genelde misafirperver, derin ibadet eden&nbsp;ve çalışan bir zümre gördük.</p>

  <p>Geçirdiğimiz cumartesi gecesinden sonra pazar sabahının erken saatlerinde izlediğim ayinde kilisenin korosu hüzzam makamında ilahiler okudu, muhteşemdi. Bir önceki hafta saba makamı tercih edilmiş.</p>

  <p>Manastırların önemli kısmında Osmanlı padişahlarının bahşettiği imtiyaz ve muafiyet beratları saklanıyor. Balkanların ucundaki bu noktada Akdeniz'in mavi enginliği, gök kubbenin&nbsp;mavi sonsuzluğu içinde Osmanlı asırlarının derinliğini hissetmemek mümkün değil. Bu dünyayı birbirine bağlayan öyle çok unsur ve kurum var ki...</p>

  <p>Aynaroz'da Patrik Bartholomeos cenaplarının bu makamdaki 15. yılı kutsandı. Kendisine uzun yıllar diliyoruz.</p>

  <h4 id="sigil_toc_id_12"><a id="bookmark5"></a><span style="font-weight:bold;">ARNAVUTLUK</span></h4>

  <p>Arnavutluk dışa açılacak deniyor; bu dışa açılma şayet yılda birkaç milyon turist, kıyılarda yüzlerce ve binlerce beton blok,&nbsp;ülkenin yüzeyini kaplayacak otoyollar, egzos dumanı, plastik&nbsp;uygarlığının getireceği yüz bin ton çöplük demekse, yalnız Arnavutlar değil herkes iki kere düşünmeli. Şehirlerde ve kırlarda&nbsp;kuş seslerini motor gürültüsü bastıracak, şimdilik Arnavutluk’ta&nbsp;en az bulunan nesneler yani plastik torba ve pet şişeler dağlara taşlara yığılacaksa, sokaklardan çöp diye meyve kabuğu, kağıt ve at gübresi yerine kimyasal atıklar süpürülecekse herkesin&nbsp;ayakkabısının tabanına çiklet yapışacaksa ülkeye yazık olur. Arnavutluk ülkesi sosyalizmin son mevzii mi bilemem ama, çevre&nbsp;kirliliğine karşı güzel doğanın ve doğası bozulmamış sıcakkanlı&nbsp;bir halkın son kalesi olduğu görülüyor. El değmeyen dağları, göl&nbsp;kıyıları ve arsız arsız turist kovalamayan, “efendi” diye betimleyeceğimiz bir halk. Arnavutluk halkı aslında dünyaya kapalı kalmış da değil... Apollonia harabelerinde Avlohya köylerinden&nbsp;gelen genç bir ziyaretçi grup nefis bir ezgiyi koro halde terennüm ediyorlar. “Bu ne” diye sorduğumda biri düzgün bir Fransızca ile açıklama yapıyor, beriki İtalyanca konuşuyor. Tirana’dan tanıştığım memur ve akademisyenlerin içinde beş altı dili kusursuz şakıyan polyglottların sayısı bir hayli fazla. Gitmedikleri ülkeleri dili ve dişiyle tanımak Arnavutlara has marifetlerden olsa gerek.</p>

  <p>Arnavutluk deyince Podgradets’deki tertemiz göl kenarına bloklar dikilmemiş Adriyatik kıyıları, çöplüksüz, pet şişesiz karayolu kenarı 1950’lerin Türkiye’sinde varolup da şimdi bulamadığımız manzaralar akla geliyor. Arnavutluk yeşilin son ülkesi aslında. Elbasan’daki bodur bacalı eski teknolojili kocaman&nbsp;demir çelik tesisleri, kentlerin etrafında rastladığımız kirli duvarlı fabrikaları da belirtmeliyiz. Ama Işkodra gölü üzerinde mavi&nbsp;sabah sisi salınırken, yeşilin tonu ve dumansız şehirler, bu ülkede çok tipik görünümler. Tirana’nın meydanında top oynayan&nbsp;gençler, çocuk arabası süren anneler, ortaya çıkan bir körüklü&nbsp;otobüsü, bir beygirin çektiği bir askerin sürdüğü orduya ait arabayı veyahut ağır hantal bir Çin kamyonunu, meydanda da ne&nbsp;işin var, tavrıyla baştan savıyorlar. Küçük çocuklarınızı hangi&nbsp;başkentin ana meydanında oynamaya bırakabilirsiniz? Tirana’da evet.</p>

  <p>Arnavutlukta ekilebilir arazinin hemen hepsi ekilmiş, ekili olmayan noktalarda Arnavutluk’un sathını kaplayan ünlü beton koruganlar; Çin Seddi’ni andıran bir başka savunma çeşitlemesi. Savunma harcaması işte.. Tüketim çok mütevazi düzeyde.&nbsp;Dükkanlarda çok çeşit yok. Ama insanlar ikramcı ve cömert.&nbsp;Birinin elindeki bir sepet kiraza gözünüz kaymaya görsün mutlaka ikram ediyor. Cana yakın bir halk, her akşam tıklım tıklım&nbsp;dolan Tirana operasından çıkarken, pırpırlı elbiseli üç dört yaşlarındaki bir kız çocuğunun size gülümseyerek bale gösterisi&nbsp;yapması, meydandaki havuzun kenarına kümelenen gençlerin&nbsp;geçen yabancılara dostça ve zekice laf atmaları, yol sorduğunuz&nbsp;insandan kırk yıllık ahbapmış gibi ayrılmanız, size Balkanlarda&nbsp;ama Balkanların en kibar halkı arasında olduğunuzu hatırlatıyor. Sağda solda rastladığınız bir milletvekili, bir eski elçi mütevazi koşullar içinde.. Diğer sosyalist ülkelerin aksine Arnavutlukta büyük gelir farkları gerçekten yok. Parti bürokratlarının&nbsp;çocuklarının doldurduğu dansing, restoran vs. yok.</p>

  <p>Tirana'nın meydanları, sokakları ve binalarının üslubuyla Arnavutluk, acılı tatlılı tarihini anımsatan bir şehir. Nüfus 250&nbsp;bin kadar. Kentin ana alanı Iskenderbey (Georgi Kastiota) meydanında Enver Hoca heykeli, ama Iskenderbey’in heykelini ve&nbsp;görkemini gölgelemeden duruyor. 1930’larda İtalya’nın bu şirin başkentte diktirdiği binalar, ki bunlar hemen Arnavut Şehitler Bulvarının iki yanında yer alan bakanlıklar ve otel ve Kral&nbsp;Zogu’ya verdiği rüşvetlerle Arnavutluğa sızması, büyükelçi Yakub Kadri Karaosmanoğlu’nun “Zoraki Diplomat” adlı anıları&nbsp;gibi başka hiçbir yerde bütün trajik boyutlarıyla anlatılmamıştır.&nbsp;Savaştan sonra Mussolini’yi matrağa alan çoktur ama o devirde Yakub Kadri kadar Tirana'nın sathındaki faşizmi yeren tahkir eden bir yazar zor bulunur. Arnavutluk’un yirmi bin şehidinin adını ve anısını taşıyan bu bulvarın iki yanında Stalin ve Lenin heykelleri var. Stalin, Arnavutluk’u Yugoslavya’ya karşı destekleyen lider olarak anılarda yaşıyor, isimleri ve resimleriyle...</p>

  <p>Bulvarın bir kıyısında beyaz piramid biçimindeki anıt Enver Hoca Müzesi. Arnavutluk yakın tarihinin çok canlı belgelerle ve&nbsp;güzel bir düzenle sergilendiği bina. Bulvarın sonunda Tirana&nbsp;Üniversitesi yer alıyor. Bu bulvarı kesen caddenin özelliği&nbsp;1950’lerden kalma binalarla bezenmiş olması. Çevredeki Edebiyat Fakültesi (Marcel Cachen Caddesindeki) de Arnavutluk’taki Sovyet Dostluk döneminin anılarından. Aslında Arnavutlar,&nbsp;Sovyetleri pek tanımaz, ama burada Rusça bilen ve bu edebiyata merakı olanlar başka hiçbir doğu Avrupa ülkesiyle karşılaştırılmayacak kadar yüksek bir oranda. Ruslardan kalanlar neo-rönesans stilindeki Petersburg/Leningrad tipi binalar. Tirana,&nbsp;Bükreş, Sofya, Belgrad, Ankara gibi Balkan başkentleri kategorisinden, Berat, Girokastro, Işkodra ise Arnavutluk ve Balkan&nbsp;şehirleri kategorilerinden Osmanlı mimarisinin daha doğrusu&nbsp;bin yıllık Balkanın taş işçiliğinin en güzel canlı örneklerini barındıran şehirler. Konumları, dantel gibi işlenen doğa ve taş yapılarıyla Tirana’dan çok daha başka bir havaları var ve Arnavutlar bu şehirlerde yaşıyor ve geleneği yaşatıyorlar. İşkodra’nın&nbsp;geçen yüzyılda ressam mimar Kalodremana tarafından düzenlenen bugünkü Enver Hoca Caddesi; bir zamanlar Iskodra&nbsp;tüccarının yaşadığı resim gibi bir cadde. Bu resim gibi cadde,&nbsp;hem ülkenin doğasını, hem küçük şehrin sıcaklığını hem de orta Avrupa barokunun esintilerini elan saklıyor.</p>

  <p>Balkan Başkenti Tirana’nın Avrupa ve dünya ile bütünleşmeye çalışan biçimciliği onlarda yok, ama Tirana'nın hem samimi hem ağır bürokrattan, bir yandan buram buram müzik ve ev sıcaklığı kokan, öte yandan mesafe koyan çelişkili havası da&nbsp;onun bir batı Avrupa değil Balkan başkenti olduğunu gösterir.&nbsp;Balkanların şehirleri, zamanları ve ideolojilerin ötesinde aynı&nbsp;mayadan yoğrulmuş kardeş şehirlerdir. Tiran, Bükreş, Belgrad,&nbsp;Ankara, Sofya’nın kravatlı, soluk gözlüklü çehreleri arkasında&nbsp;bir Balkan mahallesinin sıcaklığı yatar. Selanik, İzmir, Antalya,&nbsp;Dubrovnik’in Akdenizliliği Marsilya ve Barselona’dan farklıdır.&nbsp;Saraybosna, Tırnova, Bursa, Berat, Kastorya, Konya; ben Balkanlıyım diyen soylu sıcak kentlerdir. İnsan hepsinde kendini&nbsp;evinde sanır ve hangi dili konuşurlarsa konuşsunlar sokaklarındaki insanlarla hemşehridir. Bir köşedeki cami ile yan meydandaki kilise, kentin kenarındaki sinagog insana, çocukluğunda&nbsp;dedesiyle gittiği mabedin sıcaklığını verir. Pencerelerden sokağa aynı tip yemeklerin kokusu taşar, bir düğüne rastladığınızda&nbsp;akraba düğünü gibi rahatlıkla neşelenir birlikte eğlenirsiniz. Balkan şehirleri dış dünyanın maddi, manevi kirlenmesinden korundukça daha çok düşman çatlatacaklar.</p>

  <p>Arnavutluk; başkenti, taşra kentleri ve köyleriyle bu dünyanın sevimli bir pazarı, aman dikkatlice ve kirletmeden gezin.</p>

  <h4 id="sigil_toc_id_13"><a id="bookmark6"></a><span style="font-weight:bold;">MAKEDONYA</span></h4>

  <p>Makedonya Bilimler Akademisinden gelen bir davetle "İkinci Binde Makedonya" semineri dolayısıyla 30 yıl sonra gene Üsküp’teyim. Herkes 2000 rakamının sihrine sığındı ve bir&nbsp;şeyler bekliyor; oysa 150 sene öncesine göre ne değişti, sorusunu ciddi olarak sormak gerekiyor. Gittiğim ülkenin nüfusu iki&nbsp;milyon, güzel ve bereketli. Bütün Osmanlı başkentini besleyen&nbsp;Vardar Ovası’nın başlangıcı. İki milyonun üçte biri başkentte&nbsp;yaşıyor. Pek iç açıcı bir durum olmasa gerek; çünkü bu başkent&nbsp;bu nüfusu ne kadar doyuruyor? Makedonya’da, Mareşal Tito’nun eşitleyici politikalar devrinden kalma mükemmel bir karayolu ağı var. Ama tarihten kalma başka sorunlar da var. Nüfusun okkalıca bir bölümü Müslüman Arnavut, hiç küçümsenmeyecek bir azınlık ise Türkler. Bu üç unsurun birbirine muhabbet duyduğunu söylemek iyimserlik olur. Arnavutlarla Makedonlar’ın kavgası malum; bu yetmezmiş gibi Manastır’m (Bitola) ortasında çeşitli Türk dükkanlarını yakan Makedonlar var.</p>

  <div><img alt="" src="../Images/main-18.png" /></div>

  <p>Makedonlar’dan hazzetmeyen Türkler’in Arnavutlar’a bayıldığı söylenemez. Arnavutlar ise Türkler’in Müslümanlıkları dışında&nbsp;ayrı kimlik taşımalarına tahammül edemiyorlar. 1912’den sonra girilen dikenli yollardan sonra halen 1912’nin olumsuz şartları ortadan kalkmış gibi değil. Zamanın iyi bir hekim olmasını&nbsp;dilemek lazım.</p>

  <p>Toplantıda Rusya İlimler Akademisi’nden Elena Guskova; Arnavutlar’ın son çatışmalardaki sorumluluğundan söz ediyor.&nbsp;Arnavutlar’ın salonda bulunacağını hesaba katmadan tebliğini&nbsp;hazırlamış herhalde; ama Makedon Akademisi bu sefer Arnavutluk’tan kalabalık bir heyet davet etmiş, hepsi Guskova’yı&nbsp;"propagandist ve kışkırtıcı" diye topa tutuyor. Kimse bu görüşler Guskova’nın demiyor, ülkesi Rusya, Balkanlar’ı karıştıran&nbsp;güç diye gözüküyor. Zavallı Rusya güçlü de olsa, güçsüz de olsa hep suçlu. İsveçli konuşmacı Makedonlar’a hitaben;&nbsp;"ABD’ye itibar etmeyin" diyor, Avrupacı bir söylem... Ancak&nbsp;havameydanına indirilen Alman askeri konvoylarına bakınca&nbsp;doğrusu bu gibi bilimsel (!) yaklaşımları ihtiyatlı karşılamak gerek. Balkanlar’da siyaset ve harb maalesef bilimsel toplantılarda daha hakimdir. Balkanlar’da Almanya’dan söz eden yok. Şu&nbsp;sıra herkes Almancı...</p>

  <p>Almanca, Balkanlar’da bilinen ve aydınlar arasında elan tutulan bir dil. Almanya ise; yaşlı nüfuslu, üretim potansiyeli düşük bu dünyaya, hem stratejik hem tarihi eğilimlere ilgi duyuyor. Tarihi diyorsak, Bismark sonrası tarihten söz ediyoruz. Çünkü Bismark, Balkanlar’dan "bir Pomeranya askerinin kemiklerine bile değmez" diye söz ederdi (Pomeranya askeri, en&nbsp;eğitimsiz ve ucuz donanımlı bölgesel devşirmelerdi). Bugün başka bir dünya oluşuyor. Almanya’nın Doğu Avrupa ve Balkanlar’a duyduğu ilgi ve açılımı; sadece Avrupalı ortaklarını değil,&nbsp;eski Almanya’nın dirilmesinden ve Doğululaşmaktan korkan&nbsp;Alman aydınlarını bile rahatsız ediyor.</p>

  <p>Balkanlar bizim tarihimiz; Manastırın küçük bir Orta Avrupa kasabasmınkini andıran ana caddesi, Manastır halkının bugün bile Fransızca ve piyanoya düşkünlüğü oradaki askeri idadide okuyan genç Mustafa Kemal’in kültürel anlayışının nasıl şekillendiğini açıklıyor. Bu güzel ülkede yetmiş iki millet arasındaki gerilim; asayişi sağlayan bir kuvvetin burada niye beş buçuk asır tutunabildiğim gösteriyor.</p>

  <p>Üsküp’ün çarşısı, minareleri, şehrin batı ucundaki Aziz Pantolomey Manastırı, Osmanlı kültür mirasının bir canlı resmini oluşturuyor; çarşıdaki şirin kahvehanelerden birinde ince belli&nbsp;bardaklardan içtiğimiz demli çay, tepedeki Mustafa Paşa Camii,&nbsp;yanındaki türbe; iki katlı evciğin üstündeki "İstanbul Oteli" tabelası bu dünyanın bizden kopmadığını, bizim de oralardan kopamayacağımızı gösterir. Bizans, Osmanlı, Arnavut, Hıristiyan&nbsp;Makedon, Torbeş (Müslüman Makedon) komşular, çay, kahve,&nbsp;börek, köfte... Kurşunlu Han, dükkanlar, özgün mezarlıklar...&nbsp;Balkanlı olmak için her şeye Almanya gibi postalla karışmak&nbsp;gerekmiyor; sadece Yahya Kemal’in hasretle terennüm ettiği&nbsp;bu dünyayı kavrayalım ve sevelim yeter...</p>

  <h4 id="sigil_toc_id_14"><a id="bookmark7"></a><span style="font-weight:bold;">BOSNA</span></h4>

  <p>1972 Haziranında, Saraybosna'da, Avusturya-Macaristan Veliahtı Franz Ferdinand'ı katleden ünlü suikastçı Prinkipo'nun&nbsp;adını taşıyan köprüde durmuş, şehri uzun uzun seyretmiştim.&nbsp;Dört asırlık Bosna, Fatih Sultan Mehmet'ten II. Abdülhamid&nbsp;Han'a, Berlin Kongresinden I. Dünya Savaşına renkli ve olaylı&nbsp;Bosna tarihi gözümün önünden geçmişti. Saraybosna şehrinin&nbsp;ve hepten Osmanlı Bosna'sının gerçek kurucusu Gazi Hüsrev&nbsp;Bey'dir; akıncı beylerinden Ferhat Bey ve II. Bayezıt Han'ın kızı&nbsp;Selçuk Sultanın oğludur. Yani padişah torunudur, Kanuni Sultan&nbsp;Süleyman Han'ın halazadesi olur. Şehrin iktisadi hayatını da, etrafın güvenliğini de zabturabta alan büyük fahri Bosnalıdır.</p>

  <p>Saraybosna'nın merkezi hiç şüphesiz Gazi Hüsrev Bey Camii ve etrafındaki medrese, han ve bedestenden oluşan külliyedir.</p>

  <div><img alt="" src="../Images/main-19.png" /></div>

  <p>1910 yılının mayıs ayı sonunda İmparator Franz Josef bile şehre gelir gelmez burayı ziyaret etmiş ve artık Avusturya- Macaristan'ın ilk kalabalık Müslüman topluluğuyla burada görüşme&nbsp;ve onları onurlandırma gereğini duymuştu. Üstelik Gazi Hüsrev&nbsp;Bey, eski şehirlerin terk edilen, ara sıra lütfen uğranılan bir mahallesi değildir. Saraybosna halkı Ferhadiye denen cadde ve&nbsp;Gazi Hüsrev Bey külliyesinden günde bir- iki defa geçer. Buradaki dükkanlar AvusturyalIların uzattığı bölümle iç içedir. Gazi&nbsp;Hüsrev Bey Camii servileri, şadırvanı ile huzur dolu bir köşedir;&nbsp;bir yanıyla bizim artık kaybettiğimiz Bursa, Edirne, İstanbul'un&nbsp;Fatih, Aksaray semtidir.</p>

  <p>Yugoslav tarihçiliği, Tito devrini tarihin sonu, mutluluk noktası diye yorumluyordu. Ama öyle olmadığı açıktı. Çarşı, pazar ve camileri gezerken bir şeylerin kaynadığı görülüyordu.</p>

  <p>Osmanlı İmparatorluğunun en renkli ama aynı zamanda da en Osmanlı eyaletiydi Bosna... Merkezi şehir Saraybosna, Bursa'nın ikiz kardeşi gibidir. Geçen asırlarda da yaşadıkları değişikliklere rağmen ikizlerin hayat yolculuğu gibi bu benzerlik bozulmadan sürdü. Şehrin merkezindeki camiler, çarşıdaki dükkan ve kahvehaneler, tepelerdeki konaklar ve mezarlıklar, Bosna halkının bugün bile devam ettiği dergahlar, özellikle bunlardan Halvetiye tekkesinde halen Fatih Sultan Mehmet Han'ın&nbsp;portresi asılıdır. Düzlükteki, Avusturya idaresinden kalma Bizantino-Mor denen şark üslubundaki idare binaları, okul ve&nbsp;imalathaneler; evet, bu XIX. asır manzarası dahi Bursa'nın aynı yüzyıldaki profiline çok benzer. Ve nihayet, Türkiye'nin de&nbsp;dahil olduğu bütün Balkanlar gibi II. Dünya Savaşı sonrası dönemin iğrenç binaları bu güzelliklerin üstüne kabus gibi çöker.</p>

  <p>Evliya Çelebi, "Seyahatnamesinde; Bosna halkının nitelik ve güzelliklerini anlata anlata bitiremez. Bosna'nın doğası kadar insanlarının boyu bosu, yüz güzellikleri de dünyayı gezen seyyahı&nbsp;büyülemiştir. Bosna halkının kaç-göçten uzak yaşamı yanında&nbsp;tutucu adetlerini de tasvir eder. Mesela, evlenen gençler bekar&nbsp;arkadaşlarıyla ilişkiyi kesmek zorundaymış. Geçen asırlarda konuşulan ve Arap harfleriyle yazılan dil, o kadar Türkçe ve o veşileyle Arapça, Farsça deyim kazanmış ki adeta Boşnakça denilecek bir yapılanma başlamış ama dil Hırvatlarla Sırpların konuştuğunun aynısıdır. Ne var ki, aynı dil (lisan) aynı dil (gönül) demek değildir. Hele yaşama hükmeden zevk ve adetler, Bosna'ya •&nbsp;damgasını vuran mimari, öbürkülerden çok farklıdır.</p>

  <p>Bosna'da hakim din XV. asırdan beri İslam. Tabii, her Boşnak bu dini kabul etmiş değil. İdareci ve mülk sahibi zümreden başlayarak yavaş yavaş yayılmış. Ama doğrusu Türkiye İslamının en pekin ortağı Bosna. Bu ülke fetihten hemen sonra en&nbsp;ünlü Müslüman alim ve fakihleri yani hukukçuları yetiştirmiş.&nbsp;Mevlevilik ve Halvetilik gibi tarikatlarla Türk-Arap ve Fars diline de vakıf zümreler çıkmış. XVI. asrın en önemli ve hala da&nbsp;önemini koruyan hafız şerhi Boşnak Sudi Efendinindir. Malum,&nbsp;İran şairi Hafız'ı şerhetmek zor iş; bütün Şark edebiyatını, tarih&nbsp;ve felsefesini, ayrıca Arapça ve Farsçayı çok iyi bilmek lazım.&nbsp;Bosna bir asır içipde böyle marifetli adamları yetiştirmiş. Bosna uleması İstanbul'un çok etkisindeydi ve doğrusu İstanbul'un&nbsp;medreselerini de doldurmuşlardı. Avusturya'nın ilhak etmesinden sonra da Bosna'nın reis'ul ulemasını yani baş müftü ve vekilini İstanbul'da şeyhülislamlık tayin ederdi. Bosna, Avusturya-Macaristan İmparatorluğunun ortak eyaletiydi. Bu yüzden de&nbsp;Avusturya ve Macar memurlarının birbirleriyle çekiştikleri bir&nbsp;alandı. Galiba Macarlar Müslümanları daha çok tutuyordu.&nbsp;Doğrusu XVII. yüzyıldan beri, kendi adamları tarafından idare&nbsp;edilen, hatta imparatorluğu bile o adamların idare ettiği Bosnalılar için hoş bir dönem değildi. Daha sorunlu dönemler de geldi. Bazı ülkeler, tarihi, büyük ıstırap ve yoğun fazilet imtihanlarıyla yaşamak zorunda kalmıştır. Bosna bunların başında gelir.&nbsp;Dört yıl evvel yıkıntılar içinde bir ülke vardı; bugün daha ümitli&nbsp;ama değişik sorunlar da var.</p>

  <p>Bosna'nın bugünü, Balkanlaşma süreci dediğimiz ve XIX. yüzyıl boyunca büyük devletlerin dışişleri memurlarının bürolarında küçük Balkan milletlerinin hayatı ile adeta satranç oynadıkları devri hatırlatıyor. O zamanki dünyanın düzeni malum;&nbsp;büyük devletler ve sömürgeler vardı. Herkes bu sınırların ardındaydı. Açık saha 1699'dan beri giderek anayurduna doğru itilen Osmanlı’nın terkettiği Balkanlar bölümüydü. Balkanlar zenginleşiyordu ve uyandıklarını zannediyorlardı. Büyük hayallerle&nbsp;çıktıkları yeni tarihi yolculukları kanlı bir hayatı getirdi. Herkes&nbsp;herkesi yiyordu ve her birinin arkasında ya Viyana-Berlin, ya&nbsp;St. Petersburg veya Paris, hatta Roma vardı. Zavallı güngörmüş eski başkent, Slavların hâlâ Zarigrad dedikleri İstanbul, yıkıntının molozlarını süpürmekle meşguldü.</p>

  <p>Çeteci Balkanlılar, cumhuriyet idealiyle girdikleri kavgalannı Avrupa'dan getirilen kırsal Alman hanedanlarının prenslerini taç&nbsp;giydirerek noktalıyorlardı. Kalabalık köylü kitleleri Osmanlı yönetimine karşı çözülemeyen toprak sorunlan yüzünden ayaklanmıştı ama yeni yönetimler bu sorunları hiç çözemiyordu. Sanayileşme pek yavaştı. Zayıf bir tüccar burjuvazi ve çok iddialı ama Almanya ve Prag tarihçi ekollerinin beslediği kof milli aydın sınıfların popülist ve milliyetçi söylemi ile iktisadiyat pek düzelmese de&nbsp;kavgacı ruh gelişiyordu. Gerçekte Balkanlı köylünün hayatı iyi olmasa da, Doğu Avrupalı ve Akdenizli köylü kitlelerininkinden daha fena değildi. Kari Marx, Engels ve Urqhuart gibileri Rusya'nın&nbsp;Balkanlara ne getireceğini haklı olarak soruyorlardı. Büyük devletler; yani Avusturya Habsburg Hanedanın’dan, Rusya Romanoflar’dan, biz Osmanlılar’dan ve hiç kimse Bourbonlar’dan Balkanlara prens veya kral ithal etmeyecekti. Bu konuda bir centilmenlik antlaşması vardı. Geriye, hayatlarını avlanmakla ve biraz&nbsp;daha akıllı ise kitap okumakla geçiren küçük Alman hanedanlarının hükümdar adayı prenslerinden başkası kalmıyordu. Bunlardan Bavyeralı Otto, Yunanistan'ın başkenti Nauplia'ya geldi. Konumu uygun bu şehri beğenmedi, romantik bir özlemle başkenti&nbsp;Atina'ya nakletti. Fakir krallığın kaldıramayacağı bir sürü masraf&nbsp;yapıldı. Otto eski Yunanca’yı çok iyi biliyordu. Modern Yunanlılann konuşup yazdıkları dili beğenmiyordu ve nazırlarının verdiği&nbsp;raporları bile kırmızı kalemi ile tashih ediyordu. Memleketin bürokrasisi öğretmen hükümdar yüzünden yazıp çizemez hale gelmişti. Bu hükümdarlarının çoğu Balkan ülkelerine gelirken ellerinde Baedecker seyahat rehberinden başka ciddi bir müracaat kitabı yoktu. Bavyeralı Otto'dan sonra tahta getirilen Danimarkalı&nbsp;hanedanın ilk üyesi, "Ben inancımı değiştirmem" diye tutturdu ve&nbsp;Ortodoksluğu kimselere bırakmayan, kendi Katolik Yunanlılarına&nbsp;bile eziyet eden bu ülke, Protestan kralla işini yürütmek zorunda&nbsp;kaldı. Küçük Balkanlann her bir halkı ayn birer ırk; Romenler Latin, Helenler ve Arnavutlar kendine özgün dilleri olan birer ırk,&nbsp;diğerleri Slav ve Türkler ise hiçbiriyle alakası olmayan yönetici&nbsp;uluslardı. Osmanlı İmparatorluğunun demir eli hayatı dört asır&nbsp;boyu dondurmuştu. Slavlann Arnavutlan emme süreci kesildi,&nbsp;Yunanlılar arasında Slav ve Arnavut yayılması sona erdi, Romenler Slav denizi içinde boğulmaktan kurtuldular. Osmanlı havası&nbsp;çekildikçe eski sancılar başladı. Tespit edilen sınırlar içinde hiçbir&nbsp;ülke homojen bir nüfusa sahip değildi. Aynı dili konuşanlar bile&nbsp;birbirleriyle boğuşuyordu. En fecii ise, Sırp-Sloven krallığı yani&nbsp;sonraki Yugoslavya'ydı. Parlamentoda yani Skupçina'da Hırvat&nbsp;ve Sırp mebuslar birbirlerini kurşunlamakta tereddüt etmezdi. Bu&nbsp;sözde birleşik ülke II. Dünya Savaşından sonra Tito'nun taviz vermez sert politikası sayesinde 40 yıl kadar yaşadı. Nihayet bildiğimiz feci olaylarla tarihini kapadı.</p>

  <p>Bugün Balkanlar aynı Balkanlar mı? Sorunlar devam ediyor; gerçi Slovenler koptu gitti, Avrupa Birliğinin korosunda yerini&nbsp;aldı ama müstakil Makedonya, Balkanların üç devleti arasında&nbsp;çekişme alanıdır. Bu çekişmeye direnmek için kendi iç yapısının&nbsp;sağlam olması gerek; ancak hiç de öyle görünmüyor. Arnavut,&nbsp;Slav-Makedon ve Türk unsurun arası hiç de iyi değil. Bosna-Hersek Cumhuriyetinde Sırp, Hırvat ve Boşnaklar federasyon&nbsp;halinde yaşamaya çalışıyor. Kendi aralarında gülün adı konusunda bile anlaşamayacaklarından Saraybosna'daki Birleşmiş Milletler ve Avrupa Birliği otoritelerinin tavsiyelerini el pençe divan&nbsp;bekliyorlar. Ortalıkta gezinen bir alay uluslararası memurun entrikası ve boş iddiaları, çevrelerine dağıttıkları parayı bekleyen bir&nbsp;alay mutabasbıs yerli memur ve entelektüel kalabalığı bu durumun fotoğrafı gibidir. Karadağ Sırplardan kopmak istiyor, hatta&nbsp;koptu; çok hazin bir durum ama birlikte olsalar ne olacak? Bosna'daki Hırvatlar bu ülkede yaşamasalar bile orada ev ve arazi&nbsp;almaya devam ediyorlar. Ne var ki Dalmaçya bölgesinin Hırvatları Zagreb Hırvatistan'ından pek de hoşlanmıyor. Bu gerilimi&nbsp;besleyen hiç şüphesiz en başta Almanya ve Avusturya blokudur.&nbsp;İngilizler de onlarla yarışıyor. Özgür Bosna, Avrupa Birliği tarafından pohpohlanan Hırvat unsurun ekonomik baskısına ne kadar direnebilecek? Sırplarla işbirliği yapması ise mümkün değil.&nbsp;Bosna'da nasıl bir politika takip edersek edelim, ama barışın yerleştiği gibi bir masala ne inanalım ne de tekrarlayalım.</p>

  <p>Otuz yıl sonra döndüm; savaşın yıktığı Bosna ise yine güzel bir ırkın ülkesiydi ama çok fakirleşmişti. Suplardan nefret ediyorlardı; konuşulan dilin içine ısrarla Osmanlı'dan kalma sözcük&nbsp;ve yeni türetme kelimeler sokuyorlardı. Yani adeta Sırpçadan&nbsp;ayrı bir Boşnakça güçlendiriliyordu. Eskinin Yugoslav Boşnakları daha çok Müslüman kimliğini benimsemişti. Sayısı artan camiler, hiç değilse cuma günleri hıncahınç doluyordu. Bosna yeniden bir Osmanlılık benimsemişti ve bu Osmanlılık Suudi-Vahabiler ve İran-Islam Cumhuriyetinin propagandasına direniyordu.</p>

  <p>Bazı şeyler bu yıllara göre değişti; insanlar daha rahatladı. Bir yandan da komşu etnik gruplarla uzlaşmaz bir yola girdi.&nbsp;Bosna'da hoş bir Müslümanlık var. Namaz vakti blucinli kızlar&nbsp;örtünüp camilere giriyor, sonra hayata devam ediyor. Saraybosna'nın ortasındaki Başçarşıya Camii, ezan vakti zarif minaresinde hoparlör kullanılmadan, insan sesinin güzelliğiyle Müslümanları namaza çağırıyor. Bütün tarihi boyunca muhafaza&nbsp;edilen Tahtalı Sokak, Ulica Mustafa Başeskiya (Karakol reisinin&nbsp;ismi) gibi yerler Osmanlılığı bir iklim olarak saklıyor. Karşısındaki Velika Avliya'da sinagog ve Yahudi müzesi var. Bugün Bosna'da II. Dünya Savaşı sırasında Hırvatların ve Almanların elinden kurtulan Yahudiler, göç etmemişlerse, çok az sayıda varlar.</p>

  <p><span style="font-weight:bold;">MOSTAR KÖPRÜSÜ</span></p>

  <p>Bosna'da İslamiyeti hane içinden cemiyet hayatına ve ulusal kimliğe dönüştürenler Sırpların ve Hırvatların saldırgan ve cahil milliyetçiliğidir. Korkunç iç harpte buranın bombalandığını</p>

  <div><img alt="" src="../Images/main-20.png" /></div>

  <p>duydum. 2000 yılında ziyaret ettiğimde güya restore edilmiş bir Gazi Hüsrev Bey Camii vardı. Suudiler kendilerine göre işi bitirmişti. Güzelim kesme taş duvarlar sıvanmıştı, caminin mihrabı mozaiklerle bezenmişti. Bizim Ankara bürokratları, Diyanet&nbsp;işleri Başkanlığı Ve Vakfı neyi öncelikle ele alacaklarını bilemezler. Bunda plansızlık programsızlık kadar asıl umumi malumat&nbsp;eksikliği rol oynar. Harap olan Bosna'ya yardım elini uzattığımızda adam edeceğimiz en baş eser bu olmalıydı; oysa onu&nbsp;kendilerine göre iddiaları olan petrol zenginlerine bıraktık ve&nbsp;Osmanlı mimarisinin bu seçkin örneği bugünkü tasvip edilemez&nbsp;görünüme düştü.</p>

  <p>Hükümetimiz, politikacılar ve basın Mostar’daki köprü açılışına büyük ilgi gösterdi. Daha önemlisi şehrin iki tane yok olma derecesindeki camii IRCICA (İslam Araştırma ve Kültür Merkezi) tarafından restore edildi. İslam Konferansı pek akıllıca işleyen bir kurum değildir. Ama onun İstanbul'daki bu kültürel merkezinin, Birleşmiş Milletler'in UNESCO'sundan daha etkili ve ehliyetli çalışma gösterdiği açıktır. XVI. asrın dahi mimarı Sinan'ın yetiştirmelerinden ünlü mimar Hayrettin Ağanın&nbsp;eseri olan Mostar Köprüsü asırlara dayanmıştır. Baharda Neretva Nehrinin yükselen suyuna sadece yüksekliği ile değil, iki yanındaki taştan kulelerin birleşik kaplar esasına dayanan sistemiyle bu suyu emip boşaltarak da direnç göstermiştir, tç savaşta bence Sırplar kadar ırkçı olan Hırvat çetelerin kasıtlı top atışıyla yıkıldı. Son 10 yılın tarihini kendilerine göre yazan Hırvatlar nedense bu olaylardan hiç bahsetmiyorlar. Beynelmilel bir&nbsp;destekle yeniden inşa edilen ve açılan köprü bence beynelmilelci teatraliteyi hiç hak etmiyor.</p>

  <p>Şehrin Avusturya zamanında gelişen ve ünlü Avusturya Lisesi'nin bulunduğu meydana Ispanya Meydanı adı verildi. Nedeni burada kazada ölen bir manga İspanyol Banş Gücü askeridir. Pekala, hatıralan önünde saygıyla eğiliyoruz. Lâkin şehrin etrafındaki tepelere Müslüman komşularına meydan okurcasına ortaçağ usulü kocaman bir haç diken Hırvatlara kendi askeri araçlarıyla yardım eden aynı Ispanyollara ne demeli? Ve şehrin siluetini bozan anormal yükseklikteki çan kulesini yapmalarına ne demeli? Dahası var. Bir-iki camideki hoparlöre nispet çan kulesine&nbsp;de hoparlör bağlamışlar. XXI. yüzyılda beraber yaşama sistemi&nbsp;böyle mi geliştirilecek? Bosna güzel bir ülke. Üç etnik grubun ne&nbsp;kadar titiz ve çalışkan olduğunu tartışacak değilim. Ama sayım ve&nbsp;envanter memurlannın bile gösteremeyeceği bir titizlikle hiçbirini&nbsp;atlamadan köy ve şehirlerdeki her bina kurşunlanmış, top atışına&nbsp;tabi tutulmuş. Hâlâ ücra orman köşelerinde mayın patlıyor, insanlar kültürel tahrip savaşı verdi, şimdi de demografik savaş veriyorlar. Artan doğum ve dünya tatlısı bebeklere nasıl bir istikbal&nbsp;sağlanacak, bunu doğrusu çok merak ediyoruz.</p>

  <p>Pek içaçıcı olmayan gerçekler de var. Fert başına milli gelir halen 2400 dolar civarında. Bu rakam bize 1980'lerin başındaki Türkiye'yi hatırlatıyor. Bir kısım insan neredeyse dünya standartlarında yaşayıp tüketirken, çoğunluğun hayatı çok zor. Atıl&nbsp;bir işadamı zümresi var. Yabancı sermaye pek istekli değil. Öte&nbsp;yandan, Slovenya'nın yatırımları bile Türklerinkinin önünde.&nbsp;Avrupalılar hiç çekinmeden Bosna hükümetinin işine karışıyorlar ve Bosna üç etnik grubun çekişmesi yüzünden yüksek komisere teslim olmuş vaziyette.</p>

  <p>Federasyonun içindeki Sırp Cumhuriyetinin Sırbistan'a yamanma isteği açık; ne var ki, onların içinde de bazı akıllılar bunun pek çıkar yol olmadığını kavramış görünüyorlar. Türkiye'nin yeni büyükelçisi Bülent Tulun Afganistan'dan buraya geldi, gerilimli bölgelerin uzmanı. Bu tip diplomatlarımızın bu bölgelerle ilişkilerde bir avantaj teşkil ettiği açık, nitekim daha öncö de Şükrü Tufanın büyükelçiliği oldukça etkiliydi, iktisadi kurtuluşu bütün eski Yugoslav cumhuriyetleri, Sırbistan hariç, Avrupa'da görüyor. Avrupa Birliğinin hayali olmasa, Dalmaçya kıyıları bile ayrı bir cumhuriyet olarak Hırvatistan'dan kopmaya hazırlanıyordu. Ama Bosna'nın bizi hayran bırakan modern İslâmî bile Avrupa'daki fanatik çevreleri şüpheden kurtarmıyor.</p>
</body>
</html>
