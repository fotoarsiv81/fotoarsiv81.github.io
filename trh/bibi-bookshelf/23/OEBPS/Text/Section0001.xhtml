<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h4><a id="bookmark2"></a><span style="font-weight:bold;">KIRIM: ECDAD TOPRAĞI</span></h4>

  <div>
    <div><img alt="" src="../Images/main-6.png" /></div>
  </div>

  <p>Kırım toprağına ilk defa IBM’in bir gezisiyle gittim.</p>

  <p>Karaköy’den kalkan deniz yollarına ait gemi betahsis bizim için tutulmuştu. Bütün&nbsp;gün ve bütün gece konferanslar ve konserle geçti. Gezi Livadiya, Yalta ve Odessa&nbsp;limanlarını içeriyordu. Ben&nbsp;bu şehirler hakkında izahat&nbsp;verecektim. Oysa daha kendim görmemiştim. Görmemiştim ama çok dinlemiştim, çok&nbsp;okumuştum ve haritadan adeta ezberlemiştim. Nitekim verdiğim konferansta bu açığa çıktı. Mükrimin Halil Yinanç Hoca&nbsp;merhum, “Bana Mekke’de Hz Ali’nin evini gösterin, bütün şehri bulurum” demiş. Benimki de o hesap. Şehirlerin nirengi noktasını bulduğum an öbürü arkadan geliyordu. Tarih ise zaten&nbsp;içimde doluydu. Sabahın ilk ışıklarıyla Kırım toprağı göründü.Yalta limanına yaklaştık. Uzaktan Gurzuf kasabası görünüyordu. Benim için yabancı bir silüet değil. Puşkin de orayı çok&nbsp;sever. Sade o değil, herkes sever.</p>

  <p>Sahile çıktık. Hava değişimi için gelen AzerbaycanlIlara rastladık. Elbise ve deri palto almak istiyorlardı. Ticaret yeryüzünden kaybolsa Azerbaycan halkı yeniden bulur. Şehirde Kırımlılara tek tük rastlanıyordu. Orta Asya sürgününden henüz dönmeye başlamışlardı. Sözü edilen meşhur Kırım balından aldım. Üç hafta sonra tamamen şeker kestiğini görecektim. Bir yerin&nbsp;halkı sürülünce önce bağlar ve kovanlar bozulur. Çehov’un kaldığı yeri, Buhara emirinin yazlığını tek tek gezmek nasip oldu.&nbsp;Hoş bir memleket. Karadeniz’in kuzeyinde, güneyinden farklı&nbsp;olarak Akdeniz bitki örtüsü ve serviler daha hakimdir. Sahile hakim Yayla dağı Ukrayna steplerinden gelen soğuğu keser. Akşama kadar Yalta, Livadiya ve Voronzof’un İngiliz tarzındaki Sarayı gezildi. Ünlü Yalta konferansı bu mahalde tertiplenmişti.</p>

  <p>Ecdad memleketinin bu ucunda Kırım hanlığının ve Osmanlı döneminin izleri pek az görünür. Onun için Sudak gibi, Selçuklu ve Ceneviz limanlarına uğramak gerekirdi. Onu başka bir gezide yapabildim.</p>

  <p>Akşam olmadan tekrar gemiye bindik. Kiev operasının en seçkin tenor ve muganniyelerinin, piyanistlerinin verdiği konseri dinledik. Sovyet Rusya dışarıya açılmıştı, o vakit herhalde&nbsp;IBM’in verdiği ücret çok cömert bir hediye olmuştu onlara. Ertesi gün Odessa’da uyandık. İşte benim bildiğim Odessa; limana inen merdivenler. 1905 isyanı sırasında Potemkin zırhlısının&nbsp;ziyaretini izleyen kitlelere açılan yaylım ateşi. Merdivenleri tırmandıktan sonra Odessa’da sürgünde yaşayan Puşkin’e şehir&nbsp;halkının iane toplayarak yaptırdıkları büst.</p>

  <p>Bu büst Puşkin’in en realist büstü olarak değerlendiriliyor. Gerçekten de Büyük Petro’nun Arabi denilen Habeş asıllı yetenekli komutan İbrahim Ganibal’ın bütün yüz çizgileri bu dahi&nbsp;torunun yüzünde görülüyor. Puşkin şiirlerinde soyunu methederken; “Benim ecdadım Rusya tarihinde Romanovlar’dan da&nbsp;eskidir” der. Muarızları da; “Evet, dedeniz de bir şişe roma satın alınmış bir köleydi” demişlerdir.</p>

  <p>Odessa operasında maalesef bir temsil izleyemedik. Ama bina muhteşemdi ve şehir hoştu.</p>

  <p>II. Katerina hiçbir şey yapmasa bile Rusya’ya Odessa’yı hediye etmiştir. Bizim Osmanlı'nın Hocabeyi’nin biraz ötesinde bu şehir ortalığı kasıp kavuran kum fırtınaları ve susuzluk yüzünden başarılı bir seçim sayılmaz. Ne var ki yeni kurulan Novarossiya eyaletine vali olarak Fransız ihtilali kaçkınlarından bir&nbsp;değerli adam ünlü kardinal Richelieu’nun büyük yeğeni dük&nbsp;Richelieu tayin edildi. Bu zat Odessa’yı İslah etti. Fransa’dan&nbsp;gelen mülteciler Rusya’ya katkısını göstermişlerdir. Şehir büyümeye ve imar edilmeye başlamıştı. Bizzat Çariçe II. Katerina’nın emirleriyle Rusya’da kendilerine tahsis edilen ghetto kasaba ve Staetl’lerden çıkması yasak olan Yahudiler de Odessa’ya yerleşebiliyordu. Kısa zamanda şehir onların gayreti ve&nbsp;kazanma hırsıyla üretmeye başladı. Selanik’le nüfus olarak mukayese edilebilecek bir Yahudi şehri oldu.</p>

  <p>Ruslar, Almanlar, Bakıldılar ve nihayet Odessa’nın bugünkü sahibi Ukraynalılar. Ukraynalılar şehrin köy kökenli proleterleriydi. Şehir gelişti, zenginlik akıyordu. Eğitim gelişiyordu. Tabii&nbsp;sonradan görmelik de onun yanında boy atıyordu. Parlak restaurantlarda yiyip içip, “Parası bizden değil mi” şan olsun diye&nbsp;kristal aynaları vodka kadehleri atıp kıran adamlar dışarıya çıktıklarında 50 kapik için faytoncuyla kavga ederlerdi. Odessa&nbsp;çok zor bir ihtilal yılı geçirdi. Ve daha büyük tahribatı da İkinci&nbsp;Cihan Harbi’nde gördü. Nihayet İkinci Cihan Harbi’ndeki savunmasından dolayı “kahraman şehir” Unvanını aldı. Bugün&nbsp;Odessa Karadeniz’in bir limanı ve Türkiye’ye açıldıkça da ticaret ve bavul ticareti sayesinde hareketlilik geldi. Şehir harap&nbsp;ama güzelliği görülüyor. Yıldan yıla da restorasyanla güzelleşiyor daha da güzelleşecek.</p>

  <p>Kırım’a ikinci gidişim Kiev Üniversitesi’nde Omelijan Pritzak’ın tertiplediği Osmanlı kongresinden sonra oldu. 12 saat süren zorlu bir yolculuktu. Perekop’tan ecdad toprağına geçtik.&nbsp;Chicago Üniversitesinden tanıdığım Prof. Yaroslav Stetkieviç&nbsp;“Ey Mirza memleketinize Hoş geldin!” dedi ve şerefe kadeh&nbsp;kaldırdı. Bu jesti doğrusu unutamam. Yollarda kolhoz üyeleri&nbsp;nar ve elma gibi meyveler satıyorlardı. Sebze ve meyvesiyle&nbsp;meşhur bir ülkeye geldik. Ama Bilkent’ten Hakan Kırımlı “Sebze ve meyveciliği berbat etmişler” dedi. Eski devirde nerede kimin arazileri var saymaya başladı. Hafızaya bak! Başka istatistikleri de sayıyordu. Hepsi de Çar devrine aitti.</p>

  <p>Akmescid’e yani II. Katerina devrinde verilen isimle Simferepolis’e geldik. Kırımdaki isimlerin hepsi farazi isimlerdir. Katerina'nın bürokratları koymuş. Gözleve’ye Eupatoria, Akyar’a Sivastopol, Kefe’ye Theodosya deniyor Hiçbirinin eski Yunanla alakası yok. Akmescid Çarlık Rusyası’nın bir taşra şehri gibiydi. Yanı başındaki Bahçesaray Kırım Hanlarının asıl merkeziydi. Burada Hansarayı gezdiğimiz zaman gene Puşkin’in büstünü gördük. Eğer onun “Bahçerasay, Çeşmesi” adlı lirik şiiri&nbsp;olmasa muhtemelen bu abide de pek korunmayacaktı. Rusya&nbsp;imparatorluğunun büyük şairi aynı zamanda o ülkenin hakiki&nbsp;sahiplerine de hizmet etmiştir. Onların tarihi varlığını korumakta ön ayak olmuştur. Zincirli Medreseyi gezdik. Zincirli Medrese, Kırım Hanlarının yaptırdığı bir eğitim kurumu. Osmanlı'nın&nbsp;Sarayları, İstanbul’un taklidi, Kırım’da Hansaray, Lübnan’da&nbsp;Beytüddin aynı şey. Zincirli Medrese’nin avlusunda bir ara sadece sefil bir akıl hastalıkları hastanesi vardı. Hastaların hali bize harap olmuş bir eserden çok daha fazla dokunmuştur. Bir&nbsp;köşede de İsmail Gaspıralı’nın mezarı vardır. Bu kabir, bir milli&nbsp;abide mesabesine çıkmıştır. Gaspıralı, İstanbul Türkçesi’ni temel alan fakat sadeleştirilen bir Türkçe ile ilk defa Türk dış dünyasının en yaygın gazetesini çıkarmıştır. Doğu Türkistan’dan&nbsp;Tuna Volga boyuna, İstanbul’a kadar her yerde okunan bir gazete, “Tercüman”... Bu gazete halen muhteva analizine tabi tutulmuş değildir. Daha acısı, memleketin sakinleri yani Kırım&nbsp;Türkleri bunu tatarca çıkan bir gazete olarak düşünüyorlar.&nbsp;Çünkü içindeki Arap harfleriyle yazılı Türkçe’yi okumaktan&nbsp;uzaklar. Ne olduğunu ancak kendileri okuduktan sonra anlayabilecekler. İlk defa Türkçe’yi müşterek edebi bir dil olarak kullanan ve mesaisini bu dil üzerinden ifade etmeye çalışan bir yazar ve bir gazete. Bahçesaray’da açılan bir okul, 20 yıl içinde&nbsp;sayısı beş bine varan şubelere ulaşmıştır. Bu sayede Türk dünyası eğitim reformunu tamamlamış sayılmalıdır, eğitimin esas&nbsp;hatları ortaya çıkmıştır. Türkçe bir yurttaş dili olmuştur.</p>

  <p>Gözleve’ye gittiğimiz zaman burada Sinan’ın tersimi olan hoş bir camiiye ve yanıbaşmdaki havrada, Karay Türklerine&nbsp;rastladık. Ne kadar güzel bir Türkçe ve o ne güzel türküler. Karaylar, Yahudiliğin içinde bir mezhep... Kırım Karayları Türktür.&nbsp;Kırımlı’dır. Lâkin bu mezhebin içindedirler. Yahudi dinine mensupturlar. Bu merkezi görmek beni çok duygulandırdı. Sayıları&nbsp;900 kadar olan bu cemaat Kırımın iktisadı ve kültürel hayatında çok aktif bir rol oynuyor. Onlarla konuşmak, türkülerine katılmak bütün grup için çok eğlenceli olmuştu.</p>

  <p>İlk gün bu geziyi tamamladıktan sonra ertesi gün Kefe’ye ve Solhad dediğimiz eski Kırım’a gittik. Kefe’yi gördüğüm zaman&nbsp;Bizans ve Ceneviz kaleleri ile bir İzmir limanını geziyor hissine&nbsp;kapıldım. Kadifekale’yi hatırlattı. Rahmetli babamın İzmir’i niye sevdiğini ve bana adeta irsi şekilde bu sevginin nasıl bulaştığını anladım.</p>

  <p>Akdeniz ve Karadeniz, bu civardaki medeniyetlerin meydana getirdiği bu tip kozmopolit ama özgün merkezlere sahiptir. Kefe, benim aslında yurdum sayılır. Bir başka gidişimde soyadımızın geldiği yerleşmeyi bana gösterdiler. Bomboş, boşaltılmış&nbsp;bir köydü. Sadece boşaltılıp ekilmiş yıkık bir mihrap buldum.&nbsp;Romalıların Kartacalılara yaptığı gibi. Üç gezide de göze çarpan bir şey vardı. Sovyetler idaresi maalesef halklar arasında&nbsp;bir dostluk yaratamamıştı. Aksine yıkıldıktan sonraki harabede&nbsp;milletlerin birbiriyle günlük hayatta çatıştıklarını görüyorsunuz.&nbsp;Demiryolu bileti mi alacaksınız, istasyon şefinin hangi milletten&nbsp;olduğunu bilmek zorundasınız. Kıt olan bileti böyle bulursunuz.&nbsp;Mağazalarda da aynı yola başvurmak gerekir. Adeta elinizde bir&nbsp;milliyetler matriksi ile dolaşacaksınız. Her yerde Ukraynalı Rus&nbsp;ve yeni gelmeye başlayan Kırım Türkleri arasındaki çatışma ve&nbsp;gerilimi görüyorsunuz. Bu gerilimin içinde enteresan uzlaşmalar çıkıyor. Karaylar, irken yakın olmalarına rağmen Kırım Tatarlarından ziyade Ruslarla yakın olmayı tercih ediyorlar. Ukraynalılar da kardeşleri olan Ruslar yerine Kırım Türkleriyle yakın oluyorlar. Bu gibi kombinasyonlar ne siyasi parti ne hükümet çalışmaları safhasında kalır. Dediğim gibi günlük hayata ve&nbsp;alışverişe kadar akseder.</p>

  <p>Yeryüzünün en bereketli en hoş havalı memleketlerinden birisi maalesef feci bir çevre kirlenmesine uğramıştır. Pek çok yerlerde açılan kum ocakları, kıyıların faunasını mahvetmişlerdir. Bazı yerlerde korular yok edilmiştir. Memleketteki bütün&nbsp;coğrafya isimleri değiştirilmiştir. Ama çok trajikomik bir örneğe&nbsp;rastladım. Daha evvel Bezbağla adını taşıyan ve köydeki çok&nbsp;uzun bir çınara adak için bağlanan çaputlardan oluşan folkların,&nbsp;o yerin yerli ahalisi sürülüp yerine Ruslar geldikten sonra da&nbsp;ananenin yaşadığını gördük. Köyün adı yine Bezbağla olarak&nbsp;kalmıştır ve gençler yavukluları için yine o ulu çınarın tepesine&nbsp;kadar tırmanıp çaput bağlıyorlardı. Hatta bir delikanlının yavuklusunu ne kadar sevdiğini göstermesi için bileklerine çaputları bağlayarak en tepeye kadar tırmandığını gördüm. Bazı&nbsp;adetler zaman ve mekan tanımaz, devam eder.</p>

  <p>Kırım yarımadasının zirai kapasitesi düşük. Ne eski inek bakımı ve eski süt üretimi ne de eski arıcılık var. Ama galiba var olan umut. Bu yoğun olarak yerleştirilmiş adada insanların ihtiyacı olan şey huzur. O da acaba var mı ve devam edecek mi?</p>

  <p>&nbsp;</p>
</body>
</html>
