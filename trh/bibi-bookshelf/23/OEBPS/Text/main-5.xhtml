<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a><span style="font-weight:bold;">BUDAPEŞTE</span></h4>

  <div><img alt="" src="../Images/main-21.png" /></div>

  <p>Buda'daki Osmanlı beylerbeyleri 1526'da Kral Matyos Corvinus'un sarayına yerleşmiş. Bugün o sarayın yerinde Habsburglu hükümdarların yaptırdıkları ama hiçbir zaman oturmadıkları heyula bir bina kompleksi var: Bir ara Macar krallık bürokrasisinin, bugün de nefis Macar Milli Müzesinin galerilerinin, devlet arşiv ve kütüphanelerinin bulunduğu bina. Buda'daki tek büyükelçilik Türkiye'nin.</p>

  <p>XIX. asrın neo-gotik üslubunda yapılan balıkçı burçları (Holasybastya) yanında bir başka heyula daha var: Hilton Oteli... Hilton, güzel şehirleri çirkinleştiren oteller zincirinin sahibi. Hilton otellerinin içi güzel ve konforludur, dışı ise şehirlerini seven&nbsp;insanları sinirlendirmeye yarar. Bu operasyonun başlıca iki kurbanı da İstanbul ve Budapeşte'dir. Üstelik Budapeşte Hilton, çevreci politikanın şampiyonu geçinen sosyalist Macaristan zamanında yapıldı.</p>

  <p>Buda, şehrin tarihi kısmı ve en kişilikli kesimi; Türk hamamları ve Gülbaba Türbesi de burada. Harp Tarihi Müzesi'nin bahçesinde son Budin komutanı Arnavut Abdurrahman Abdi Paşa'nın mezarı var. Mezartaşına "Kahraman düşman" diye yazmış Macarlar. Macarlar Osmanlı hakimiyetine karşı rahat, hatta saygılı. Zigetvar'da Kanuninin türbesini onarttılar ve yanıbaşına da kocaman bir Kanuni Süleyman büstü diktiler. Gyula Szegfy okuluna mensup tarihçiler, 160 yıllık Türk hakimiyetini&nbsp;(1526-1686) Habsburg-Osmanlı mücadelesiyle geçen ve Macaristan'ın harap olduğu devir diye tarif ederler; Kaldor-Nagy&nbsp;gibi Türkologlar ise ciddi ciddi araştırmalar yapıyor; farklı ve&nbsp;hayırhah yorumlar ortaya koyuyorlar. Tuna'nın kıyısında bir de&nbsp;General Bern Meydanı var. PolonyalI Joseph Bern 1848'de özgürlük için ayaklanan Polonyalı, Macar ve İtalyan kuvvetlerin&nbsp;başındaki komutan. Macar halkı ona şükranını heykelini dikerek ifade etmiş. Bir yıl sonra ayaklanma bastırıldığında General&nbsp;Bern, alicenap Türk imparatorluğuna sığındı. Devlet onu Avusturya'ya iade etmeyince Müslüman oldu; işte bizim ünlü Murat&nbsp;Paşamız. Nereden nereye...</p>

  <p>Tuna Nehrinin karşı yakasındaki Peşte ise parlamento binası başta olmak üzere XIX. asır eklektik mimarisinin harika örneklerinden oluşan planlı bir şehir. Bazı sanat tarihçileri,&nbsp;orijinal bir mimari eser yok diyorlar ama doğrusu entelektüel&nbsp;mimarların ve iğneyle kuyu kazan ustaların eseri olan Peşte,&nbsp;birbirinden güzel binalardan oluşur. Budapeşte, Macar milletine ulusal bilincini vermek isteyen bir şehirdi. Her bina ve&nbsp;her köşe bir iddiayı ve bir propagandayı yansıtmak için düzenlenmiş. Burası heykeller ve binaların üzerindeki kabartma&nbsp;panoramalarla halkı eğiten bir başkent. Şu sıralar sokak isimleri değişmiş; benim gençliğimin ünlü Nepköztarsasag (Halk&nbsp;Cumhuriyeti Caddesi) yeniden kraliyet dönemindeki gibi,</p>

  <p>\</p>

  <p>Kont Gabor Andrassi'nin adını almış. Macar mücadelesinin ünlü milliyetçi lideri, çifte monarşinin teşkiliyle Avusturya-Macaristan'ın dışişleri bakanı olunca, imparatorluk savunucusu&nbsp;kesilmiştir.</p>

  <p>Budapeşte sokakları Türk turistlerle dolu; memnuniyetle söylemeli, pek azı bilinçsiz ve tesadüfen gelen takımdan. Genç&nbsp;kuşaklarda tarih ve coğrafya merakı artıyor; kış ortasında Budapeşte'ye koşmaları bunu gösteriyor. Budapeşte'de katıldığım&nbsp;konferansın konusu "İstanbul'un Fethi". Ünlü para babası Georg Soros'un kurduğu Orta Avrupa Üniversitesinin (CEU), Orta Çağ Tetkikleri Bölümü tertipledi. Bu üniversite, Yahudi tarihi tetkikleriyle de tanınıyor. Talebelerin içinde eski Sovyetler'den gelen Litvanyalı, Ukraynalı, Beyaz Rusyalılar var ve aralarında Rusça değil İngilizce konuşuyorlar. Oysa Türk cumhuriyetlerinden gelenler, Rusçadan başka bir dil kullanmıyorlar. Macar halkı ve aydınlarını "tarihçi halk" olarak nitelemek gerekir.&nbsp;Geçen asırda ve zamanımızda yaşanan tarih, hiçbir halkın zihnini ve gönlünü bu derecede işgal etmemiştir. Cahili okumuşu,&nbsp;yaşlısı genci, komünisti liberali Macarlık üzerine günde 18 saat&nbsp;düşünür. Yıllar önce ünlü Macar tarihçi Szegledi'nin Viyana'daki bir konferansını hatırladım; sorular faslında Macar göçmeni&nbsp;olduğu güzel ama şiveli Almancasmdan belli bir hanım; "Ah&nbsp;profesör, tramvayı kaçırdığım için konferansın başına yetişemedim. Bir kere daha söyler misiniz, biz Macarların menşei nedir,&nbsp;nereden geliyoruz?" diye sorduydu. Zavallı Szegledi gülümseyerek; "Ah hanımefendi, bir saattir bu konuda bir milimlik bir ilerleme kaydedebildim mi, bilmiyorum" demişti. Macarlar çok tarihçi ama tarihlerinin malzemesi cömert değil, o müthiş tarihçiliklerine rağmen yavaş ilerliyorlar. Hayatları zor, yaşadıkları tarih de zor. Nüfusu azalan Macaristan panik içinde ve aydınlar&nbsp;Macaristan'ın eksiğini kapatacakmış gibi çok çocuk yapıyor.</p>

  <p>Bütün şehir, müzik ve tiyatroyla dolu. Sabahın 11'inde'bile opera temsili verilebiliyor. Avrupa'nın klasik uygarlığını en çok&nbsp;koruyan Macar halkı. Hâlâ klasik Yunancayı ve Latinceyi ciddiyetle öğreten liseler var. XIX. asrın romantik milliyetçi ressamlarını bu kadar saygı ve iştahla izleyen kitlelere ancak Budapeşte'de rastlanır. Kısacası Macaristan'ın başkenti sadece imparatorluğun uç noktasını anlamak için değil, fakat Avrupa tarihinin&nbsp;serencamını gözlemek için de gezile.</p>

  <h4 id="sigil_toc_id_15"><a id="bookmark1"></a><span style="font-weight:bold;">İRAN</span></h4>

  <div>
    <div><img alt="" src="../Images/main-22.png" /></div>
  </div>

  <p>Türkiye'nin komşuları, dünyanın en ilginç ve renkli halkları; dinleri ve dilleri birbirinden çok farklı. Yan yana yaşayan iki, hatta üç halk tamamen ayrı gruptan diller konuşuyor; Irak Arapları, Türkler ve İranlılar gibi. Üç semavi dinin de çeşitli mezhepleri, bazen bir milleti üçe bölecek kadar yan yana... Araplar malum; hatta sayıca küçük bir&nbsp;halk sayılan Ermeniler, Hristiyanlığın üç ayrı mezhebine&nbsp;mensup. Komşularımız içinde&nbsp;birkaç bin yıldan beri yazıyı tanıyanlar var; İranlılar, Araplar,&nbsp;Yahudiler, Yunanlılar gibi. Buna karşılık komşularımız içinde yazılı uygarlığa biz Türklerden daha geç geçenler var; Bulgarlar,&nbsp;Ruslar, Ukraynalılar gibi dillerini geç yazmaya başlayan ama beşeriyetin en iyi yazılı eserlerini döktürenler... Bu farklı kavimler&nbsp;iç içe bir uygarlığa sahipler. Birini tanımadan öbürünü betimlemek ve anlamak mümkün değil.</p>

  <p>Türkiye halkının ana unsuru olan biz Türkler, bu yöreye en geç gelenleriz ve kısa sürede yerleşip yayılmışız ve dinimiz bir&nbsp;lingua franca, yani ortak anlaşma dili olmuş. Tuna kıyılarına kadar yayılan bir kavmin çocuklarıyız. Bölge tarihi savaş ve askeriliğin bir medeniyet haline gelişinin hikayesidir. Son üç asra kadar askeri teknoloji üstünlüğü bu bölgedeydi. Denizde Italyanlar, karada Türkler. Bölgede savaşlar henüz sürüyor. Sözde barışın kurulduğu kesimlerde dahi, soğuk savaş veya gerilim havası var. Herkesin gözü Ortadoğu'dayken bir barut fıçısı daha infilak etti, Kafkasya... Peki Balkanların çok dingin olduğunu kim&nbsp;söyleyebilir? Türkler daha çok uzun zaman askeri bir toplum&nbsp;olarak kalmak zorunda. Bunların hepsi bir yana, bölgede asıl&nbsp;olan kültürlerarası savaştır ve bu sona erecek gibi değildir.</p>

  <p>Ortadoğu coğrafyası, XI. yüzyıldan I. Dünya Savaşı sonrasına kadar temelde Türklerin kontrolündeydi. XIII. yüzyıldan itibaren, önce Ilhanlı Moğol, sonra Timurlular hakimiyeti devrinde Iran, Osmanlıya rakip çıktı. Bilhassa XVI. ve XVII. yüzyıllarda rekabet, savaş alanından uluslararası diplomasiye de taştı. 1683'te başarısız Viyana Kuşatmasında ve izleyen yıllarda Osmanlıların karşısında Fransa bile ezeli Hristiyan rakibi Almanya&nbsp;ile birleşti. Osmanlı ile ittifak yapan tek Hristiyan devlet İsveç'ti;&nbsp;buna karşılık İran, karşımızdaki Hristiyan lig ile müttefikti. Ortadoğu'da da tıpkı Avrupa'da olduğu gibi devlet menfaatleri dini aidiyetin önüne geçmişti. Üstelik o zamanlar İran'ı saf Türk&nbsp;hanedanlar yönetiyordu, asker ve sivil bürokraside de Türklerin&nbsp;ağırlığı vardı. XVIII. yüzyılın dünyası çağdaş dünyadaki eğilimlerden farklı rüzgarlarla oluşmuştu hatta İran'da XIX. yüzyılda&nbsp;da böyleydi. XIX. yüzyıl İran'ı bizimki gibi sancılı ve hızlı değişim geçirmedi; birçok değişikliği tehir etti ama aydın sınıfının&nbsp;Batı'ya açılması ve çağdaş eğitim görmesi babında bu söylenemez. Gelenekle Batıyı iyi meczettiler, yani kaynaştırdılar. Ortaya Batı dillerine ve kültürüne aşina ama kendi klasik mirasını da&nbsp;muhafaza eden bir okumuş sınıf çıktı. Bu keyfiyet molla sınıfı&nbsp;için de geçerlidir; Batı dillerini öğrenmek, Batı'da hukuk hatta&nbsp;doğal bilimler eğitimi almak bu sınıf üyeleri arasında nadir rastlanan bir durum değildir. Ama bu etkili zümre bazı halde Fransız tütün rejisinin imtiyazlarını sarsacak tütün boykotu gibi hareketleri de örgütleyebiliyordu.</p>

  <p>İran'ın mollaları ve laik zümresi arasındaki kavganın tarihini izlediğimizde aslında en azından bizim kadar kavga edildiğini&nbsp;görürüz. Türkiye'de daha laik bir düzenin var olması başka kurumların ve devletin bağımsız güçlü etkisinin varlığında aranmalıdır. Çoğu sefer etnik çatışma diye görülür ama 1905'te meşrutiyet devrimi yapan Azerbaycan ve Hazar kıyısındaki Gilan&nbsp;halkı bu işleri Türk olarak değil, İranlı olarak yapmıştır.</p>

  <p>İran'ın etnik yapısı renkli; Fars asıllı olanlar ülkenin merkezinde ve yüzde 50 civarında. Isfahan, Şiraz, Yezd gibi uygarlık merkezleri bu bölgede. İran halkını asıl bağlayan unsur Şii İslam&nbsp;ve tabii imparatorluk geleneğidir. Kuşkusuz azınlıklar, Sünni&nbsp;Türk ve Kürtler de var. Iranlılık güçlü bir şemsiye; onu sadece&nbsp;resmi planda okullarda değil, yurtdışmda bir kimlik olarak da&nbsp;kullanıyorlar. Çünkü Ariler ülkesi demek olan İran bir ırkın ismi&nbsp;olmakla birlikte bu çok kapsayıcı bir ırk ve Farslardan çok başka kavimden ve ırktan fatihlerin kullandığı bir isim.</p>

  <p>İran'ın bizimkine eşit nüfusunun yandan çoğu şehirlere yığılmış durumda; Tahran, Meşhed, Isfahan, Tebriz, Şiraz milyonları barındırıyor. 1991 yılı rakamlarına göre, nüfusun üçte biri sanayide, bir o kadarı hizmet sektöründe ve daha az miktarı tarımda. Iranlılar köylerinden kaçıyor. Sanayi üretimi bu göç&nbsp;eden nüfusu ememiyor ve yakın zamana kadar bizde olduğu gibi yavaş yavaş artan kronik bir enflasyon var.</p>

  <p>İran rejimi değişiyor; bir müddettir belirli bir dünya görüşüne ve İslam cumhuriyetine sadık kalmak şartıyla seçimlere muhtelif zümre ve gruplar aday olarak katılıyor. Anayasa kurulu tarafından tespit ve tarif edilen aşırı uçlann seçime girmesi&nbsp;mümkün değil. Ama son yıllarda hiç değilse sokaktaki insanlar&nbsp;ve bazı basın organları daha serbest konuşuyor. Esasen basın&nbsp;yayın organlarına az iltifat edilmesi, ülkenin telif ve tercüme kitap sayısını artırmıştır. Kitaplar muhtelif nedenlerle ucuz ve tercümeler bizdekinden daha kaliteli. Bu sahada Rusya ve İran çok&nbsp;benzeşiyor.</p>

  <p>Ülke ihracatının her zaman için yüzde 75 ila 80'i petrol kalemlerinden oluşuyor. Geri kalan yüzde 20'lik miktar halı, konfeksiyon ürünleri, bazı değerli maden ve taşlar, havyar ve fıstık gibi zirai ürünlerden oluşuyor. Durum apaçık ortada; çeşitliliğe,&nbsp;farklılaşmaya ve yeni icatlara dayanan bir üretim yapısı yok.&nbsp;Petrol bir ülkede çeşitlilik ve üretimde farklılaşmayı engelleyen&nbsp;en önemli zenginlik; İran hatta Rusya gibi sanayi geçmişi olan&nbsp;ülkeler bile bu fakirleştirici zenginliğin etkisi altında. "Petrol de&nbsp;petrol" diye sızlanan ucuzcu ve hayalperest vatandaşlarımızın&nbsp;bu gerçekten ne kadar haberdar olduğunu bilmek lazım. Bence&nbsp;eski eserlerin kalıntıları arasında hazine bulacağı ümidiyle dolaşan saf köylülerden farkımız yok. Zenginleşmek için çok şey&nbsp;öğrenmek, mucit olmak, farklı alanlarda yatırım yapmak, bir&nbsp;yerde hiç küçümsemeyelim bizim gibi dağları delip barajlar yapmayı bilmek lazım. Bu daha güvenli bir hayat temin etmek ve&nbsp;örgütlü bir toplum olabilmek için gerekli.</p>

  <p>Bizim İran’la iktisadi ilişkilerimiz hayati öneme ulaşmış değil hatta bu büyük ülkenin dış ticaretinde kayda değer bir orana&nbsp;dahi ulaşamamıştır. Şimdi ümidimiz İran doğalgazının Türkiye&nbsp;üzerinden geçmesi ve İran'ın Türk yatırımcılara kapıyı açmasıdır. Bu atalete, bürokratik engeller ve manasızlıklar kadar iki ülkenin hâlâ birbirini tanımaması nedendir. Her yıl milyonlarca&nbsp;Iranlı ülkemizden gelip geçiyor; bunların içinde sadece Türkiye'de tatil geçirenlerin sayısı henüz artmakta ve olumlu sonuçlar sağlayacağına şüphe yok. Bizim millet ise İran'a henüz uzanıyor ve kültürümüzün kaynağını tanımaya başlıyoruz. Aslında&nbsp;sorun daha derinde yatıyor, üretimin ve tüketimin lezzetini almayan toplumlar; her zaman olmadık endişelerle iktisadi ve&nbsp;kültürel ilişkilerini kırparlar.</p>

  <p>İran'la Türklerin kültürel ilişkileri İslamiyet'ten önceye uzanır; bizzat Türk şamanizmiyle İran Zerdüştlüğü arasındaki ilişkiler tarih bilimini işgal eden bir konudur. Bu iki dil arasındaki kelime ve deyim alışverişi hayatın her safhasını kapsar. VII. yüzyılda İran İslâmlaştıktan sonra, Türklerin İslam medeniyetine girişi daha çok bu öğretmenin rehberliğiyle oldu ve uzun bir zaman aldı. Arap harflerini İranlıların imlasıyla aldık. Dilimize giren kalabalık Arapça kelimeler Farsça üzerinden gelmiştir, imla ve anlam değişikliği itibariyle Fars diline göre kullanılmıştır.</p>

  <p>İran devlet ve toplum sistemi bütün eski imparatorluklara rehber olmuştur. İslam imparatorlukları, Bizans yani Doğu Roma bunların başında gelir. Tabii ki bizi de etkilemiştir. Türklerin&nbsp;bu uzun dönem boyunca ordu ve askerlik sistemleri Türkçeyi ve&nbsp;Türk askeri sistemini muhafaza edebilmiştir. Buna karşılık, İran&nbsp;ismini Sasani dönemindeki İranşehr yani İran ili tabirinden dirilten ve bu ülkeye İran ismini verenler Türkler oldu. Bu gibi&nbsp;emperyal tabirleri çok severiz. İran ülkesinin şehirlerinde iktisadi hayat Türk askeri örgütlenmesi sayesinde dirildi. Hatta ilk&nbsp;asırlardaki Arap etkisinin bile yerini İran Rönesans'ına terk etmesi Türk hakimiyeti sayesinde olmuştur. Unutmayalım, ünlü&nbsp;şair Firdevsi gerçi "Şehname'sinin malzemesini İran halkının&nbsp;sözlü edebiyat geleneği ve edebi hafızası sayesinde derleyebildi&nbsp;ama, binlerce beyitlik bu ünlü İran destanı Farsçayı iyi bilmeyen&nbsp;, Türk Sultanı Gazneli Mahmut'un sayesinde kaleme alındı ve insanlığın hafızasına nakşedildi.</p>

  <p>Bilhassa Büyük Selçuklu döneminde İran'ın Zerdüşt dininden İslam'a geçişi çok hızlandı. XV. yüzyıl, büyük Timurlenk'in çocukları ve torunlarının İran'a hükmettiği devirdir. Sanatlar ve&nbsp;ilimler görkemli bir düzeye çıktı. Osmanlı hayatının ve kültürünün kurucuları bu ülkeden aktı. Ardından Safevi hanedanı, Osmanlı İmparatorluğunun bu rakip kuvveti Türk edebiyatının başta Şah İsmail Safevi olmak üzere divanda ve dergahta, sarayda&nbsp;ve halk içinde en iyi örneklerin verildiği yer ve dönem oldu.</p>

  <p>İran'da Türkçe ve Türk unsurunun ağırlığı hissediliyor, bunu kimse inkar etmiyor. Ziyaret edilen abidelerin yanına konan&nbsp;açıklamalı levhalarda bile Türk sultanların, Türk ustaların etkilerinden söz ediliyor. İran bu bakımdan Balkan ülkelerinden,&nbsp;hatta Arap ülkelerinden daha olgun bir zihniyete sahip. İran'daki Türk unsurun kalabalıklığı irredantist bir Türkçülüğün varlığı&nbsp;için neden değildir. Çünkü İran'ın Türk asıllı zümre ve oymakları; "İran, Gazneliler ve Selçukilerden beri bizim eserimizdir,&nbsp;onu biz kurduk ve büyüttük" diyorlar; İran milliyetçiliği ve kimliğini benimsiyorlar. Şurası bir gerçek; milyonlarca İranlı bu ülkeyi terk etse de, iktisadi vaziyeti parlak olmasa da, İran aydınları ve okumuşları hem dış ülkelerde bizimkinden daha etkili bir&nbsp;diaspora teşkil etmiştir; hem de yurtiçinde yapılan neşriyat ve&nbsp;tercüme faaliyeti ve bazı araştırmalar bizimkinin önündedir.&nbsp;Çünkü Iranlılık şuuru daha sağlam ve muhtevalı bir tarih ve edebiyat kültürüne dayanmaktadır.</p>

  <p>İran sabırla dinleyen; uzun, tane tane konuşan insanların ülkesi... Tahran on beş milyonluk (bu tahmin İstanbul’un nüfusu gibi bir tahmin) gürültülü; güneşin altında yanan bir şehir. Ama&nbsp;hayat İstanbul’dan biraz daha düzenli işliyor. Mamafih İran, Ortaçağ’dan beri kendini değiştirmemiş şehirlere de sahip: Fars&nbsp;eyaletinin ortasındaki Yazd, Kerman; Tahran’m güneyindeki&nbsp;Kaşhan... İslam dünyasının en güzel meydanı İsfahan’da. İsfahan uzak İtalyan sanatının etkilerini yansıtan bir şehir; Selçuklu ve Safevi sanatı yanında Rönesans etkileri dahi hissediliyor.&nbsp;Kazvin ve İsfahan’da hükümeti temsil eden binalar Ali Kapı&nbsp;(Bab-ı Ali) diye adlandırılır. Safevi dönemindeki Osmanlı rekabetini ama aynı zamanda İran’da dilin ve kültürün Türklüğünü&nbsp;taşıyan izler.&nbsp;&nbsp;&nbsp;&nbsp;.</p>

  <h4 id="sigil_toc_id_16"><a id="bookmark2"></a><span style="font-weight:bold;">ISFAHAN, NISF-I CİHAN</span></h4>

  <p>Bir zamanlar Şark'ın en büyük şehriydi; kuşkusuz bu büyüklüğü ortaçağın teknik imkanları içinde tasavvur etmek lazım. Bazı tarihçilerin, özellikle hanlıların 1250’deki Moğol istilasından önceki İsfahan'ın nüfusunu bir milyon olarak göstermeleri&nbsp;tam bir ölçüsüzlük. Aynı ölçüsüzlüğü İstanbul ve Bağdat için de&nbsp;yaparlar. Bir milyonluk halkın yiyeceği hangi araçlarla gelecek;&nbsp;o kadar kişinin günlük kanalizasyona yığdığı hangi suyla temizlenecek, hesaplayan yok.</p>

  <p>Şurası açık. İsfahan güzeldi ve her zaman güzel, sakinleri de Allah yoldan çıkarmasın, her zaman şehirliydi, bugün de öyle.&nbsp;Nitekim bir ara şehrin ortasına işbilir belediyecilerin; para kazanırız, hem de şan olur deyü dikmeye çalıştığı -gerçi bizimkilerle kıyaslanamaz- gökdelen, UNESCO'nun ve İran aydınlarının</p>

  <div><img alt="" src="../Images/main-23.png" /></div>

  <p>tepkisini çekti diye, "yarı yıkık" duruyor. Onlar da açgözlü ama İsfahan'ın ortasında veya kenarında çürük diş gibi dikintiler yok.&nbsp;Oysa Bakü’nün iç şehrinde bir KGB şefinin yenilerde diktiği binaya bakılınca; bu gibi rezaletin sadece para hırsı ile izah edilmesi mümkün değil. Galiba bizim Türk kavminin estetik kıstaslarında önemli bir sapma var. İtalyanların Roma'yı, Siena'yı, Palermo'yu rezilane binalarla donatması gerekirdi. Demek ki, paranın önüne koydukları değerler var. İranlılar da şehirlerini seviyor. Sadece Isfahan değil; Yezd, Şiraz, Kaşhan ve her yerde&nbsp;bu görülebilir.</p>

  <p>İsfahan'ı gezmek, İran'ın tarihini, medeniyetin bu ünlü kompartımanını öğrenmek demektir. Şehirde halen küçük bir Zerdüşti cemaati var, mabetlerini gezmek ve ibadetlerini izlemek mümkün. Şehrin ortasından geçen Zayende Nehrinin öbür yakasında, Culfa'da Ermeni kiliseleri var. İsfahan'ın eski mahallelerinin ortasında Yahudi sinagogları bulunuyor ama Yahudilerin&nbsp;sayısı azalmış. Selçuklular devri, bütün haşmetiyle Cuma Camiinde, Sarıvan denen uzun minareyle İsfahan'da yaşıyor; fakat şehre zorlukla vize alıp gelen Avrupalı turist grupların yanında, İran'a vizesiz gelebilecek Türk gruplara hiç rastlanmıyor.&nbsp;Oysa sanırsınız ki, İsfahan'dan çıkmayacağız; Türkiye'de iddiaların aksine, milliyetçiliğin zayıf bir duygu olduğunu bu gibi durumlarda gözlemek mümkün. Prag'ı istila eden Alman kalabalıkların, iktisadi vaziyette çalkantılar olsa bile Anadolu'da ve Mısır'da Hellenizmin izlerini arayan Yunanlı turist grupların ilgisini, Türkler arasında göremeyiz.</p>

  <p>"Isfahan nısfh-ı cihan" yani dünyanın yarısı denmiş; İstanbul gibi kendisine hor davranılsa, İsfahan'da bu lafı doğrulayacak&nbsp;hiçbir şey kalmazdı. Oysa nehir üstündeki İtalyan Rönesansı'nın&nbsp;etkilerini taşıyan Sisepol (33 kemerli köprü), Hacıpol gibi köprülerin tadını çıkaran İsfahanların şehirlerini ne kadar sevdikleri belli.</p>

  <p>Bu arada biraz mahalle dedikodusu yapalım. Kahvelerdeki kalın duvarların içindeki pencere pervazlarına gençler, kız-oğlan yerleşmiş nargile çekiyorlar. Artık el ele gezen gençleri görüyorsunuz; "Aşna fişne artmış değil, açığa çıktı" diyorlar. Ramazanın ilk günü birtakım restoranlarda oruç yiyenlerin sayısı&nbsp;da bir hayli kabarık gibi.</p>

  <p>Isfahan XVII. asırda düzenlenen Nakş-ı Cihan adlı ünlü meydanıyla bilinir. Şah Mescidi, Şeyh Lütfullah Mescidi yanında BabIali'nin daha Türkçesi olan "Ali Kapu" denen hükümet binası şehre bir hava veriyor. Isfahan güzel. Çölün kenarında zümrüt&nbsp;yeşili. Bu bölgede su, dikkatle kullanılıyor. Dünyanın derdi bir&nbsp;yana, kaçıncı sefer gidersem gideyim Isfahan beni büyülüyor.</p>

  <p>Birçok yönleriyle benim çocukluğumdaki hayata rastlıyorum. Özellikle İran taşrası öyle... Hayat dingin ve ihtiyaçlar sınırlı. Ama Tahran’da öyle olmadığı açık. Hayattan beklentiler artıyor ve değişiyor. Kılık kıyafetten çok pahalı olan cep telefonuna; binaların çatılarındaki çanak antenlerden dolu olan restoranlara kadar, yaşanan hayatın ve özlenenin, şimdiki imkanlarla yetinemeyeceği açık. İran kitap okuyor, çeviriyor, yazıyor,&nbsp;basıyor; hem de yılda otuz bin kadar başlık (bizdekinin hemen&nbsp;hemen iki misli)... Bir kısmı telif. Çeviriler çok çeşitli ve mütercimler bizdeki gibi değil, ciddi. İran’ın seçkinleri iyi yetişmiştir;&nbsp;bizdekilerden farkı gözlerinin fazla dışarıda olmalarıdır. Mamafih son yirmi yılda aynı eğilim bizde de başladı. On altı yaşında&nbsp;çocuklara hayatlarını dışarıda nasıl kuracaklarını öğretiyoruz.</p>

  <p>Uzak Horasan’da, Nişapur’da Feridüddin Attar’la, Ömer Hayyam’ın mezarlarını ziyaret ediyoruz. Hiç ummayacağınız&nbsp;köylü kılıklı adamlar, küçük taşra memurları Hayyam’ın bir beytini okuyunca arkasını getiriyorlar. Tabii İran’dan haberi olmayan İranlılar da var. Ama birinciler daha kalabalık bir grup ve&nbsp;geçmişin İran edebiyatı ölümsüz dizeleriyle, yaşayanların dilini&nbsp;zenginleştiriyor. Kaşarı şehrindeki fakir giyimli "Kültür Mirası/Miras-ı Ferheng" memuru insanı hayrette bırakan bir belagat&nbsp;ve düzgünlükle konuşuyor. İran’da yolsuzluk yapanlar zümresi&nbsp;okkalı yolsuzluk yapıyor; ama geniş vatandaş kitleleri bizdeki gibi iş bitirici değil anlaşılan. "Köşedeki eski hamamı yıkalım, han&nbsp;dikelim, işi bitirelim", "Falan yerdeki mezar taşlarını okutalım,&nbsp;yazık değil mi, cahil kalsınlar" safhasına henüz ulaşamamışlar.&nbsp;Dedelerinin ortamında yaşıyorlar. Fars eyaletinin göbeğindeki&nbsp;Yezd’de herkes mahalle meclislerinde toplanıyor. Mahallenin&nbsp;küçük meydanının bir köşesinde, On Muharrem’deki şebih törenlerinde gezdirilen nahl (iri süslü, hurma ağacı şeklindedir)&nbsp;yatıyor. İnsanlar hüzünlü, ama tevekkül içinde... O arada hayatın güzellikleri ve geçmişin mirasıyla oyalanabiliyorlar. Televizyon seyredilmiyor, sohbet ediliyor veya kitap okunuyor. Tahran’da kitapçılar caddeler dolusu; mesela "Franco Ispanya’sı,&nbsp;Büyük Petro Rusya’sı" üzerine cilt cilt tercümeler; basım ucuz,&nbsp;telif hakları dikkate alınmıyor. Yabancı kitaplar tekrar basılıyor.&nbsp;Sanayileşen Türkiye’nin aksine bir konum. Farsça herkesin dili, herkes iyi konuşuyor ve okumuşlar iyi yazıyor. İran etnik sorunlardan mustarip değil; bir imparatorluk havası var. Ama petrol dışında sanayi nasıl kurulacak ve gelişecek? Florasan, Mazenderan’m bereketi bu koca ülkenin kurak bölgeleri yanında&nbsp;bir hiç... Bugünkü tarım ve sanayi, eski İran medeniyetlerinin&nbsp;ulaştığı saygınlığa ne zaman ulaşacak.</p>

  <p>Yeryüzünün en eski ve büyük şehirleri burada ve aslında küçük yerleşmeler dahil her biri tarihi eserlerle donanmış. Bu küçük yerleşmeler dahil, ülkelerin her biri muhteşem eserlerle dolu. Bu küçük yerleşmeler fakirlik ve gelişememenin coğrafyasını da teşkil ettiğinden, ayrı bir zamana gidiyoruz. Gelişmemişliği illa olumsuz anlamda değerlendirmeyin. Avrupa'nın eski şehirlerinde olmayan bir yaşam, aile ve sülale düzeni halen bu şehirlere bir hava veriyor. Ortadoğu'nun tarihi kentlerini korumak güç ama bu nedenle aynı zamanda da kolay olmalı. İran'ın Yazd&nbsp;şehri, evvela sanayinin uğramamasından, sonra da mahalle ve&nbsp;sülale dokusunun bozulmamasından dolayı, geçmişi geleceğe&nbsp;taşımış. Tabii Iranlı restoratör, mimar ve ustaların bizimkilerle&nbsp;mukayese kabul etmeyecek kadar işlerini bilmesinin bunda payı büyük.</p>

  <p>Ortadoğu'nun tarihi kentlerinin ortak bir sorunu var; eski şehirler yani tarihi dokunun en önemli kesimini barındıran merkez, hızla gecekondulaşıyor. Ya eski sakinler fakirleşmiş ya da birtakım göçmenler burayı istila etmiş; ya binalar zamanın ihmaliyle çöküyor ya da şehirlerde bu yeni gelenlerin cebi biraz&nbsp;para gördükçe, binaların üstüne briket kat çıkılıyor, ondülinden&nbsp;sundurmalar ilave ediliyor, olur olmaz yerler şıklık olsun diye fayansla kaplatılıyor. Zavallı Vakıflar idaresi ve Eski Eserler de&nbsp;bunlarla boğuşmaya çalışıyor. Bazen bu dediğim kurumlar, bu&nbsp;eski mahallelerin bir kesimini ele alıyor ve restore ediyor; ne&nbsp;var ki bu nadide binaların içine yerleşecek sınıflar, kentin çok&nbsp;uzak çevresinde, restore edilen bu gecekondu mahallesinden&nbsp;bihaber yaşıyor. Tek tek restore edilen bu binaların her birini bir&nbsp;resmi büro veya toplumsal kulüp olarak düzenlemek de mümkün değil. "Cihanın nısfı", yani "yarısı" olan Isfahan kentinin&nbsp;yarısı da bu arsız meskenleşme ile mücadele etmek zorunda;&nbsp;İran'ın gerçekten becerikli ve üstat restoratör ve mimarları saçını başını yoluyor. Aklıma hemen Süleymaniye ve Fatih semtlerinin etrafındaki oluşumlar geliyor; bu iki semtimizi toptan ele&nbsp;alıp düzenlemedikçe, her girişim kanseri aspirinle tedavi etmeye benzer.</p>

  <p>Mescid-i Cuma; Selçuklu devrinin bu haşmetli yapısı, Iran ve İslam tarihinin bütün safhalarını yansıtıyor. Restorasyonu çetin&nbsp;sorunlar içerdiğinden olacak, pek ilerleme görünmüyor. Şu sıralar bu büyük camiyi gezen grupların sayısı artıyor. Daha doğrusu, 1980lerde burayı ıssız bir tarihi eser olarak geziyordunuz;&nbsp;şimdi ise başını kerhen örten kuzeyli hatunlar ve kocaları kültür&nbsp;turizmi yapıyor. Yaş ortalaması 50'nin üstü. Birtakım konferans&nbsp;ve resmi toplantılar İsfahan’a yönlendirilmiş.</p>

  <p>Bu seminer gruplarından birinde Iran Dışişleri Bakan Yardımcısı ve eski Alman Cumhurbaşkanı Richard Weizsaecker de var. Weizsaecker camiyi gezen gmba mihmandarlık yapan mimann&nbsp;bilgisinden ve ince mizahi üslubundan çok etkilenmiş; "Bir kusurları var, çok şey biliyorlar, hem de süzülmüş bir humor var" diyor.&nbsp;"Evet. Çünkü iyi edebiyat ve şiir biliyorlar. Bu genç mimar, eminim ki, klasik İran şiirinden onlarca hatta yüzlerce beyiti ezbere&nbsp;bilir. Sizde dahi artık klasik edebiyatı bu kadar iyi bilenler azalmaya başladı. Bu parlak üslup ve mizah, o edebi bilginin eseri" dedim. İranlılar, Batıya yöneldikleri kadar, dedelerinin mirasını da&nbsp;dağarcıklarında götürüyorlar. Sanayi ve zirai üretimi bizdekinden&nbsp;çok düşük olan bir ülkede, bütün Balkanlar ve Ortadoğu ile mukayese kabul etmeyecek bir aydın sınıfın varlığını başka türlü izah&nbsp;edemeyiz. Okumak, çizmek, şiir ve müzik, çöllerin, kayalıklann,&nbsp;yeşil vahalann ortasındaki bin yıllık şehirlere başka bir hava veriyor... Ve insan bu ülkenin kültürel mirasının ayakta kalmasını ve&nbsp;insanlarının mutluluğunu içtenlikle istiyor.</p>

  <p>Eğitim, mevcut kültürün gelecek nesillere aktarılması demek. Bu görevi sıra, tahta, harita, öğretmen ve müdürden oluşan bir manzaradan yani OKUL’dan beklemek saflıktır, yeterli değildir. Kültürel miras bir gönül alışverişidir. Büyükbabasını ve&nbsp;büyükannesini sevmeyen torunlar, torunlarına vaktinden ve cebinden fedakarlık yapmayan büyük ebeveynler mirası aktaramaz. Manasız bir çekirdek aile kültürü bütün dünyada kuşaklar&nbsp;arası uçurumu büyütüyor ve klasik kültür yeni kuşaklara aktarılamıyor. Ben doğrusu İran’ın siyasi rejimini pek dikkate almıyorum. O ülkelerde bir gelecek görüyorum, o da geçmişini her&nbsp;devirde, her rejimde, her istilada saklayabilmiş olmasından ileri geliyor. Bir Iran kültür dünyası vardır. Ferdusi’nin (Firdevsi)&nbsp;türbesine (Persepolis esintili bir mozole) pabuç çıkarıp giren&nbsp;uzak Tacikistan’ın aydınlarını hatırladım.</p>

  <p>Hâlâ Ferdusi (On beyit bilmeyen Tacik ümmi cahil sayılıyor), hâlâ Hayyam, Sadi ve Hafız ezbere öğreniliyor; Sazıman-ı Bastan-ı İran (İran Kültür İdaresi) İran kültürünü koruyan tek organ&nbsp;değil, onu her sınıf ve bölge halkı koruyor. Sade İran’dakiler değil, okuma-yazma bilmez Afgan Peştunları, uzaktaki Pamir Tarikleri de onu ezbere bilir.</p>

  <p>Tus’ta Ferdusi’nin mezarındayız. Çoluk çocuk herkes İran’ın milli şairini ziyaret ediyorlar. X. yüzyılın büyük şairi aliterasyonları ve sadeliğiyle, Fars dilinin müziğiyle mısralarını döktürürken;&nbsp;Batı Avrupa’nın henüz böyle bir düzeyden çok uzak olduğu belliydi. "Şehname'yi ısmarlayan Gazneli Mahmut’tur. "Şehname"de efsanevi hükümdar Feridun’un üç oğlundan en iyisi İrec’in&nbsp;soyundan gelen turanlılara, kötü oğul Tur’un soyundan gelen TuranlIların (Türklerin) kavgalan destanın bitmez tükenmez malzemesi... Dahası var, Ferdusi (Firdevsi) Araplan da sevmiyor.</p>

  <p>Ez şir-i şotur u hordeni sosmar Arab ra becayi reşide est kar&nbsp;Ki tac-i kiyani konet arzu&nbsp;Tufu ber tu ey ger dun-u felek tufu</p>

  <p>(Deve sütü içip çekirge yiyen Arap işi o raddeye getirdi ki, kayzer tacı giymek istiyor. Tuh sana ey feleğin çarkı.)</p>

  <p>Arapçayı mümkün olduğunca az kullanıyor. Destanını derleyip kaleme alırken, Acem diye küçümsediği İran dilini dirilttiğini de fark etmez.</p>

  <p>Biysi rene bordem der in sal-ı siy Acem zinde kerdem bed in Parsi</p>

  <p>(Otuz yılda çok zahmet çektim ve Fars dilinden Acemi dirilttim)</p>

  <p>Ferdusi uzun zaman İran milliyetçilerine önder oldu. Onu diğer şairlerden daha çok sevenler var. Kolay ezberlenen şiiri, bazen bir hükümdarın, bir rahibin, bazen bir köylünün saf diliyle kaleme alınmış ve asırların zihnine kazınmış.</p>

  <p>İnsanlar değişiklik istiyor. Kadınların kılığı değişiyor. Çatıları çanak antenler kaplıyor. Türkiye televizyonu izleniyor. İran üniversitelerini üçüncü dünya üniversiteleri ile karşılaştıranlayız.&nbsp;Dersi hazırlamayan hocayı, talebe sınıfı boşaltarak protesto ediyor, kadın öğretim üyeleri de erkeklerden aşağı kalmıyor. Meşhed Üniversitesi’nde tarihçi meslektaşlarımızla oturup sohbet&nbsp;ediyoruz. Şikayet konusu iki ülke arasında akademik ilişkilerin&nbsp;olmaması. İran tarihi ve diliyle istesek de istemesek de, sevsek&nbsp;de sevmesek de vazgeçemeyeceğimiz bir ülke, bizim binamızda&nbsp;payı olan malzeme...</p>

  <p>İran eski bir medeniyet; o eski medeniyetin hoş, görkemli çizgileri kadar barok ve frapan yanları da var. Türk resmi, kültürü ve hatta dini ritüeli, İran’a göre pek sade... Bunu görüyorsunuz. Ama bir tarihte Şiraz’da Hafız’m kabrinde Yahya Kemal’in ünlü şiirini okuyanları İranlılar hayret ve şükranla alkışlamıştı. Haklı gerekçelere dayansa bile, kavimlerin arasında itişme değil, konuşma her zaman daha soylu bir davranış biçimidir. İranlılar, Türkiye’de yaşamaktan, İstanbul’da gezmekten ve&nbsp;eğlenmekten de memnundurlar. İran ülkesinde çok şeyler göreceğimiz ve seveceğimiz açık. Vizeye lüzum yok. Gidip görmeli,&nbsp;sınırın ötesine geçsek kat edeceğimiz her kilometrede tarihimizin ve coğrafyamızın derinliklerine nüfuz edeceğimiz açık.</p>

  <p>Rejimler, idareler İran’ı fazla ilgilendirmemiş; gelene kendi dili ve şiiriyle karşı durmuş, bu silah etkin olmuş. Mağlup Yunanistan’ın galiplerini yenmesi misali, mağlup İran hep fatihlerini&nbsp;yenmiştir. Ortadoğu’da etrafı etkileyen iki kuvvet var. Dili, edebiyatı, felsefesiyle İran; askerlik ve bürokratik geleneği ile Türkiye. İran’da beynelmilel ölçülerde çok iyi yetişen, şu anda çoğu yurtdışında yaşayan bir aydın sınıfı da var. Bu iç içe yaşayan&nbsp;iki ülkenin birbirini tanıması, kültürel hafızasını tazelemesi gerekli.</p>

  <p><span style="font-weight:bold;">HER YERDE İRAN... DASKYLEİON'DA DA!</span></p>

  <p>Daskyleion, Bandırma civarında Kuş Gölünün kıyısında Hisarlık Tepe mevkiindeki bir harabe... Bu bölgedeki Frigyalıları (Hellespont Phrygiası) yöneten İran satrapmın yani valinin sarayı, satrapın avlandığı göl ve çevresine bakıyor. Kazı yerine&nbsp;yaklaştığımızda, daha sur duvarlarında İran örgüsü kendini tanıtıyor. Heyecanlanmayacak gibi değil, uzak Orta Asya'da gördüğümüz İran sur örme teknikleri burada, Akdeniz çevresinde&nbsp;de karşımıza çıkıyor. Her yerde İran... Burada bulunan mühürlerden satraplık merkezinin Hisarlık Tepe'de olduğu Ekrem&nbsp;Akurgal'ın kazılarından anlaşılıyordu. 20 yıldır Tomris Bakırın&nbsp;yönettiği kazı alanına giriyoruz. Birçok dilin konuşulup yazıldığı, bulunan epigrafik malzemelerden yani kitabelerden anlaşılıyor. Ahamenişler devrindeki Asya'ya hükmeden, Akdeniz'e&nbsp;uzanan Büyük İran İmparatorluğunun bir eyalet merkezi.</p>

  <p>İran M.Ö. V. asırdan itibaren Hindistan sınırlarından Orta Asya'ya; güneyde Suriye, Filistin ve Mısır'a; batıda bütün Küçük&nbsp;Asya'ya hükmediyor. Ahamenişler devri İran'ı bugünkülerin&nbsp;ceddi. Dili elbette geçirdiği evrim itibarıyla farklılaştı ama bugünkü Farsça’nın atası olduğu kesin, hatta Yunanca ve Sami&nbsp;dillere göre çağımızdaki torunuyla ilgisi daha da güçlü. 2 bin yıldır pek değişmeden yaşayan tek istisna, Isa'nın doğumu sıralarındaki edebi ve dini dilin olduğu gibi korunup zamanımıza aktarıldığı İbrancadır.</p>

  <p>Geniş İran İmparatorluğunun merkezleri her köşeden başkent Şuşa'ya ve Persepolis'e kadar Roma devrinde olduğu gibi taş döşeli yollarla bağlıydı. Tabii bunu Romalılardan beş asır önce becermişlerdi. Hem de ne yol: Ankara civarında&nbsp;Gordion'da bir parçası var, Bandırma civarı Daskyleion'da daha başka bir mükemmel parça, bu imparatorlukta ulaşılamayan köşe yoktu.</p>

  <p>Iran İmparatorluğunun eyaletlerini satraplar yönetirdi. Doğudaki eyalet Horasan "Doğu" demek, batıdaki uç eyalet "îyonya" demek olan Yunanistan'dı. Dünyaya imparatorluk yönetmeyi, vergi koymayı, askeri denetim, asayişi sağlamayı ve parlak imparatorluk protokolünü eskiçağ ve ortaçağ İran imparatorlukları öğretmiştir.</p>

  <p>İran'ın törensel başkenti Persepolis, yaşanan ve oturulan bir başkent olmaktan çok, imparatorluk şaşaasının sergilendiği,&nbsp;milletlerinin temsilcilerinin ihtişamından çarpıldığı bir yapılar&nbsp;bütünüydü. Bütün dünyanın sanatları burada mecz edilmiştir.&nbsp;Sütun başlıklarında Hint, devasa sütunlarda Yunan-lyonik üslup, taht salonunda ve sayısız bölümlerde Mezopotamya ve Mısır'ın etkileri vardı ama buna rağmen her şey İran'dı. Hele milletler salonunda şahlar şahına hediyelerini getiren Lidyalı, Karyalı, İyonyalı, Kapadokyalı, Baktriyalı, Sogdiyanalı ve diğer&nbsp;temsilcilerin tasvir edildiği kabartmalar bir imparatorluğun şaşaasını bugün bile ziyaretçilerin yüzüne çarpar.</p>

  <p>İran tarihinin her zaman onu yönetenler ve yönetilenler tarafından hissedildiği ve îranlıları yönlendirdiği açıktır. Uygarlık tarih bilinci ve yaşanan tarihe bilinçli ve bilgili bir saygıdır. Bu&nbsp;muhteşem sarayı İskender yaktı yıktı; hani doğuyu ve batıyı birleştirmek için sefere çıkmıştı. Bunun en güzel örneğini yok etmesi, iddialı önderin aşamayacağı bir ihtişama dayanamadığını&nbsp;gösterir.</p>

  <p>Daskyleion kazılarında en çok göze çarpan bölüm bir Zerdüşti sunağı ve ibadet yeri. Oldukça iyi korunmuş ve kazı heyeti büyük dikkatle kazıyor. Belki yakın zamanda bu civarda bir "sessizlik kulesi" de bulunabilir. Bu kulelerde Zerdüşti cenazeleri yüksek bir katafalka bırakılırdı. Su, ateş ve toprak temiz ve&nbsp;mukaddes olduğundan; temiz olmayan cesedin yakılması, gömülmesi veya suya atılması caiz değildi. O nedenle vahşi kuşlar&nbsp;ile akbabaların cesedi parçalamalarına terk edilirdi. Prof. Tomris Bakır kazılarda bir hayli Pers steli (sunak) buldu. Yüksek bir&nbsp;sanatla karşı karşıyayız. Uzak İran'ın her köşesinde benzerini&nbsp;göreceğimiz eserler...</p>

  <p>Anadolu toprakları çok bereketli, burada yaşayan milletler gibi burayı uzaktan idare edenlerin de kalıntıları var. İranlılarınki Daskyleion gibi kazılarla ortaya çıkıyor, Roma kalıntılarına&nbsp;her köşede rastlanıyor. Güneydoğu Anadolu'da Mezopotamya&nbsp;kültürlerinin kalıntıları Sultantepe'de olduğu gibi Sümerce arşivler bulunuyor.</p>

  <p>Ülkenin her köşesi eski dünyaya hayran olan insanları heyecanlandırıyor. Anadolu bir dünya; uzun tarihin ve geniş coğrafyanın en seçme örnekleri burada. XI. asırdan beri güzel ve zengin bir ülkeye sahip olduk. Gezip görmek lazım.</p>

  <h4 id="sigil_toc_id_17"><a id="bookmark3"></a><span style="font-weight:bold;">RUSYA</span></h4>

  <p>XIII. yüzyıla kadar tarihi Rusya'nın hafızasına Türkler, Poloveç yani Kumanlar sayesinde kazınmıştır. XIII. yüzyıl başlarında kendilerine önderlik eden Tatar adlı bir Moğol kabilenin ardısıra Asya havalisinin bütün Kıpçak Türk kabileleri Rusya'yı istila etti. Altınordu Hanlığı dedikleri devletlerinin hakimiyeti iki yüzyıl kadar sürdü. Altınordu'yu asıl tepeleyen bir&nbsp;başka Türk cihangiri Timurlenk oldu. Parçalanan devletin izleyicileri olan Kazan ve Astrahan hanlıkları XVI. yüzyılda Rusya tarafından ilhak edildi. Üçüncü parça Kırım Hanlığıydı.&nbsp;XV. yüzyılda Osmanlıya tabi olması onun talihi oldu. İki yüzyıl daha çevreye hükmetti. Rusya'yla kavga etti; Polonya ve</p>

  <div><img alt="" src="../Images/main-24.png" /></div>

  <p>Litvanya gibi kendisiyle birlikte Avrupa sahnesinden silinecek devletlerle müşterek bir tarih yaşadı. XVIII. yüzyıl sonunda&nbsp;Rusya bütün Doğu Avrupa'nın hakimiydi. Türkiye'yle hiç bitmeyen bir didişme onun tarihinin ana noktasıydı. Rusya'nın&nbsp;kardeş saydığı ve kurtarmaya niyetlendiği Güney Slavları Türkiye'nin uyruğuydu. Kırım, Kafkasya ve Orta Asya hanlıklarındaki Türk kavimler de Rusya'nın hakimiyetine geçmişti.&nbsp;Osmanlı padişahı halifeydi ve Karadeniz'in kuzeyindeki Müslümanlar arasında padişah olarak anılarda yaşıyordu. Bütün&nbsp;Rusyaların çarı ise Slav milletlerin beklediği kurtarıcıydı, ama&nbsp;II. Aleksandr'ın orduları Bulgaristan'a girdiği an işin sihri kayboldu. Kurtarıcı ordunun subayları "Biz Bulgar köylülerini kurtardık ama bizim mujikleri kim kurtaracak?" diye mektup yazıyorlardı evlerine. Doğrusu Rusya'nın Türkleri de batıklaşan&nbsp;Rusya sayesinde batılılaşmaya başlamıştı. Bir tarafın köylüsü,&nbsp;öbür tarafın ise aydını kurtarılmaya muhtaç durumdaydı.</p>

  <p>XIX. yüzyılın son savaşı 1877-1878 Osmanlı-Rus harbi oldu. Ruslar Aya Stefanos yani Yeşilköy'e kadar gelmişlerdi ama perişan durumdaydılar. Ordu hastalık ve kıtlıktan dökülüyordu. Bütün Avrupa karşılarına dikilmişti. Türk imparatorluğunu sevdiklerinden değil, Rusya'dan nefret ettiklerinden...&nbsp;Üstelik sevdikleri kardeşleri Bulgarlar, Başbakan Stanbulof’un&nbsp;kişiliğinde Alman-Avusturya bloğuna yatıyor ve Rusya'yı hayal&nbsp;kırıklığına uğratıyordu. Dünya feministlerinin ünlülerinden ve&nbsp;sonraki Sovyetler'in büyükelçilerinden bayan Aleksandra Kollontay Bulgaristan'daki Rusya komiserinin kızı olarak bu dönemin havasına hatıralarında yer veriyor. II. Abdülhamit gibi&nbsp;dünyayı son derece iyi kavrayan bir hükümdar ve onun kadar&nbsp;akıllı olmasa da Rus ruhuna inanan III. Alexander iki devlet&nbsp;için barış ve sanayiden ve maariften daha hayırlı bir süreç olmadığını anladı. Balkanlar'da Rus diplomatları cirit atıyordu.&nbsp;Kafkasya ve Orta Asya'da da Osmanlı konsolosları... Her iki&nbsp;taraf da birbirinin pan-lslamizm ve pan-Slavizminden korkuyordu; iyisi mi barış yaşasmdı.</p>

  <p>XX. yüzyılda kavga etmedik. 1920-1922 arası müşterek&nbsp;düşmanlara karşı bir ittifak dönemimiz var; tıpkı XVIII. yüzyıl&nbsp;sonunda Napoleon'a karşı birleşen Osmanlı İmparatorluğu ve&nbsp;Rusya'nın Yedi Adalar Cumhuriyetini kurması gibi... Stalin devri ve II. Dünya Savaşı sonrası Türkiye için bir kabus oldu. NATO kurulduktan sonra da Rusya güneyindeki komşudan rahatsız oldu. Gerilime girmek, komşular için hiç hayırlı değildi. Rusya ve Türkiye, Avrupa'yla Asya ile olduğundan ve olacağından&nbsp;daha tutarlı ortaklıkları olduğunu anladılar. Zaten asıl o dünyalar ile iyi geçinmek için birbirleri ile işbirliği yapmaları gerekiyor. Putin, bu yüzyılın büyük devlet adamı olduğunu gösterdi.&nbsp;Rusya tarihinin zeki adamlarından ama asıl önemlisi düzenli ve&nbsp;kariyerinin icaplarına bir Prusyalı gibi uymayı bilen nadir Ruslardan. Karşısındaki Türkiye başbakanı da kim ne derse desin&nbsp;bu milletin önemli bir vasfına sahip; açıklık ve dostluk gördükçe derhal anlıyor ve ona göre hareket ediyor. Putin Türkleri anladı, sade ve açık bir politika izliyor.</p>

  <p>Bu yaklaşımlar ülkemizin Avrupa Birliği ve ABD karşısındaki konumunu güçlendirmektedir. Rusya ile müşterek iktisadiyatımız yıldan yıla katlanarak gelişiyor. 1990'ların başında dahi kim derdi ki 10 milyar doları aşkın bir ticari akış söz konusu&nbsp;olacak. Rusya'nın merkezinde iş merkezleri kuruluyor. Tabii&nbsp;Odalar Birliği'nin başındakiler ve başbakanlığın bürokratları&nbsp;ananevi sarsaklıklardan birini daha gösteriyor; Türk-Rus işbirliğinin duayenlerinden biri olan Şarık Tara heyete ve ziyaretlere&nbsp;davet bile edilmemiş.</p>

  <p>Burada bazı sorular ve sorunlar akla geliyor. Rusya-Türkiye kültürel işbirliği amatörce ve halk tipi gidiyor. Kurumlaşma noksan. Hâlâ hiçbir üniversitemizde Rusya tarihi, hukuku, dini müesseseleri üzerinde çalışan, iktisadi-coğrafi etütler yapan kürsüler dahi yok. İstanbul'da Tarlabaşı Caddesinde kurulan İspanyolların Cervantes Kültür Merkezine gıpta ile bakıyorum.&nbsp;Gençlerimiz, İspanyolca lisan kurslarını dolduruyor. Pekiyi,&nbsp;Rusların Puşkin Enstitüsü nerede ve niçin Moskova'da Yunus</p>

  <p>Emre Türk Kültür Enstitüsü diye bir sempatik bina yok. .Görülüyor ki karışık evlilikler, gençlerin gidip gelmesi, tercümelerin ve orijinal araştırmaların sayısını yeterince arttırmıyor ve iki ülke birbirini el yordamı ile tanımaya devam ediyor.</p>

  <p>Türkiye ve Rusya birbirlerini beş yüzyıldır tanıyorlar. Üç yüzyılı biraz aşkın bir süre boyunca da hep savaştılar. Bu 300 yılın son 86 yılı sulh dönemidir. Ama 1918'den beri gerçekten barış&nbsp;ve işbirliği yaşandığı gibi, aşırı gerilimli dönemler de olmuştur.&nbsp;Gerilim Stalin dönemine mahsustur. İlk zamanlarda birlikte sanayi tesisleri kurmaya kadar giden işbirliği kısa zamanda tehditkar bir politikaya dönüştü. Ve Soğuk Savaş dönemi dediğimiz&nbsp;50 yıl boyunca Türk-Rus ilişkileri maalesef öbür NATO ülkelerine göre en yoğun şüphe ve kapalılık içinde sürdü ve bunun&nbsp;çok olumsuz sonuçlan oldu. Rusların turisti değil, alim ve uzmanları bile Türkiye'ye gelemezdi; hele Asya ve Volga cumhuriyetlerindeki Türk halkların Türkiye ile teması hiçbir şekilde&nbsp;mümkün değildi. İlişkilerin bu karanlık döneminde bu kavimlerin görüp dinleyebildikleri tek şair Nazım Hikmet'ti. Kipi ne&nbsp;derse desin onun Türkiye'yi Azerbaycan'a taşıdığı bir gerçektir.&nbsp;Sovyetler'in ilk dönemindeki ilişkilerden biri de heyetlerin ziyaretiydi. Varaşilov'un Ankara ziyareti Sovyet dünyasında unutulmaz tesirler bırakmıştır. Güya dans bilmediği için Cumhuriyet&nbsp;Balosunda bir hanımın dansa davetini reddetmek zorunda kalmış ve sıkıntısından, dönünce bütün Kızılordu subaylarına dans&nbsp;öğrenmeleri emrini vermiş. Ziyaret sonrası Moskova’daki askeri arşivlerde bu emirname aranmalı.</p>

  <p>Soğuk Savaş yıllarındaki gerilimli ve kapalı dönem; özellikle kültür, sanat ve bilim gibi huzur ve sıcak ilişkiler isteyen dallarda duraksama hatta gerilemeye neden oldu. Maalesef bürokrasimizin ve en dışarıya açık kurum olan Dışişleri'nin de bu konuda olumsuz rolü oldu. Dönem içinde Amerikalılar ve diğer Avrupa ülkelerinin tarihçi ve Rusya uzmanları Rusya'da arşivlerde&nbsp;çalışmış, genç öğrenciler burslarla gidip Rusça öğrenmiş ve&nbsp;karşılıklı kültürel ilişkiler çerçevesinde Ruslar da oraya gitmişken, Türkiye kapılarını kapatmıştır. Bu kesinti yüzünden Sovyet Türkolojisi gereği gibi uzman yetiştiremezken, bizde de Rusya&nbsp;tarihi ve toplumuna dair hiçbir bilgi birikimi olmadı. Hatırlıyorum; Rus Dili Bölümünde öğretim görevlisi olan annem,&nbsp;ABD'nin çıkardığı "Amerika" adlı Rusça bir propaganda broşürünü okuturdu. Dil Tarih Coğrafya Fakültesi gibi ilmi bir kurumda bile Rusyadan yayın, hele süreli bir yayın getirtip okutmak&nbsp;çok tehlikeli ve memnuydu. Ancak, 1980'lerin sonunda bu makus talih değişti. Bugün Rusya ile yoğun ilişkilerimiz var. Yüz&nbsp;binlerce insan karşılıklı gidip geliyor, her iki tarafta da çalışan&nbsp;ve ekmeğini kazananlar var. İki taraf da birbirinin dilini öğreniyor. Daha önemlisi yoğun bir evlilik trafiği göze çarpıyor. Ortaya Russo-Türk yeni bir nesil çıktı. Fakat patlama halindeki bu&nbsp;gelişmeleri ciddi bir planlama ve bilgi birikimi yönlendirmiyor.&nbsp;Rusya ve Türkiye yoğun endüstriyel ilişkiler içindeki iki toplum&nbsp;ama hala Rusya, olur olmaz nedenlerle seyahat imkanlarını kısıtlıyor. Rusya vizesi son zamanlarda bu ülkede işi olan ve gidip&nbsp;gelenler için bir kabus haline gelmiştir. Rusya denetleyemediği&nbsp;Kafkasya'daki buhranın derin nedenlerini tespit edip etkili politikalar uygulayacağına suçlu anyor. Bu, Şark devletlerinin yöneticilerine has bir tutumdur.&nbsp;&nbsp;&nbsp;&nbsp;'</p>

  <p>Putin, birçok Rus’un gözünde, eli sopalı bir yeni büyük Petro'dur, bir kısmı için de aklı başında bir liderdir. Dizginleri ele aldığı anlaşılıyor ama acaba Rusya ilmi teknik bilgisini, doğal zenginliklerini akıllıca pazarlayabilecek midir? Cevap ortada; Rusya, herhangi bir Avrupa ülkesi kadar Avrupa medeniyet mirasında hisse sahibidir ama Avrupalılar onu aralarında görmek istemiyor. Bu konuda Türkiye ve Rusya ortak bir talebi paylaşıyor. Paylaştığımız olumlu özellikler de var. Bunların başında askeri yönden müşterek yaşanan savaşçı bir geçmişimiz var. iki ordu birbirini tanıyor, sıkıntılara tahammüllüdür, Batı Avrupa&nbsp;ordularından çok farklıdır. Bu savunma kadar barışın tesisi için&nbsp;de önemli... Adetlerimiz birbirine benziyor, iki toplumun birbirine öğreteceği şeyler var. Rusya ve Türkiye bugünkü politikacıların kavrayamazlığına rağmen, geleceğin müttefiki gibi görünüyorlar. Bu nedenle bu iki ülke halkının ve aydınlarının birbirini tanıması ve daha sıkı ilişkilere girmesi gerekir. Üniversitelerimiz kuracakları çalışma grupları ve öğrenci kulüpleri aracılığıyla, sanatçılarımız ortak atölyeleriyle eser verip öğrenim görmelidir. Bazı bilim dallarında Türklerin iyi olduğu anlaşılıyor. Tiyatro, resim ve sahne sanatlarında Ruslardan hem teknik hem&nbsp;de disiplin açısından öğreneceğimiz çok şey var. İki toplumun&nbsp;ilişkilerinin geliştirilmesinde devletlerden çok yurttaş girişimlerinin etkili ve önemli olduğunu unutmayalım.</p>

  <p>Sovyetler Birliği Yüksek Şura Presidium'u yani Devlet Başkanı Podgorny’nin yapmış olduğu ziyaret, Türkiye ve Sovyetler arasındaki soğuk harbin ısınma dönemi için önemli bir başlangıçtır. Kruşçef döneminde başlayan sınırlı ilişkiler giderek artıyordu. Asıl önemlisi Türkiye sanayileşme hamlesine Rusya'yı&nbsp;kattı. O yıllarda ortalarda başka sloganlar dolaşıyordu ama Doğu Avrupa devletlerine ait dokümanlar okundukça Amerikancı&nbsp;denen hükümetin Sovyetler ile ustalıklı bir ilişkiler çerçevesine&nbsp;girdiği görülmektedir. Demirel hükümeti, mazideki İnönücü politikalardan daha açık bir Sovyet dostluğu güdüyordu. Soğuk&nbsp;Savaş'ta Stalinist Rusya'nın küstahlığına İnönü rejiminin aşırı infiratçılıkla cevap vermesi, iki komşu ülkeyi uzak dünyalara itmişti. Demokrat Parti devrinde de bu politika aynı bağnazlıkla&nbsp;devam ettirildi. En tatsız netice de, bilimsel ve kültürel ilişkilerin&nbsp;tamamen kopmasıydı. Bu konuda diğer NATO üyesi devletlerin ilmi kurumlan ilişkileri götürürken Türkiye bürokrasisi kepenkleri kapatmıştı. Oysa Sovyetler Birliği ve buradaki Türk&nbsp;halklarla ilişkileri muhafaza etme konusunda Türkiye daha ustalıklı bir politika izleyebilirdi. Maalesef Türk politikasını özellikle dış politikayı yönlendirenler, "Neme lazım, hiç bulaşmayalım"&nbsp;gibi sözde vatansever ama esasta tembel düsturlarla bu defteri&nbsp;kapattılar.</p>

  <p>Bu tip bir politika, günün icabatından değil zihinsel ve örgütsel tembellikten ileri gelir. Nitekim Dışişleri bürokrasisi mazide tutarsız gerekçelerle ünlü petromilyarder Carlos Gülbenkyan'ın&nbsp;bize devredeceği o canım koleksiyona da iltifat etmemiş ve sonunda Gülbenkyan Müzesi, Lizbon'da kurulmuştur. Türkiye'de&nbsp;onlarca yıl Rusya araştırmaları dumura uğradı; Rusya'da da Osmanlı-Türk tarihi ile uğraşanlar buralara gelip uzun boylu araştırmalar yapamadılar, yayın mübadelesi bile sınırlı kaldı.</p>

  <p>Sovyetler'in dağıldığı günlerde Rusya'nın en hayati ihtiyacı güvenlikti. Devlet otoritesi sokak çeteleri ve mafyanın eline&nbsp;düşmüştü ve halk 1612 yılındaki Polonya işgalini takip eden&nbsp;döneme izafeten Smutnoye Vremya yani fetret devrinden söz&nbsp;ediyordu. Bu dönem geçiyor, asıl önemlisi yok olan ümitler geri gelmiştir. Putin, içte ve dışta Rusya'nın itibarını iade etme yolunda önemli adımlar atmıştır. Kendini güçlü devlet adamı olarak ispat ettiği ve Rus halkının saygısını kazandığı açıktır.</p>

  <p>Yeni Rusya henüz çöken eski sanayini yenilemek, kıymetli bilim adamlarının ve teknisyenlerinin araştırma bulgularını sanayi üretimine sunmak gibi bir başarıdan uzaktır. Eğer Bilimler&nbsp;Akademisinin eczacılık, biyokimya gibi dallardaki buluşları sanayiye dökülebilse, bu dahi tek başına Rusya'nın makus talihini&nbsp;yenmekte yardımcı olurdu. Oysa ortada bir hantallık vardır;&nbsp;tembel ve mürtekib bürokrasi hâlâ engelleyici rol oynuyor ve&nbsp;Rusya adeta üçüncü dünya ülkesi gibi temelde petrol ve gaza&nbsp;dayanarak yaşıyor. Dönüşüm güç olacağa benziyor ve demokratik değil, otoriter yöntemlerle sağlanacaktır. Başkanın ve kadrolarının dinamik girişimleri bazı halde utanmazca, bazı halde&nbsp;beklenir tepkilerle karşılaşıyor. Her şeye rağmen Batılı iş çevreleri Rusya'da iş görmekte bizimkiler kadar istekli ve başarılı değil. Bir kaderi paylaşıyoruz.</p>

  <p>XIX. asırda birbirine karşı modern ordular besleyen iki hantal imparatorluktuk. Araştırmalar gösteriyor ki, Rusya'nın Müslüman ve Türk halkları arasındaki Osrhanlı faaliyeti, Romanovların Balkanlardaki kışkırtıcılığının pek gerisinde kalmıyordu. Renkli rüyaların dışında bu politikaları besleyen ve kışkırtan sanayi ve ticaret her iki ülkede de yoktu. Bugün bu iki ülkenin ticaret hacmi Sovyetler dönemine nazaran dahi birkaç misline&nbsp;katlanmış olup iki halkın hayatı birbiri ile içiçe geçmiştir. Türkiye ve Rusya'da yaşayan Ruslar ve Türklerin sayısı rekor düzeydedir, evlilikler artmıştır, asıl önemlisi iki tarafın gençleri günden güne karşılıklı olarak üniversitelerde okumaktadır. Başkan Putin ve bizim devlet adamlarımız iki tarafın dostça yaşamaya&nbsp;mahkum olduğunu biliyor, hatta ilişki ve ittifakımızı daha fazla&nbsp;geliştirmek söz konusudur. Bu ziyareti izlemesi gereken iktisadi, sınai ve kültürel alanlardaki işlerliği artıracak çalışmalar ve&nbsp;projelerdir.&nbsp;&nbsp;&nbsp;&nbsp;.</p>

  <p><span style="font-weight:bold;">DÜKALIĞIN BAŞKENTİ, VLADİMİR</span></p>

  <p>Moskova'nın 180 km. kuzeybatısındaki Vladimir şehrindeyiz. Vladimirza Lesie orman ardındaki Vladimir demek. Altınordu fütuhatı sırasında Rus devleti yaşamak için kuzeybatıdaki ormanlık ötesine sığınmıştı çünkü Altmordu devletinin askerleri yani Rusların tabiriyle Moğol-Tatarlar, ormanlık alana nüfuz edemiyorlardı/Bu Kıpçak Türkleri ve az miktardaki Tatar şiddeti karşısında Rusların güvenliğini ormanlık alan sağlıyordu.&nbsp;Orman, o zamanki Rus’un güvenliğiydi, yiyecek deposuydu,&nbsp;yaşadığı alandı. Edebiyatı ve inancı bile ormana göre şekillenmişti. En büyük cin, orman cini olan Lesovik'ti. Abarota gibi&nbsp;ağaçtan ağaca, taştan kayaya şekil değiştiren şiddetli cinler de&nbsp;vardı. Vodanei en korkulan su ciniydi. Rus masalları hep ormanda geçerdi. Rus edebiyatı XIX. yüzyılda Turgenyev gibi bir&nbsp;dehanın kaleminde de ormandan vazgeçemedi. O büyük yazar&nbsp;ve düşünürün dil ve tasvirlerinde orman başlıca yardımcıdır ve&nbsp;tıpkı ecdadımız gibi Türk edebiyatçıları da Turgenyev'in ormanına nüfuz edememişlerdir. Ünlü çevirmenimiz Haşan Ali&nbsp;Ediz'in dahi Turgenyev çevirisinde bariz yanlışlar vardır.</p>

  <p>Vladimir şehri tarihi büyük Rusya'nın kurulduğu Vladimir, Büyük Knezliği'nin yani dukalığının başkentiydi. Kaderin cilvesi, 30 km. ötedeki, bugün bir köy olan Suzdal Dükalığı ile birleşince Vladimir -Suzdal Büyük Knezliği ortaya çıktı ve bu olay&nbsp;bildiğimiz Moskova Rusya'sının tarihi uvertürü sayılıyor. Vladimir, XIX. yüzyılda sakin bir vilayetin merkeziydi ve XIX. yüzyıldaki şehir daha da ilginç görünüyor. Katedral, vilayet binası ve&nbsp;1907'de yapılan Pedagoji Enstitüsü yani öğretmen okulu, Rusya'nın neo-rönesans üslubundaki küçük binalardan oluşan bir&nbsp;ana cadde; Rusya'nın modernleştiği, merkezileştiği bu dönem&nbsp;daha mütevazı çizgilere sahip Osmanlı taşrasına benzemektedir. XIX. yüzyılda Rusya Çarlığı ve Osmanlı imparatorluğu bir&nbsp;iddiayı ve dirilmeyi temsil eder; daha başarılı olsa dahi Rusya da&nbsp;Osmanlı toplumu gibi Batılılaşmanın sancılarını çekmekteydi.&nbsp;Nitekim bu bölgede de XVII. yüzyılın kilise reformlarına direnen eski inanç sahibi mezhep mensupları bolca yaşıyormuş.</p>

  <p>Her şeye rağmen her iki imparatorluğun da XIX. yüzyıl Batı Avrupası ile arasındaki mesafe açılmaktaydı. Bütün siyasi çalkantıların, ihtilalci düşünce ve darbelerin nedeni buydu. Ne var ki Türkiye'de devlet hem kitlelerin hem seçkinlerin gözünde daha kutsal telakki edildiğinden toplum büyük değişiklikler geçirmeye zorlanmamıştır. Kaide-i tedriç yani yavaş değişme kuralı&nbsp;imparatorluktan cumhuriyete Türk toplumunun düsturuydu.&nbsp;Son 90 yılda Rusya'nın izolasyonu, Türkiye'nin ise Batıya yanaşması farklı sonuçlar doğurdu. Bugün, bu dönemin sonunda&nbsp;eski konumları değişik iki ülke vardır. Ama ne olursa olsun yakınlaşma daha da kaçınılmaz ve daha da yararlı hale gelmiştir.</p>

  <p>Ticari işlem hacmimiz son bir yılda 7 milyar dolardan 9 milyar dolara ulaşmış. Rus toplumu Türkiye’yi en sağlam yolla, turizm ile öğreniyor. Türkler de Rusya'yı sayı düşük olsa da aynı yöntemle tanıyor. Türkiye ve Rusya hem Doğunun ama daha&nbsp;çok Batı'nın ihtiyatla yanaştığı ve zaman zaman dışladığı iki ülke. Bu nedenle birbirlerine yanaşmak zorundalar. Ortadoğu ve&nbsp;Kafkasya bölgesindeki gerilimlerin sonuçları ve molozları istesek&nbsp;de istemesek de iki ülkenin etrafına gelip yığılıyor. Türkiye mazide Ortadoğu bölgesinde şahsiyetli ve etkin bir politika izlemedi, izleyemezdi de. Rusya ise Sovyetler döneminde gerçekçiliğin&nbsp;ve ihtiyacının ötesinde daha etkin bir politika izledi, düpedüz&nbsp;ABD'nin rakibiydi. Bu politika ona çok pahalıya mal oldu, zaten&nbsp;bu pahalı politika yüzünden Ortadoğu'ya Sovyet Rusya'nın beyaz fili deniyordu. İlerici Arap rejimlerine yapılan yardımlar, çoğu boşa giden askeri ve iktisadi masraflar Rusya'nın sosyalist&nbsp;ekonomisi için bir yüktü. Arap yönetici çevrelerin içindeyse Enver Sedat gibi Rusya'ya hoşnutsuzluk ve kırgınlıkla bakan bir&nbsp;zümre doğdu. Bu tavırda haklılık kadar çocuksu bir yön de vardı. Yeni dönemde Rusya bu politikasını süratle terk etti, bu yüzden daha ihtiyatlı hareket ediyor. Kafkasya'da ise Türkiye’yi sert&nbsp;ve mesnetsiz bir biçimde suçlamaktan vazgeçmesi gerekiyor.&nbsp;Galiba Rusya'nın uyanık diplomatları bu konuda hitabet tonlarını alçaltma gereğini hissettiler. Diğer önemli sorun ise boğazların petrol trafiğine ne derecede dayanabileceğidir. Tabii ki dayanması mümkün değildir. Bu konuda da fazla ısrar edilemez.</p>

  <p>Asıl önemlisi; demokratik reformlarını kendi toplumlannın talebi ve ihtiyacı doğrultusunda götürmeye kararlı iki toplumun&nbsp;varlığı söz konusudur. Batı Avrupa'nın Türkiye ve Rusya üzerindeki yer yer haklı, yer yer mesnetsiz, adeta isteriye dönüşen tenkit ve değiştirme talepleri eminiz ki iki toplumu bu konuda da&nbsp;ortak harekete zorlayacaktır. Bu safha ve kültürel ilişkilerin geliştirilmesi projeleri şimdilik ilişkilerin en az kaale alman yönüdür.</p>
</body>
</html>
