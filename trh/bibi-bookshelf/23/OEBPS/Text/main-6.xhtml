<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a><span style="font-weight:bold;">MOSKOVA</span></h4>

  <p>Rusya'da ne değişiyor? Birtakım rakamlara bakarsak Rusya petrol satan ve sarsıntıyı atlatan bir ülke. Yerel olaylara bakarsanız taşrada hâlâ fakirlikten ileri gelen asayiş bozukluğu ve bütün Rusya'da ilgi çeken gençlik grupları ortaya çıkıyor. Rus dazlakları Hitler’in Nazi bayrağının ortasına aynı renkte orak-çekiç&nbsp;motifi koyuyorlar, Yahudi ve yabancı düşmanlıkları had safhada. Kremlin'in önündeki Manej'de açılan bir fotoğraf sergisinde&nbsp;bu gruplar için manidar bir soru yer alıyor: "Kim bunlar?" Belli&nbsp;ki toplumun çalkantısı henüz devam ediyor.</p>

  <p>Moskova ise her gidişte değişen bir şehir ve bu değişiklikte yükselen Türk sermayesinin rolü göze çarpıyor. Türk inşaat&nbsp;mühendisliğinin bizim şehirlerimizden esirgediği zevkli gökdelenler ve binalar Moskova semalarını kaplıyor ve bunların inşaatları yüksek teknolojinin eseri. Rusya'nın bürokratları bu gibi&nbsp;inşaatları kontrol ederken, hediye ve hürmet akçesi almayı ihmal etmeseler de özellikle yangın tedbirleri ve çevre koruma&nbsp;kurallarının uygulamasından hiç taviz vermezlermiş. Müzeler ve&nbsp;sergiler canlanıyor ve konser salonlarında Rusya'nın entelektüel çevrelerinin kokusu geziniyor. Sokaklarda dilenen ihtiyarlar&nbsp;pek kalmadı, ölmüşler. Rusya zaten nüfus kaybediyor, son 15&nbsp;yılda toplam nüfus 8 milyon azaldı. Sokaklarda hamile kadın&nbsp;görmek imkansız. Üstelik üçüncü dünya ülkeleri gibi nüfus ihraç ediyorlar. Kanada'nın, ABD'nin cin bilgisayarcıları Rusya'dan gitme; daha ilginci bankacılık sektörünün gözdeleri de&nbsp;genç Ruslar. Şimdilik Rusya'nın makbul uzmanları bankacı bürokratlar, yakında bilim adamlarının, Bilimler Akademisindeki&nbsp;uzmanların da bu kategoriye girmesi temenni edilir ama şimdilik yaşam şartları iç açıcı değil. Türk ve Rus evliliklerinin sayısının 60 bini geçtiği söylendi. Beraber yaşayanlar bunun birkaç&nbsp;misliymiş. Evlilikler hadisesiz devam ediyor.</p>

  <p>Rusya petrol gelirleriyle belini doğrulttu. Ama Bilimler Akademisinin raflarında bekleyen araştırma sonuçlarının onda biri sanayiye ve yatırımlara aktarılabilse, yaratılacak zenginliğin petrol gelirlerini 10'a katlayacağına şüphe yok deniyor. Petrolden yaşamak sadece Ortadoğu'yu değil, Rusya'yı&nbsp;dahi atıl hale getiriyor. Ama şurası bir gerçek: 13 milyonluk&nbsp;Moskova, 5 milyonluk St. Petersburg, Volga kıyısındaki 2 milyonluk Nijni Novgrad gittikçe değişen ve Rusya'nın zenginliğini çeken şehirler.</p>

  <p>Moskova bütün zenginliklerin yüzde 70'ini elinde tutuyor deniyor. Lomonozov Devlet Üniversitesi yenilenmiş. Restorasyonu yapan şirket Ali İhsan Ahıskalı'nın. Üniversitenin ünlü Tatyana Kilisesi de restore edilmiş. Bu kadar değişiklik ruhlara da yansıyor. Bezgin ve ürkek talebenin daha çalışkan ve rekabetçi&nbsp;olduğunu anlamak için fazla gayrete lüzum yok.</p>

  <p>Rusya gençliği rekabetçiliği kabul etmiş. Bu tavrın alkol ve sigara tüketimlerine kadar yansıdığı görülüyor. Rusya taşrası ise&nbsp;21'inci yüzyılın endüstriyel dünyasında görülemeyecek kadar&nbsp;büyük şehirlerden farklı bir hayatı yani bildiğiniz fakirliği sürdürüyor diyorlar. Bölgesel ve sınıfsal eşitsizlik herkesi yaralar ama&nbsp;bu trajedi bazı halde yaratıcılığı teşvik ediyor.</p>

  <p>Öte yandan kültürel hayatın öncüleri yeni Rusya'yı canlandırırken bazı münasebetsizlikler de yok değil. Mesela, bildiğimiz Bolşoy Tiyatrosu uzun bir restorasyon dönemine girdi. Yanı başındaki minik bir tiyatro Bolşoy'un görevlerini yürütüyor. Burada sahnelenen, Çaykovski'nin bestelediği Puşkin'in ünlü eseri&nbsp;"Yevgeni Onegin" operasını izlemeye gidiyorsunuz. Perde açıldığında karşınızda Rusya taşrasındaki bir toprak sahibinin özgün evi değil, bir Teksas çiftliğinin yemek salonu var. Daha beteri devam ediyor, genç kız Tatyana, Yevgeni Onegin tarafından reddedilince garip kabuslar görüyor. Eserle ve çizilen karakterle alakası olmayan bir Tatyana bu. Bir tür Amerikanizm&nbsp;özentisi, tuhaf bir psikanaliz.</p>

  <p>Değişim ve dışarıya açılma her zaman o kadar renkli ve kolay olmaz. Rusya Rusya'dır; Moskova da Moskova. Her ikisi de er geç yolunu bulur. Yalpalama olsa da anane her zaman galip&nbsp;gelir.</p>

  <h4 id="sigil_toc_id_18"><a id="bookmark1"></a><span style="font-weight:bold;">KAFKASYA</span></h4>

  <div>
    <div><img alt="" src="../Images/main-25.png" /></div>
  </div>

  <p>Kafkasya, her bakımdan ikiye ayrılan bir dünya; yüksek&nbsp;dağ silsilesinin ayırdığı Gürcistan, Ermenistan ve Azerbaycan'dan oluşan Güney Kafkasya ile kuzeydeki kavimlerin&nbsp;oluşturduğu coğrafya; adetleri, dinleri ve asıl önemlisi birbirinden çok farklı dilleri ile&nbsp;ayrı bir dünyadır. Kuzeydekiler Kafkaslı ise Güneydekiler&nbsp;Kafkaslılığı protokol olarak ve&nbsp;kendilerini ifade etmekte işe&nbsp;yaradığı ölçüde kullanır. Gürcü, Ermeni ve AzerbaycanlIların;&nbsp;kuzeyin Osetleri, Adige ve Çerkesleri, Kumuk, Karaşay ve Balkarları, Dağıstan'ın Lezgi ve Avarları ile müşterek tarafları olsa&nbsp;da zıtlıkları sayılamayacak kadar çoktur. Kuzey Kafkasya'nın&nbsp;nüfusu 5-6 milyon görünüyor, güneydeki üç cumhuriyetin nüfusu ise 15 milyonu biraz geçiyor; gerçi Kafkas halklarının dünyaya yayılan nüfusu neredeyse buna yakın... Eğitimli bir nüfus&nbsp;olduklarından sesleri hatta gürültüleri bütün dünyayı tutuyor.&nbsp;Bunun için kimse onları ayıplayamaz çünkü KafkasyalIlar tarihlerini çileyle yaşayan halklardır. Güçlü olan gücünü kullanarak&nbsp;hakkını arar. Bu gerçeği bu coğrafyada görürüz. Gücünü yanlış&nbsp;kullanan da bu yanlışı pahalıya öder. Çünkü bütün dünyanın&nbsp;gözü üzerindedir. Bu gerçeği de Kafkasya'da görürüz.</p>

  <p>Tiflis'te “Küreselleşme ve Uygarlıklararası Diyalog” başlıklı bir toplantıdayız. Gürcü kilisesinin reisi Patrik II. İleon ve kilise&nbsp;adamları ağırlıklı. Toplantının açış nutkunda Cumhurbaşkanı&nbsp;Mihail Saakaşvili Türkiye'nin Gürcistan'a olan yardımlarını&nbsp;vurguluyor. Annesi Profesör Gulii Alasania toplantının düzenleyicisi. Herhalde Türkolog olan annenin etkisiyle cumhurbaşkanı Türkiye'ye daha bir sempatiyle bakıyor. Saakaşvili'nin&nbsp;milliyetçi olduğu malum ama küçük bir ülkenin Sovyetler'in&nbsp;etkisinden çıkıp Batıya bütünleşmesi gereklerini de fazlasıyla&nbsp;yerine getiriyor. Mesela Fransa'nın Gürcistan büyükelçisi olan&nbsp;Salome Zourabichvili eski milliyetçi Gürcü liderlerden birinin&nbsp;kızıdır. Fransa'da büyümüş, Fransız Dışişleri Bakanlığına girmiş ve bakanlıkta mevki sahibi olmuştur. Tiflis'te büyükelçiyken Gürcü cumhurbaşkanı onu Gürcistan'ın dışişleri bakanı&nbsp;olarak seçmekte tereddüt etmemiş, bakanın maaşını Fransa&nbsp;veriyormuş. Küçük ülkeler bazen gerçekçi politikalar gütmek&nbsp;zorunda... Zarif bakan Salome Zourabichvili, " Babamın ve&nbsp;annemin Sovyetler geldikten sonra Fransa'ya iltica ederken&nbsp;kullandıkları bir valizi bütün diplomatlık hayatım boyunca yanımda taşıdım ve şimdi benimle buraya geldi" diyor. "Vatana&nbsp;kesin dönüş yapan bir bavul olarak Gürcistan Tarih Müzesine&nbsp;veriniz" dedim. Cumhuriyetin sorunlarını ulusalcı olarak değil&nbsp;belki dışa açılarak çözmek mümkün diyorlar. Macar asıllı&nbsp;Amerikalı para babası Soros, üniversiteleri besliyor. Türklerin&nbsp;de üç lisesi ve Karadeniz Üniversitesi var. Gürcistan ordusunun eğitimi ve gerekli destek bizim Genelkurmay'dan gidiyor&nbsp;ama üretim hâlâ düşük, iktisadi sorunlar dağ gibi yığılmış,&nbsp;ABD yardımı temel sanayii kurmaya yönelik değil, Gürcistan'a çekinmeden yönelen yabancı yatırım az da olsa Türkiye'den geliyor. Petrol boru hattı kimileri için kurtarıcı kimileri&nbsp;için kurtarıcı olmaktan çok iç barışın dış desteği demek, iktisat dışı değerlendirmeler burada da yaygın.</p>

  <p>Gürcüler, eğitim ve kültür düzeyi yüksek bir halk, iki asır boyu Çar Rusyası Kafkasya'yı bu merkezden yönetmişti. Tiflis, Rusya taşrasında görülmeyecek bir seviyeye ulaşmıştı, tik Farsça gazete ve Azerbaycan tiyatrosu bu beldede hayata geldi.&nbsp;Rusya Gürcüceyi hayattan silmeye kalksa da Gürcü dili dayanmış, Sovyet döneminde de birçok ülkenin aksine Gürcistan bazı sahalarda kendini koruyup geliştirebilmişti. Bu nedenledir ki&nbsp;bireysel olarak Stalin ve etrafındaki Gürcü asıllı Sovyet liderlerini eleştirseler de küçük milletler dünya tarihine geçmiş portreleri silemezler. Kafkas politikası muhafazakarlık, devrimcilik ve&nbsp;milliyetçilikle iç içe yürümek durumundadır.</p>

  <p>Kafkasya'da Ruslar gelene kadar tarih boyu merkezi bir idare olmadı; gelen fatihler yalçın dağlar ve derin vadilerde birbirini anlamayan ve dil yapısal zorluklardan dolayı birbirinin dilini öğrenmeleri mümkün olmayan düşman kabileleri kendi haline&nbsp;bırakmayı tercih etti. Onların başında durup bazısından vergi,&nbsp;bazısından asker toplamanın yeterli olduğunu gördüler. Osmanlı idaresi de Kafkasya'daki iki asırlık yönetiminde seçkin tabakayı İslamlaştırmakla yetindi, daha doğrusu kendisinden beş&nbsp;asır önce başlayan bu süreci kendi renkleri ve idari sistemiyle&nbsp;devam ettirdi. Kafkas kabilelerinin iç yapısına müdahale etmeden hükümranlığını sürdürdü ki, Kafkasya halklarının en hadisesiz ve olumlu hatırlanan dönemidir.</p>

  <p>Rusya XVIII. asırda II. Katerina ile sahnede görüldü. Kafkasya'nın işgaline başladı. XIX. asrın başında ise Gürcistan'ın milli hanedanı sahneden uzaklaştınldı, Gürcüce devlet hayatından,&nbsp;adliyeden, hatta eğitimden silindi; direniş sert ve ani değilse de&nbsp;uzun ve inatçı oldu. Kilisenin okumuşları, şairler, bilgin kimseler Gürcü dilini koruyup geliştirdiler. Eski edebiyat işlendiği gibi, başta Shakespeare olmak üzere bütün Avrupa edebiyatı&nbsp;Gürcüce’ye çevrildi. Gürcüce gibi Ermenice ve Azerbaycan&nbsp;Türkçesi de eski edebi abideleriyle hayatlarını sürdürdü. Kuzey&nbsp;Kafkasya'nın yazısız dilleri dahi ananenin kudretiyle yaşadı. Siyasi direniş de sert oldu ama Puşkin Rusyası’nın ve genelde Batılılaşmış Rusya'nın cazibesi üstün geldi. Kafkasya'yı General&nbsp;Yermolov orduları değil, Puşkin'in mısraları fethetti. Aynı Rusya, Lermontov'un, Tolstoy'un, Puşkin'in kaleminde Kafkaslara&nbsp;teslim oldu... Dostoyevski'nin hiçbir karakteri "Tatarin Ali" dediği Dağıstanlı Ali kadar müsbet değildir. Ama Rusya, Kafkasya'da ne kadar kaldı ve ne kadar etkili oldu ise o derece de düşmanlık uyandırdı. Kafkasya halen bir barut fıçısı değilse de devamlı sızlayan bir yaradır.</p>

  <p>Bütün Kafkasya'daki gerilimler, Gürcistan'da da var. Gürcistan Müslümanları sızlanıyor. Gürcüler; Ermenilerin Kafkasya'da barışı engellediğinden söz ediyor; Ermeni şikayetleri ise burada sıralamakla bitmez. Azerbaycan memnun değil, kuzeyin halkları Rusya'dan ne kadar çekiniyor ise güneydekilerden de çekiniyor. Bütün Kafkas devletlerinde, 10 yılı aşkın&nbsp;bağımsızlığa rağmen altyapının gelişmesi şöyle dursun, eski&nbsp;ehil yapı bile devam ettirilemiyor. Fakat mucize sürüyor. Her&nbsp;gün yeni bir restoran ve kafe açılıyor, Tiflis'in moda evleri civar ülkeleri kıskandıracak renklerde gelişiyor. "Diyalog" toplantısında alışılmış üslupla, barış ve küreselleşmeye karşı yerel kültürün korunması temennileri tekrarlandı. Gürcistan'ın&nbsp;en büyük ikinci adamı Patrik II. tleon bölücülüğe karşı konuştu. İsrail'in ünlü politikacısı Şimon Perez "Bütün Müslümanlar terörist değildir ama bütün teröristler Müslümandır" gibi&nbsp;harika (!) bir mesaj yolladı. İnsan Izak Rabin'in katlinden sonra İsrail'de pek mantıklı politikacı kalmadığını anlıyor. Sormak lazım, Rabin'i katleden hangi terörist grubun maşasıdır?&nbsp;Bunca terörist Hıristiyan grup nereden çıkmaktadır? Akıllı&nbsp;sandığımız Simon Perez'inki maalesef toptancı ve ucuzcu bir&nbsp;politik üslup...</p>

  <p>Sovyet hakimiyeti boyunca Kafkasya'nın sürgündeki politikacıları Avrupa'da Sovyetlere muhalif Rusça dergiler çıkarırdı; Kremlin "Ancak Rusçanın altında birleşebiliyorsunuz" diye bu&nbsp;durumla alay ederdi. Umumi anlaşma dili halen Rusça ama yakın gelecekte birtakım ulusal diller sahneyi dolduracak. Tabii bu&nbsp;yerel dillerin sahipleri dünya ile nasıl iletişim kurabilecekler derseniz, İngilizce’nin Gürcülerin arasında şimdiden yerleştiğini&nbsp;görüyorsunuz bile. Kafkasya yabancıya karşı misafirperver ama&nbsp;istilaya direnen bir kıtaydı. Direnç yeni dünyanın düzeni karşısında söz konusu değil. AB'ye girecek Türkiye'ye gıptayla bakılıyor. Kimse AB'nin eğrileriyle doğrularını anlatmaya kalkmasın, kulak asılmaz. Amma velakin aynı şekilde davranması beklenen Ermenistan'da kimse Rusya ittifakı aleyhinde konuşturulmuyor. Bu çelişki ne demeyin? Kafkas politikacıları ayrıntılı düşünmeyi sevmiyor:</p>

  <p>Ekim ayında sıcak bir hava var. Tiflis'teki insanların sıcaklığı, sokaklardaki resim sergileri, müzik bütün Kafkasya'nın çok problemli olsa da çok renkli ve tatlı bir dünya olduğunu gösteriyor. Kafkasya barış içinde olmalı, çok benzeştiği Türkiye ile&nbsp;dostluk içinde yaşamalı ve bu dünya parçalanmamak.</p>

  <h4 id="sigil_toc_id_19"><a id="bookmark2"></a><span style="font-weight:bold;">BAKÜ'DE İÇŞEHİR</span></h4>

  <div>
    <div><img alt="" src="../Images/main-26.png" /></div>
  </div>

  <p>Bakü’nün "iç şehri" deyirler, keşenk ve görkemlü bir yer olur, içinde de "Şirvan&nbsp;şahlar sarayı" derler bir neçe&nbsp;devletlü saray var; derlerse&nbsp;de inanmayın “özü bir hankâh (dervişlerin konakladığı&nbsp;yer) ve Halvetiyye dervişlerinin dergahıdır.” Azerbaycan&nbsp;medeniyetinin bütün Ortadoğu tarihi için önem arzeden&nbsp;bu dini merkezini, etrafındaki&nbsp;kümbeti, mezarları, mescidi,&nbsp;zikirhane, imaret ve mutfağıyla dururken "saray" diye takdim&nbsp;etmek nedendir, anlamış değilim. Sempatik tarihçi meslektaşım&nbsp;Mehmet Rıhtım tezinde, bu dergahta XVI. yüzyılın ünlü mutasavvıfı Seyyid Yahya Baküvi’nin (Bakulu) ülkesinde ve civar ülkelerde oynadığı rolü etraflıca açıklamıştır. Tarihte bir dergahın&nbsp;bazen bir saraydan çok daha önemli olduğunu idrak edemeyenler böyle özenti değişiklikler yapıyorlar.</p>

  <p>Bakü’nün kaleiçi çok ilginç. İlginçliği Ortadoğu’da her yerde görülebilen bir hisariçi olmasından ileri gelmiyor. XIX. yüzyılın&nbsp;sonunda modern şehirleşmeyle yüz yüze geldiğinde fazla tahrip&nbsp;olmadan uyum sağlayabilen şehirlerden biri olduğu açık. Kaleiçindeki Ortaçağ ve XVIII. yüzyıl yapılarının bazıları, yerini XIX.&nbsp;yüzyılın taş konaklarına ve burjuvazinin yaşadığı apartmanlara&nbsp;terk etmiş. Bu yapılaşma surdışma da aynı şekilde taşmış; lâkin</p>

  <p>Avrupa’da ve Osmanlı İmparatorluğu’nun birçok şehrindeki yapılanmaların aksine Bakü’nün surlarına dokunulmamış.</p>

  <p>Bakü, bu görünümü ve haliyle İtalyan şehirlerindeki gelişmeyi hatırlatıyor. Azerbaycan halkı heykeli seviyor. Bu konuda İslam dünyasında öncüler. Surların hemen önündeki parkta ünlü heccav ve şair Molla Ekber Sabir’in heykeli XX. yüzyıl başında,&nbsp;hem de halkın topladığı bağışlarla dikilmiş; bu anlamda da bir&nbsp;ilk... Nesimi heykeli, Edebiyat Enstitüsü ve renkli çarşı ananeden çağdaşlığa geçişi fizik olarak yansıtıyor. Çarşının hali de ülkenin içindeki tezatları yansıtıyor. Hayat zor ve bu arada kolay&nbsp;zengin olanlar bir hayli fazla.</p>

  <p>XIX. yüzyıl sonu ve XX. yüzyıl başında Azerbaycan petrolleri yeni bir sınıf yarattı. Bu sınıfın içinde Tagiyev, Nagiyev, Aşurbeyli gibi bazıları yeterli eğitim görmemiş fakat deha derecesinde zeki Azerbaycan Türkleri de petrol milyarderi olarak yerlerini aldılar ve parayı İsviçre bankalarından çok Bakü’nün sokaklarına yatırdılar, şehri donattılar. Cenova, Venedik, Floransa tipi saraylar ve yapılarla ve gotik neo-Rönesans üslubunu yaratan konutlar geniş caddelerin etrafında yükselmeye başladı. Surların içi ve dışı bu tip binalarla donandı. Sovyet sonrası dönemin yeni zenginleri ve iktidara yakın olanlar ise ecnebi şirketlerin pek makbul tuttuğu Hazar Denizi’ne bakan bu semtteki&nbsp;yüksek kiralara bakıp: "Eğer eski binalar talebi karşılamıyorsa&nbsp;biz yenilerini yapalım, yüksek fiyatla kiraya veririz" diyerek&nbsp;açıkgözlülüklerini ortaya koydular. Güzelim taş binaların ortasına bazıları kalfa yapısı kötü yüksek binalar dikmişler. Bazıları da&nbsp;eski binaları enine boyuna ilaveler yaparak lenduhaya çevirmişler. Galiba İstanbul’dan Taşkent’e Türk toplumlarının ve şehir&nbsp;yönetimlerinin ortak yanı bu; birtakım açıkgözlerin tarihi tahrip&nbsp;etmesine göz yummak... insanlar bu rezaleti sadece birbirlerine&nbsp;şikayet ediyorlar, ortak önlem yok.</p>

  <p>Bu ne biçim millet demeyin; AzerbaycanlIlar birçok şeyi çok iyi biliyor, bu edepsizliklerden rahatsız oluyorlar ama bezginler.&nbsp;İnsanlar musikiden çok iyi anlıyor ve müzisyen derecesinde bu&nbsp;sanatı öğrenenlerin sayısı yüksek. Herkes iyi kötü resim yapıyor. Pejmürde antika dükkanlarının içinde baş köşede sanat tarihi rehberi ve katalogları bulunuyor. Böyle dağınık bir dükkanın sahibi Tahir Mehemmedov çarların ünlü kuyumcusu Faberge’in adı geçince, onun sekiz ünlü ustasının; Hlebnikov, Ovçennikov, Orzelnikov, Morozov, Sizikov, Mulikov, Rerih ve Gagarin’in isimlerini saymakla kalmıyor; şaşkınlığımı her birinin yaptığı paskalya yumurtalarının üslup farklılıklarını vs. anlatarak&nbsp;arttırıyor. Tabii bu manzara ile dışarıdaki perişanlığı bağdaştırmanın imkanı yok. Bütün eski Sovyet ülkelerinin sorunu da bu;&nbsp;yağ var, irmik var ama helvayı yapmaya kimsenin niyeti yok;&nbsp;şekeri saklayanlara ise kimse direnmiyor.</p>
</body>
</html>
