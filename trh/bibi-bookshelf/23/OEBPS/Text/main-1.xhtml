<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>ORTADOĞU</h3>

  <p><span style="font-weight:bold;">KIRK YIL ÖNCESİ</span></p>

  <p>Ortadoğu; yani daha 80 yıl önce Osmanlı mülkünün parçası, dedelerimizin, babalarımızın memur olduğu yer hakkında bilgisizliğimizin sonsuzluğu anlaşıldı (hoş kırk sene önce de öyleydi).</p>

  <div>
    <div><img alt="" src="../Images/main-7.png" /></div>
  </div>

  <p>Dört asırlık hakimiyetimiz boyunca Yemenlilerin başlıca meşgalesi olan, öğleden geceye kadar çiğnedikleri ve her Allah’ın günü dağdan şehre aparttıkları “Kat” yaprağının ne me-nem bir şey olduğunu ancak XIX. yüzyılda resmen merak etmişiz. Tanzimat bürokratları, Yemen vilayetindeki “kat” yaprağının ne olduğunu sorup rapor&nbsp;istiyorlar. Dört asır boyu Evliya Çelebi olmasa, topunu elde tuttuğumuz Arap ülkelerinin, Mısır’ın geniş tasvirini&nbsp;yaptık diyebileceğimiz bir eser&nbsp;yok, yıllık hacla ilgili bir hoş&nbsp;edebi eser ararsanız Urfalı&nbsp;Nabi’nin ünlü manzum eseri&nbsp;vardır. Buharlı gemiler ve demiryolu çağı olan son asırda&nbsp;dahi Direktör Âli Bey’in "Seyahat Jurnali" veya daha geç&nbsp;devirde Babanzade’nin "Seya-hatname"si gibi eserler, Batılı&nbsp;seyyah ve ziyaretçilerin binlerce günlük ve seyahat rehberi&nbsp;ile kıyas kabul etmez.</p>

  <p>Refik Halit’in (Karay) "Gurbet Hikayeleri" gibi şaheseri, velev vatana duyulan özlem dolayısıyla kaleme alınsa da, o ülkeleri&nbsp;çevre olarak seçen ve edebiyatımıza ithal eden bir eserdir. Eğer&nbsp;üstad Refik Halit de olmasa dört asırlık Suriye, Lübnan modern&nbsp;edebiyatımızın dışında kalacaktı. "İyi ki üstadı güzellikler arasında oraya sürmüşüz, velev imparatorluk yıkıldıktan sonra da olsa, oraları bize tanıtan bir eser" diyeceğimiz geliyor.</p>

  <p>Bizim olan Ortadoğu konusundaki bilgisizliğimiz devam ediyor. Gazetelerde ilkel coğrafya yanlışları, televizyon konuşmalarında telaffuz hataları, 80 yıl önce bu coğrafyanın parçası olan yerlerin adlarını İngilizce üzerinden yanlış olarak zikretmek&nbsp;gibi (televizyonun belgesel dizilerinde Tripolis, Aleppo tipi laflar&nbsp;duyarsınız.) gazetenin birindeki arkadaş, Jerusalem’i Kudüs’ün&nbsp;kuzeyinde bir yer sanıyordu. Daha beteri, bölgeyle ilgili olarak&nbsp;dilimizde yer eden deyişleri dahi yanlış yazmak, bilgisizliğimizin&nbsp;sonsuzluğunu gösteriyor.</p>

  <p>Bu bölgeyi tanımak için topu topu üç dilde; Arapça, Farsça, İbranca’da uzmanlaşan kadrolara ihtiyaç var. Dededen kalma&nbsp;Osmanlıca’yı bilmek de yeter-, kendi geçmişimizle ilgi kurmak,&nbsp;etrafla da tanışmak gerek. Bunu başarırsak ne yanlış bir Arap&nbsp;düşmanlığı, ne de İslam Birliği hayali kurarız. Arap alemi de insanlardan ve kavimlerden oluşuyor. Kendi geçmişimizi de daha&nbsp;soğukkanlı ve bilinçlice bilmek için bu gerçeği kavramalıyız. İmparatorluğumuzu yıktığı söylenen Arabizmin, gerçekten yıkıcı&nbsp;olup olmadığını anlamak için (bana göre çok temel bir unsur da&nbsp;değildi) Ortadoğu’yu incelemeliyiz. Osmanlı Arabistan'ını,&nbsp;Amerikan ve İsrail akademik çevrelerinden okuyup öğrenmek&nbsp;pek sağlıklı ve ciddi bir yöntem değildir. İbranca öğreniniz; bu&nbsp;İslam medeniyetinin metinlerini anlamakta da yardımcı olur ve&nbsp;bugünkü İsrail’i de anlarız. Çünkü dindarı ve laiki İsrail’i abartıyor. O ülkeyi ve toplumu kendi imkanları, imkansızlıkları ve sorunları ile boğuşan bir ülke olarak tanımak zorundayız. İsrail bir&nbsp;efsane değil kendine göre çıkmazları olan bir Ortadoğu ülkesidir.</p>

  <p>Nihayet, atalarımızın Anadolu’ya gelmeden önce kaç asır oturduğu ve hala da nüfusunun önemli bir kısmını kuzenlerimizin teşkil ettiği, edebiyatımızın ve dilimizin istesek de istemesek&nbsp;de, sevsek de sevmesek de atamayacağımız yüzde 40’ını oluşturan İran’ı ve dilini tanımalıyız. Bunları tamsak köylü kurnazı&nbsp;politikalardan, saatler süren bilgisiz demeçlerden ahaliyi ve&nbsp;kendi nefsimizi azad etmiş oluruz.</p>

  <p>Ben Avrupa’da doğdum ama bilinçli bir gözle ilk önce Ortadoğu ülkelerine adım attım. Mesela 1967 yılının bahar günlerinde otobüsle İskenderun üzerinden Suriye’ye girdik. Bölgeye ilk seferim değildi. Daha önce de güneyden, Nusaybin’den kara trenle o tarafa geçmiştim. Hatırlıyorum, Suriye’de Mey-dan-ı Ekbez’de bizim kara trenin oraya göre lüks mevki olduğunu görmüştük. Aktarma yapılan vagonlar Sultan Abdülhamid&nbsp;döneminden kalmaydı. Vagonların önündeki uzun bacalı lokomotifin üstünde bir levha vardı: "Societe Suisse pour la const-ruction des locomotives 1894". Vagonların yan tarafı ve üstü,&nbsp;içinden daha havadar olduğundan zaten kalabalık olan yolcular&nbsp;orayı tercih etmişti. Ben tavana yerleşenlerdendim.</p>

  <p>Tren çuf çuf çuf, insandan bir şahmeran gibi ilerliyordu. Baharda Suriye, hele Halep eyaleti pek bir güzel olur. Ol vakit sokaklar fes ve peçe doluydu. Halep’in güzelleri de ipek yaşmak altında daha bir güzeldi. Şehirde Osmanlı etiketi devam ediyordu. Çarşıdaki lokanta ve tatlıcılarda aşçıbaşı ve personel, müşteriyi sıraya dizilip ihtiramla karşılayıp uğurlardı. Ve muhteşem&nbsp;kalenin eteklerindeki Halep’te çarşısından ücra sokaklarına kadar Türkçe konuşuluyordu. Haleb bir güzellikti, Şam başka bir&nbsp;güzellik. O devirde fakirlikten değişemeyen geçmiş, bugün dahi bilinçli olarak korunuyor.</p>

  <p>Nusaybin'e gitmek için tren katarları sınırdan çıkıp Suriye'ye girer, Suriye'nin Meydan-ı Ekbez istasyonuna uğrar ve tekrar&nbsp;Türkiye'ye girerdi. İki arada bir derede Meydan-ı Ekbez'in ölçülerine göre lüks sayılan "kara tren'den inip, 1960'larda Suriye'de halen kullanımda olan sözünü ettiğim bu Osmanlı dönemi vagonlarına yığılıp Suriye içlerine girmek sadece kaçakçıların değil, bazı öğrencilerin de ilginç bir sporuydu. Bizim nesilden birçok kişi Avrupa şehirlerinden evvel Suriye ve Lübnan&nbsp;gezileriyle dünyaya açılmıştır. Garip bir etkilenme süreci yaşanırdı; kıtlık içindeki Türkiye gençliği Lübnan'ın görgüsüz tüketi-ciliğini Avrupa uygarlığı olarak değerlendirir, Suriye'nin gelenekselliğini gericilik olarak görür, bazıları da Baas Partisinin&nbsp;meydanlardaki afişlerini veya sokak tiyatrosu misali gösterilerini ilericilik ve sosyalizm zannederdi.</p>

  <p>Ortadoğu coğrafyasının en renkli bölümü Türkiye-Suriye-Lübnan-Filistin çizgisidir. İklim renklidir; mevsimden mevsime, bölgeden bölgeye fark eder. Bu bölgelerde Akdeniz'in bereketiyle, step veya çölün gizemli kıtlığı yan yanadır. Tarihin katmanları ve beşeriyetin macerası her an önümüze çıkar.&nbsp;1960'lı yıllarda sınırı geçince ayrı bir dünyaya girdiğimiz açıktı. Bu ülkelerde orta sınıfın farklı bir yaşamı vardı. Güney ülkelerinde sanayileşme ve gümrük duvarı ya yoktu ya da ciddi&nbsp;uygulanmadığı için Türkiye orta sınıfının kahve sıkıntısı ve&nbsp;yerli malına hapsi gibi dertler buralarda pek yoktu. 40 yıl önceki öğrenci gezilerinde hissettiğim egzotik havayı yine hissediyorum.</p>

  <p>1960'ların Haleb ve Şam'ı, insanlarının kılık kıyafeti dahi bizim Osmanlı mazimizi hatırlatırdı. Bugünkü Haleb için aynı şey söylenemez. Minaredeki ezan hoparlörden okunuyor ve bizde-ki gibi makamli; Şam'dan farklı. Kadınların kıyafeti bizdeki gibi&nbsp;rengarenk, kapalı ve açık. Trafik rahatsız edici... Farklar da var:&nbsp;Suriye hormonsuz sebze ve meyve yiyor; Şam ve Haleb'in nüfusu da Ankara ve İstanbul gibi 10 misli artmasına rağmen ne&nbsp;gökdelenler şehri boğuyor, ne eski yapıların yerini briket binalar istila etmiş ne de yeşillik alanlara kaçak yapılar dikiliyor. Zaten yeşillik alan Suriye'de bütün Ortadoğu şehirleri gibi en son&nbsp;düşünülen şey ama yeşil sahayı yok etmekte olan İstanbul'un,&nbsp;hele Bahreyn'in imar gaddarlığı buralara çok uzak. Haleb'te&nbsp;Türkçe gene ikinci dil, kalabalık Ermeni nüfus gene Türklere&nbsp;karşı canayakın ve Suriye mutfağı gene bütün lezzeti, satvetiy-le devam ediyor.</p>

  <p>Osmanlı eserleri, şehrin ekonomik hayatını canlandıran büyük han ve çarşılar ve bir ihtişam sergileyen zarif ve büyük camilerdir. Haleb’te Sahat El Hatap denilen semtte Osmanlı döneminin en güzel taş konakları yer alır. XVIII. asra ait Beyt Va-kil, XVI. ve XVII. asırlara ait Beyt Gazali ve bir Hristiyanın oturduğu Beyt Açıkbaş; bu konutların bir tanesi müzedir ve itiraf etmek gerekir, o dönemin İstanbul’unda Haleb ve Şam’daki gibi zengin kagir konutlar bulmak mümkün değildir. İstanbul şehri&nbsp;kamusal binalarla göğe yükselirken, Haleb ve Şam halkı kagir&nbsp;saray yavrularında ikamet etmeyi tercih etmiştir. Bilhassa Hristiyan tacirlerin bu lüksünü görmek mümkündür. Şehrin tüccarlarından George Antokin’in dedelerinden kalma konağına girdiğiniz vakit, XVIII. asrın ikinci yarısına ait portrelerin yer aldığını görürsünüz, Haleb’in zenginleri İstanbul’daki vezirlerden&nbsp;evvel, Avrupalı ressamlara portrelerini yaptırmışlardı.</p>

  <p>Arap köylerinin yanında iki bin yıllık geleneğini koruyarak halen Hz. Isa gibi Aram dili konuşan mesela Mal'ula gibi köyler&nbsp;var. Bu kadar renkli bir bölgeyi Bizans kolay yönetemedi. Ancak eski büyük Roma ve Osmanlı buraya birkaç yüzyıl hükmedebildi. Haleb halkı içinde sadece Türkler değil Araplar da&nbsp;Türkçe’ye düşkün; iyi bilenler var, kırık dökük konuşanlar var&nbsp;ve kalabalık sayıda öğrenen genç var.</p>

  <p>Suriye toplumunun kendine göre dağınıklığı yanında kendine özgü haddeden geçmiş unsurları da var. Haleb'teki İtalya fahri konsolosu George Antaki'nin evinde bir görüşmedeyim;&nbsp;bu Katolik aileye Batı uygarlığının unsurları iki asır evvel girmiş.&nbsp;Antaki'nin büyük büyük babalarının portreleri yanında Suriye&nbsp;arkeolojisine ve Osmanlı dönemine ait seçkin bir koleksiyon&nbsp;var. Suriye'de olmayan şey dışa açılım. Büyükelçimiz Halit Çevik ve başkonsolosumuz Hulusi Kılıç, iki ülkenin tüccar ve sanayicilerini bir araya getiriyor. Haleb Başkonsolosu Hulusi Kılıç&nbsp;iki ülkenin sınır valilerini buluşturuyor. İşadamlarıyla devamlı&nbsp;toplantıda. Suriye'deki Türk diplomatları eskisi gibi kabuğuna&nbsp;çekilen takımdan değil, isteseler de çekilemezler. Coğrafi ve iktisadi kanunlar iki ülkeyi bir arada olmaya zorluyor. Kimse imparatorluk hayali peşinde değil ama Birinci Dünya Harbinin bir&nbsp;deprem gibi yıktığı eski barışçı dönemin yeniden canlanması&nbsp;gerek.</p>

  <p>Suriye parası değerliydi. Çarşıları, bizde olmayan Avrupa mallarıyla doluydu. Ama bu ülkenin 1960’lardaki Türkiye’den&nbsp;bile daha örgütsüz ve durgun olduğu açıktı. Bir okulda devrimin&nbsp;yıldönümü dolayısıyla tören vardı; valinin de bulunduğu seyircilerin arasında bir devrimci mim tiyatrosu seyrettik. Hiç de o kadar kötü değildi. Ne var ki sokaktaki hayat, bu oyuna ve atılan&nbsp;nutukların ruhuna ne kadar uyuyordu? Üretimin artmadığı yerde her şey boş slogan olarak kalmaya mahkumdur. İnsanlar ca-nayakındı, hep, öyleler. Arap aleyhtarı söylemlerdeki gibi "umacıya" falan benzemiyorlardı. Her köşede iki bin yıllık tarih fışkırdığından, insanlar her zamanki gibi o tarihle diyalog halindeydiler.</p>

  <p>Güneyimizdeki ülkelerin bir özelliği vardır; bizim aksimize askerlik ve bürokrasi geleneği olmayan halklardır bunlar. Kolay&nbsp;örgütlenemezler, disiplinleri ve toplumsal bilinçleri zayıftır, cev-valiyet ve hırslarında süreklilik yoktur. Ama dillerine, edebiyatlarına, ananelerine düşkündürler. Yaşadıktan günün ve bulundukları çevrenin tadını çıkarırlar. Geçmişleriyle diyalogları vardır. Mesela komşu İran’da da bu vasıf daha bariz ve güçlüdür.</p>

  <p>Suriye’den Lübnan’a geçtik. 1967 yılında Lübnan gümrüğünün pırıl pırıl hali ve memurlarının şık kıyafetleri sadece komşu Arapları değil bizi de kıskandıracak boyuttaydı. 1967’de&nbsp;Lübnan zengindi ve iyi yaşıyordu. Tarihi tesadüfler ve dış dünyanın örgütlemesiyle gelen bu zenginlik, Lübnanlılar tarafından&nbsp;değer|endirilemedi. Uzun bir iç harple bu yaşam sona erdi. Bugün gerçi bir dirilme ve pişmanlık dönemine girdiler ama eskiyi aynen inşa edemezler. O tarihte Beyrut’taki Casino du Li-ban’nın Folie Berger’i aratmadığını söylüyorlar. Bugün orası&nbsp;gene diridir. O zaman her şeyde Batı'vardı. Matbaalar ve kita-bevleri mükemmeldi. Ama kıyıya yayılan fakir Müslüman mahallesi de Hıristiyan Cebel’in zenginliğine ateş püskürüyordu.&nbsp;Nasırcılık alıp yürümüştü. Buradan çıkan ikinci ders: iyi bölüşülmeyen gelir de yıkıcı sonuçlar doğurabiliyor.</p>

  <p>Ürdün’e geçtik. Fakir ama güzel bir ülkeydi. O zaman Kudüs ve Şeria Vadisi Ürdün’ün elindeydi. Her şeyiyle Ortaçağ yaşanıyordu. Hayatımda Akdeniz medeniyetinin tarihini bu kadar rahat kokladığımı hatırlamıyorum. Ne o Kudüs kaldı, ne o Amman, ne de o Beyrut ve Şam... Kalan şu, devlet adamı kıtlığı,&nbsp;üretim düşüklüğü ve yurttaşlık bilincinin eksikliği.</p>

  <p>Kudüs’e 1967’den sonra uzun bir müddet gidemedim. Meşhur 6-7 Gün Savaşı ile elden çıkmıştı. 1986 sonunda uzunca bir süre kaldım. Yeni ve eski Kudüs arasındaki bölgede fareler&nbsp;cirit atıyordu. Batı Şeria’ya Yahudiler yerleşiyordu. Kudüs’ü de&nbsp;ilhak etmek istediklerini saklamıyorlardı. İlk anda Araplar bezgindi ve kadere boyun eğmişti. Derken “intifada” hareketi başladı ve iki taraf da tabii sınırlarına çekildi. Kimseyi abartmayalım; bugün eski Kudüs’te Yahudi görünmüyor, Araplar da Yahudi tarafına geçmiyor. İki taraf da zor günler yaşıyor ama barışa çok uzaklar. 1967’de Meydan-ı Ekbez’de rastladığım ihtiyar Suriyelilerin sızlanan sorusu hatırıma geliyor; "Nerdaa Os-manli nerdaa?" Emperyalist ve nostaljik sloganlar atmak niyetinde değilim, sadece durumu tasvir etmek istiyorum. Şimdi&nbsp;Basra, Midhat Paşa’nın eserlerle donattığı bu bölge, tekrar&nbsp;mendebur bir kuvvetin bombalarına maruz kalıyor. Bütün sorun&nbsp;dört asırlık dengeli bir hakimiyetin üç ay içinde yıkılmasından&nbsp;ileri geliyor. Nasıl düzeleceğini bilen varsa beri gelsin.</p>

  <h4 id="sigil_toc_id_1"><a id="bookmark1"></a><span style="font-weight:bold;">SURİYE GEZİM; ŞAM</span></h4>

  <p>Suriye’nin başkenti Şam’ dayız. Evvela şunu söyleyelim, bugünkü Suriye, bizim Osmanlı Devri’ndeki Suriye değildir; çünkü XIX. asırda Suriye bir eyalettir, O’nun başkenti Şam’dır. Bu, aşağı yukarı bugünkü Suriye’nin güney kesimidir, Haleb hariç&nbsp;olmak üzere, bu vilayete bugünkü Lübnan’dan da bazı bölgeler&nbsp;bağlıdır. Mesela Sayda ve Sur.</p>

  <p>Suriye, çok eski bir yerleşim bölgesi; beşeri medeniyetin inkişaf ettiği yerlerden birisi ve bu özelliğini, çöküntü zamanında, fakirlik zamanında daima korumuştur. Bizzat Şam tarihi, arkeologların buluntularına göre 5-6 bin yıla kadar uzanmaktadır.&nbsp;Suriye, aslında tarihi olarak bir coğrafyadır, fakat o, bugünkü&nbsp;Suriye değildir. Çok daha geniş bir bölgedir... Buna, “Büyük</p>

  <div><img alt="" src="../Images/main-8.png" /></div>

  <p>Suriye” veya “Bilad-uş Şam” denir. Aşağı yukarı içine, bugünkü Filistin, Ürdün, Lübnan gibi bölgeleri de alır. Şam Beylerbeyliği 1516’den beri; yani Yavuz Sultan Selim Han’ın Merci-dabık Zaferi’nden beri, Osmanlı İmparatorluğu’nun bir parçasıdır: Fakat Suriyeliler ondan evvel de Türkler’ in hakimiyetindediler. Selçukiler, XI. asırdan beri Ortadoğu’nun hayatında yeni bir düzen kurmuşlardı. İşte o zamanki Selçuklu idaresinin ardından Şam ve Haleb atabeyi Nureddin- i Zengi, ardından Sultan&nbsp;Selahaddin-i Eyyubi ve onun idarecileri, nihayet Mısır Memluk-lular’ı ve Osmanlılar gelir. Dört asır sonra 1917’de bu dönem&nbsp;biter. Suriye ve bilhassa Şam 5000 yıla yakın bir yerleşim noktasıdır. Yavuz Sultan Selim Han, 1516’ da Mercidabık Meydan&nbsp;Savaşı’ndan sonra Suriye, Filistin ve bugünkü Ürdün’ e girdi.&nbsp;1517’ de Ridaniye Savaşından sonra da ki -bu oldukça karışık&nbsp;mürekkep bir savaştır- Mısır ele geçti, ordu Kahire’ ye girdi.&nbsp;Çok kişinin zannettiğinin aksine bu, son derece zor ve büyük&nbsp;bir savaştır ve burada teknolojik üstünlük kendini göstermektedir. Yani Osmanlı İmparatorluğu, Osmanlının askeri kuvvetleri, bir Rönesans Ordusu olarak ateşli silahları ve üstün teknolojiyi kullanmakta hatta Sina Çölü’nden geçip uygun mevsimde&nbsp;Mısır’ a girmektedir. Bunun o güne kadar örneklerini görmek&nbsp;mümkün değildir.</p>

  <p>Roma Devri’nde Damaskus, pahalı hayatın sürüldüğü, endüstrinin bulunduğu son derece de müreffeh bir ticaret merkeziydi. Bu özelliğini devam ettirmiştir. İmparatorluğun içinde devamlı çatışma alanı olmuştur. Bizans Devri’nde, Suriye, kilise kavgalarının merkezlerinden birisidir.&nbsp;&nbsp;&nbsp;&nbsp;.</p>

  <p>İstanbul’daki kilise ile burası arasında doktriner farklar ortaya çıkmıştır. Suriye’nin Hristiyanlan Kadıköy Konsili’ne karşı hareket etmişlerdir. Bu muhalif grup yani Suriye, Mısır ve Ermeni kilisesine monofizit denmektedir. Yani Hz. İsa’nın uluhiyeti ve bu&nbsp;uluhiyetin tekliği üzerinde hiç münakaşa etmezler. Rir başka deyişle diyebiliriz ki Hz. İsa’yı tamamen ilah olarak gören bir düşüncedir bu. Fakat bunu bu şekilde ifade etmek de doğru değildir.</p>

  <p>Suriye, medeni bir memlekettir. Burada bulunan buluntular, insanlığı bugün dahi hayrete sevk etmektedir. En önemlisi çölün&nbsp;ortasındaki Palmyra denen ticari merkez. Roma Devri’nde inkişaf etmiş bir yerdi, bütün kervan yollarının kesiştiği bir şehir.&nbsp;Palmyra, Romalıların şehrin yer aldığı vahanın zümrüt gibi parlaklığına izafeten verdikleri isim. O şehirdeki medeni eserlere&nbsp;baktığınız zaman Helenistik ve Roma Devirleri’ne rağmen Suriye’nin kendi eski kültürünü yaşattığını görürsünüz. Buradaki kumaş buluntuları beşeriyetin en eski mükemmel buluntularıdır.&nbsp;Palmyra, eski dünyanın tekstil dokuma endüstrisinin en iyi, en&nbsp;sağlam örneklerini sunuyor. Burada kullanılan renkler miladı VI.&nbsp;asra kadar pamuklu, yünlü ve keten dokumalarıyla meşhurdur.&nbsp;Bu dönemde; yani Justinyanus Dönemi’nde Bizans bir de Çin&nbsp;ipeklileriyle rekabete girişti ve Suriye ipekli sanayinin merkezi&nbsp;oldu. Çinden ipek kozası kaçırılarak üretime geçilmişti. Palmyra&nbsp;M.Ö. II. asırda artık Aramca konuşan ve deve nakliyatını ustalıkla yönettikleri için Basra Körfeziyle Akdeniz arasında kısa yoldan ticaretin yapıldığı ve odaklandığı parlak bir şehirdi. Helenistik ve Roma Kültürü’ nün büyük abideleri burada eski kültürü silmemiş, sadece onların ismini benimsemiştir. Uzaktaki Baal Mabedi; yani Samiler’in Zeus-Jupiter karşılığı tanrıdır. Astarte’nin&nbsp;adına kurulan mabetleri; yani İştar, Afrodit adına kurulandır. Bu&nbsp;gördüğümüz alan tiyatronun ve Agora’nın bulunduğu yerdir.</p>

  <p>Palmyra Müzesi’nde de gördüğünüz gibi kadın figürlerinde rahip ve idarecilerin kılıklarında bile İran’la Yunan, Roma dünyası bir araya gelmektedir. Burada her iki kültür de kaynaşmaktadır.</p>

  <p>Aslında Palmyra bu bölgede Arapça’nın konuşulduğu en eski yerlerden biridir. Kullanılan yazı da gene Nabati dili dediğimiz kaynaktan gelmektedir ama onunla Yunanca’nın gene bir arada&nbsp;bulunması da ilginç bir sentezdir ve bu muhteşem şehrin ticareti İran ve Roma-Helen Dünyası arasındaki bir kültürü de muhafaza ediyor. Deveyi çok iyi kullandıkları için ulaşımda yol kısalmıştır. İran-Basra üzerinden Akdeniz’ e ticaret buradan geçmektedir. O sayede zenginleşmiştir. Ünlü kraliçe Zanobya da burada&nbsp;III. asırda Roma’ya karşı ayaklanmış; fakat tabii muvaffak ola-</p>

  <p>mamıştır ki dünya tarihinin ünlülerinden bir portredir. İşte bu şehir Suriye’ deki medeniyet katmanlarını ve buluşmasını gösterir.</p>

  <p>Suriye Osmanlı fütuhatı altında eski ticari ayrıcalığını korudu. Her yer eserlerle donatıldı. Merkezi idarenin ağırlığı hep hissedildi. XVI. ve XVII. asrın tarihi budur ve onu en iyi anlatan da Evliya Çelebi’dir. Evliya Çelebi, Şam Sancağı’na bağlı&nbsp;aşiretleri sayarken; bir tanesi Gazze’dir. O zaman büyüktü Şam&nbsp;Vilayeti. Vilayetin bir sancağı da Tadmar’dır. Tadmar, Evli-ya’nın sözünü ettiği Palmyra’dır. Tadmar Sancağı, Evliya Çele-bi’nin de saydığı gibi bir aşirettir ve Suriye’deki tımar rejimine&nbsp;tabi olmayan yerlerdendir. O zaman Suriye, ta Kudüs’e kadar&nbsp;uzanmaktadır ve bu bölgenin aşiretleri yıllık bir vergi ödemektedirler. Aslında Samiler ve Araplar da buraya Tadmar derler.&nbsp;Halen de öyledir. XVII. asırda Evliya’nın vergi ödeyen aşiretin&nbsp;toprağı olarak gördüğü Tadmar, Palmyra...Yavuz Sultan Selim&nbsp;Han 1516’da burayı fethettiğinde Tadmar veya Palmyra eski&nbsp;ikbalini kaybetmişti, artık bir köydü. Osmanlı’nın geldiği Suriye&nbsp;böyle çok zengin katmanlara sahipti.</p>

  <p>Osmanlılar, daha ilk anda imara giriştiler. Şam’da Salihiye denen bölgede ünlü İslam mutasavvıfı Muhiddin-i Arabi’nin yanında Yavuz Sultan Selim Han 1517 kışını geçirdiği şehirde ilk&nbsp;camii ve eserlerini yaptırdı. Ardından gelen onun oğlu, halefi&nbsp;Sultan Süleyman Han, bizim Mimar Sinan elinden çıkan Süleymaniye camiini yaptırdı ki bu bir tekkedir ve klasik Şam Şehrinin dışındadır. Süleymaniye, tam XVI. asırda Osmanlı mimarisinin merkezileştiğini gösteren bir yapı. Yani Balkanlar’ dan&nbsp;Ortadoğu’ya hemen her yerde artık İstanbul’daki üslup üzere&nbsp;tersim edilen camiler yer alıyor. Bugün askeri müzenin de müştemelatında yer aldığı Süleymaniye camiinde, talihin bir cilvesi&nbsp;olarak; son padişah VI. Mehmed Vahideddin medfundur. San&nbsp;Remo’da vefat ettikten sonra Şam’a nakledilmiştir.</p>

  <p>Bugünkü Suriye, hiç şüphesiz ki Arapça konuşan insanların ülkesi; ama Arap dilinin eski Arami, Kaldani bilhassa Aram-cayla çok ilgisi vardır, yakın dillerdir. Arada bir Asuri imparatorluğu vardır. Asuri diliyle yakın ilgisi vardır. Dolayısıyla sokaktaki insanlara baktığınız, onları dinlediğiniz zaman bile bu birkaç&nbsp;bin yıl ile ilgilerini kurmak mümkündür...</p>

  <p>Dört asırlık Osmanlı Dönemi, Suriye’nin sulh devridir ve burada merkeziyetçi bir idare ve tımar sistemi tatbik edilmiştir. Yani bir bakıma bazı Osmanlı Eyaletlerinden daha fazla merkeze bağlıydı...</p>

  <p>Suriye, gene Osmanlı İmparatorluğu devrinde müreffeh ve merkeze oldukça bağlı, fazla hadiselerin ve isyanın çıkmadığı&nbsp;bir bölgedir. Suriye’nin önemi neydi? Bir kere bütün Doğu ticaretinin yayıldığı bir kentin kervan ticaret merkeziydi. Çarşıları,&nbsp;ipekçilik, sedefçilik ve dokumacılık merkezleriyle meşhurdu.&nbsp;Malumdur, bu mamülat Şam’dan doğrudan doğruya Haleb üzerinden Urfa’ya gidiyordu. Üç vilayetin merkezine ve üç şehrin&nbsp;arasında kalanlara baktığınız zaman, çağımıza kadar süren bir&nbsp;canlılığı, bir iktisadi kültürel birliği gözlemlemeniz mümkün olmaktadır. Bir kere Şam, Urfa-Haleb ekseni, birbiriyle çok yakından ilgisi olan üç şehirdir, şehirlerin eserleri bunu gösterir. Diğer&nbsp;taraftan, Şam, İslam Dünyası için Mekke, Medine ve Kudüs’ ten&nbsp;sonra üçüncü derecede gelen önemli bir şehirdir. Buradaki Emeviye Camii, Hz. Yahya merkadı, Ehli Beyt’ in merkadı ve İbn-i&nbsp;Arabi ve Takridi gibi din ulularının türbeleriyle tanınır.</p>

  <p>İstanbul’a, “Paşalar Şehri” derler. Aslında semtlerin ismine bakarsak Şam da pek aşağı kalmıyor. Nitekim buradaki Derviş&nbsp;Paşa -ki Şam Beylerbeyi’ydi- 1574’te bu camiyi, yanındaki&nbsp;medresesini, hankah ve hamamı yaptırınca şehrin bu kesiminde birtakım binalarla bir mahalle oluştu ve dediğimiz gibi buraya Derviş Paşa'nın bulunduğu yere Cadde-i Dervişiye deniyor&nbsp;ki, İngilizce tercümesi “Dervişiye lane”dir. Italyancası da “İane”.&nbsp;Bizde bu kelime için mahalle kullanılır. Bunun karşısında ise Yeşil Minare, Beylerbeyi Sinan Paşa’nın yaptırdığı, onun biraz&nbsp;aşağısında ise XIX. yüzyılın ünlü valisi Midhat Paşa’nın adını taşıyan bir cadde; çünkü çarşıyı o kurdurdu. Onun yanı başında&nbsp;da siyasi bakımdan trajik bir tesadüf olarak Sultan Abdülhamit&nbsp;Han’ın yaptırdığı Hamidiye Suk diye bilinen ünlü çarşısı yani havalinin en önemli kapalı çarşısı yer alır. “Hamidiye Suk” XIX. asır&nbsp;yapısıdır. Yanında Emeviye Külliyesi var. Emeviye Külliyesi, Roma Devri eserlerinin agorasının üstüne kurulmuş, Roma Devri&nbsp;çarşısının kalıntıları görülüyor ve bu sütunlardan birinin değil birçoğunun üstünde de Memluk Devri’nde önemli fermanlar yazılmış. Bunlar çarşının ve şehrin asayişi ile ilgili emirnameler olduğu gibi bazılarında da bazı gayrimeşru vergiler ve uygulamaların&nbsp;yasaklandığı ve kaldırıldığı bildiriliyor. Çok önemli olduğu için eski sütunları kazıyarak, üstüne hakk edilerek ahaliye duyuruluyor.</p>

  <p>Emeviye camii avlusunda duran ahşab ve koca dört tekerlekli vasıta bir top arabası değildir. Doğrudan doğruya, Emeviye Camii’ni ve civardaki anıtları tamir etmek için kullanılan bir kaldıraçtır. O günden kalan bir eserdir. Bunun yanında Sultan Selahattin Eyyubi’nin Türbesi’ne ve Türk Şehitliği’ne geçeceğiz. Emeviye&nbsp;Camii yanında ünlü Selahattin Eyyübi’nin Türbesi yanındayız...&nbsp;Selahattin Eyyübi Atabeylerden Nureddin Zenginin yanındaydı&nbsp;ve Haçlı Seferleri’ndeki büyük komutanlarıyla Haçlıları son bir&nbsp;darbeyle mukaddes topraklardan atan bir komutan olarak bilinir.&nbsp;Batı Avrupa tarihlerinde de bu yönüyle çok düşmanı olmasına&nbsp;rağmen çok taktirle yazılı. Selahattin Eyyübi’nin mezarı yakın zamanlarda çok ilginç bir gösteriye sahne oldu. Kayzer Wilhelm,&nbsp;1890’lardaki Suriye-Filistin seyahati sırasında bu türbenin yanında ünlü bir nutuk attı. Dünyadaki “300 milyon Müslüman bilsin&nbsp;ki Kayzer, onların dostudur” diye... Bu İngiliz, Fransız ve Rusya’daki sömürgelere ve Rusya’daki Müslümanlara bir mesajdı.&nbsp;Sultan Abdülhamit’in müttefiki olduğunu ilan ediyordu. Biraz fazla gösteriş ama, üzerinde durmak istediğimiz konu hemen türbenin yanıbaşındaki üç hava şehidimize ait mezarlardır... 1914’te&nbsp;I. Cihan Savaşından biraz evvel, havacılığın henüz emekleme&nbsp;halinde olduğu bir dönemde, üç uçağımız İstanbul’ dan Mısır’a&nbsp;uçtular. Bunlardan birisi hedefe ulaştı... Diğer iki uçak düştü ve&nbsp;içindeki üç şehidimiz buraya gömüldüler. Bu çok cesur bir denemeydi ve bir uçak da muvaffak olmuştu... Havacılık tarihimiz için&nbsp;asıl önemli olay budur ve Türkiye’nin çağdaş havacılığa intibak&nbsp;ettiğini de gösteren bir abidedir.</p>

  <p>Küçücük bir ortamda bile Şam Şehri’nin ve Suriye’nin ne kadar renkli bir tarihi olduğunu görüyorsunuz ve Osmanlı yönetimi böyle renkli bir yapının üzerinde hükümet ediyor ve bu,&nbsp;dört asır sürmüştür. Suriye yerel mimarisi ve Süleymaniye’de&nbsp;gördüğünüz gibi merkezileşmiş Sinan tipi mimariyle tipik bir&nbsp;Osmanlı eyalet merkezi görünümü alıyor. Hanlarla birlikte Şam&nbsp;Çarşısı hayat bulur. Zaten bütün çarşı Osmanlı yöneticilerinin&nbsp;yaptırdıkları vakıf, hanlarla doludur. Bunlardan bir tanesi 1608&nbsp;tarihli Mesut Bey, 1732 tarihli Süleyman Paşa Hanı ve Esat&nbsp;Paşa’nınki 1753 tarihlidir ve Sidraniye Hanı gene XVIII. asra&nbsp;ait en önemli örneklerdendir. Böylelikle Şam’ın merkezinde paşalarımızın adını taşıyan semtler oluşmuş. Nitekim eski Şam’ın&nbsp;aristokrat mahallesi ve birçok dükkanları bu bölgededir. Eski&nbsp;medreseler yanında XIX. yüzyıldaki eğitim seferi; yani idadiye,&nbsp;askeri idadi ve bazı okullar burada kurulduğu gibi Darülfunun-u&nbsp;Osmani (ilk üniversite) kurulduğunda Beyrut, Selanik, Konya&nbsp;gibi burada da bir yüksek okul; yani bir Tıp fakültesi açıldı ve&nbsp;bugüne kadar hayatına devam etti.</p>

  <p>XVIII. yüzyıl, Osmanlı împaratorluğu’nda bir nevi adem-i merkeziyetçiliğin hükmettiği bir yüzyıldır. Tanzimat Fermanla-rı’ndan daha önce II. Mahmut Devri’nde bu dönem bitecektir.&nbsp;Esat Paşa el Azm, Suriyelilerin çok övündüğü tarihi figürdür ve&nbsp;yerel yetkileri bir kişide toplanırsa Balkanlarda olduğu gibi Suriye, Filistin ve Musul’da da bazı işlerin başarılacağı görülmüştür.</p>

  <p>Kasr el Azm dedikleri Şam beylerbeyinin konağı, bugün Suriye Etnografya Müzesi olarak kullanılıyor. Esat Paşa El Azm XVIII. asır ortalarında kendisi için yaptırmış. “Ablak” tabir edilen Şam’ın taş işçiliği, taş süsleme sanatı göze çarpıyor. Kasr el&nbsp;Azm’da çok ilginç bir nokta da şimdi restore edilen Faysal Odası’ dır. Osmanlıya karşı Lawrence ile birlikte ayaklanan Hicaz&nbsp;Şerifi Faysal 1918’de Şam’ da büyük bir Arap Krallığı kurmak&nbsp;için bulundu, tabii Şam macerasının sonu hüsranla bitti; kimse&nbsp;Faysal ve çocuklarına büyük bir Arabistan kurup da krallığını&nbsp;vermez. Bulunduğumuz oda da bu manasız maceranın kalıntısı&nbsp;olarak duruyor.</p>

  <p>Fakat asıl önemlisi pek bilinmez, nihayet Şam ordu merkezidir. Arabistan Ordusu dediğimiz V. Ordunun mareşali Müşir Paşa, Şam Valisi’nin yanında burada bulunurdu. Şam’ın önemli valileri, ayrıca XIX. yüzyılda, önemleri dolayısıyla, imparatorluk sonuna kadar devam etmişlerdir. .</p>

  <p>Şam, hac hareketinin merkezidir. Öteden beri Osmanlının Şam Beylerbeyi, aynı zamanda Emir-ül Hac’tır. Yani, bugünkü&nbsp;Suudi Arabistan Hac Bakanı’nın görevini yerine getirir ve daha&nbsp;iyi getirdiğine hiç şüphe yoktur; çünkü hadisesiz bir şekilde buradaki su yollarının tamiri, köprülerinin tamiri, han ve hankah-ların bakımı ve en başta tabii hacıların seyahati için asayişin temininden sorumlu bir validir. Hicaz’a ve bu nedenle ki XIX. yüzyılda Sultan Abdülhamit Han, sadece Türkiye’den değil; bütün&nbsp;İslam dünyasından toplattığı bağışlarla (Türk Mühendislik ve ustalarının ilk atılımlarıdır bu aynı zamanda) Şam’dan başlayarak&nbsp;Medine’ ye kadar uzanan Hicaz Demiryolu’nu burada inşa ettirmiştir. Şam İstasyonu, Hicaz Demiryolu’nun başlangıcıdır. En&nbsp;büyük istasyon binasıdır. Şık, güzel bir binadır. Ve buradan Medine’ye kadar giderdi... Maalesef Birinci Büyük Savaş’ta bu demiryolu tahrip edilmiş olup elan kullanılmayacak durumdadır.</p>

  <p>Osmanlı Dönemi’nin iki büyük vilayeti bu ülkededir. Şam ve Suriye bizim tarihimizin hem klasik dönemde hem de XIX. yüzyılda en ilginç olaylarının cereyan ettiği yerdir. Osmanlı Tarihinin hiçbir safhası yok ki Suriye onun içinde olmasın. Bir yerde Evliya Çelebi’nin ne kadar büyük bir yazar olduğunu, bir dahi olduğunu ve Osmanlı Coğrafyası’nı Kudüs’e kadar başarıyla&nbsp;çizdiğini Suriye Seyahatnamesi’nden anlıyoruz. Bu, bütün Arabistan’ı tasvir eden bir seyahatnamedir. Onun kaleminden tarif&nbsp;edilen bu kültür katmanları, bu zengin ülke, Evliya Çelebi’nin&nbsp;kalemi kadar ustalıkla tarif edilemez. Devir XVII. asırdır.</p>

  <h4 id="sigil_toc_id_2"><a id="bookmark2"></a><span style="font-weight:bold;">HALEB</span></h4>

  <p>Suriye, tarih ve coğrafyada kaleleriyle ünlüdür. Gerçekten de yeryüzünde çok az memleket vardır ki Suriye’nin kalelerine, hele çok berkitilmiş kalelerine sahip olsun. Bu kadar kaleye rağmen Suriye ülkesi, uzun bir tarih boyunca birtakım istilacı orduların gelip geçmesine mani olamamıştır. Belki de&nbsp;bunlar yüzündendir ki çok çeşitli kalelere sahiptir. Bu ülkede&nbsp;en azından Haçlılar’a ait iki tane mükemmel kale olduğu gibi,&nbsp;bilhassa onlardan sonra Eyyübiler’in yaptığı kaleler de görülür. Hatta bunlardan bir tanesinin Palmyra’ da olduğunu ve&nbsp;yanlış olarak Ma’anoğlu Fahrettin ismini taşıdığını görürsünüz. Çünkü o bile Osmanlı’ya karşı bir süre için burayı bir&nbsp;müstahkem mevkii gibi kullanmaya kalkmıştı.</p>

  <div><img alt="" src="../Images/main-9.png" /></div>

  <p>Haleb Kalesi, ilginç bir şey. Bir ovanın üstündeki, tabii bir kaya bloğunun üstüne kurulmuştur ve Nureddin Zengi zamanında ve daha evvel Hamdaniler devrinde Seyfüddevle zamanında ortaçağ&nbsp;Arap İslam mimarisi’nin en keskin askeri yapısı olarak bilinir.</p>

  <p>Haleb Kalesi, gerçekten muazzam bir kütle, bir askeri eser ve bu aşağı yukarı Abbasi hakimiyetinin zayıfladığı zamanda&nbsp;mahalli bir Arab Hanedanı olan Hamdaniler’in zamanında vücuda gelmiş bir eserdir. Şeyfüddevle zamanında kale şehre biçimini vermiştir.</p>

  <p>Haçlı Seferleri sırasında Suriye’nin bu kesimi Haçlılar’a karşı direnişi temsil ederdi ki, Selçuklu İmparatorluğu’nun Atabey-leri’nden olan Zengiler tarafından bu direniş yürütülmüştür ve Nureddin Zengi’nin yetiştirdiği adamlarından ve aslen Kürd&nbsp;olan Selahaddin-i Eyyübi, İslam ve Avrupa tarihinin çok ünlü&nbsp;bir komutanı ve hükümdarıdır. Daha sonra Eyyübiler Hanedanıyla bu kalede, .hakimiyet devam etmiştir. Haleb Kalesi, bugün de gerçekten ovaya hakim ve dünya kültür mirasının nadide parçalarından biridir.</p>

  <p>Osmanlı Mülkü’nün en önemli parçası Kanuni Süleyman Han döneminde kendi renklerine kavuşmuştur. Nitekim Memluk devrinden kalan eserlerde, o dönemin ve bilhassa Suriye’nin yerel mimarisinin özellikleri, ana hatları çok hakim olduğu halde; Mimar Sinan asrında merkezi bir mimari üslubun hakim olduğu görülür. Bununla birlikte Suriye çok önemli taş işçilerinin ve ustalarının bulunduğu bir bölgedir ve kendi özelliklerini Osmanlı devrinde de koruyabilmektedir. Nitekim, işte Hüsrev Paşa'nın yaptırdığı <span style="font-weight:bold;">Hüsreviye</span> denen camii, onun yanı başındaki çarşı, hamam, medrese gibi eserler, biraz ötede Mehmet Paşa'nın Beylerbeyliği zamanında yapılan El Adliye denen&nbsp;camii ve gene onun etrafındaki çarşının bazı bölümleriyle Haleb’in klasik yapısı tamamlanmaktadır.</p>

  <p>Biraz ötede Haleb’in dış surları yer almaktadır. Şimdi şu büyük çarşı ki -Kapalı Çarşıdır- Osmanlı'nın Urfa, Haleb, Şam, Bursa gibi büyük Anadolu şehirlerinin başlıca müessesesidir.</p>

  <p>Sadece İstanbul Kapalı Çarşıda değil; burada da çarşının içinde bu bölümleri görüyorsunuz. Mesela, Memluklar Devri’ndeki Nehhasin Bakırcılar Çarşısı, Hamam-ül Nekkasin Bakırcılar Hamamı gibi eserlerin yanında Vezir Hanı İstanbul Çarşısı denen bölüm gibi yerler ilave edilmiştir. Haleb Çarşısı, tam&nbsp;bir kapalı çarşı olarak önemli tamirat görmüştür.</p>

  <p>Burada, Haleb Bölgesi’nde bilhassa Eyyübiier Dönemi’nde çok enteresan bir askeri yapının varlığı söz konusudur. Haleb’te&nbsp;aslında Selçukiler de her yerde olduğu gibi hükmettiler ve Ulu&nbsp;Camii’nin üzerindeki minare onların devrinde bilhassa ortaya&nbsp;çıkmıştır. Haleb Kalesi, Nasuh-i Matruki yani Osmanlı minyatür&nbsp;sanatının ünlü ustası askeri ressam tarafından çok ilginç bir biçimde resmedilmiştir. Ama daha ilginci şüphesiz ünlü gezginimiz Evliya Çelebi’nin notlarıdır... Haleb, koskoca bir vilayet...Beylerbeyi’nin varidatı adeta sonsuz...</p>

  <p>Kendisine bağlı birtakım aşiretler var ve salyane dediğimiz vergiyi ödüyorlar; ama asıl vilayetin tımarlı sayısı hayli kalabalık.&nbsp;Sayısı bini geçiyor ve bunun yüz küsuru “Zeamet” dediğimiz elli bin akçe yıllık gelire yaklaşan dirliklerdir ve tabii 900 sipahinin&nbsp;de bulunduğunu düşününüz bu bin kılıç sahibiyle birlikte. Haleb&nbsp;Beylerbeyi, kendisi de paşa sancağından aşağı yukarı 2000 askerle orduya katılıyor. Yani Iran ve Bağdat’ a yürüyen ordular,&nbsp;XVI. asırdan sonra veya Rumeli tarafında savaşa çağrıldığı zaman 2000 askerle Haleb Beylerbeyi’nin katıldığını düşünelim.</p>

  <p>Bu şehrin en ilginç tarafı, adeta bir Osmanlı Memluk yarışmasına sahne olmasıdır.</p>

  <p>Yavuz Sultan Selim Han 1516’ da bu bölgeyi Osmanlı mülküne kattıktan sonra bilhassa Kanuni Sultan Süleyman Han zamanında Haleb’i idare eden paşaların önemli eserleri görülmüştür. Nitekim kalenin yanı başındaki Hüsreviye, biraz ötede Dukakinzade Mehmet Paşa’nın yaptırdığı El Adliye çarşısı da&nbsp;yapılan tamirlerle bizzat çarşının içinde İstanbul Çarşısı denen&nbsp;bir bölüm bunun en iyi kalıntılarıdır. Çok gayret edilmiştir. Nasıl edilmesin ki!.,. Daha kalenin dibinde “Yalboğa” denen Memluk Beyi’nin askere yaptırdığı hamam bugün bile işliyor...Öbür&nbsp;tarafta El Utruş dediğimiz Etrüsk camii gene Memluk Devri beylerinden biridir ve hamamın ve camii gibi eserlerin içinde, birtakım hanlar da Memluk devrinden kalmadır. Onun için Osmanlılar, Haleb gibi ünlü bir ticaret merkezinde, ele avuca sığmaz,&nbsp;Türkmen aşiretlerinin gezindiği bölgede çok eski faal şehir nüfusunun yaşadığı bir yerde birbiri ardından birtakım eserleri yapmak, ekonomik ve içtimai hayatı kontrol altında tutmak zorundaydılar. Bu, Haleb’de XIX. asırda da devam etmiştir ve Osmanlı mülkünün damgasını taşıyan şehirlerden biridir. XIX. yüzyıldan&nbsp;kalan maarif müesseseleri içinde olan biraz ötesinde bir hemşire&nbsp;okulu, Haleb’teki istasyon binası ve daha saymakla bitmeyecek&nbsp;birtakım binalar XIX. asırda doğan, bugün daha çok Hristiyan&nbsp;nüfusun oturduğu Aziziye dediğimiz şık semt ve buradaki zengin&nbsp;binalar, bunun bir göstergesidir.</p>

  <p>Haleb, imparatorluktan, I. Cihan Harbi’nden sonra koptu; çünkü savaş bittiği gün, ordularımız henüz buradaydı ve Cumhuriyet devrinde burada 150’likler dediğimiz, mütareke dönemi İstanbul Hükümetinin Ankara’ya muhalif politikacılannın yığıldığını görüyoruz. Çok ilginç bir nokta; İstanbul’daki ünlü Mevleviler&nbsp;de Haleb Mevlevihanesi’ne gelmişlerdi. Mevlevihane, Haleb için&nbsp;önemli Osmanlı müesseselerinden biridir. Acaba bunun sebebi&nbsp;nedir? Çok fazla Anadolu’ya yakındır. Bu vilayetin bugün Antep&nbsp;ve Urfa ile birlikte bir bütün teşkil ettiğini ve buradaki içtimai-kültürel hayatın derin izlerini taşıdığını unutmayalım. Hatta minarelerde okunan ezanda bile İstanbul usulü bir makam ve mukabele&nbsp;sezilmektedir. Bu havasından dolayı Haleb, bugünkü Türkiye’ye&nbsp;daha yakın bir kültürel merkez konumundadır.</p>

  <p>Bazı lokanta, otel, restoran gibi yerler vardır ki bunlar adeta tarihin buluşma yeridir. Mesela Ankara’da Karpiç, bilhassa II. Cihan Harbi sırasında böyle bir yerdi. Halep’in XX. yüzyıl başında inşa edilen Baron Oteli de bunlardan biridir. Baron Otelinin sahibi Mazlumyan Koko adıyla bilinen ve cenazesine yüzlerce kişinin katıldığı ünlü bir Ermenidir. Fakat asıl ünü, otelin</p>

  <p>XX. yüzyıl Ortadoğu Tarihi’ni çizen kişilerin buraya birbirlerinden habersiz olarak devam etmeleridir. Nitekim savaştan sonra ünlü&nbsp;ArabistanlI Lawrance, burada kalmıştır. Bugün onun imzaladığı,&nbsp;hem de Türkçe fatura, vitrinde duruyor. Ama asıl önemli misafir,&nbsp;Mustafa Kemal Paşaydı ve sonraki general, ünlü kurmay subay&nbsp;Asım Gündüz’dü. Kim bilir, o Baron Oteli ki bugün öteki otellerin arasında küçülüp kalmış, son devir Osmanlı Tarihi’nin ve Ortadoğu’daki patlamalann nasıl bir şahidiydi...</p>

  <p>Malumunuz; Bağdat hattı hiçbir zaman tamamlanamamıştır. Bu, II. Abdülhamit Dönemi’nde verilen bir imtiyazdı. Fakat bir&nbsp;noktadan sonra yavaş ilerlemiştir. Nitekim hat Toroslar’ı aşıp&nbsp;Mezopotamya’ya doğru uzandığı vakit, Halep halkı da sayısız&nbsp;dilekçelerle müracaat etti ve bu hattın şehirlerine bağlanmasını&nbsp;istedi. Bugün de Türkiye’nin Suriye’nin diğer şehirleriyle bağlantı buradan kurulmaktadır ve XX. yüzyılın başından beri buradaki bina hizmet vermektedir, istasyon olarak...</p>

  <p>İtalyanlar, Suriye Şehirleri’nde sadece Memluklar Devri’nde değil; sonraları da yaşamışlardır ve İtalyan ticari kolonisi XVIII.&nbsp;asırda bile çok önemli bir yer tutmaktaydı.</p>

  <p>Aslında Osmanlı Suriyesi’nde inkişaf eden şehirlerden biri de Hama’dır. Hama, Evliya Çelebi’nin tabiriyle ta 8 mil öteden&nbsp;adeta duyulan dolabıyla meşhurdur. Bu su dolabı döndükçe Hz.&nbsp;Muhammed’in ismini zikrettiği için Dolab-ı Muhammed-i diyorlar...</p>

  <p>Tabii ki Osmanlılar’dan çok önce yapılan sulama tesislerinde kullanılan, bugün bile görülen muhteşem eserlerdir bunlar. Aslında Hama’daki ünlü Esat Paşa Hanı ve Camiini Evliya, o&nbsp;malum üslubu ve bilgisiyle Bahçesaray’daki Mehmet Giray&nbsp;Han’ın hamamına benzetmekte, ikisinin aynı olduğunu söylemektedir. Doğrudur... XVIII. yüzyılda, Osmanlı imparatorluğu’nda bir taraftaki eser diğer bir tarafta da görülmekte, birbirini mimaride aynı üslup takip etmektedir.</p>

  <p>Suriye halkı şaşılacak derecede, iştiyakla Türkiye cumhurbaşkanını beklediydi. Bu sadece cumhurbaşkanı ziyareti bekleyen kuru bir merak veya Baas Partisinin nutukları paralelinde anti-Amerikan bir gösteri de değildi. Hele bu sonuncusu hiç değildi. Suriye halkı rejimin katılığından bıkmış görünüyor; Türkiye'yi de bölgede barışı sağlayacak ve refahı getirecek bir unsur&nbsp;olarak değerlendiriyor. Bu inceliği Amerikalıların anlamadığı&nbsp;malum, boşuna didişmeyi seviyorlar. Ama bizde de herkesin&nbsp;tam anladığı söylenemez. Aslında ABD diplomasisinin duyargaları çalışsa, Türkiye'nin uzlaştırıcı görevini en çok onların alkışlaması gerekir. Bütün Araplar, aynı Arap değildir, Arap toplumları birbirinden farklıdır. O toplumların içinde de bazı topluluklar birbirinden farklıdır. Sınırın ötesindeki Suriye, üstelik sınır boyunda Osmanlı nüfus kağıdıyla doğan ihtiyarlardan henüz&nbsp;"anne" demesini öğrenen bebelere kadar Türkçe konuşan bir&nbsp;nüfus var. Turizm kapasitesi yüksek; kaynakları Türkiye'den gidecek girişimcilerle bitiştiği zaman harikalar yaratacak bir ülke&nbsp;söz konusu. Türkiye arabuluculuk yapacak tek unsur ve bu bölgeyi geliştirebilecek tek usta. Etrafımızdaki bazı şeylere başka&nbsp;gözlükle bakmamız gerekiyor, o başka gözlük de kendimizinki...</p>
</body>
</html>
