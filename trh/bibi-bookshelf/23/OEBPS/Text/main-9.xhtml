<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a><span style="font-weight:bold;">ÇİN</span></h4>

  <div>
    <div><img alt="" src="../Images/main-34.png" /></div>
  </div>

  <p>Çin, Batı medeniyetinin dışında tutulan bir kültür ve medeniyet çevresidir. Bu üstelik son iki asra ait Batılı görüşü değil; on birinci yüzyılın Endülüslü Müslüman bilgini Kadı Ahmed el&nbsp;Andalusi dahi; medeniyete hizmet eden milletlerin (yani Mısırlı, İranlı, Yahudi, Yunanlı, Romalı, Hintli ve Araplar) dışında&nbsp;Çinlileri zarif, pratik zekalı ama uygarlığa hizmeti olmayan bir&nbsp;kavim diye sunar. Kısmen haklıdır. Akdeniz insanının matematik bilgisi, coğrafya anlayışı, felsefi düşünce birliği Çin’de yoktu. Birtakım gelişmiş aletler (pusula, kağıt, barut) veya hünerli&nbsp;dokuma ve madeni eşya, şahane porselen Ortaçağ’da Akdeniz&nbsp;uygarlığını temsil eden Endülüslü Kadı Ahmed’i etkilese de, bu&nbsp;yorumundan saptıramamış. Çin XIX. yüzyılda batıklaşan Japonya’nın ardından çağdaş dünyaya adım attı. Galiba dünyaya&nbsp;en hızlı açılım için gerekli kültürel altyapı yatırımlarını da 1960&nbsp;ve 70’li yıllarda yaptı. 1970’lerde mavi yakalı ve tulumlu Çinlileri Batı'nın büyük üniversite kentlerinde görmek mümkündü;&nbsp;birkaç ay içinde İngilizce’yi, Fransızca’yı birtakım garip yöntemli okullarda, kendine işkence yöntemiyle mükemmel&nbsp;öğreniyor ve ihtisasa başlıyorlardı. Kendi meslek grubumda&nbsp;İngiltere tarihini Anglo-Sakson ortaçağ belgelerinden&nbsp;sökmeye çalışan mavi tulumlular yanında, Avusturya arşivlerinin garip belgelerini yerel tarihçiler kadar doğru çözenleri, İtalyan arşivlerinde</p>

  <p>tıpkı Avrupalı meslektaşlar gibi Rönesans tarihini kazıyanları da görüyordunuz. Çin ciddiydi. Yoksulluğuna rağmen Batı’yı inceden tetkik edip, öğrenmek istiyordu. Tıpkı bir vakitler tahıl, incir ve üzümle geçinen on yedi milyonluk Türkiye’nin Avrupa’ya&nbsp;klasik arkeolog, Bizantinist, Germanist, Hungarolog yetiştirmek&nbsp;için öğrenci göndermesi gibi... Batı'nın müziğini de geçen asırdan beri vazife diye öğrenmişler; tabii artık bütün dünya senfoni orkestralarında Çinliler var, Çin’de de bir alay orkestra... Batı; elektrikli aletleri, tıbbi bilgisi ve teknikleri kadar müziği ve günlük kıyafetleriyle de girmeye başladığı zaman küreselleşmenin&nbsp;resmi tamamlanıyor. Televizyonda seyrettik, artık Çin İmparatorluğu’nun yasak kentinde bile Pavarotti konseri veriliyor, büyük devrim doğrusu; çünkü refakat eden orkestra ve koronun&nbsp;Çinlilerden oluştuğunu görüyorsunuz. Ortaçağ gezgini Marco&nbsp;Polo, bu kadarını tasavvur edebilir miydi acaba? Ama madalyonun öbür tarafı da var; Pekin, Luciano Pavarotti’yi kültürel bir&nbsp;özlemden çok 2008 Olimpiyatları'nın getireceği paranın iştahıyla ağırlıyor gibi... Turizmle her şey kitleselleşiyor, basitleşiyor&nbsp;ve hatta bayağılaşıyor. Sahte tebessüm ve şarlatanlık gerçek bir&nbsp;kabul ve uyumun yerine geçiyor. Doğuluların Batı’yı benimsemesindeki en endişe verici yan bu. Henüz tam oturamamış bir&nbsp;yaşam biçiminin ticarileşmesi ve yüzeysel uygulanması; değişen&nbsp;toplum yapıları ve kültürde büyük tahribat yapabilir.</p>

  <p>Çin nasıl Batılılaşıyor? Derin bir yapısal dönüşüm mü, yoksa para için turizme pompalanan bir kültürel dönüşüm mü söz konusu? Yüzyılın kültürel değişimi evrensel değerler etrafında&nbsp;değil, küresel turizm hareketleri ve yatırım projeleri etrafındaki&nbsp;çalkantılarından oluşuyor gibi. Bu gelişmenin ulusal kültürleri,&nbsp;rızalarıyla girilen bir uyumlu kültür değişimine değil de, paldır&nbsp;küldür içine yuvarlandıkları bir tahribata sürüklemesi mümkün.&nbsp;Evrenselleşmek bir gönül (beğeni) ve akıl (mantıklı uyuşma) işi;&nbsp;kazanç saikiyle yapılan birleşmeler, insanları barışa mı yoksa&nbsp;yeni sürtüşme ve çatışma noktalarına mı götürür belli değil. Yaşadığımız kültürel tarihin ileride mutlu sonuç kadar, pembe bir&nbsp;rüyanın buruk sabahında da bitmesi mümkün.</p>

  <h4 id="sigil_toc_id_27"><a id="bookmark1"></a><span style="font-weight:bold;">JAPONYA</span></h4>

  <p>Japonya tezatlar içinde gelişen bir tarihin ülkesi; dünyanın en eski seramik sanatı ürünleri burada, hatta eski Mısır ve Mezopotamya ile yarışacak kadar eski ama seramik sanatlarına&nbsp;kaynaklık eden ülkeden, yani Çin'den yazıyı ancak milattan&nbsp;sonra VII. asırda almışlar. Çin, Japonya'nın kültür kaynağı ama&nbsp;iki halkın yaşamı da davranışı da sanatları da çok farklı. Çin kültürü ne kadar baroksa Japon kültürü o kadar sade.</p>

  <p>Japonya denen adalar topluluğu Britanya gibi ismi konan bir yabancı istila görmemiş; hatta geleneksel kültürün istilasına&nbsp;bile izin vermemek için Tokugava ailesinden gelen bütün şogunlar dönemi boyu Japonya dış dünyaya kapanmış. Şogun&nbsp;otoritesini kullanamayan fakat kutsallığından dolayı tahttan da&nbsp;indirilemeyen imparator adına bütün iktidarı ele geçiren bir naip gibi; bunu yarı şaka yarı ciddi, kralı yerinde bırakan ama İtalya'yı yöneten Mussolini gibi düşünebiliriz.</p>

  <p>Japonya dış dünyaya kapandığında güneydeki küçük bir liman olan Nagazaki'den sadece Hollandalılar ve Asya'dan da Çin gemileri dışında kimse girip çıkamamış. Japonlar bu dönemde Hristiyanlığın girişini şiddetle yasaklamış ama Hristiyan&nbsp;dünyanın bilgilerini pek dışlamadıkları anlaşılıyor. "Hollanda ilmi" denen Avrupa bilimi anatomi, tıp, sonra hukuk ve kuşkusuz felsefe ile ilgiyi koparmadı demek. Japonlar Immanuel&nbsp;Kant'ı günü gününe birçok Doğuludan evvel tanımışlar; bunları&nbsp;çeviren mütercim hanedanları var. 1860'lar ve 70'lerde tekrar&nbsp;iktidarı ele alan Meiji yönetimi, bizim gibi İsviçre Medeni Kanununu değil, ondan daha zor yapılı ve çetin kavramlı Alman Medeni Kanunu'nu bizden 30 yıl evvel, 1894'te kabul ediyor. Anatomi ilmini yani kadavra üzerinde çalışmayı bizden de Çarlık Rusya'dan da önce tercümeler yoluyla öğrenip başlamışlar. XVIII. yüzyılda kullanılan zor yazıya rağmen, Japon toplumunun yüzde 30'u okuryazar, kadınların içinde bu oran yüzde&nbsp;15’dir. Bu oran o zaman için bütün dünyada en yüksek olanı.&nbsp;Bu kadar okuryazar ne işe yarardı?" diye soracaksınız. Ön planda toplumun örgütlenmesini, iletişimi ve bir ülkü etrafında toplanmasını sağladığına şüphe yok. İşin ilginci köylerde okuma&nbsp;yazmayı öğretenler bazı Budist rahipler kadar köyün despot yöneticileri samuraylar. Demek ki samuraylar sadece şiddetle değil, insanların gönlünde öğretmen olarak kurdukları tahtla da&nbsp;düzeni sağlamışlar.</p>

  <p>Endüstri çağında Japonya bütün coğrafi olumsuzluğa rağmen çok özgün yöntemlerle sanayileşen dünyaya intibak edebildi. Kendinden önce bu alana adım atan Rusya'dan ve kendiyle birlikte modernleşmeye çalışan Osmanlı'dan da öne geçerek. ..</p>

  <p>Prens Mikasa'nın davetlisi olarak Tokyo'daki Metropolitan Müzesi'ne gittim. Tokyo çok kalabalık, gündüz içeride fazladan&nbsp;30 milyon insan var. Bu 30 milyon her gün etraftaki şehirlere&nbsp;ve kırlara gidip geliyor. 40 milyon nüfusun bu kadar rahat işleyebilmesi ve trafik tıkanıklığının İstanbul, Moskova ya da Paris'teki gibi çığrından çıkmamasını bir tek unsurla izah ediyorlar: Detaylı, programlı bir biçimde ulaşım sisteminin hazırlanması ve her şeyden evvel sürücülerin etrafa saygısı. Japonya&nbsp;saygılı insanların ülkesi, vagona giren biletçi girip çıkarken herkesi selamlıyor. Turnikelerin başında bekleyen memur herkese&nbsp;teşekkür ediyor. Batı Avrupa'da bu işi yapan gayet asık suratla&nbsp;oturur. Bazı ülkelerdekiler uyuklar. Japonunki kadar dinmeyen&nbsp;enerjisi olanlar nerede var dersiniz? Bizde. Kadıköy ve Üsküdar&nbsp;vapur iskelelerine bakın, ne var ki enerjisini Japon meslektaşları gibi herkesi selamlamakta değil, haşlamakta kullanıyorlar.</p>

  <p>Japonya'yı tarif edenler "Ayrıntılara dikkat eden ve sadeliği sevenler" diye özetlerler. Bu doğru görünüyor. Gittiğimin üçüncü günü "Ahamanişler Devri İran'ı'nı konu edinen bir sergi vardı. Malzeme Tahran'daki Kültür Tarihi Müzesinden geliyordu. Doğrusu muhteşem bir seçimdi. Sergi hazırlanırken parçaların&nbsp;teşhir platformunu çakan ustanın yüzü unutulacak gibi değil,&nbsp;işine yoğunlaşan gözler 100 kw'lık bir enerji saçıyor gibiydi, oysa altı üstü çivi çakıyordu. Serginin açılışında İranlı memurların&nbsp;uzun nutukları, Japonların kısa ve sade nutuklarıyla tezat teşkil&nbsp;ediyordu. Türkiye'deki arkeolojik kazıların ve şimdi de Kamanda kurulan Arkeoloji Müzesinin hamisi Prens Mikasa ile&nbsp;uzun görüşme fırsatımız oldu. Doğrusu onun ve etrafındakilerin&nbsp;Türkiye üzerindeki bilgileri çok ilgimi çekti.</p>

  <p>Japonya endüstri toplundan arasında Türkiye'ye karşı önyargıların pek bulunmadığı bir ülke, bu biliniyor. Ama Japonya'daki Türkoloji biliminin izdüşümü olan Türkiye'de Japon araştırmalarından söz etmek güç. Henüz doğuş halinde.</p>

  <p>130 milyon insan, iklimi çok farklı 3 bin kilometrelik bir hat üzerindeki dört ana ada ve kalabalık takımadalarda yaşıyor. Yüzölçümü Türkiye'nin beşte ikisi kadar, çoğu aktif olmasa da 80&nbsp;küsur yanardağ var ve deprem kuşağı üzerinde bir ülke. Görünümü ormanlarla kaplı olduğu için güzel olsa da dağlık bir ülke; arazinin ancak yüzde 13'ü kadarında tarım yapılabiliyor.&nbsp;Buna rağmen Japonya pirincini kendi üretebiliyor. Japonun&nbsp;okyanustan beslenmesi kadar gerekli ve doğal bir eğilim olamaz. Bu nedenle de Tokyo balık pazarı dünyanın en ilginç çarşılarından biri. Sabahın erken saatinde birlikte oraya gittiğimiz&nbsp;Japon rehberimiz buraya pek gelmediğini ve pazarla pek ilgilenmediğini söyledi. Bu da globalleşen dünyanın genç insanı.&nbsp;Milli mutfak ve gıda ile ilgilenmemeyi marifet sanıyor.</p>

  <p>Tarih boyu hep sıkıntılarla ve tabiatla mücadele eden ama güler yüzlü kalmayı bilen bir ülke. Yeryüzünün bu üçüncü sanayi ve iktisadi kuvvetini hiçbir şey yenemez. Galiba tek sıkıntıları son 50 yıl içinde üçte bire düşen doğum oranı ve azalan nüfus. Japonya'da en az görülmeye başlayan şey çocuk. Bir zamanlar İtalya ve Japonya gençlik ve kalabalık aileler ülkesiydi.&nbsp;Bugün ise İtalyan ve Japon çocuklarının önemli bir bölümünün&nbsp;dayı, amca, hala ve teyzeleri olamayacağı söyleniyor. Demek ki&nbsp;doğum kontrolü her zaman için tek çıkar yol değil. Belki de kaçınılmaz bir gelişme ama toplumların düşük doğum oranını bir&nbsp;başka seçenekle karşılamaları lazım.</p>

  <p>Dünya, seyyahların dilinde ve gözünde büyür, genişler, çoğalır. Seyahatnameler,&nbsp;bizi zamanın derinliklerine, tarihin&nbsp;katmanlanna ulaştırır.</p>

  <div>
    <div><img alt="" src="../Images/main-35.png" /></div>
  </div>

  <p>Ilber Ortaylı Seyahatnamesi, tarihçimizin seyyah kişiliğiyle İsfahan’dan Venedik’e,&nbsp;Kudüs’ten Kırım’a, Tokyo’dan Yemen’e&nbsp;_ geniş bir coğrafyada seyahate çıkanyor.</p>

  <p>Onun adımlanna eşlik ederken, Eski Dünya düzeninin ülke ve şehirlerinin büyülü zamanlarına gidiyor ve geçmişimizle yeniden&nbsp;usulca buluşuyoruz.</p>

  <p>Osmanlı Diyarlarındaki izlenimleri ise İmparatorluk topraklarına bizi daha da aşina kılıyor.</p>

  <p>Keskin gözlemleri, nesnel tespitleriyle de bugünün dünyasını daha doğru anlama imkanı veriyor.</p>

  <div>
    <div><img alt="" src="../Images/main-36.png" /></div>
  </div>

  <p><span style="font-weight:bold;">AŞiNAKiTAPLAR</span></p>
</body>
</html>
