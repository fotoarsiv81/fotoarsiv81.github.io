<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a><span style="font-weight:bold;">BAHREYN</span></h4>

  <p>Bahreynliler, denizci ve tüccar geleneğinden dolayı geniş görüşlü bir halk. Ama bu keyfiyet iktisadi değil, kültürel. Nitekim kilise, Hindu ve Budist mabetlerin inşasına izin verecek kadar dinlere ve yabancı dillere açık olan bu ülkede milli gelirin&nbsp;bölüşümündeki eşitsizlik önlenemiyor ve gene bu yüzden ülkede bir gerilim var. Bu temel çatışmalar sırf Bahreyn’in değil,&nbsp;Ortadoğu’nun hayatını ne derece değiştirecek? Bunun cevabını vermek kolay değil. En önemlisi de artan nüfusun yarattığı&nbsp;arazi ve konut ihtiyacı. Sığ denizi doldurarak arazi kazanmak,&nbsp;cingöz bir tedbir gibi görünüyor. Hükümet, Fransız ve Hollandalıların birtakım işbilir şirketlerine angaje etmiş; özellikle Hollandalılar, Bahreyn’in sığ denizini kazık çakarak doldurmakla&nbsp;mühendislik harikası yaratıyorlarmış gibi bir de böbürleniyorlar.</p>

  <p>Dışarıda pek çevreci geçinen memleketler, dünyanın öbür köşelerinde öyle değiller. Hollanda ve Japonya bunların başında gelir. Kiyotolarını süsleyen ama Amazon’daki yağmur ormanlarını kazıyan Japonların yanında, Hollandalılar da Bahreyn’in su ve istiridye kaynaklarını tüketen sözde çevreciler...&nbsp;Kıyıların dolması yüzünden denize alttan alta karışan tatlı su&nbsp;kaynakları da tıkanıyor. Ve bu su kaynaklarına muhtaç istiridye&nbsp;yatakları yok oldukça da ünlü Bahreyn incileri tarihe karışıyor.</p>

  <p>Banuş denen beyaz yelkenli balıkçı tekneleri denize açılmadıkça ve inci avcıları geçim kaynaklarının kuruduğunu gördükçe herkesin onlarla birlikte içinin kan ağlaması gerekir ama nerede? Üçüncü dünya ülkesi, sırf maddeten değil, zevk bakımından da fakir ülkedir. Nebi Salih’teki sık hurma ağaçlarının meydana getirdiği vahalar; o vahalardaki tatlı su göletlerinde rengarenk balıklarla yüzme öğrenen çocuklar (1970’lerde dahi bu böyleydi) artık kurumuş, beli bükülmüş, sararmış otlarla dolu arsalarda oyun oynuyorlar dahi diyemeyeceğim; çünkü yakında&nbsp;hepsinin yerine bina dikilecek.</p>

  <p>Kuruyan ve düşen eski sık ağaç gövdelerinin yerinde Theokratos ve Pilinius’un tarif ettiği zümrüt misali cennet Bahreyn’i aramıyoruz. 20 yıl evvelki Bahreyn’in bile kaybolduğunu herkes biliyor. Denizden arazi ve para kazanmak pek tatlı. Ama&nbsp;ağızları tıkanan tatlı su kaynakları denize kavuşamadıkça, onları bekleyen istiridye kaynakları kayboldukça, ne eski inciler ne&nbsp;de balıklar bulunur. İnci avcılığı, hemen hemen tarihe mal olmuş işkollarından. Banuşlar, konvoy halinde beyaz yelkenleriyle lacivert denizin üzerinde süzüldüklerinde balıksız sularda boşuna aranan martıları hatırlatıyor. Sualtı kaynakları kurumaya&nbsp;başlamış.</p>

  <p>Vahalarıyla ünlü yemyeşil Bahreyn; Sümer mitolojisinden beri ölümsüz insanların bereketli Enki ülkesi diye bilinen Bahreyn kuruyor. Boyunları kopan palmiyelerin devrilen gövdeleri yerini beyaz dikintilere (Bina karşılığı kullanılan bu Azeri&nbsp;sözcük mimari üslubun tatsızlığını da belirtiyor sanırım) terk&nbsp;ediyor. Üçüncü dünyanın tarifi ne fakirlik ne endüstrinin gelişmemişliğidir. Üçüncü dünya yarını düşünmeyen toplumlardan oluşur.</p>

  <p>Bahreyn inanılmaz güzellikteki uzmanca hazırlanmış müzelerin ülkesi; Beyt’ül Kuran bizi imrendirecek bir yazma eserler koleksiyonu. Beyt’ül Kuran müdürüyle konuşuyorum. Müzesine aşık. Literatürden haberi var. Etnografya, arkeoloji ve yakın&nbsp;çağları içeren Bahreyn Milli Müzesi’ndeki tertibe ve zenginliğe&nbsp;ve pedagojik yöntem üstünlüğüne hayran olmamak mümkün&nbsp;değil. Bahreynliler hiç şüphesiz Mısır’ın müzelerindeki dağınıklık ve çapaçullukla; Türkiye taşrasındaki fakir müzelerin çok&nbsp;ötesine geçmişler. Bahreyn kütüphaneleri nefis ama gel gör ki&nbsp;Batı Avrupa’yı bile kıskandıracak bu kültürel gelişim nadide bir&nbsp;tabiatı tahrip etmek isteyen maddiyatçılığı önleyemiyor.</p>

  <p>İnsanlar ananelerine çok düşkünler ve çok kişinin sandığının aksine modernlikle geleneği de çok iyi bağdaştırıyorlar. Giyim&nbsp;kuşamda, günlük hayatta gıpta edilecek bir armoni var. Ama&nbsp;torunlar maddi kazanç için dedelerinin yüzdüğü suların, gölgesinde serinlediği vahaların yok olmasına üstelik "ortalığın tadı&nbsp;kaçtı" diye şikayet ede ede göz yumuyorlar. Birkaç asır önceki&nbsp;Bahreyn’in haritası değişmiş. Vah vah deniyor ama hayata devam ediliyor. Acaba bu manzara sırf oraya mı özgü?</p>

  <p><span style="font-weight:bold;">OSMANLI MİRASINI YOK ETMEK</span></p>

  <p>Mekke-i Mükerreme’de Kabe’nin yanındaki Kale-i Ecyad denen Osmanlı kalesi nihayet yıktırılmış. Senelerden beri yıkıldı yıkılacak telaşı gidiyordu. Buldozerlerle yıkılmış, kalenin&nbsp;tozu Kabe-i Muazzama’yı dahi örtmüş. Bu yapı, etraftan yükselen gökdelenler arasında plajdaki bir kumdan kale gibi kalmıştı zaten. Şimdi kalenin süpürüldüğü mütevazı tepenin yanındaki Bülbül Dağı’nın 80 metrelik yükseltisini de tıraşlayıp,</p>

  <div><img alt="" src="../Images/main-15.png" /></div>

  <p>bir gökdelen otel daha yapacaklarmış. Suudi prens grupları kendi aralarındaki kim nereyi kapacak kavgasını bitirmişler ve&nbsp;yabancı bir şirket de oteli dikecek gibi görünüyor. Hicaz’a&nbsp;Müslüman olmayan güya giremiyor, ama sermayenin her çeşidi giriyor.</p>

  <p>Suudiler acayip bir güruhtur. Mekke’de bir hacı, İslamiyet’in doğduğu muhiti ve coğrafyayı boşuna aramasın, Hz. Muhammed devrinden hiçbir iz kalmadı. En son Hz. Hatice’nin mezarını ortadan kaldırdılar. Sorunca "biz mezara taptırmayız" diyenler Vahhabi inançlarına sığınıyorlar. Ama yıkılan yerin üstüne hemen Batı’nın büyük otelcilerinden gelen sermaye ile büyük oteller dikiliyor. Beytullah gökdelenlerin arasında kalmış;&nbsp;tepeden bakan o otellerde ne oluyor kim bilir... Sermaye açlığının yanında bir Osmanlı düşmanlığı da var. Bütün iptidai zihniyetler gibi, insanın zamanları kapsayan oluşumundan, tarihi&nbsp;bina yıkımı yoluyla koparız sanıyorlar.</p>

  <p>Libya’da, Suriye’de benzer yıkımlar var. Başka yerlerde ihmal rol oynuyor. Yunanistan’da bilinçli bir yıkım var, Bulgaristan’da vardı, artık durduruldu. Hollandalı Osmanlı tarihçisi Machiel Kiel’in onlarca yıldır yaptığı tespit ve envanterler bu acı&nbsp;gerçeği ortaya koyuyor. Yakın zamanların beş asrını zihinlerden&nbsp;kazımak isteyenler boşuna çabalıyor; zira yıkılan binalarla o&nbsp;anılar, beş asrın bıraktığı iyi ve kötü alışkanlıklar, adetler, yemekler, giyim kuşam ve binlerce kelime de birlikte yok olmaz...&nbsp;Suudi yönetiminin ve benzerlerinin tarih zihniyeti bu gerçeği&nbsp;kavramaya yetmiyor.</p>

  <p>Çağdaş Yunanistan’da da istisna teşkil eden aydınların dışında politikacı ve seçmenler aynı paralelde. Bu ülkelerin, Kanuni’ye Zigetvar’da heykel diken Macaristan’ın fikri düzeyine çıkmaları için asırlar ister. Avrupa Birliği üyeliğinin avantajlarıyla gelen şık hayat ve petro-dolar zenginliği, kültür ve bilinç değiştirmeye yetmiyor. Ama Osmanlı’nın anavatanındaki bizlerin tarih bilinç ve saygısı da daha farklı düzeyde değil. Tarihi mezarlıklarımızın haline bakın; İstanbul’un mescitleri, hamamları ne&nbsp;halde... Bunlara bakanlar bizim Bizans eserlerine bilinçli düşmanlık beslediğimizi söylemesinler; gerçi surların tamirine dahi&nbsp;karşı çıkan bazı ilginç kimseler var ama Bizans eserleri de umumi ihmalin kurbanı... Turizm geliri olmasa Süleymaniye ve Sultanahmet ne durumda bırakılırdı, düşünmek istemiyorum.</p>

  <p>Bu son olayda Dışişleri Bakanlığımız sorumlulardan biridir. Başka bir bakanlık ya da kurumun dış gelişmeleri takip ve müdahale yetkisi olamayacağı açıktır. Devlet-i aliye’nin herhalde&nbsp;Suudi takımını ürkütecek yaptırımları olmalıydı. Daha önce de&nbsp;Kanuni Sultan Süleyman’ın vakıf eserlerini, Sinan’ın yadigarını&nbsp;yıktılar. Şimdi de II. Abdülhamid devrinden kalma revakları ortadan kaldırmak istiyorlar... Beytullah’ın etrafı zevksiz bir yapılar manzumesine dönüştürüldü. Bu işin peşine düşmeyi, dindarlık sayıyoruz herhalde. Ne alakası var; tarih bilincinden, kültürel bilinçten söz ediyoruz. Daha yetmiş sene evvel dedelerimizin askerlik yaptığı, anneannemizin memur karısı olarak çile&nbsp;doldurduğu yerleri sonradan görme zihniyetin ellerine bırakamayız. Ama bazen bizim de, Suudiler’den farklı bir yanımız var&nbsp;mı diye sormak lazım.</p>

  <h4 id="sigil_toc_id_7"><a id="bookmark1"></a><span style="font-weight:bold;">ADI YEMEN'DİR</span></h4>

  <div>
    <div><img alt="" src="../Images/main-16.png" /></div>
  </div>

  <p>Osmanlı'nın sınır vilayetlerindeki sıkıntılarını yaşatan iki türkü herkesin malumudur. Birisi Estergon ile ilgili&nbsp;olanı; satvet devrinin bu ünlü kalesi elan hafızamızda...</p>

  <p>İkincisi, yani "Havada Bulut Yok" Hint Okyanusunun Kızıldeniz ağzını kontrolden&nbsp;vazgeçemeyen bir eski imparatorluğun çilesini yansıtır.</p>

  <p>Havada bulut yok, bu ne dumandır Mahlada ölüm yok, bu ne figandır&nbsp;Adı Yemen’dir, gülü çemendir&nbsp;Giden gelmiyor, acep nedendir</p>

  <p>Osmanlı'yı uğraştıran Yemen aşiretleri 20 milyon nüfuslu bu ülkede elan iktidar için en büyük sorun. Milli gelir ortalaması&nbsp;900 dolara yaklaşan Yemenin bazı yönleri vah vah dedirtecek&nbsp;cinsten, bazı yönleri ise iç açıcı. Tabiat gibi şehirlerde de özgün&nbsp;bir güzellik var ve burada çirkinliği ananenin sağlamlığı önlüyor.&nbsp;Yemenli için ananeye sadakat hayatın her safhasında bir düstur; şehrin güzel yerinde ayda 150 dolara güzel bir daire kiralarsınız, kira gelirinin düşüklüğü camların vitray ve duvardaki alçı süslemelerin zarafetle yapılmasına mani değil. Başkent San’a’nın "Bab-ı Yemen" denen eski kesimi, UNESCO koruması&nbsp;altına alınmadan önce de zaten korunmuş.</p>

  <p>Yemen'in nüfusu 20 milyon, yüzölçümü 500 bin kilometre kare kadar, ekili araziden daha kıymetli bir unsur yok; hangi&nbsp;araziyi alsanız alıcısının yanında hesaba katmadığınız başka mal&nbsp;sahipleri ortaya çıkıyor ve mahkemelik oluyorsunuz. İnsanlar&nbsp;bellerinde taşıdıkları güzel canbiyeleri insan öldürmekte kullanmıyor. Bütün hatunlar peçeli olmasına rağmen, namus cinayetleri ne bizdeki ne de Girit adasındaki kadar yüksek oranda. Cinayet arazi için işleniyor.</p>

  <p>Dünyanın en nadide bitkileri ve ilginç ağaçları Yemende. Sedir denen ve galiba vücudu ve dişi temizleyen misvakın da çıkarıldığı ağaçlar, çöl bitkileri ve mango, muz, karpuz, narenciye türlerinin rekabet edemeyeceği kadar pahalıya satılan ürün&nbsp;ise "kat" yaprağı.</p>

  <p>Öğle saatlerinden itibaren bütün adamların yanakları şişkin; böylelerine "mehazin" yani depocu diyorlar. Kat yaprağının karaciğerde yarattığı tahribattan olacak, nar suyu tüketimi de onunla paralel gidiyor ve ardından da çok şekerli tatlı ve helva... Resmi rakamların ifade ettiği milli gelir ortalamasına inanmak mümkün değil; çünkü bir torba katın fiyatı üç&nbsp;dolardan başlayıp 100-150 dolara kadar çıkıyormuş. Öğleden sonra altı-yedi saat kat çiğnemek, arkadaşsız olmuyor.&nbsp;Büyük tüccarlarla ahbaplık edeyim derken, bir Rus sefiri kat&nbsp;çiğnemeye alışmış ve votkayla karıştırınca işin tadını kaçırmış.&nbsp;Çiğneyince nasıl bir keyfe ulaşıldığını ben bilemem ama şuurun kaybolmadığı açık, güya alışkanlık da yapmıyormuş; olabilir. Nitekim senelerini Amerika'da kat çiğnemeden geçiren&nbsp;Yemenli ülkesine döndüğünün ilk günü anasının köftesini özlemişçesine kat seansına oturuyor. Maziye göre bir değişiklik&nbsp;var, artık kat çiğneyerek iş yapmayı öğrenmişler. Dışarıda çalışıp dönen Yemenlinin ülkesinden vazgeçemeyeceğinin en iyi&nbsp;örneği İb şehri; bu şehir yurtdışında kazanılan paralarla zenginleşmiş.</p>

  <p>Yemen sıcak, özellikle güneyi kışı değil baharı bile pek yaşamıyor. Güney ile kuzey 1990 anlaşması ile birleşti ama bu anlaşma kuzeyli aşiretlerin şimdiki cumhurbaşkanı Abdullah Salih'in örgütlemesi ve güneye kitleler halinde hücum etmeleriyle 1994'te gerçekleşti. Kısacası Gorbaçov'dan beri her yerde hadisesiz çekilen Sovyet tipi sosyalizm, Yemen'de ancak bir iç savaş ile çekildi.</p>

  <p>Dünyada "Mesut Arabistan" veya "Yemen-i Saide" denen bu ülke kadar köylülerin zahmet çektiği yer azdır. Ama coğrafi konumu ve sabit iklimi de sakinlerine ihanet etmiyor. Ektiğin kadarını biçiyorsun. Mart-nisan ve ağustos ayı yağmurları tabiatı&nbsp;beslemeye yetiyor.</p>

  <p>Yemen turizme henüz açılıyor ama ülkenin mimari birikimin etkisinden olacak; Sana'a'daki Mövenpick ve Taiz'deki Sofitel gibi oteller klasik Yemen mimarisinin modern yansımaları. Eskinin ortasında turistik bir garabet olarak durmaktan çok, o ülkenin tarihi ihtişamına hürmet ederek yükselen&nbsp;yapılar. Petrol gelirleri henüz ülkeyi yeterince canlandıracak&nbsp;safhadan uzak, sanayi yavaş kuruluyor. Ama ticarete yetenekli bir halk. Yemen'in Türkiye ile olan ticareti yıllık 200&nbsp;milyon dolar hacminde. Bu hacimle Türkiye dördüncü sırada. Buna rağmen Çin, ABD, Almanya, Britanya gibi ülkelerin elçiliklerinde kalabalık uzman kadroları çalıştığı halde;&nbsp;Türkiye Cumhuriyeti Büyükelçiliği'nde Büyükelçi Türel Özkarol'un haklı olarak yakındığı gibi sadece iki memur var. Bazı&nbsp;halde Türk diplomatlarının zor hayatları olduğunu kabul etmek lazım.</p>

  <p>Aden malum Yemen'in okyanus kapısı; Fil Burnunda okyanus sefası doyumsuz ama mevsiminde yapılmalı çünkü mart ayından itibaren sıcak ve rutubet dayanılmaz olur. Bir de&nbsp;bu güzel kıyıya çirkin bir Sheraton yapılmamış olsa. Güney&nbsp;Yemen'in bu eski başkenti ve Ingiltere'nin okyanus kıyısındaki ilk üssü, isminin tersiyle müsemma (!) bir yer çünkü Aden'in&nbsp;bahsedilen Aden cennetiyle alakası yok. Tepede bir Portekiz&nbsp;kalesi var. Aden Osmanlı'nın girmediği, yanaşıp civarında konakladığı bölge. Sonra yerel mimari yapıya uygun XIX. asrın&nbsp;İngiliz koloni idare binası ve antrepolar şehrin çekirdeğini&nbsp;oluşturuyor. Sovyetler Birliği ise kardeş sosyalist cumhuriyetin başkentine Moskova'da tersim edilen ve Orta Asya'dakilerle aynı birtakım çirkin lojmanlar inşa etmiş. Yalnız buranın rutubeti binaları yemiş, dökülüyorlar, İngilizlerin güzel ama cimrice yapılan binalarıyla, Sovyetler'in plansız ikramı birbirinin&nbsp;aksi. İmparatorlukların ne olduğu bıraktıkları mimari malzemeden anlaşılıyor.</p>

  <p>Yemenin güneyindeki halk daha çok Şafii, orta ve kuzeydeki halk ise Şiiliğin Zeydi kolundan ama Zeydi imamlar hiç kimsenin pek beğenmediği ve hayırla yad etmediği bir tarihi dönem; İmam Yahya ve oğlu imam Ahmet iyilikle hatırlanmıyor. Görünüşte çarşaf çok yaygın ama kadınların idare ve eğitimde&nbsp;geri konumda oldukları söylenemez. Aden yabancı okullarla&nbsp;dolu, Türk okulları ise San'a, Taiz ve Aden'de, ileri gelenlerin&nbsp;çocukları öğrenci, içlerinde ikisi çok ilginç; Küba büyükelçisinin&nbsp;çocukları da bu okullarda okuyor. Halk Cumhuriyeti zamanında Macaristan'ın Györ (Raab) şehrindeki Benedikten rahiplerin&nbsp;lisesini hatırladım; Komünist Parti yöneticilerinin en çok çocuk&nbsp;yolladıkları yerdi.</p>

  <p>Aden'den Taiz'e gidiyoruz, ilginç doğası olan bir ülke bu Yemen; muz ve mango bahçelerinden hemen sonra bildiğimiz çöl başlıyor, cetvelle ayrılmış gibi, sonra yine bir yeşillik. Taiz yüksekte bir şehir, tepede Osmanlı'nın kalesi... Taiz'den Huş Dağına tırmanmak ise ilginç bir deneyim.</p>

  <p>Burası Huş'tur Yolu yokuştur" .</p>

  <p>Türk askerinin kan döktüğü ve en stratejik noktayı savunduğu Huş Kalesi bütün ihtişamıyla göğe yükseliyor. Rakım 3 bin metre, bundan sonra kuzeye doğru 2 bin metre yükseklikteki</p>

  <p>Yemende ilerliyoruz. Yılda sadece iki ay yağmur alan, sıcak ama akşamları serin bir ülke, çöl ve çıplak tepelerin ortasında&nbsp;zümrüt gibi yeşillik ve başka yerde görülmeyen ağaç cinsleri;&nbsp;bunların en ilginci sadir denen, bildiğimiz sedir çamıyla ilgisi olmayan bir ağaç.</p>

  <p>Yemen’in en ilginç renklerinden biri de Yemen Yahudiliği’dir... Bugün çok az Yahudi kaldı. İsrail Devleti kurulduğunda bu Yahudi topluluğu göç ettirmek için epey dil dökmüşler. Sonunda geleneğin büyük kuş motifine başvurulmuş. Uçaklara&nbsp;binenler içerde ocak yakıp, ekmek pişirmeye kalkışmışlar. Bu&nbsp;hikayeye bakıp da Yemen Yahudiliğini küçümsemeyin. İsrail’de&nbsp;aslına en yakın hoş İbranca telaffuzu onlardadır. Uzun zaman&nbsp;Yemenli spikerler kullanıldı. Bütün gümüş kaplama işleri onlar&nbsp;tarafından yürütülürdü. Şimdi Yemen’de gene aynı işi yapıyorlar.</p>

  <p>Yemen Yahudiliği eski İbrani Kültürünü en iyi koruyan kesim. Dili kaybetmemişler. Ananeleri kaybetmemişler. Geçirdikleri zor zamanlarda da bizdeki Sabetay Sevi’ye benzer bazı Mesihler bile türemiş. Her halükarda hayatları ne İsrail’de ne Yemen’de kolay olmamalı. Ama renkli bir topluluk olduğunu hem İsrail’de hem Yemen’de cemaat kalıntılarında görüyoruz.</p>

  <p>San'a'daki en büyük yapı Osmanlı'nın askeri kışlası, bugün müze olan vilayet konağı imparatorluğun kalıntıları... İmam&nbsp;Yahya'nın Dar'ül Hacar (Taş Ev) denen yazlık sarayı, onun bağımlı bir yönetici olduğunun göstergesi; küçük ama güzel.</p>

  <p>XVIII. ve XIX. asırlarda Osmanlı eyaletlerinde böyle mahalli derebeyi ve hükümdarların küçük sarayları vardı. Lübnan'ın Dürzi emirlerinin Muhtara'daki konağı Beytuddin'deki sarayı Topkapı'nın taklididir. Yanya'daki Tepedelenli Ali Paşanın böyle bir&nbsp;sarayı vardı. Aden'in etrafında Kevkeban ve Tura gibi yazlık&nbsp;köyler hem mimari olarak hem de doğasıyla nefis.</p>

  <p>Osmanlılar Yemen’i 1517'de Memluklardan devraldılar. Bu uzun cenge rağmen Hint Okyanusu kıyılarında Portekizliler’le baş edemediler. Yemen Kızıldeniz'i kontrol etti ve kullanılan&nbsp;liman da Hudeyde idi. Hudeyde’den San'a'ya sevk edilen askerin çilesini bilmek lazım. XVII. asırda aşiretlerin isyanı yüzünden Yemenin kontrolü kaybedildi fakat Kızıldeniz kıyıları&nbsp;elde tutuldu. 19'uncu yüzyılda ise Yemen'in kontrolü Mehmet&nbsp;Ali Paşanın ve Mısır'ın elindeydi. Ne var ki bu asırda İngiltere, Mısır gibi Yemen'i de işgal etmeye kalkınca, kıyamet koptu. Tam 70 yıl boyu yani 1918'de imparatorluğumuza veda&nbsp;edene kadar insanımızın kanını, canını, hâzinemizdeki altınlarımızı Yemene döktük.</p>

  <p>Yemen Osmanlıya çok pahalıya mal olan imparatorluk sembolü bir beyaz fildir. Bugünün Yemenlileri Balkanların aksine Türkleri diş gıcırdatarak hatırlamıyor, sevecenlikle söz ediyorlar. Ticaret ve kültürel ilişkiler artıyor. Geceyarısmda uçakta&nbsp;seyahat eden işadamları arasında İstanbul'daki tespih imalathanesi için Yemene özgü taş ve ağaç arayan Feyzullah Bey adlı&nbsp;bir arkadaşa dahi rastladım.</p>

  <p>Biz Yemen'i unutmamışız, Veysel Karani’yi onlardan daha çok anıyoruz. Yemen kahvesi dilimizde kalmış, Brezilya kahvesini tercih ediyoruz. İlk anda yadırgıyorsunuz ama alıp da pişirince ve kakule katmayınca dedelerimiz gibi Yemen kahvesini&nbsp;tekrar seveceğimize hiç şüphe yok.</p>
</body>
</html>
