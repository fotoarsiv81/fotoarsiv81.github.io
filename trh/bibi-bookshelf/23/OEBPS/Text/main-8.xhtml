<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>İSPANYA</h3>

  <h4 id="sigil_toc_id_22"><a id="bookmark1"></a><span style="font-weight:bold;">ENDÜLÜS</span></h4>

  <p>Kaybolan eski Yunanistan, VI. asırda Mezopotamya'da bugünkü Süryanilerin atalarının yani Aramca konuşup yazan halkın hafızasında, tercümelerinde yaşamaya ve gelişmeye devam etti. Yunan uygarlığı IX. ve X. yüzyıllarda Arapça gibi zengin&nbsp;yapılı bir dile sığındı ve gelişmesini sürdürdü. Endülüs ilk çağın&nbsp;bu muhteşem mirasını işledi ve kalabalık Yahudi cemaati aracılığıyla Latince’ye devretti. Bizans'ın yıkılmasıyla Batıya taşındığından söz ettiğimiz Yunan mirası, aslında çok önceden Endülüs tarafından Avrupa'ya tanıtılmıştır. Papa olmadan önce II.&nbsp;Sylvester gençlik döneminde ve kendisi gibi akıllı gençler Endülüs'te aldıkları eğitimin nuruyla Avrupa'nın verimsiz ortaçağını aydınlattılar.</p>

  <div><img alt="" src="../Images/main-30.png" /></div>

  <p>Matematik, fizik, kimya, tıp ve astronomi Aristoteles felsefesinin eleğinden geçti ve ünlü Averoest yani İbn-i&nbsp;Rüşd ve Yahudi Maimunides, Kurtuba'nın dünyaya iki hediyesidir. Daha evvelki hediye ise Romalı filozof Seneca. Kurtuba,&nbsp;Floransa, İskenderiye, Bağdat... Bu liste uzayıp gitmez; sadece&nbsp;bazı şehirlerin beşeriyete takım takım filozof ve bilgin yetiştirmeleri hiç tesadüf değil; tıpkı Viyana ve Prag'ın beşeriyetin müzik beldeleri olması gibi.</p>

  <p>Her şey sürekli olumlu gitmez; XII. yüzyılın Mağribi bağnazları Endülüs'ün bu ışıltılı dönemine son verdi. Ardından da kuzeydeki İspanyollar yavaş yavaş dirilip Endülüs'ü ele geçirmeye başladılar. Yaklaşık 250 yıl süren reconquista yani yeniden fetih hareketi, pek öyle aslan kükremesine benzetilemez. Hristiyanlar ve Müslümanlar arasında işbirlikleri, ihanetler ve savaşlara rağmen&nbsp;garip birliktelikler göze çarpar. Mimari devam etti, sanatlar yaşadı, zamanla Endülüs'ü terk etmek zorunda kalan Müslümanlar da&nbsp;Kuzey Afrika'da bu ülkenin tarihi ve hikayeleri ile yaşadılar. İbn-i&nbsp;Haldun gibi bir dahi de bu muhaceret ortamının çocuğu. Endülüszedeler, kendi medeniyetlerinin Kuzey Afrika'dan geçen bağnaz kabileler elindeki yıkımını çok konuştular; İbn-i Haldun'un tarih teorisi ve sosyolojik gözlemleri de bu ortamdan etkilendi.</p>

  <p>İbn-i Haldun o ülkenin verdiği mantık ve araştırma kültürüyle de bütün kavimlerin tarihini okudu ve öğrendi. Sadece Arapların değil, Romalıların, Türklerin hatta zamanın hahamlarının da bilmediği Yahudi tarihini Flavius İosephus gibi Roma devri&nbsp;Yahudilerinin eserlerinden okudu. "Mukaddime" eskimeyen bir&nbsp;klasik ama onun giriş yaptığı, "Kitab-ul Haber" adıyla kaleme&nbsp;aldığı umumi tarih de o derecede değerli. 1492'den sonraki İspanya, Yahudilerini ve Araplarını yani işe yarayan üretken nüfusunu sürdü ve öldürdü. Bunlar en çok Osmanlıya sığındılar.&nbsp;İstanbul, Selanik ve Rumeli'nin ücra şehirleri Kastorya ve Akdeniz adaları şenlendi. İspanya ise Amerika'dan yağmaladığı altınlara rağmen, mal üretemediğinden tarihte enflasyon canavarına teslim olan ilk ülkedir.</p>

  <p>Birkaç yüzyıl süren bağnazlık artık tavsıyor, bugünün İspanya'sı Endülüs mirasını yarı turizm, yarı yarıya kültür merakıyla değerlendirmeye başladı. İhmal edilen binalar restore ediliyor,&nbsp;müze haline getiriliyor ve ziyarete açılıyor. Mısır'ın üniversiteleri ve tarihçileri İspanya ile yakın bir araştırma işbirliği, eğitim ve&nbsp;öğretim faaliyeti içinde. Biz de Elhamra gibi müzeler ve Topkapı Sarayı arasında işbirliği yapmalıyız. Gerçi bir yandan çocuklar için hazırlanan kitaplarda dahi Endülüs Arap medeniyetinin&nbsp;ne kadar yetersiz ve yanlış öğretildiği görülüyor ama üst düzey&nbsp;okumuşlar arasında bir başlangıç var. Bu zümre işi daha da ileri götürmüş, Ispanya'da 20 binin üzerinde ihtida eden Müslüman olduğu söyleniyor. İspanyollar tarihe düşkün bir toplum ve&nbsp;Ispanya'nın doğu dünyasına bakışını Basklıların ve Katalanların&nbsp;paylaştığı söylenemez. Demokrasiyi bu kadar geç ama rahat&nbsp;sindiren bir topluma gıpta etmemek mümkün değildir.</p>

  <p>Bugünün İspanyası gerçekçi; ciddi ve verime yönelik politikalarıyla Avrupa Birliğinin desteğini Yunanistan gibi üfürmedi, verimli alanlara yatırdı ve zenginleşti. Hele Katalunya gibi eskimiş sanayi bölgelerine sahip bir ülke yeni dönem sanayi medeniyetine intibak edebildi. Zengin Ispanya'nın gerçekçiliği politikalarına da yansıdı. Politikacıların yakınlaştırıcı tutumunu biliyoruz ama müze uzmanları dahi Türkiye ile işbirliğinden ve gelecekteki beraberlikten söz ediyor. Galiba Akdeniz milletleri geleceklerinin inşasını kuzey kıyılarındaki devletlerin yakınlaşmasıyla gerçekleştirecekler. Buna inanmaktan başka çare yok.</p>

  <p>Ispanya yolunu buldu, tarihinin en düzgün asrını yaşıyor. Bu nedenle de Avrupa’nın iki senyörüne yani Fransa ve Almanya’ya onları takip etmeyeceğini; ayrı iktisadi çıkarları olduğunu&nbsp;göstermek istiyor. Irak Savaşı bu meydan okuma için uygun&nbsp;alan ve uygun zaman oldu. Doğrusu Avrupa’nın en köklü devlet ve diplomasi geleneğine sahip bu ülke durumu iyi değerlendirdi. Madara olan Fransa ve Almanya’ya katılmadı. Kendine&nbsp;göre kurnazca bir politika izledi. Sokaklarda protesto eden kalabalıklar şimdi medyada başka nutukları dinliyor. Ispanya ise&nbsp;başkalarının kavgasından iktisadi çıkar sağlayacak. Teknoloji&nbsp;bilgisi ve sanayii ile Avrupa’da öne geçebileceğine inanıyor.&nbsp;Eğitim kurumlarının ise İngiltere’nin aksine pek parlak olmadığı söyleniyor. Yüksek tahsilin çöküşü Avrupa kıtasının genel&nbsp;hastalığı. Bu hastalıktan uzak durmamız lazım. İspanyol nüfusu&nbsp;da yaşlanıyor. Bizde sanıldığının aksine Ispanya’nın etnik sorunları çözülmez boyutta değil; Basklar 1,5 milyon kadar, dünyaya açılımları, dil bilgileri Ispanyollardan önde. Bask ülkesi, İspanya’nın eskiden beri sanayileşmiş kesimi. Katalunyalılar da&nbsp;dünyaya açık, tüccar bir kavim. Aslında Ispanya’nın Akdenizli&nbsp;kesimi Katalunlardır. Ayrılıkçılık hakim olmadığı gibi toplumsal&nbsp;sorumluluk duyguları var. Bu yüzden Ispanya talihli bir ülke sayılır.</p>

  <p>Avrupa Parlamentosu’ndaki İspanyol mebuslarının katıldığı ve Avrupa Parlamentosu Başkanvekili Vidal Quadras’ın yönettiği kapalı toplantıda; "İslam ve Türkiye’de İslam’ı" tartışıyoruz,&nbsp;îspanyollara has kibar bir üslup hakim. Ama İspanyol politikacıların ve tarihçi meslektaşlarımızın bence temel bir yanlışı var;&nbsp;insanlığın kurtuluşunu laiklikte görebiliriz veya aksini düşünebiliriz. Ama İslam’ı sadece bağnazlık, kendi dinini ise bir kültür&nbsp;çevresi ile tarif edip asri medeniyetin öncüsü olduğunuzu düşünürseniz ve yirminci yüzyıldaki refahınızı dininizin "esnekliğine!" bağlarsanız, tarihi realiteyi inkar etmiş olursunuz, kavga&nbsp;devam eder. İslam, fundamentalist gruplar üreten bir din dediğiniz zaman, on tane Müslüman fundamentalist grubun bir Katolik Opus Dei örgütünün gücüne ve etkinliğine sahip olmadığını bilmeniz gerekir. Katolik toplumların seçkinlerini toplayan;&nbsp;Papalık ve milli hükümetler arasındaki bağları kendine göre yöneten böyle bir kuruluş İslam dünyasında henüz yok; kurulmasına ve gelişmesine biraz da boşuna çalışılıyor. Ortadaki Rabıtat’ul Alem’ul İslam gibileri ancak Opus Dei’nin güneşte kurutulmuşu olabilir. Dindar olsun ya da olmasın kimse kimliğinden&nbsp;fedakarlıkta bulunmak istemez, bulunmasın da zaten. Ama kendi dini kimliği ile övünüp öbürünün kimliğini aşağılamayı ve&nbsp;kendi dininde mistisizm ve akide diye yücelttiği unsurları öbürüninde tehlikeli yobazlık belirtileri diye yaftalamayı kimse kabul&nbsp;edemez. Bu şartlarda 11 Eylül havası da dağıtamaz. İslam patriarkal bir din dendi. Hangi semavi din bugünün çağdaş denen&nbsp;niteliklerine sahip? Bunların hepsi bir laf salatasıdır. Yirminci&nbsp;yüzyılın muğlak kavramlarıyla 2 bin yıllık inançları değerlendirmek ne kadar sağlıklı sonuç verir? Engizisyon mahkemeleri&nbsp;çoktan kalktı ama mütekebbir bir akide insanların zihninde yaşıyor ve herkes birbirini itham ediyor.</p>

  <p>Fakat İspanyollar için Türkiye sempatik ve kendine benzeyen bir ülke. Kafkaslardaki Gürcistan’da da Türkiye aynı imaja sahiptir. Akdeniz’in binlerce mil ucundaki bu ülke birçok orta ve&nbsp;Kuzey Avrupa ülkesinden daha yakın Türkiye’ye.... Kanlı bir iç&nbsp;harbin, acılı tarihin ürünü olan modern İspanya Ortega y Gasset’nin deyişiyle bu "Belkemiksiz ülke" bize ibret olmalı. Aynı&nbsp;akıbete uğramamak için bazı kurumlara ve ilkelere dikkat etmemiz lazım. Avrupa’daki siyasi ve hukuki konsüllerin değil; kendi toplumsal, tarihi mirasımızın gösterdiği yolu izlemeliyiz. Bu&nbsp;zorunluluğu da gene en çok İspanyollar anlıyor. İspanya, Yahya Kemal’in dönemindeki gibi zil, şal, gül, mistisizim, politik&nbsp;kavga dünyası değil. Belki artık özgünlüğünden kaybetmiş, yorgun bir tarihin nekahat devrini atlatmış, bizim tanımamız gereken bir yer.</p>

  <p><span style="font-weight:bold;">İSPANYA ZİL, ŞAL VE GÜL MÜYDÜ?</span></p>

  <p>İlk gittiğimde 1970’li yılların başı, Franko rejiminin son zamanlarıydı. Vitrinlerde Marksist kitaplar bile vardı. Şaşmıştım ama dediler ki; bir düğün yemeği için 15-20 kişi davet edilse&nbsp;polise bildirmek gerek. Üç kişinin bir araya gelip cemiyet kurması meseleymiş. Ortalık durgun, temizdi: Lonca sisteminin&nbsp;şiddetinden dolayı esnaf kazığı bile yoktu. Her şeyde anane vardı. Her yerde özgürlük değil ama özgünlük hükmediyordu. Dışarıdan hoş görünüyor, içi de herhalde onları yakıyordu. Hayat&nbsp;ucuzdu; Avusturya’dan aldığım talebe bursu ile uzun bir tren&nbsp;yolculuğu yaparak gelmiştim. Rahatça gezebiliyordum. Avrupa</p>

  <p>Konseyi devriydi. Pasaportumuzla her yerde vizesiz veya kolay vize alarak gezebiliyorduk.</p>

  <p>İkinci gidişimde anane hâlâ yürürlükteydi. Tesadüf oldu. Cambridge’de Osmanlı Etüdleri Kongre’sindeyken telefonla&nbsp;davet ettiler. Doğrusu Ingiltere’deki kongreden otobüsle döneceğime, televizyondaki "La Clave" programının cömert daveti&nbsp;iyi gelmişti. Madrid’deki Palace Hotel elan XX. yüzyıl başı İspanya atmosferini yaşıyordu. Amerikanizm gelişiyordu. Zamanla bu otel de Sheraton oteller dizisine dahil oldu. Franko&nbsp;ölmüş, işsizlik ve demokrasi patlamıştı. Birbirini tanımayan İspanyollar bir aradayken politika konuşmazlardı. Başlan derde&nbsp;gireceğinden değil; iç savaşın utancı 50 yıldır sürüyor ve sağla&nbsp;sol laf dalaşına girmemeyi tercih ediyordu. Teke tek konuşunca herkes hızlı solcu veya şedit Frankistti.</p>

  <p>İspanya güzeldi, İspanya gençti. İspanyollar umutluydu ve hâlâ savaşan babaları gibi naifti. Sonra birkaç kere daha gittim. Her seferinde daha zenginleşmiş buldum. "Madrid’in sokaklarında gece dolaşma" dediler. İspanya uyuşturucu trafiğinin merkeziydi ve milli gelir miktarına ilave bir karapara dolaşıyordu. Dünyaya açık mı kapalı mı anlayamadığım bir ülke&nbsp;idi. İspanyollar gene yabancı dil bilmiyordu. Bu işi Basklılara&nbsp;ve Katalunyalılara bırakmışlardı. Bilgisayar programcılığı, mühendisliği gibi yeni işler Basklılara, ticaret ise Katalunyalılara&nbsp;aitti. İspanyollar memurdu ve entelektüeldi. Öğlene doğru işe&nbsp;gidiyorlardı. Tapaslar ve restoranlar gece 23.00’te kalabalıklaşıyordu.&nbsp;&nbsp;&nbsp;&nbsp;^</p>

  <p>Şimdi ise çoğu yer o saatte kapanıyor. İnsanlar daha erken yatıyor ve daha erken yani saat 10.00’da işbaşı yapıyorlar.&nbsp;Gerçi ehliyet ve iş çıkarma yeteneği fark etmemiş ise de İspanya milli geliri 10 yıldır ikiye katlanıyor. Sanayiyi geç kurmanın&nbsp;getirdiği avantajla yatırımları iyi planlama bir arada gidiyor. Hiç&nbsp;çalışkan değiller. Ama işler iyi planlanmış. AB’ye girince gelir&nbsp;kendiğilinden artmıyor; hiçbir şey havadan gelmez, bunu içimizdeki bazı hayalperestlerin anlaması lazım.</p>

  <p>Amerikanizm Ispanya’yı da sarmış. Boşanan çiftler artmış, boşanamayan çiftlerin cinayetleri de... Nüfus artmıyor, genç sayısı azalmaya başlamış. Fransa ve İngiltere’nin aksine göçmen&nbsp;nüfus Güney Amerika’dan geliyor. Bir İspanyol tanıdığım, "îspanyolcaları bizimkilerin İspanyolcasından güzel. Hiç değilse bu&nbsp;kazancımız var" dedi. Madrid, Barselona ve Valencia sokakları&nbsp;gece boşalıyor. Millet artan gelirleriyle güzelleştirdikleri evlerine&nbsp;kapanmayı tercih ediyor. AB’nin zenginleşen Akdeniz kanadı&nbsp;ile zengin Cermen kanadı arasında sürtüşme başlayacak. Bağdat savaşında farklı tutumlar takınmanın ve hasım takımları tutmanın nedenlerinden biri bu.</p>

  <h4 id="sigil_toc_id_23"><a id="bookmark2"></a><span style="font-weight:bold;">BARSELONA VE MADRİD</span></h4>

  <p>Barselona Akdeniz Etütleri Enstitüsünün yetkilileri de, ziyaret ettiğim müzeciler kadar medeniyetler birliği projesinden söz ediyor. Ispanyollar tahminimin ötesinde Jose Luis Rodriguez Zapatero ve Recep Tayyip Erdoğan işbirliğinden&nbsp;ümitli.</p>

  <p>Gerçek şu; ülke yöneticilerinin Türkiye'ye yaklaşımı ne ise seçmenler de ona uyuyor. Dolayısıyla Ispanya'daki olumlu yaklaşım kadar Almanya ve Hollanda'daki olumsuzluğun sorumlusu da yöneticiler. Katolisizmin kalesi olarak bilinen İspanya dinlerin düşmanlığından çok, medeniyetlerin birliği sloganına yaklaşıyorsa gelişme de böyle olur. Tarihi yapanlar insanlar ve kitlelerdir. Bunun dışında metafizik yönlendiriciler aramak boşuna.</p>

  <p>Ispanyollar Akdeniz'in birlikteliğinden söz ediyor. 1980'lerdeki bir UNESCO toplantısında, o zamanlar 30 yıldan beri parlamento üyeliği ve bakanlıklar yapmakta olan İtalya’nın ilginç kadın politikacısı Tuglia Romagnoli, "Bütün kabahat Fransa'nındır. İspanya, İtalya, Türkiye ve Yunanistan'ın önüne düşüp bir Akdeniz birliği kuracağına Almanya ve Benelüks blokunun peşine takılıyor. Bedelini kendi ödeyecek" demişti. O gün&nbsp;Akdenizlilik politikasının pek de romantik bir özlem olmadığını&nbsp;düşünmeye başlamıştım. Doğrudur, benim gençliğimde bu bir&nbsp;entelektüel özlemdi. Artık değil. Son 40 yılda İspanya uzun&nbsp;sancılı tarihini çok iyi değerlendirdi. Sanayisini geliştirdi. Çağdaş dünyanın şartlarına uyum sağladı. Portekiz bile bir ölçüde&nbsp;bu gelişmelere ayak uydurdu. İtalyan sanayii ise İngiltere ve&nbsp;Fransa'dan daha güçlü, Doğu Akdeniz'de Türkiye her daim&nbsp;hamleler yapıyor ve Ortadoğu'nun çekim merkezi olacağı açık.&nbsp;İspanya, İtalya, Türkiye, Yunanistan ve Dalmaçya sahillerindeki cumhuriyetlere yakın gelecekte İsrail ve Lübnan'ın katılması&nbsp;gecikmeyebilir.</p>

  <p>Şurası bir gerçek; dinamik nüfusu ve yapısal değişmeleriyle Kuzey Akdeniz, Kuzey Avrupa'dan daha ilginç ve ümit verici olmaya başladı. Hatta azgelişmiş diye bakılan Güney Akdeniz bile birçok üçüncü dünya ülkesine göre daha dengeli bir nüfus artışına sahip.</p>

  <p>Akdeniz'in genç nüfusu bütün sorunlara rağmen bir ölçüde eğitilebiliyor ve sağlık sorunları çözülebiliyor. Yani işe yarar nitelikte üretime hazır bir nüfus var. Ama çevre sorunlarının büyüyen heyulası herkesi korkutuyor. Akdeniz dünyasının maruz&nbsp;kaldığı korkunç kirlenme Akdenizlilerden başka kimseyi ilgilendirmiyor ve ancak onların işbirliği ile önlenebilir.</p>

  <p>Bu işbirliği de hayır cemiyetleri gibi kurulan toplantılardan ibaret bir süreç olamaz. Sanayinin ortak hareket etmesi, ortak&nbsp;planlama tedbirleri, hatta güvenliği içeren bir yapılaşmaya geçilecektir. Kısacası bir zamanlar entelektüel hayali olan Akdenizlilik, istesek de istemesek de hayatın gerçeği ve zorunluluk&nbsp;haline dönüştü.</p>

  <p>Barselona şu günlerde bile hoş bir bahar havası yaşıyor. Paris'e değil, İtalya'ya ve Londra'ya alternatif bir moda merkezi; müzelerin güzellik ve örgütlenmesini hasetle izledim.&nbsp;XIX. yüzyıl ve XX. yüzyıl başının Barselona'sı Küba ve Karayipler'de çalışan köle çiftliklerinin yarattığı bir zenginlikle&nbsp;muhteşem bir güzelliği yaratmıştı. Tabii bu süreç kolay bir&nbsp;hükümle açıklanamaz. Antonio Gaudi ve onun gölgede bıraktığı bütün büyük Barselonalı mimarların hepsi, mistik bir&nbsp;sabır, gayret, tabiatı ve tarihi özümseyen hafıza ile inci gibi&nbsp;binaları yaratmışlardı. Burjuvazi gösterişi seviyordu, çok zor&nbsp;hayatlar yaşayan işçi sınıfı da I. Enternasyonalin Marksizminden çok Proudhon ve Bakunin anarşizmini izlemeyi tercih etmişti.</p>

  <p>Uzun, ince kanlı yol bugünkü müreffeh Katalunya'yı yarattı. Yeni reformlar doğrusu İspanyollukla onulmaz bir çatışmayı hafifletmiş gibi. Katalunya Ispanya'nın diğer bölümlerine göre daha Akdenizli, en azından İspanyolca bilmeden Fransızca, İtalyanca, İngilizce gibi dillerle yaşamak ve kültürel diyalog kurmak&nbsp;mümkün. Şehirdeki Katalanlık kırsal bölgedeki İspanyolluk&nbsp;kimliği karşısında pek söz geçiremiyor gibi. 3 milyonluk Madrid acaba niçin 1 milyonluk Barselona kadar renkli ve çekici değil? Çünkü daha yorucu ve güzellikler daha tesadüfi biçimde&nbsp;oluşmuş.</p>

  <p>Barselona'nın klasik güzelliğinin, kitle turizminin getirdiği bayağılıkla nasıl baş edeceğini bilemiyoruz. Ama İspanya ile&nbsp;Türkiye'nin turizm yakınlaşması da sevindirici. Toplumlar önce&nbsp;15'inci asırdan beri tarihi yapılarında yeri olanlara yanaşıp onlarla kaynaşmak.</p>

  <p>İspanya artık Türkiye'yi daha ciddi değerlendiriyor. Avrupa'nın kuzeyine karşı bizim Akdeniz sanayi ülkeleri içinde yer almamızı istiyor. Bir kongre için gittiğim Barselona'da bunu&nbsp;gördüm. Palau de la Musica, Barselona'nın XX. yüzyıl başından&nbsp;kalma en önemli mimari eserlerinden. Modernist mimarinin&nbsp;öncülerinden Louis D. I. Montaner'in yarattığı bu müzik salonu&nbsp;bir çiçekçi dükkanını kıskandıracak kadar çiçek motifleri ve&nbsp;heykelciklerle donanmıştır.</p>

  <p>Salvatore Adamo'nun konseri tıklım tıklım dolu. Yaş ortalaması 60 olan dinleyiciler onun müziğiyle hafif hafif salmıyorlar. Bçn de... Barselona Avrupa değil, ama hayallerdeki eski Avrupa orada yaşıyor. Katalunya için İspanya'nın içindeki Akdeniz derler. Ama Akdeniz limanlarına has çapaçulluğun görünmediği açıktır. Alışılmamış manzaralardan biri de 50-60&nbsp;yaşındaki çiftlerin hafta sonunda belirli dans kulüpleri önünde&nbsp;kuyruk oluşturması.</p>

  <p>Katalunya 6,5 milyon nüfuslu. Bunun 1,6 milyonu merkez Barselona'da yaşıyor. Katalanca İspanyolcadan ayrı bir dil, hatta yapısı itibarıyla Fransızcaya daha yakın olduğu tekrarlanır.</p>

  <p>Ispanya'nın sanayileşmiş bir bölgesi. Mazide anarşist siyasi hareketiyle ünlüydü. Barselona'ya müzik, Gaudi'leri ve diğerlerini çıkaran modernist mimarinin merkezi ve anarşist bombalı&nbsp;saldırıların şehri denirdi. Oysa Avrupa tarihinde bilinen başka&nbsp;ilkleri var: Temmuz 1837'de çıkarılan Mendizabel kanunuyla kilise topraklarının hepsi özelleştirildi.</p>

  <p>Juan Alvarez Mendizabel gibi liberal bir devlet adamının yaptığı bu toprak reformuna kilise karşı çıkamadı ama sonraki&nbsp;toprak reformlarının hiçbirinde görülmeyen bir ihtiyatlı politika&nbsp;ile Katalunya endüstrileşme yolundaki en önemli aşamayı tamamladı. Barselona bütün ülkeden gelen işçilerin, mühendislerin bölgesi, o nedenle herkes Katalanca konuşuyor değil; oysa&nbsp;şu anda devlet okullarının hiçbiri İspanyolca eğitim vermiyor.&nbsp;Bu yüzden özel okul parası veremeyen alt orta sınıf çocuklarının anadili İspanyolca ise, Katalanlaşmaları kaçınılmaz. General Franco'nun zulmünü çeken bir ülkenin yeni dönemde bu gibi tepkileri de gözden kaçmamalı.</p>

  <p>Unutmayalım; "Osmanlı împaratorluğu'nun ilk kapitülasyonlarını Kanuni Sultan Süleyman Han'ın Fransızlara bahşettiği" ifadesi okul kitabı yanlışıdır. 1517'de Yavuz Sultan Selim Han&nbsp;Kahire'ye girdiğinde kendisini karşılayan Akdenizli tüccar koloninin seçilmiş konsolosu olan Katalan temsilcinin elindeki&nbsp;Memluklardan kalma kapitülasyon beratlarını tasdik etmiştir.</p>

  <p>Halen de Türkiye ile ticaret iyi gidiyor. AB blokuyla olan dış ticaret üstünlüğünü ABD, ardından Türkiye izliyor. Son iki yılda Türkiye ile dış ticaretin yüzde 24 oranında arttığını önemle&nbsp;belirtiyorlar. Bu ülkenin dış ilişkilerinden sorumlu politikacısı Albert Roya; "İstanbul gibi bizim ülkemizin iki misli nüfusa sahip&nbsp;bir yeri görmezlikten gelemeyiz, birlikte çalışmalıyız. Bütün Ortadoğu ve Balkanlar bölgesindeki sorunların çözümü için bu işbirliği örnek olacaktır. İktisadi ticari gelişmemizi, siyasi ve kültürel alanlarda sürdürmeliyiz" diyor.</p>

  <p>Sokağa çıktığınızda Avrupa'nın en eski planlı beldesiyle karşı karşıyasınız. Kitapçı vitrinleri okuma düzeyini gösteriyor.</p>

  <p>En Avrupalı bölgenin Türkiye'ye bu yakınlığı duyması Türkiye'nin bazı müttefiklerinin, hatta kendi aydınlarının anlayamayacağı meziyetlere sahip olduğunu gösteriyor. Açıktır ki kusurları kadar meziyetleri olan ve kendini yenileyebilen bir ülkeyiz.</p>

  <p>Kuşkusuz Akdeniz birliği bugün için henüz alternatifsiz bir kuruluş sayılamaz ama istikbali olan bir gelişme en azından kuzey Avrupa'nın manasız baskılarına karşı bir güvence.</p>

  <p>Katalunya'da ayrılıkçı grupların reyi yüzde 16 civarında. Şurası açık ki; yüksek üretimi ve dengeli tüketimi olan bir toplumda huzur ve barışa çok önem veriliyor.</p>

  <p>Avrupa'da bir liderlik krizi var; Barselona merkezli beynelmilel Akdeniz Etüdleri Enstitüsünün tertiplediği ve bizden de Prof. İlter Turan, Prof. Refik Erzan, Şahin Alpay, Haşan Cemal ve&nbsp;Bahadır Kaleağası gibi konuşmacıların katıldığı toplantıda Katalunya bölge başkanı bu problemi vurguladı. Kuzeyin hegemonyasına karşı Türkiye, Akdeniz sanayi ülkeleri içinde yer alması istenen bir üye olarak görülüyor. Gördüğüm kadarıyla,&nbsp;Türk konuşmacılar bazı çevrelerin aksine, çaresizlik içinde&nbsp;AB'ci bir üslup kullanmadılar.</p>

  <p>Türkiye'de aydınların gittikçe şartlara ve gerçeklere daha uygun bir söyleme başvurduğu anlaşılıyor, İspanya ve İtalya gibi iki ülke de Türkiye'yi daha ciddi değerlendiriyor.</p>

  <p>Çizdikleri Türkiye manzarası da gerçekçi ve dengeleyiciydi. Şüphesiz 1967'nin Avrupa dünyası ile 2007'nin Avrupa'sı aynı&nbsp;olacak değil. 1967'nin Türkiye'si de iyisi ve kötüsüyle 40 yıl&nbsp;sonra hatırlanmayacak kadar değişti.</p>

  <h4 id="sigil_toc_id_24"><a id="bookmark3"></a><span style="font-weight:bold;">ALMANYA</span></h4>

  <div>
    <div><img alt="" src="../Images/main-31.png" /></div>
  </div>

  <p>Almanya tarihte dağınık toplulukların coğrafyasıydı.&nbsp;Alman denilen kimlik, eski&nbsp;Yunanlı siteler ve Hellen adaları veya eski Arap kabileleri&nbsp;kadar dahi bir birlik ifade etmezdi. Siyasi Alman Birliği’ne&nbsp;ortaçağlardan beri "Mukaddes&nbsp;Roma Germen İmparatorluğu" denirdi. Yani Voltaire’in&nbsp;hınzır zekasıyla "Ne Mukaddes, ne de Roma İmparatorluğu, sadece bir alay Alman"</p>

  <p>dediği birliğin içindeki serbest şehir ve prenslik sayıca kalabalıktı. Avusturya’nın bir yanı birlikteydi, öbür yanı ise birlikle itişecek politikalar güderdi. Eyalet eyaletle, manastır manastırla bir savlet (saldırı) ve münaferet içindeydi. Daha garibi bu hantal,&nbsp;yumuşak gövdenin başındaki Habsburg Hanedanı, yani Avusturya büyük dükaları da hep Alman İmparatoru seçilirdi. Bizim&nbsp;mektep tarih kitaplarımızda XVI. ve XVIII. asırlar boyu savaştığımızı tekrarladığımız Avusturya İmparatorluğu (böyle bir siyasi&nbsp;terim ve unvan o zaman yoktu) Almanya’nın ve Alman împaratorluğu’nun ta kendisidir. Demek ki tarihi Türk-Alman dostluğu boş bir laftır. Bu, Alman birliğinin kurulmasıyla Bismark ve&nbsp;II. Abdülhamid arasında oluşan dostluktan ileri gelir. Berlin&nbsp;Kongresi sonrası II. Abdülhamid kurnazca bu ittifakı dışarıya&nbsp;karşı kullanıyordu. Mamafih Jön Türkler bu kadar kurnaz değildi; nitekim Alman dostluğu I. Dünya Savaşı’na ait abartılı bir&nbsp;slogandır, bunun o zaman nasıl işlediğini günden güne daha iyi&nbsp;öğreniyoruz. 1933’ten sonra Hitler Almanya’sının zulmünden&nbsp;kaçan Alman aydınları (ki bunlar dünya çapında insanlardı) önce burada, sonra Amerika Birleşik Devletleri’nde bilimsel bir&nbsp;rönesans başlattılar. Almandan göreceğimiz nimet de yurdundan kovulan bu muhterem muhalif aydınlar sayesinde oldu.&nbsp;Bruno Taut’u, Landsberger’i, Eberhard’ı, Frank’ı, Süssheim’ı,&nbsp;Hirsch’i, Zuckmayer’i hiçbir zaman unutmayız.</p>

  <p>Almanya bugün Orta Avrupa ve Balkanlara, yani eski kültürel, iktisadi, siyasi nüfuz alanına iniyor. Polonya, Çekya, Macaristan, Bulgaristan; Avrupa Birliği’nden çok Almanya’nın otağına giriyorlar. Bu ülkelerin aydınları, Alman hayranlıkları ve&nbsp;aksanlı Aimancalarıyla onları bekliyor. Ama Balkanlar’da kendisine sempati duyulan biri daha var. Bu, iktisadi yönde güçlü&nbsp;bir ülke olmasa da, kültürel bağlarıyla onlardan olan biri, yani&nbsp;Türkiye... Nihayet aynı durum Kafkasya’da söz konusu; Gürcistan’da Almanlar var, ama aynı yerde ticarette, diplomaside hatta kültürel hayatta, ülkenin bünyesiyle daha bir uyum içinde&nbsp;olan Türkiye de var. İki ülkenin bu alanlarda müttefikçe davranmadıkları, davranamadıkları açık.</p>

  <p>Almanya artık XIX. asırdaki icatçı, inatçı mühendislerin yükselttiği bir sanayi ülkesi değil. Yaşlı nüfuslu, ama halen nitelikli teknisyenlerin sürüklediği, bazı dallarda rakipsiz bir sanayi devi... Zenginlik, sosyal demokrat politikaların bir asrı geçmesi&nbsp;nedeniyle (Nasyonal Sosyalizm de demokrasisiz olarak bu politikaları sürükledi) dengeli biçimde dağılmış. Almanya’da çalışan&nbsp;insanlar her zaman kendinden emin; ama işini kaybedeceğini&nbsp;hissederse de canavar. Nazizm’i işsizler ordusunun değil, işini&nbsp;kaybetmekten korkan küçük burjuvalar ordusunun destekleyip&nbsp;iktidara getirdiği bir tarihi gerçek.</p>

  <p>Almanın uluslararasındaki üslubu modern dünyaya ayak uyduracak gibi değil, gazeteleri Anglo-Sakson ve Fransız meslektaşları gibi değil, daha katilar. Ama asıl beteri; aceleci, saldırgan ve gürültücü bir üslupları var... Teferruatla (ağaçla) genelin (ormânın) bağlantısını kuramıyorlar. Ankara’ya gelen Alman diplomatların düşündüklerine ve önyargılarına öbür Avrupalı meslektaşları da sahip. Ancak berikiler diplomat; Alman diplomatlar ise hep yüksek sesle düşünüyor, o yüzden söylediklerinin aksini görmek istemiyorlar ve yanlıştan da dönemiyorlar. Bir konudaki çözümsüz girişimi başka çözümsüzlük yaratarak bastırmak istiyorlar. Üstelik bazı aydınlarımız için entelektüel bir merci rolündeler. Oysa insan hakları ve hürriyetin çatısını herkes&nbsp;kendi çatmak zorundadır. Şurası gerçek ki, diplomat memurdur, bağımsız aydın kişilik ve eylemle diplomatlık zor bağdaşır.&nbsp;Ayıp değil, işin icabı budur. Avrupa Birliği’ne yelken açarken de&nbsp;sefaretler personelinden başka pusulalar kullanalım...</p>

  <p>Almanya ile işimiz pek zor. Bugünkü diyalog düzenimiz; onların üslubu, bizim de "ne olursa olsun Avrupa" tavrımız, porselen dükkanı ve fili çağrıştırıyor...</p>

  <p><span style="font-weight:bold;">BERLİN'DE BİR HAFTASONU</span></p>

  <p>Son yüzyılda yükselen ulusçuluğun ve zenginliğin anıtsal başşehri olarak düşünülmüştü; kuşkusuz olamamıştır... Berlin'in&nbsp;temelindeki esas tutarlılık; XVIII. yüzyılda komşu Fransa'nın zulmettiği ve kapı önüne koyduğu Fransız Protestanları yani Huguenot mültecilerdir. Bu kentin ticaretine, sanayiine, fikri ve ilmi zenginliğine ilk hız verdiren onlardır. Almanya'nın henüz Yahudiliğe karşı Rusya'dan, Avusturya'dan ve hatta Fransa'dan daha anlayışlı davrandığı zamanlarda bütün Doğu Avrupa'dan göç&nbsp;eden seçkin Yahudiler, Berlin'i yükselen Yahudiliğin merkezi&nbsp;haline getirdiler. Berliner Judentum (Berlin Yahudiliği) bir zamanlar dünya kültürüne önemli bir katkı sayılan Alman kültürünün ayrılmaz parçasıydı.</p>

  <p>Ben hayatımda Berlin Yahudisinin ne olduğunu bazı kişilerde tanıdım. Bunların başında bizim ülkemizde Hititoloji ilmini inşa edenlerden Hans Güterbock ve eşi gelir. Ben rastladığımda Chicago'ya göçmüşlerdi ve o seçkin üniversitede bile pırıldıyorlardı. Üstüne bir yığın müzisyen ve ansiklopedi gibi kafalara&nbsp;da rastladım. Bazıları doğrusu hayatta bir yere varamamışlardı.&nbsp;Ama o bir yere varamayanlar bile sözüne sohbetine doyulmaz&nbsp;insanlardı. Berlin Nazilere rey vermemişti; ama sonunda onu&nbsp;savunmak için taş üstünde taş kalmayana kadar direndi. XIX.&nbsp;yüzyılın Alman İmparatorluğu Berlin'in temelinin ne olduğuna&nbsp;önem vermedi; Prusyalılar Paris ile yarışan bir anıtsal Berlin inşa etmeye çalıştılar; tabii ortaya çıkan onun karikatürü bile olamamıştı.</p>

  <p>Bizim için Berlin birkaç yüz bin Türk ve doğu tarafındaki Museumsinsel denen bölgedeki Pergamon Müzesi ve Yakındoğu müzeleridir. Osmanlı İmparatorluğundan götürülen nadide&nbsp;parçalarla doludurlar.</p>

  <p>Profesör Nedret Kuran ve Onur Öymen'le birlikte gittiğimiz Berlin, canlanmış. Bu halkla ilişkiler firması sempozyumu ücret&nbsp;karşılığı tertiplemiş. Yalnız parayı temin edenler 1930 mültecileri ve onların çocukları; başlarında da siyasal bilgiler okuluna&nbsp;sığman ve ünlü bir profesör olmaktan çok, ünlü bir politikacı ve&nbsp;Berlin belediye reisi olan Ernst Reuter'in oğlu Eduvarz Reuter&nbsp;geliyor. Eduvarz Reuter'in sözleri elbette Türk sempatisi üzerinde yoğunlaşıyor. Ne var ki, gerçek bu; Türkiye'nin alicenab davranışı bütün bir kuşak Alman entelektüeline hayat verdi. Tabii&nbsp;biz de istifade ettik. Ankara'da okuduğum lise (Atatürk Lisesi)&nbsp;ve Dil Tarih Coğrafya Fakültesi, Bruno Taut gibi ünlü bir mimarın elinden çıkmıştı.</p>

  <p>Berlin canlanmış, renklenmiş. Birleştikten sonra iki üniversitesi olan şehir, talebe dolu... Sömestr henüz sona ermiş. Almanya'nın sorunu kalabalık üniversiteler; tasarruf gerekçesiyle bu üniversitelerin öğretim üyeleri gittikçe azaltılıyor; öğrenci sayısı ise artırılıyor. Doğrusu Avrupa Birliğinin eğitim düzeyimizi&nbsp;yükseltecek örnek olduğunu bilmeden tekrarlayanlar bu gerçekleri görmeli. Aksine bazı seçkin eğitim kurumlarımızın bu örnekler izlenerek aşağı çekileceğinden endişe ediyorum.</p>

  <p>Sokaklarda; kaç nesilden beri tüketen, birikimli bir toplumun ürünlerinin satıldığı açık hava kitap sergileri ve nadide parçalarla dolu bitpazarı tezgahları kurulmuş; kafelerin sayısı artmış, Doğu Berlin kalkınıyor. Alman Tarih Müzesi yeniden yapılanmış. Ama galiba konser salonları ve opera Budapeşte, Prag ve Moskova ile yarışacak durumda değil.</p>

  <p>Sempozyum 1930'lar Türkiye'sindeki ve ABD'deki Alman bilgin ve aydınların serencamı üzerine ama bu arada "Kültür de&nbsp;bir silahtır" sloganı etrafında Alman aydınlarının kaderi ve tutarsızlıkları da tartışılıyor. Frankfurt'ta Direnişçiler ve Sürgün&nbsp;Entelektüeller Birliği Başkan Yardımcısı Ursula Seuss-Hess, Alman aydınları arasında var olan aşağılık duygusundan söz ediyor. Böyle bir duygu ve suçluluk dışarıdan bakınca da gözlenebiliyor. Ama önemli olan o toplumun bir üyesinin bunu hissetmesi. Alman kültürü gözler ve derhal kavramlaştırır. Bu da&nbsp;onun üstün tarafıdır. Ne var ki, bu duygu siyasi platforma yansıyınca, tarihi yeniden çarpıtmak ve yeni suçlular aramak gibi&nbsp;dürtüleri de yaratıyor. Alman aydınlarının soykırım alanında&nbsp;başka ortaklar aramalarını bu durum açıklar. Galiba Türklerle&nbsp;Almanları karşı karşıya getiren önemli bir nokta budur.</p>

  <h4 id="sigil_toc_id_25"><a id="bookmark4"></a><span style="font-weight:bold;">ÇEK CUMHURİYETİ VE PRAG</span></h4>

  <div>
    <div><img alt="" src="../Images/main-32.png" /></div>
  </div>

  <p>Ortaçağların Bohemya ve Moravya krallığı Çeklerin ülkesidir. Çeklerin dili PolonyalIların ve eski ortakları Slovakların&nbsp;diline çok yakındır; o kadar ki&nbsp;her birinden gelen üç filozof,&nbsp;üç hukukçu, üç diplomat dahi&nbsp;tercümesiz her ayrıntıyı tartışabilir; lügat kullanmadan kitaplar okunabilir. Ama Çekler diğer ikisinden ayrıdır; daha bireyci, daha girişken ve endüstriyel toplumun çizgilerine sahipler. Kendilerine göre tezatları da vardır. Mesela 1948'e&nbsp;kadar Rusları çok sever ve kardeşliklerini vurgularlardı, oysa&nbsp;Avusturya imparatorluğu zamanında sınırlarında yaşayan&nbsp;Ukraynalıları aşağılarlardı.</p>

  <p>Vakte saate uyup çalışan adamları akşam küfelik olarak görmek mümkün, bütün Slavlar gibi gelgitleri var; galiba Slav dilleri içinde en zengin argo ve küfür edebiyatı onlarınmış. Avrupa'da Protestanlığın öncülüğünü bu toplum yaptı. Bedeli ağır ödettirildi. Bugün de Katolik dünyaya ait bir ülke gibi görünse&nbsp;de, halkın yarısı kendisini ateist olarak açıklamış bulunuyor.</p>

  <p>Geçen asırda Panslavizmin ilmi öncülüğünü onlar yapardı. Katolik Polonya ise bu gibi akımlardan nefret ederdi. Soylu sırafını Kinsky gibi bir-iki aile hariç Avusturya İmparatorluğu yok&nbsp;etti ama sanayi, ticaret, mimari ve ilimde faal yükselen bir burjuvazi bütün imparatorluğu ele geçirdi. Bu yüksek kültürün ayrılmaz parçası da ortaya çıktı. Çekler hem kendi ülkelerinde&nbsp;hem Avusturya'da en faal proletaryayı yarattılar.</p>

  <p>İmparatorluk zamanında Prag, Brno (Brun) ve Karlovy Vary'ye (Karlsbad) giden büyüklerimiz; Çek mühendis ve işadamlarının, hekimlerin iki-üç dil bildiğini, Alman AvusturyalIların Fransızca bile konuşamadığını söylerler. Doğrudur; bütün&nbsp;kozmopolit monarşilerde olduğu gibi kimin kimden hallice olduğu ve kimin kimi hor göreceği belli olmaz.</p>

  <p>Asırlarca Alman-Avusturyalılar ile bir arada yaşadılar. Prag'daki üniversite iki dilde eğitim yapardı, ortak dil ise tabii ki&nbsp;Latinceydi. Çeklerin çoğunun soyadı Almancadır. Ama mesela&nbsp;Viyanalıların da birçoğu Çek soyadı taşır. I. Dünya Savaşında&nbsp;Avusturya imparatorluk ordusunun Çek askerleri Slovak kardeşleriyle birlikte karşıdaki büyük kardeş Rusların ordusuna geçiverdiler; Slovaklar o zaman Macar tacına bağlıydılar. Ama iki&nbsp;kavim kaderini birleştirdi. İlan edilen yeni Çekoslovakya'nın&nbsp;başkenti Prag'da Alman ve Çeklerin sadece tiyatro ve okulları&nbsp;değil, şehirdeki gezinti alanları bile ayrıydı. Bir Avusturya Almanı toprak sahibi hanım ünlü cumhurbaşkanı Masaryk'e yakınmıştı: "Ekselans ben şimdi ne yapacağım, Çekçe bilmiyorum".&nbsp;Masaryk "Ziyanı yok hanımefendi, annem de Çek ama sizin gibi Almanca konuşuyor, hep birlikte yaşarız" demişti. Ne var ki&nbsp;Südet bölgesi Almanları Masaryk gibi değil; sadece Çekleri değil, Almancayı kendilerinden iyi konuşan Yahudileri de sevmiyorlardı. Hitler'i davet ettiler. Bugünkü Çek Cumhuriyetinin&nbsp;ikinci harpten sonra kovaladığı Südet Almanları meselesinden&nbsp;dolayı özür borçlu olduğunu hiç sanmıyoruz.</p>

  <p>Franz Kafka, Franz Werfel, Max Brod, Erwin Kisch, Rainer Maria Rilke gibi Alman dilinin en parlak isimleri Prag'da doğdu, yaşadı ve yazdı. Hiçbiri kendisini Alman hissetmedi ama Alman dilini Goethe kadar yaşattıkları açık. Hepsi birbiriyle okul&nbsp;sıralarından beri arkadaştı. "Aslan Asker Şvayk"in yazarı ölümsüz Çek yazarı Jaroslav Haşek, Rilke ile birlikte büyümüştü.&nbsp;Dünya edebiyat tarihinde iki dünya savaşı arasındaki Prag gibi&nbsp;birçok yazarın halli hamur olduğu dönem az bulunur. Sırf yazarların mı, bütün Alman Avusturya bölgesinin en tipik Jugendstil-Art Nouveau ve Bauhaus dönemi yapıları Prag'dadır.&nbsp;Bizim büyükelçilik konutu da bunlardan biridir. Eski Prag musiki ile devam ediyor. Her köşede bir konser, ne de olsa Mozart'ın&nbsp;hakkını AvusturyalIlardan çok Praglılar vermişti.</p>

  <p>Çekler bugün Slovaklardan ayrıldı; Slovak aydınların mızmızlanmasını fırsat bilip tarımsal problemleri ve gelişemeyen sosyalist endüstrisiyle başlarına dert olacak bu bölgeyi elden çıkardılar. 10 milyon nüfuslu Çek Cumhuriyeti'nin yüzde üçü Slovak, 60 bini de Polonyalıymış. Adım başında "Slovakım" diyen&nbsp;birine rastladığınıza göre, Slovaklar kimliklerini istatistik ofislerine değil kahvehanelerde açıklamayı tercih ediyor olmalılar.</p>

  <p>Yakında sağda solda iş tutan Türklerin sayısı da buna erişirse şaşmamak gerekir. Çeklerin para birimlerini avroya değiştirmeye pek niyetleri yok gibi, gelen turistlere sarraflık yapmayı tercih ediyorlar. Yanı başındaki Avusturya'ya göre Türkiye ile ticari ilişkileri hızla gelişiyor ve öbür AB üyelerinin aksine birliğe&nbsp;Türkiye'nin alınmasına had safhada sıcak bakıyorlar.</p>

  <p><span style="font-style:italic;">Gezilecek üç şehir</span></p>

  <p>Efsanevi güzellikteki Prag, Alman-Avusturya şehirlerinin hiçbirinde görülmeyecek kadar gotik ve Rönesans üsluplu şaheserlerle dolu. Alman-Avusturya İmparatoru Rudolf'un başkenti&nbsp;Prag Manierizm denen geç Rönesans döneminin ve Orta Avrupa Yahudi kültürünün en orijinal örneklerine sahip. Nazi işgalinin tahribatına rağmen hiçbir yer Prag kadar Yahudi Eşkinaz kültürünün güzel örneklerini barındıramaz.</p>

  <p>Çekya Orta Avrupa'nın barok sanat merkezi, eski Avrupa'yı Karlsbad’da yaşamak mümkün. Karlsbad yeni zengin Ruslarla&nbsp;dolu ve bu yeni zenginler 19'uncu yüzyılın Karlsbad'ın da tedaviye gelen Rus süregelen soylularını ve yazarlarını taklit etmeye çalışıyorlar; bu arayış bile onları bir ölçüde kaba yeni zenginler&nbsp;olmaktan çıkarmış.&nbsp;&nbsp;&nbsp;&nbsp;.</p>

  <p>Çekler Karlsbad'da Atatürk'ün kaldığı otelin odasını müze yapacak kadar zarif ve Çekya bir bakıma müzeler diyarı demek.&nbsp;Avrupa'yı görmek ve temel kültürünü anlamak için üç şehri bilmemiz lazım; Floransa, Roma ve Prag. Bu üç şehrin dinginliği,&nbsp;sıcaklığı ve insanı çeken derinliği ne Paris'te ne Londra'da ne&nbsp;de başka bir yerde vardır. Bugünkü Prag turist hücumuna uğramış, doğrusu 1972'de birkaç kere gittiğim Prag'ın sihirli ve sakin havasını sonradan bulamadım. Ama ben yine fırsat buldukça gitmek istiyorum ve herkese tavsiye ederim. Bayramlarda&nbsp;Londra, Paris'e hücum etmekten daha kazançlı çıkılır.</p>

  <h4 id="sigil_toc_id_26"><a id="bookmark5"></a><span style="font-weight:bold;">HİNDİSTAN</span></h4>

  <p>Hindistan okumakla, resimle, filmle anlaşılacak gibi değil; gidince de anlaşılmaz ama hissedilmeye başlanır... Hindistan&nbsp;eski eserleri ile değil; bağıran, sıcak tabiatı ve ovaları dolduran kalabalıklarla sizi karşılar. Resmiyet; "1,3 milyar Hintlinin 300 milyonu orta sınıfı teşkil ediyor" diyor. Öyle de olsa&nbsp;1 milyar aç ve çok fakir bir nüfus var demektir ve gerçekten&nbsp;de var; sokakta üstünüze yürüyen dilenci çocuklar hakikaten&nbsp;aç. 1 milyar açı temsil eden bir heyet gibiler. Yerkürenin en&nbsp;büyük zenginleriyle en sefil insanları, XX. ve XXI. yüzyılların en aydın ve bilgin kişileri, nitelikli teknokratlarıyla eğitim göremeyen cahil kitleleri Hindistan'da bir arada bulunmak zorunda.</p>

  <div>
  <p><span style="font-weight:bold;">i</span></p><img alt="" src="../Images/main-33.png" /></div>
</body>
</html>
