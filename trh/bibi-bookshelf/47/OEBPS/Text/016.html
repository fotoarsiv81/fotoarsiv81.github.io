<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sokrates Figürü</title>
</head>

<body>
  <h2 class="h21"><a id="a308"></a><a id="a307"></a><a id="a306"></a>Sokrates Figürü</h2>

  <p class="p3">Bu yıl bize önerilen temayı, &ldquo;Normaların geleceği ve evrimi&rdquo;ni, işlemek için araştırmalarımı ve fikirlerimi Batı felsefesinde &ldquo;bilge&rdquo; figürü üzerine yoğunlaştırdım. Yunan düşüncesinin başından beri, bilge, gerçekten de, canlı ve somut bir norm olarak belirmektedir, tıpkı Aristoteles&rsquo;in <span class="t14">Protreptique</span>'in bir pasajında not ettiği gibi: &ldquo;İyi ile alakalı olarak en kesin hangi kurala, hangi ölçüye sahibiz ki, bilge hariç?&rdquo;<a id="a309"></a><a href="../Text/notes.html#a1550"><span class="t17">{284}</span></a> Norm olarak bilge üzerine bu fikirler ve araştırmalar, pek çok nedenden ötürü, yavaş yavaş tek bir Sokrates figürü üzerine yoğunlaştı. Öncelikle onda, bütün Batı geleneğinde etkili olmuş evrensel bir etki, en azından böyle bir sonuç buluyordum. Akabinde &ndash;ve özellikle&ndash; Sokrates figürü, en azından Platon'un çizdiği şekliyle, bilgeliğin aşkın ideali ve somut insanlık gerçekliği arasında bir aracı olmanın eşsiz avantajını gözlerimin önüne seriyordu. İşte tamamen Sokratesçi paradoks ve ironi; Sokrates bir bilge değil, bir &ldquo;filozof&rsquo;tur, yani bilgeliğin, ideal ve aşkın normun bir aşığıdır.</p>

  <p class="p3">Sokrates&rsquo;ten bahsetmek, pek tabii ki de tarihsel düzende her türlü zorluğa maruz kalmak demektir. Sokrates, Platon, Xenophon üzerine sahip olduğumuz kanıtlar, tarihsel Sokrates&rsquo;i<a id="a310"></a><a href="../Text/notes.html#a1552"><span class="t17">{285}</span></a> dönüştürdü, idealize etti, onun özünü bozdu. Burada, tarihsel Sokrates&rsquo;i yeniden bulmaya ya da yeniden oluşturmaya uğraşmıyorum. Şu an size sunmaya çalıştığım, aynı zamanda da &ndash;zira devasa bir fenomen söz konusudur&ndash; Platon'un <span class="t14">Ş</span><span class="t14">ölen</span>'inde ortaya çıktığı haliyle ve Kierkegaard<a id="a311"></a><a href="../Text/notes.html#a1554"><span class="t17">{286}</span></a> ve Nietzsche<a id="a312"></a><a href="../Text/notes.html#a1556"><span class="t17">{287}</span></a> gibi iki büyük Sokratesçi tarafından algılandığı haliyle Sokrates figürü üzerine yoğunlaşarak, Batı geleneğimizde yer aldığı şekliyle Sokrates figürüdür.</p>

  <h3 class="h31"><a id="ncx153"></a><a id="a313"></a><a id="a316"></a><a id="a315"></a><a id="a314"></a>I. Silenos</h3>

  <p class="p3">Sokrates, şimdi de dediğim gibi, ideal norm ile insanlık gerçeği arasında bir aracı olarak belirmektedir. Aracılık; aracı olma fikri, ortayol ve denge fikirlerini çağrıştırır. İnce ayrımlarda, ilahi çizgileri ve insani çizgileri harmanlayan, ahenkli bir figürün belirmesini görmeyi bekleriz. Lakin hiç de alakası yok. Sokrates figürü afallatıcı, anlaşılmaz, kaygılandırıcıdır. Bizim için barındırdığı ilk şok, Platon'un, Xenophon'un ve Aristophanes'in tanıklıkları tarafından doğrulanmış olan bu fiziksel çirkinliktir.<a id="a317"></a><a href="../Text/notes.html#a1558"><span class="t17">{288}</span></a> &ldquo;Sokrates'in, der Nietzsche, çirkin olmaklığıyla ünlenen ilk Yunan olması hakikaten de oldukça belirleyicidir.&rdquo;<a id="a318"></a><a href="../Text/notes.html#a1560"><span class="t17">{289}</span></a> &ldquo;Her şeyi ölçüsüz, soytarıca, karikatürümsü idi.&rdquo;<a id="a319"></a><a href="../Text/notes2.html#a1562"><span class="t17">{290}</span></a> Ve Nietzsche &ldquo;onun ıstakoz gibi gözlerini, sarkık dudaklarını, kocaman göbeğini&rdquo;<a id="a320"></a><a href="../Text/notes2.html#a1563"><span class="t17">{291}</span></a> hatırlatır. Nietzsche, fizyonomist Zopyre&rsquo;in Sokrates&rsquo;e bir canavar olduğunu ve içinde en beter kötülükleri ve en beter istekleri barındırdığını söylemiş ve Sokrates&rsquo;in buna &ldquo;Beni nasıl da iyi tanıyorsun&rdquo;<a id="a321"></a><a href="../Text/notes2.html#a1566"><span class="t17">{292}</span></a> cevabını vermekten memnun kalmış olduğunu anlatmaktan oldukça hoşlanıyordu. Platon&rsquo;un <span class="t14">Ş</span><span class="t14">ölen</span>&rsquo;inin Sokrates&rsquo;i birtakım şüphelere mahal verebilecek bir <span class="t14">silenos</span>&rsquo;a benzemektedir. <span class="t14">Silenos</span>&rsquo;lar ve <span class="t14">satyros</span>&rsquo;lar, melez iblislere dair yaygın tasvirlere göre, Dionysos maiyetinde yer alan yarı hayvan, yarı insan idiler. Küstah, gülünç, ehli keyiftirler; satirik dramlar takımını, aralarında Euripides&rsquo;in <span class="t14">Cyclops</span>'unun oldukça nadir bir kanıtı olarak kaldığı edebi türü oluştururlar. Öyleyse <span class="t14">silenos</span>&rsquo;lar tamamen doğal varlığı, medeniyetin ve kültürün olumsuzlanmasını, grotesk soytarılığı, içgüdülerin başıboşluklarını temsil etmektedirler.<a id="a322"></a><a href="../Text/notes2.html#a1568"><span class="t17">{293}</span></a> Kierkagaard diyecektir ki: &ldquo;Sokrates bir kobold idi.&rdquo;<a id="a323"></a><a href="../Text/notes2.html#a1570"><span class="t17">{294}</span></a></p>

  <p class="p3">Bu <span class="t14">silenos</span> figürünün bir görünüşten ibaret olduğu, aynı zamanda Platon&rsquo;un da anlatmaya çabaladığı haliyle, başka şeyi saklayan bir görünüş olduğu doğrudur. <span class="t14">Ş</span><span class="t14">ölen'in</span><a id="a324"></a><a href="../Text/notes2.html#a1572"><span class="t17">{295}</span></a> sonundaki meşhur Sokrates övgüsünde Alchibiades, Sokrates&rsquo;i, heykeltıraşların vitrininde, tanrı heykelciklerini koymaya yarayan kalıplar olarak kullanılan <span class="t14">silenos</span>&rsquo;larla karşılaştırır. Böylelikle Sokrates&rsquo;in dış görünüşü, bu neredeyse canavarımsı, çirkin, soytarı, küstah görünüm; bir gösterişten, bir maskeden başka bir şey değildir.</p>

  <p class="p3">Ki bu bizi yeni bir paradoksa sürükler: Çirkinlikten sonra, sinsilik. Nietzsche&rsquo;nin dediği gibi: &ldquo;Her şeyi sinsi, düzenbaz, gizli kapaklıdır.&rdquo;<a id="a325"></a><a href="../Text/notes2.html#a1574"><span class="t17">{296}</span></a> Böylelikle Sokrates maskeye bürünür ve aynı zamanda da başkalarına da maske olur.</p>

  <p class="p3">Sokrates kendi kendine maskeye bürünür: bu, hâlâ anlamını çözmek durumunda kaldığımız meşhur Sokratesçi ironidir. Sokrates bilmezlik ve küstahlık taslamaktadır: &ldquo;Bütün hayatını, der Alchibiades, bilmiyormuş gibi yapıp insanlarla alay ederek geçirir o.&rdquo;<a id="a326"></a><a href="../Text/notes2.html#a1575"><span class="t17">{297}</span></a> &ldquo;Sokrates&rsquo;in konuşmaları, tıpkı vahşi bir Satyros&rsquo;un postu gibi dışarıdan böyle tuhaf kelime ve ibarelere büründürülür.&rdquo;<a id="a327"></a><a href="../Text/notes2.html#a1578"><span class="t17">{298}</span></a> Aşk kaçamakları, umursamaz tavrı, &ldquo;tıpkı yontulmuş bir Silenos gibi dışına büründüğü kılıftır bu.&rdquo;<a id="a328"></a><a href="../Text/notes2.html#a1580"><span class="t17">{299}</span></a> Sokrates, her ne kadar bu sinsilikte mükemmel bir biçimde başarılı olmuşsa da, sonuç olarak &ldquo;tarih&rdquo;ten saklanmıştır. Hiçbir şey yazmadı, diyaloglarla yetindi ve onun hakkında sahip olduğumuz tüm tanıklıklar, onu açığa çıkarmadıkları gibi saklarlar da, çünkü açıkçası Sokrates, kendisinden bahseden kişileri maske olarak kullanmayı daima başarmıştır.</p>

  <p class="p3">Kendisi zaten maskelenmiş olduğundan Sokrates, ardına gizlenmeye ihtiyacı olan kişiliklerin maskesi (<span class="t14">prosopon</span>) haline geldi. Onlara, hem kendilerini gizleme hem de Sokratesçi ironiyi maske olarak alma fikrini aşıladı. Burada, edebi, pedagojik ve psikolojik içermeleri dolayısıyla oldukça karmaşık bir fenomen söz konusudur.</p>

  <p class="p3">Bu fenomenin asıl çekirdeği, Sokrates&rsquo;in kendisinin ironisidir. Ebedi sorgucu Sokrates, ustaca sorgulamalarla muhataplarını, cehaletlerinin farkına varmaya yönlendiriyordu. Böylece de onları, tüm hayatlarının gözden geçirilmesini gerektiren bir huzursuzlukla dolduruyordu. Sokrates&rsquo;in ölümünden sonra, Sokratesçi konuşmaların hatırası, oldukça çeşitli muhataplarıyla sürdürmüş olduğu sözsel tartışmaları taklit eden bir tür edebiyatın, <span class="t14">logoi Sokratikoi'</span>nin esin kaynağı oldu. Öyleyse <span class="t14">logioi Sokratikoi</span>&rsquo;lerde, Sokrates bir <span class="t14">prosopon,</span> yani bir muhatap, bir kişi, &ndash;tiyatronun <span class="t14">prosopon</span>'unun ne olduğunu hatırlamak gerekirse&ndash; bir maske haline gelmektedir. Sokratesçi diyalog, özellikle de Platon&rsquo;un belirlediği ince ve arıtılmış biçimde, okuyucunun üzerinde Sokrates&rsquo;in canlı söylemlerinin yarattığı etkiye benzer bir etki uyandırma eğilimindedir. Okuyucu da kendini Sokrates&rsquo;in muhatabı konumunda bulur, çünkü Sokrates&rsquo;in sorularının kendini nereye götüreceğini bilmez. Sokrates&rsquo;in, yol şaşırtıcı ve kavranılamaz <span class="t14">prosopon'u,</span> okuyucunun ruhunda bir huzursuzluk oluşturur ve ruhunu felsefi yön değiştirmeye [<span class="t14">conversion</span>] kadar uzanabilecek bir farkındalığa sevk eder. K. Gaiser&rsquo;in<a id="a329"></a><a href="../Text/notes2.html#a1582"><span class="t17">{300}</span></a> de oldukça iyi gösterdiği gibi, okuyucu, kendi isteğiyle Sokratesçi maskelerin ardına saklanmaya davet edilir. Platon&rsquo;un neredeyse bütün Sokratesçi diyaloglarında, muhatapları bezginliğin kapladığı bir kriz anı gelip çatar. Tartışmayı devam ettirebilme olanaklarına dair inançlarını yitirirler; diyalog kopma tehlikesiyle karşı karşıyadır. Ki bu noktada Sokrates araya girer: diğerlerinin huzursuzluğunu, şüphesini, sıkıntısını, diyalektik serüvenin risklerini kendisi üstlenir; böylelikle rolleri değiştirir. Eğer ki, bir başarısızlık söz konusu olursa, bu onun hatası olacaktır. Böylece muhataplarına kendi &ldquo;ben&rdquo;lerinin bir izdüşümünü sunar, muhataplar bu şekilde Sokrates&rsquo;e kendi huzursuzluklarını aktarırlar ve güveni diyalektik araştırmada, logos&rsquo;un kendinde yeniden bulurlar.</p>

  <p class="p3">Şunu eklemek gerekir ki, Platoncu <span class="t14">Diyaloglar</span>&rsquo;da, Sokrates Platon için bir maske görevi görür, diyecektir Nietzsche, &ldquo;semiyotik&rdquo;<a id="a330"></a><a href="../Text/notes2.html#a1583"><span class="t17">{301}</span></a> hakkında. P. Friedlânder&rsquo;in<a id="a331"></a><a href="../Text/notes2.html#a1585"><span class="t17">{302}</span></a> açıkça not ettiği üzere, &ldquo;Ben&rdquo; oldukça uzun zamandır, birinci tekil kişiden bahsetmekten çekinmeyen Hesiodes, Xenophanes, Parmenides, Empedokles, sofistler, Xenophon sayesinde, Yunan edebiyatında görünümünü sağlamış iken; öbür tarafta Platon, <span class="t14">Diyaloglar</span>&rsquo;da, kendini Sokrates&rsquo;in ardına tamamen saklar ve sistematik olarak &ldquo;Ben&rdquo;in kullanımından kaçınır. Burada, anlamını eksiksiz bir biçimde kavrayamadığımız, son derece ince bir bağ bulunmaktadır. K. Gaiser ve H. J. Kramer&rsquo;i<a id="a332"></a><a href="../Text/notes2.html#a1587"><span class="t17">{303}</span></a> takiben Platon&rsquo;un Akademi üyelerine mahsus, kendi gizli ve sözsel eğitimi ile Sokrates maskesini kullanarak okuyucularını felsefeye çağırdığı yazılı diyaloglar arasında oldukça kesin bir ayrım yaptığını mı varsaymak gerekir? Yoksa Platon&rsquo;un, belli bir mesafe, belli bir ironi ile öğretisini sunmak için Sokrates figürünü kullandığını mı kabul etmek gerekir? Her ne olursa olsun, bu asıl durum, Batı bilincini fazlasıyla belirlemiştir, ve düşünürler bilinçli &ndash;ve beraberlerinde getirdikleri kökensel yenilenmelerden ürkmüş&ndash; olsalar dahi, sıra kendilerine gelince, çağdaşlarıyla yüzleşmek için, bir maske ve tercihen Sokrates&rsquo;in ironik maskesini kullandılar.</p>

  <p class="p3">18. yüzyılda, <span class="t14">Sokratische Denkwürdigkeiten</span> adlı eserinde Hamann, Sokrates'i över; kendisinin de dediği gibi: <span class="t14">mimice,</span><a id="a333"></a><a href="../Text/notes2.html#a1590"><span class="t20">{304}</span></a> yani kendisini Sokrates maskesi &ndash;ki bu, 18. yüzyıl filozoflarının nazarında saf rasyonalist olmak anlamına gelmektedir&ndash; olarak ele alır, öyle ki bu maskenin ardında İsa&rsquo;nın peygambervari bir figürünü sezinletebilsin diye. Hamann&rsquo;da geçici bir usulden başkası olmayan şey, Kierkegaard'da temel ve varoluşsal bir tavır halini alır. Bu tavır, onda öncelikle &ldquo;takma adcılık&rdquo; usulüyle ortaya çıkar. Kierkegaard külliyatının büyük bir kısmının takma adlarla yayımlanmış olduğunu biliyoruz: Victor Eremita, Johannes Climacus, vb. Bir yayıncı hilesi söz konusu değildir, bu takma adlar: &ldquo;estetik&rdquo;, &ldquo;etik&rdquo;, &ldquo;dinsel&rdquo; düzeylere tekabül eder; kendini bu düzeylerde konumlandırdığı kabul edilen yazar, çağdaşlarının Hıristiyan olmadıklarının farkına varmalarını sağlamak amacıyla, birbirini takiben estetikçide, sonra ahlakçıda Hıristiyanlıktan bahsedecektir. &ldquo;Sanatçının ve yarı inançlı ahlakçının maskesiyle donatır kendini en derin inançlarından bahsetmek amacıyla.&rdquo;<a id="a334"></a><a href="../Text/notes2.html#a1591"><span class="t17">{305}</span></a> Kierkegaard, usulün Sokratesçi karakterinin tamamıyla bilincindedir: &ldquo;Eserin bütününün genel bir bakış açısından estetik üretim, takma adlı eserlerin derin bir anlam kazandığı bir dalaveredir. Bir dalavere! Ne kadar da çirkin! Kelime tarafından kötüye kullanılmaya izin vermemeye cevabım ne olabilir! Hakikat uğruna bir insanı kandırabiliriz, ve yaşlı Sokrates'i anımsatmak amacıyla, bu adamı hakikate ulaştırmak için kandırabiliriz. Bir yanılsamanın kurbanı olduğunda tek çare budur.&rdquo;<a id="a335"></a><a href="../Text/notes2.html#a1594"><span class="t17">{306}</span></a> Okuyucuya hatasını, doğrudan onu çürüterek değil de, saçmalığının açıkça kendisine görünmesini sağlayacak bir biçimde hatasını sergileyerek hissettirmek gerekir. Bu, tam anlamıyla Sokratesçidir. Lakin, aynı zamanda da &ldquo;takma adcılık&rdquo;la Kierkagaard kendi mahiyetindeki tüm kişiliklere söz verir. Herhangi birinde kendini tanımaksızın farklı &ldquo;ben&rdquo;lerini dışa vurur, tıpkı Sokrates&rsquo;in ustaca sorularıyla, muhataplarının &ldquo;ben&rdquo;lerini &ndash;bunlarda kendini tanımaksızın&ndash; dışa vurduğu gibi. Kierkegaard şöyle yazar: &ldquo;Yıllar boyunca, melankolim, kendi kendime &rsquo;sen&rsquo; diyemememe neden oldu. Melankoli ve bu &rsquo;sen&rsquo; arasında bütün bir fantezi dünyası bulunmaktaydı. Ki bunun bir kısmını takma adlarımla harcadım.&rdquo;<a id="a336"></a><a href="../Text/notes2.html#a1595"><span class="t17">{307}</span></a> Ama Kierkegaard takma adlarının ardına saklanmaktan memnun değildir. Onun asıl maskesi, Sokratesçi ironinin kendisi, Sokrates&rsquo;in ta kendisidir: &ldquo;Ah Sokrates! [...] Senin serüvenin benim serüvenimdir.&rdquo; &ldquo;Ben tekim. Tek benzerim Sokrates&rsquo;tir. Görevim, Sokratesçi bir görevdir.&rdquo;<a id="a337"></a><a href="../Text/notes2.html#a1597"><span class="t17">{308}</span></a></p>

  <p class="p3">Kierkagaard, bu Sokratesçi yönteme dolaylı iletişim yöntemi adını veriyordu.<a id="a338"></a><a href="../Text/notes2.html#a1599"><span class="t17">{309}</span></a> Buna Nietzsche&rsquo;de de rastlıyoruz. Bu, onun nazarında, büyük eğitimcinin yöntemidir: &ldquo;Bir eğitimci ne düşündüğünü asla söylemez, ama haricen ve daima eğiten kişi için kullanılabilirliğine gelince o şey hakkında ne düşündüğünü söyler ancak. Bu gizli kapaklılığı tahmin etmemiz gerekmez aslında.&rdquo;<a id="a339"></a><a href="../Text/notes2.html#a1602"><span class="t17">{310}</span></a> Eğitimcinin aşkın görevi tarafından doğrulanmış yöntem: &ldquo;Her derin zihnin bir maskeye ihtiyacı vardır; hatta bir maskeden de fazlasına, hayatının tüm sözlerine, tüm işleyişlerine, tüm tezahürlerine yönelik, devamlı yanlış olan &ndash;yani yavan&ndash; yorum sayesinde tüm derin zihin çevresinde biçimlenir.&rdquo;<a id="a340"></a><a href="../Text/notes2.html#a1604"><span class="t17">{311}</span></a> Sokratesçi <span class="t14">silenos</span> maskesi, bu maske teorisine model görevi görür: &ldquo;Tam da böyleydi, diye yazar Nietzsche hayatının son döneminde yazdığı yayımlanmamış metinlerinde, Sokrates&rsquo;in şeytani cazibesi. Bir ruhu vardı, ama başka bir ruhun ardında ve bir başkasının da ardında. İlkine, Xenophon uyumak için yerleşir, ikincisine Platon, üçüncüsüne gene Platon ama kendi ikinci ruhuyla Platon. Platon&rsquo;un kendisine gelince, tamamıyla arka-mağaralar ve dış görünüşlerle dolu bir adamdır.&rdquo;<a id="a341"></a><a href="../Text/notes2.html#a1606"><span class="t17">{312}</span></a> Kierkegaard&rsquo;da olduğu gibi, Nietzsche&rsquo;de de pedagojik bir zorunluluk, hatta psikolojik bir ihtiyaç vardır: &ldquo;Öyle adamlar vardır ki (ki Nietzsche bunlardan biridir) kendilerini, başkalarınca kısmen örtülmüş olduklarından farklı biçimde görmemizi istemezler. İşte burada, fazlasıyla bilgelik vardır.&rdquo;<a id="a342"></a><a href="../Text/notes2.html#a1608"><span class="t17">{313}</span></a> Böylece Ecce Homo&rsquo;da<a id="a343"></a><a href="../Text/notes2.html#a1610"><span class="t17">{314}</span></a> kendi kendine bunu yeniden tanıdığı haliyle Nietzsche, <span class="t14">Unzeitgemasse Betrachtungen</span>&rsquo;lerini yazarken, hocaları Schophenhauer ve Wagner&rsquo;in maskelerine büründü; tıpkı Platon&rsquo;un, dedi, Sokrates&rsquo;i semiyotik olarak kullanması gibi. Aslında burada, Sokrates ve Platon arasındakiyle karşılaştırılabilecek bir bağ bulunmaktadır: Nietzsche, işin aslında Nietzsche&rsquo;nin kendisinden başka birisi olmayan, ideal bir Wagner&rsquo;den ve ideal bir Sokrates&rsquo;ten bahseder. Özellikle E. Bertram&rsquo;ın<a id="a344"></a><a href="../Text/notes2.html#a1612"><span class="t17">{315}</span></a> da açıkça gösterdiği üzere, Nietzsche&rsquo;nin maskelerinden biri kesinlikle Sokrates&rsquo;in ta kendisidir; Nietzsche&rsquo;nin Nietzsche&rsquo;ye karşı hissettiğinin aynısı, bir aşkla dolu nefret ile izinden gittiği, &ldquo;bu kadar yakınında olduğundan neredeyse sürekli karşı koymak zorunda olduğu&rdquo; Sokrates, der Nietzsche.&rdquo;<a id="a345"></a><a href="../Text/notes2.html#a1614"><span class="t17">{316}</span></a> Nietzsche; Sokrates&rsquo;te, tanrıların yerine iyinin ve kötünün bilgisini koymak amacıyla efsaneyi çözen Nietzsche'den, ruhları insanca pek insanca şeylere geri kavuşturan Nietzsche&rsquo;den nefret eder; ve Sokrates'te, kendisinin olmak istediği şeyi sever, kıskanır: ruhların baştan çıkarıcısı, eğitimcisi, yöneticisi. Bu aşk dolu nefretten gene bahsetmek durumunda kalacağız.</p>

  <p class="p3">Bu Sokratesçi maske, ironi maskesidir. Platon'un<a id="a346"></a><a href="../Text/notes2.html#a1616"><span class="t17">{317}</span></a>, Aristoteles&rsquo;in<a id="a347"></a><a href="../Text/notes2.html#a1618"><span class="t17">{318}</span></a> ya da Theophrastes&rsquo;in<a id="a348"></a><a href="../Text/notes2.html#a1620"><span class="t17">{319}</span></a> <span class="t14">&ldquo;eironeia&rdquo;</span> kelimesinin geçtiği metinlerini inceleyecek olursak, ironinin, bireyin olduğundan daha aşağı gözükmeye çabaladığı psikolojik bir tavır olduğunu çıkarabiliriz: Kendi kendini küçümser. Söylem sanatı ve kullanımında, bu hal, muhataba hak veriyormuş gibi görünme eğilimi aracılığıyla ortaya çıkar. Eironeia&rsquo;nın retorik figürü demek ki; dinleyicinin, daha çok muhalifinin söylediklerinde bulmayı umduğu söylemi geliştirmeye ya da sözleri kullanmaya dayanacaktır.<a id="a349"></a><a href="../Text/notes2.html#a1622"><span class="t17">{320}</span></a> İşte tam da böyle sunar kendini Sokratesçi ironi: &ldquo;Sokrates, kendi kendini küçümseyerek, der bize Cicero, çürütmek istediğinden fazlasını muhataplarına bahşediyordu: bir şeyi böyle düşünürken ve bir başkasını söylerken, Yunanların &rsquo;ironi&rsquo;dedikleri sinsiliği sıklıkla kullanmaktan zevk alıyordu.&rdquo;<a id="a350"></a><a href="../Text/notes2.html#a1624"><span class="t17">{321}</span></a> Demek ki söz konusu olan öncelikle, dışsal olarak tam anlamıyla olağan ve yüzeysel birisi yerine geçmeye dayanan kendi değerini yapmacık bir küçümsemedir. Alchibiades&rsquo;in de Sokrates&rsquo;e övgüsünde dile getirdiği gibi: &ldquo;Söylemleri, açılan silenos&rsquo;lara fazlasıyla benzerdir. İlk bakışta, onları hakikaten dinlemek istesek de, kuşkusuz onları gülünç bulmaktan kaçınmayacağız [...] Bize kara cahillerden, demircilerden, kunduracılardan, kaynakçılardan bahseder, hep aynı şeyi tekrar edip durur gibi bir havası vardır, o kadar ki, dünyada, onun söylemlerini bir alay konusu yapmayacak cahil ya da budala yoktur.&rdquo;<a id="a351"></a><a href="../Text/notes2.html#a1626"><span class="t17">{322}</span></a> Konuların bayağılığı, hatta muhatapların bayağılığı! Dinleyicilerini; pazar meydanlarında, gymnasium&rsquo;larda, zanaatkâr atölyelerinde, dükkânlarda arar bulur. O, bir sokak adamıdır. &ldquo;Vasatlık,&rdquo; der Nietzsche, &ldquo;üstün zihnin taşıyabileceği en mutlu maskedir.&rdquo;<a id="a352"></a><a href="../Text/notes2.html#a1628"><span class="t17">{323}</span></a></p>

  <p class="p3">Sokrates konuşur, tartışır, ama bir hoca gibi düşünmeyi reddeder: &ldquo;İnsanlar ona,&rdquo; diye belirtir Epiktetos, &ldquo;diğer filozoflarla tanışmasını istemeye gelince, gönüllü olarak kabul ederdi bunu ve açık gönüllülükle kendisinin fark edilen biri olmadığını kabul ederdi.&rdquo;<a id="a353"></a><a href="../Text/notes2.html#a1630"><span class="t17">{324}</span></a> Eğer Sokrates, bir hoca olarak düşünülmeyi reddediyorsa, &ndash;ki burada Sokratesçi ironinin can alıcı noktasına temas ediyoruz&ndash; eğer öğretmeyi reddediyorsa; bu, diyecek hiçbir şeyi olmamasındandır, iletecek hiçbir şeyi olmamasındandır, geçerli ve basit tek bir nedenle, hiçbir şey bilmemesindendir, tıpkı sık sık beyan ettiği gibi. Diyecek hiçbir şeyi olmayan, savunulacak tezi olmayan Sokrates, kendisi sorulara cevap vermeyi tamamen reddederek, sadece sorgular: &ldquo;İşte senin her zamanki <span class="t14">eironeia'</span>n, diye yazar <span class="t14">Devlet</span>'in V. kitabının Thrasymakhos&rsquo;u, ben biliyordum böyle olacağını, önceden de söylemiştim: Sorulara cevap vermeyeceksin, işi bilmezliğe dökeceksin.&rdquo;<a id="a354"></a><a href="../Text/notes2.html#a1632"><span class="t17">{325}</span></a> Aristoteles de gene daha açık biçimde durumu betimler: &ldquo;Sokrates daima sorgulayan rolünü üstlenirdi, ama asla cevaplayan değil; zira hiçbir şey bilmediğini itiraf ediyordu zaten.&rdquo;<a id="a355"></a><a href="../Text/notes2.html#a1634"><span class="t17">{326}</span></a></p>

  <p class="p3">Pek tabii ki de Sokrates'in Atinalılarla tartışmalarının tam olarak nasıl cereyan ettiğini bilemeyiz. Platon diyalogları, en &ldquo;Sokratesçi&rdquo; olanları bile iki kat zayıflatılmış bir taklitten başka bir şey değildir. Öncelikle bunlar, yazılıdır, sözlü değil, ve Hegel'in de dikkat çektiği üzere, &ldquo;yazılı diyalogda, cevaplar bütünüyle yazarın kontrolü altındadır; ama gerçekte bu şekilde cevap veren insanlar bulmak başka bir şeydir.&rdquo;<a id="a356"></a><a href="../Text/notes2.html#a1636"><span class="t17">{327}</span></a> Üstelik, Platon diyaloglarında, edebi kurgunun cazibesi altında, Platoncu Akademi&rsquo;nin ekolcü alıştırmalarının izine rastlayabiliriz. Aristoteles, <span class="t14">Topikler</span>'inde bu diyalektik çekişmelerin<a id="a357"></a><a href="../Text/notes2.html#a1638"><span class="t17">{328}</span></a> kurallarını derlemişti. Bu kanıtlama alıştırmalarında, soru soranın ve cevap verenin oldukça belirli bir rolü vardı ve bu zihinsel eskrimin kuralları sıkı sıkıya tanımlanmıştı. Platon'un aktardığı tartışmalarda neyin, tarihsel olarak, hakikaten Sokratesçi olduğunu araştıracak değiliz, ama geleneğin tanıdığı haliyle Sokratesçi ironinin anlamını ve tekabül ettiği bilincin devinimlerini açığa çıkarmamız gerekir.</p>

  <p class="p3">Otto Apelt<a id="a358"></a><a href="../Text/notes2.html#a1640"><span class="t17">{329}</span></a> Sokratesçi ironi mekanizmasını oldukça iyi karakterize etti: <span class="t14">Spaltung und Verdoppelung.</span> Sokrates karşıtını ikiye &ldquo;ayırmak&rdquo; için kendini ikiye böler: bir yanda, tartışmanın nasıl biteceğini önceden bilen Sokrates vardır, diğer yanda, yolu oluşturacak olan Sokrates. İroni buradadır işte. Sokrates'in muhatabı ile yolu oluşturması; ortağıyla, aralıksız bir biçimde tastamam bir uzlaşma gerektirir. Bu ortağın konumunu başlangıç noktası olarak alarak, bu konumun doğurduğu tüm sonuçları yavaş yavaş ona kabul ettirir. Her an, &ldquo;mantıklı söylem&rdquo;in, logos&rsquo;un<a id="a359"></a><a href="../Text/notes2.html#a1642"><span class="t17">{330}</span></a> akılsal gereklilikleri üzerine kurulmuş olan bu uzlaşmayı gerektirerek, genel işleyişi yansıtır, ve muhatabı, başlangıçtaki konumunun çelişkili olduğunu fark etmeye sevk eder. Sokrates genellikle, muhatabının aşina olduğu bir faaliyeti tartışma konusu olarak seçer ve onunla, bu faaliyeti gerçekleştirmek için edinilen pratik bilgiyi tanımlamaya uğraşır: General cesurca savaşmayı bilmelidir; kâhin tanrılara karşı saygı çerçevesinde eylemeyi bilmelidir. Ve işte, yolun sonunda komutan, cesaretin ne olduğunu, kâhin ise saygının ne olduğunu bilmez olur. Muhatap, neden eylediğini gerçekten de bilmediğini fark eder. Onun değerler sisteminin tümü ansızın temelsiz görünür gözüne. Buraya kadar kendini, &ndash;bir manada&ndash; konuşma şeklini yapılandıran bu değerler sistemiyle özdeşleştirirdi. Şimdi ise, kendisiyle çelişir. Muhatap böylelikle ikiye bölünür: Sokrates ile tartışmadan önceki haliyle muhatap ve karşılıklı, sabit uzlaşmalarında, Sokrates ile özdeşleşen ve o andan itibaren, öncesinde olmuş olduğu kişi olmayan muhatap.</p>

  <p class="p3">Bu ironik yöntemdeki, mutlak anlamda esas nokta, Sokrates ve muhatabı tarafından kat edilmiş yoldur.<a id="a360"></a><a href="../Text/notes2.html#a1644"><span class="t17">{331}</span></a> Sokrates muhatabından bir şey öğrenmek istiyormuş gibi görünür: işte ironik kendini küçümseme de tam anlamıyla buradadır. Sokrates, muhatabıyla özdeşleşir, söylemine tamamıyla dahil olur görünürken; ne var ki aslında, Sokrates&rsquo;in söylemine bilinçsizce dahil olan, Sokrates ile özdeşleşen, yani unutmayalım ki çıkmaz ve şüphe ile özdeşleşen, nihayetinde muhatabın kendisidir. Tartışmanın sonunda muhatap, aslında hiçbir şey öğrenmemiştir. Hatta artık hiçbir şey bilmez. Ama tüm tartışma süresince, zihnin faaliyetlerinin ne olduğunu deneyimlemiştir, dahası, Sokrates&rsquo;in kendisi olmuştur, yani sorgulamanın, gözden geçirmenin, kendine nazaran geri çekilmenin, yani nihayetinde de bilincin ne olduğunu deneyimlemiştir.</p>

  <p class="p3">Sokratesçi mayotiğin derin anlamı da budur. Theaitetos&rsquo;ta Sokrates'in, annesiyle aynı mesleği icra ettiğini anlatılır. Annesi ebe idi ve bedensel doğumlara yardım ediyordu. Sokrates ise, ruhların doğurucusudur: ruhların doğumuna yardım eder. Kendisi ise herhangi bir şey doğurmaz, çünkü hiçbir şey bilmez, yalnızca diğerlerine, kendi başlarına doğurmaları için yardımcı olur.<a id="a361"></a><a href="../Text/notes2.html#a1646"><span class="t17">{332}</span></a> Bu Sokratesçi mayotik, hoca ve müridi arasındaki bağı tamamen tersine çevirir; Kierkegaard&rsquo;ın da dediği gibi: &ldquo;Hoca olmak, doğrulamaları dilimlere ayırmak değildir, ne de öğrenilecek dersler vermek, vb; hoca olmak, hakikaten mürit olmak demektir. Eğitim, sen, yani hoca; müritten öğrendiğin zaman, onun anladığı şeye, anladığı şekilde vakıf olduğun zaman başlar.&rdquo;<a id="a362"></a><a href="../Text/notes2.html#a1648"><span class="t17">{333}</span></a> &ldquo;Mürit, hocanın kendi kendisini anlaması için bir olanaktır; hoca ise müridin kendi kendisini anlaması için bir olanaktır. Ölümünde hocanın, müridinin ruhu üzerinde ileri sürdüğü hiçbir şey kalmaz, müridin hocasının üzerinden ileri sürdüğünden daha fazla [...] Sokrates&rsquo;i anlamanın en iyi yolu, ona hiçbir borcumuzun olmadığını anlamaktır, Sokrates&rsquo;in tercih ettiği de budur ve bunu tercih etmiş olması da hoştur.&rdquo;<a id="a363"></a><a href="../Text/notes2.html#a1650"><span class="t17">{334}</span></a></p>

  <p class="p3">Sokrates imanının esrarlı icrasının mümkün anlamlarından birine temas ediyoruz: &ldquo;Tek bir şey bilirim, o da hiçbir şey bilmediğimdir.&rdquo;<a id="a364"></a><a href="../Text/notes2.html#a1652"><span class="t17">{335}</span></a> Aslında şunu demek istemiş olabilir: Sokrates iletilebilir hiçbir bilgiye sahip değildir, kendi ruhundaki ideleri başkasının ruhuna geçiremez. Platon'un Şölen&rsquo;inin Sokrates&rsquo;inin de dediği gibi: &ldquo;Ah ne hoş olurdu Agathon, daha dolu bir kaptan daha boş bir kaba akan su gibi, birbirimize dokunmakla daha dolumuzdan daha boşumuza akan bir şey olsaydı hikmet.&rdquo;<a id="a365"></a><a href="../Text/notes2.html#a1654"><span class="t17">{336}</span></a> Xenophon&rsquo;un Memorables'larında, Hippias Sokrates&rsquo;e der ki: &ldquo;Sürekli adalet üzerine soru sormaktansa, bir kez ne olduğunu söylesen daha iyi olurdu.&rdquo; Buna şu cevabı verir Sokrates: &ldquo;Söz bulunmadığından, hareketlerimle cesaretin ne olduğunu gösteriyorum.&rdquo;<a id="a366"></a><a href="../Text/notes2.html#a1656"><span class="t17">{337}</span></a> Sokrates'in bir söz ve diyalog tutkunu olduğu çok doğrudur. Ama, tutkulu biçimde göstermek istediği bir başka şey ise dilin sınırlarıdır. Eğer adaleti yaşamazsak asla anlayamayız. Her hakiki gerçeklik gibi, adalet de tanımlanamazdır. Muhatabını, adaleti &ldquo;yaşamaya&rdquo; davet etmek amacıyla Sokrates&rsquo;in yaptığı da tam anlamıyla budur. Söylemin gözden geçirilmesi aslında, bilince ve akla uygun yaşama sonucuna varıp varmayacağına karar kılmak zorunda kalan bireyin gözden geçirilmesine yol açar. Sokrates&rsquo;in bir muhatabının dediği gibi: &ldquo;Bizi sonu olmayan bir söylem döngüsüne sokar, ta ki kendi aklımızı başımıza almak zorunda kalıncaya, hatta iş, geçmiş varoluşunu yaşamış olduğumuz şekilden öte şu an yaşıyor olduğumuz şekle gelinceye kadar.&rdquo;<a id="a367"></a><a href="../Text/notes2.html#a1658"><span class="t17">{338}</span></a> Birey, böylelikle kendi davranışının temellerini sorgulamaya koyulmuştur; kendisi için kendi olmaklığının somut sorununun farkına varır. Bütün değerler ve onlara duyulan ilgi böylelikle alt üst olur: &ldquo;İnsanların çoğunun,&rdquo; der Sokrates, Platon'un kaleme aldığı <span class="t14">Sokrates&rsquo;in Savunmas</span><span class="t14">ı</span><span class="t14">&rsquo;</span>nda, &ldquo;kaygılandığı şeylere dair hiçbir kaygım olmadı: para meselelerine, malın mülkün yönetimine, askerlik rütbelerine, halkın itibar ettiği nutuklara, başkanlıklara, kurullara, politik komplolara. Bu yola sapmadım... Tam tersine, her birinize iyilik etmemi mümkün kılan, herkesin kendini düşünmekten, kendi işleri peşinde koşmaktan önce kendini daha mükemmel ve daha akıllı kılmasını sağlayacak yola girdim.&rdquo;<a id="a368"></a><a href="../Text/notes2.html#a1660"><span class="t17">{339}</span></a> Bireyin varlığına yapılan bu çağrı dolayısıyla, Sokratesçi işleyiş varoluşsaldır. Bu sebeptendir ki, Kierkegaard ve Nietzsche, her biri kendi tarzına göre, bu işleyişi tekrar etmek istediler. Bireyin bu gözden geçirilmesine, Sokrates'in durmaksızın tekrar ettiği bu &ldquo;Kendin için kaygılan&rdquo;a<a id="a369"></a><a href="../Text/notes2.html#a1662"><span class="t17">{340}</span></a> nasıl olur da, Nietzsche&rsquo;nin Schopenhauer&rsquo;a göre insanı betimleyerek bu insanı, çağdaşlarının bilinçsizliğinin tam ortasında soyutlanmış biçimde gösteren bu metninde rastlamayız: &ldquo;Yüzden maskenin altında, genç insanlar, yaşlılar, babalar, vatandaşlar, rahipler, memurlar, tüccarlar gösteriş yaparlar ve dünyayı, kendilerinden daha az düşünmeksizin hep beraber sergiledikleri komedyadan başka bir şey hayal etmezler. &lsquo;Neden yaşıyorsunuz?&rsquo; sorusuna, kibirlenerek cevap vereceklerdir: &rsquo;İyi bir vatandaş, bir bilim insanı, bir devlet adamı olmak için!&rdquo;<a id="a370"></a><a href="../Text/notes2.html#a1664"><span class="t17">{341}</span></a> &ldquo;Bütün insanlık kurumları insanların, düşüncelerinin devamlı dağılması sayesinde, yaşamlarını hissetmelerini engellemek için değil midir?&rdquo;<a id="a371"></a><a href="../Text/notes2.html#a1666"><span class="t17">{342}</span></a> &ldquo;Telaş geneldir, çünkü herkes kendinden kaçmak ister.&rdquo;<a id="a372"></a><a href="../Text/notes2.html#a1668"><span class="t17">{343}</span></a> Şölen&rsquo;in Alcihiades&rsquo;i çoktan diyordu ki: &ldquo;Şimdi de Sokrates&rsquo;e kulak vermek geçse içimden hiç dayanamam, yine aynı duygulara kapılırım. Çok iyi biliyorum bunu. Çünkü birçok şeyden yoksun olmama rağmen hâlâ kendimle ilgilenmeyip Atinalıların devletini yönettiğimi kabul etmek zorunda bırakıyor beni.&rdquo;<a id="a373"></a><a href="../Text/notes2.html#a1670"><span class="t17">{344}</span></a> Burada, bu altüst oluşun, yaşamın yönetici normlarının değişiminin siyasi kapsamını görüyoruz. Bireysel yazgının kaygısı Site&rsquo;yle bir kavgayı tetiklemekten geri durmaz<a id="a374"></a><a href="../Text/notes2.html#a1672"><span class="t17">{345}</span></a> Bu Sokrates&rsquo;in davasının ve ölümünün derin anlamı olacaktır. <span class="t14">Sokrates&rsquo;in Savunmas</span><span class="t14">ı</span>'nın tanıklığı sayesinde, Sokratesçi ironi; filozofu suçlayanların aleyhine geliştiğini ve &ndash;bir anlamda&ndash; ölüme mahkûm edilmesini tetiklediğini gördüğümüz anda dramatik bir hal alır.<a id="a375"></a><a href="../Text/notes2.html#a1674"><span class="t17">{346}</span></a></p>

  <p class="p3">Kierkagaard&rsquo;ın bahsettiği &ldquo;varoluşun ciddiyeti&rdquo; tam da bu noktadadır.<a id="a376"></a><a href="../Text/notes2.html#a1676"><span class="t17">{347}</span></a> Sokrates&rsquo;in saygınlığı, Kierkagaard&rsquo;ın nazarında, varlığını ortaya koyan bir düşünür olmasıydı, var olmanın ne demek olduğunu unutmuş kurgusal bir filozof olması değil.<a id="a377"></a><a href="../Text/notes2.html#a1678"><span class="t17">{348}</span></a> Kierkegaard için varoluşun temel kategorisi &ldquo;birey&rdquo;dir, &ldquo;yegâne&rdquo;dir,<a id="a378"></a><a href="../Text/notes2.html#a1680"><span class="t17">{349}</span></a> varoluşsal sorumluluğun yalnızlığıdır. Ona göre, bunun mucidi Sokrates olmuştur.<a id="a379"></a><a href="../Text/notes2.html#a1682"><span class="t17">{350}</span></a> Burada Sokratesçi ironinin en derin sebeplerinden birine rastlıyoruz. Dolaysız dil; var olma deneyimini, varlığın hakiki bilincini, yaşanmışın ciddiyetini, kararın yalnızlığını aktarmada etkisiz kalır. Konuşmak, bayağılığa<a id="a380"></a><a href="../Text/notes2.html#a1684"><span class="t17">{351}</span></a> iki kat maruz kalmaktır. Öncelikle, varoluşsal deneyimin dolaysız iletişimi yoktur: Her söz &ldquo;bayağı&rdquo;dır. Ve, öte yandan, ironi biçimindeki bayağılık, ancak dolaylı aktarıma olanak tanıyabilir.<a id="a381"></a><a href="../Text/notes2.html#a1686"><span class="t17">{352}</span></a> Nietzsche'nin de dediği gibi: &ldquo;Sokrates&rsquo;in (ki ironisi, insanlarla irtibatta kalabilmesi için yüzeysel bir tavır takınmak zorunda olmasına tekabül ediyordu) derin olduğunu sezdiğimi zannediyorum.&rdquo;<a id="a382"></a><a href="../Text/notes2.html#a1688"><span class="t17">{353}</span></a> Varoluşçu düşünür için, bayağılık ve yüzeysel olan aslında birer yaşamsal zorunluluktur: Her ne kadar bilinçsiz olsalar da, insanlarla irtibatta kalmakla alakalıdır. Ama bunlar aynı zamanda pedagojik hilelerdir de: İroninin dolambaçları ve sapakları, çıkmazın şoku varoluşçu bilincin ciddiyetine vardırabilirler; hatta eklemek gerekirse, ki göreceğimiz üzere, Eros&rsquo;un kudreti de. Sokrates&rsquo;in öğretecek bir sistemi yoktur. Onun felsefesi, tamamıyla ruhani alıştırma, yeni yaşam tarzı, etkin düşünme, canlı bilinçtir.</p>

  <p class="p3">Belki de, Sokratesçi formüle daha da derin bir anlam vermek gerekir: &ldquo;Hiçbir şey bilmediğimi biliyorum.&rdquo; Bu bizi, başlangıç noktamıza geri getirir. Sokrates, bir bilge olmadığını bilmektedir.<a id="a383"></a><a href="../Text/notes2.html#a1690"><span class="t17">{354}</span></a> Bireysel bilinç, bu eksiklik ve bitmemişlik duygusunda uyanır. Bu nokta üzerine Kierkegaard, Sokratesçi figürün tüm anlamını anlamamıza yardımcı olur. Kierkegaard, tek bir şeyden başka bir şey bilmediğini doğrular, o da Hıristiyan olmadığıdır. Öyle olmadığına içten bir şekilde ikna olmuştur, zira Hıristiyan olmak, İsa ile kişisel ve varoluşsal hakiki bir bağa sahip olmak, bu bağı eksiksiz benimsemiş olmak, &ldquo;ben&rdquo;in derinliklerinden taşan bir kararda bu bağı içselleştirmiş olmak demektir. Bu içselleştirmenin aşırı zorluğu yüzünden, hiçbir Hıristiyan yoktur. Yalnızca İsa Hıristiyan idi. En azından, Hıristiyan olmadığının bilincinde olan, Hıristiyan olmadığını kabul ettiği ölçüde, en iyi Hristiyan&rsquo;dır.<a id="a384"></a><a href="../Text/notes2.html#a1692"><span class="t17">{355}</span></a> Demek ki, Kierkegaard&rsquo;ın bilinci, varoluşsal her bilinç gibi bölünmüştür. Ancak, hakikaten de var olmadığı bilincinde var olur. Bu Kierkegaardçı bilinç Sokratesçi bilinçtir: &ldquo;Ey Sokrates, sözü, nüfuzun pahasına lanetledin; cehaletin sayesinde, diğerlerinin senden de az bilgin olduklarını ortaya çıkardın: cahil olduklarını bilmiyorlardı bile. Senin serüvenin benim serüvenimdir. Benim, diğerlerinin benden daha az Hıristiyan olduklarını göstermeye muktedir olmam, lakin gene de benim Hıristiyanlığa bu denli saygılı olmakla Hıristiyan olmadığımı görmem ve itiraf etmem karşında öfkelendiler.&rdquo;<a id="a385"></a><a href="../Text/notes2.html#a1694"><span class="t17">{356}</span></a></p>

  <p class="p3">Sokratesçi bilinç, bölünmüş ve parçalanmıştır, İsa&rsquo;nın figürüyle değil, ama &ldquo;bilge&rdquo;nin figürüyle, aşkın normla. Dünyanın bütün söylemleri, adil olmayı seçmiş adamın kararının derinliğini açıklamaya yetmez. Lakin her insani tercih geçici ve kırılgandır. Şu ya da bu davranışta adil olmayı seçerek insan, eksiksiz bir biçimde adil olacak bir varoluş önsezisine kapılır. Bu, &ldquo;bilge&rsquo;nin bilinci olacaktır. Sokrates &ldquo;bilge&rdquo; olmadığının farkındaydı. O, <span class="t14">sophos</span> değil, fakat <span class="t14">philosophos;</span> bir &ldquo;bilge&rdquo; değil, fakat mahrum kaldığı bilgeliği arzulayan birisidir.</p>

  <p class="p3">P. Friedlander&rsquo;ın da mükemmel bir biçimde dile getirdiği gibi, &ldquo;Sokratesçi ironi, cehalet (yani adaletin ne olduğunu sözlerle açıklamanın imkânsızlığı) ve bilinmezin (yani adaleti ilahi seviyeye ulaşan adil adamın varoluşunun) doğrudan deneyimi arasındaki gerilimi açıklar.&rdquo;<a id="a386"></a><a href="../Text/notes2.html#a1696"><span class="t17">{357}</span></a> Kierkegaard&rsquo;ın, Hıristiyan olmama bilincinden ötürü Hıristiyan olmadığı gibi Sokrates de bilge olmadığı bilincinden ötürü bilge değildir. Bu yoksunluk duygusundan uçsuz bucaksız bir arzu doğar. İşte bu nedendir ki filozof Sokrates, Batı bilinci için, Eros çizgilerine, gerçek &ldquo;güzellik&rdquo; arayışında daimi göçebeliğe bürünecektir.</p>

  <h3 class="h31"><a id="ncx174"></a><a id="a387"></a><a id="a390"></a><a id="a389"></a><a id="a388"></a>II. Eros</h3>

  <p class="p3">Sokrates'in, Batı düşünce tarihinin ilk bireyi olduğunu söyleyebiliriz. W. Jaeger&rsquo;in<a id="a391"></a><a href="../Text/notes2.html#a1698"><span class="t17">{358}</span></a> de altını çizdiği üzere, Sokratesçi edebiyat, özellikle Platon ve Xenophon&rsquo;un eserleri, Sokrates&rsquo;in edebi portresini çizmeye çalışırken, özgünlüğünü ve yegâneliğini hissettirmeye uğraşır. Bu ihtiyaç kuşkusuz, kıyaslanamaz bir kişilikle karşılaşmanın sunduğu olağanüstü deneyimden doğar. Pek tabii ki, Kierkegaard&rsquo;ın<a id="a392"></a><a href="../Text/notes2.html#a1700"><span class="t17">{359}</span></a> da belirttiği gibi, Platon<a id="a393"></a><a href="../Text/notes2.html#a1702"><span class="t17">{360}</span></a> diyaloglarında Sokrates karakterini betimlemek için sürekli kullanılan <span class="t14">atopos, atopia, atopatos</span> ifadelerinin derin anlamı burada bulunur; örneğin <span class="t14">Theaitetos</span>'ta (149a): &ldquo;Benim <span class="t14">atopotatos</span> [garip] olduğum ve <span class="t14">aporia</span>&rsquo;dan [şaşkınlıktan] başka bir şey yaratmadığım söylenir.&rdquo; Kelime etimolojik olarak &ldquo;yer dışında&rdquo; anlamına gelir, yani yabancı, kaçık, absürd, sınıflandırılamaz, yoldan çıkaran. <span class="t14">Ş</span><span class="t14">ölen&rsquo;de</span>, Sokrates&rsquo;e övgüsünde Alchibiades bu özellik üzerinde ısrarla durur. Normalde, der bize, bireylerin denk geldikleri insan sınıfları, ideal tipleri vardır; örneğin, &ldquo;asil ve cesur büyük general&rdquo; tipi vardır ki bunun temsilleri: Homerosçu antikçağda Achilles ve çağdaşlarından, Spartalı önder Brasidas&rsquo;tır; &ldquo;sürükleyici ve becerikli devlet adamı&rdquo; tipi vardır ki, temsilleri: Homerosçu antikçağda Yunan Nestor, Truvalı Antenor ve çağdaşlarından Perikles&rsquo;tir. Lakin Sokrates bu sınıfların hiçbirine girmez. Ona benzer bir insan, diye sonuca bağlar Alchibiades, yoktur, ancak <span class="t14">silenos</span>&rsquo;lara ve <span class="t14">satyros</span>&rsquo;lara benzetilebilir.<a id="a394"></a><a href="../Text/notes2.html#a1704"><span class="t17">{361}</span></a> Evet, Sokrates &ldquo;birey&rdquo;, &ldquo;yegane&rdquo;dir, bu &ldquo;birey&rdquo; Kierkegaard için pek kıymetlidir; kendi mezarının üzerine şunu yazmamızı istemiştir: &ldquo;Birey idi&rsquo;<a id="a395"></a><a href="../Text/notes2.html#a1706"><span class="t17">{362}</span></a></p>

  <p class="p3">Yine de, bu kıyaslanamaz karaktere rağmen Sokrates&rsquo;i Eros&rsquo;un<a id="a396"></a><a href="../Text/notes2.html#a1708"><span class="t17">{363}</span></a> mitik çizgilerine bürünmüş göreceğiz. Bunun, Sokrates figürünün bir yansıması olarak algılanan bir Eros olacağı su götürmez bir gerçektir.</p>

  <p class="p3">Sokrates&rsquo;te, içtenlik ile diyaloğun ironisine bağlı, söylem ironisininkilere tamamen benzer durumun altüst olmalarına yönlendiren bir aşk ironisi vardır. Şunu hemen belirtmek gerekir ki burada mercek altına alınan aşk, homoseksüel bir aşktır, çünkü, özellikle bir eğitimci aşkıdır. Sokrates zamanı Yunanistan&rsquo;ında, eril aşk, kadim savaşçı eğitiminin bir kalıntısı ve bir hatırasıdır, ki bu eğitimde, erkeğe özgü bir dostluk çerçevesinde, yaşça büyük bir ağabeyin yönetimi altında, genç asil, kendini aristokratik erdemlerle donatıyordu. Hoca-mürit ilişkisi, sofistik dönemde bu kadim ilişki modeli üzerinde kavranır, ve doğal olarak, erotik bir terminolojide açıklanır. Bu tarz konuşmada retorik ve edebi kurgu kısmı asla unutulmamalıdır.<a id="a397"></a><a href="../Text/notes2.html#a1710"><span class="t17">{364}</span></a></p>

  <p class="p3">Sokrates&rsquo;in aşka değin ironisi muhakkak, âşık olmuş gibi görünmeyi gerektirir, ta ki ironinin altüst olmasıyla, buluşmalarını kovalayanın kendisi âşık oluncaya kadar. Alcihiades&rsquo;in Sokrates&rsquo;e övgüsünde anlattığı budur. Sokrates&rsquo;in kendine yaptığı pek çok beyanla kandırılmış Alchibiades, onun ciddi olduğuna inanarak, bir akşam baştan çıkarmak amacıyla Sokrates&rsquo;i davet etti. Yatağına uzandı, onu kucakladı. Ve işte Sokrates tam anlamıyla kendinin efendisi olarak kaldı ve baştan çıkarılmaya kendini bırakmadı. &ldquo;Bunca zamandır,&rdquo; der Alchibiades, &ldquo;köle haline düşmüş olan bendim, üstelik yılan sokmuş bir adamın felaketini yaşıyorum ben.&rdquo;<a id="a398"></a><a href="../Text/notes2.html#a1712"><span class="t17">{365}</span></a> &ldquo;Hem de bir insanın sokulabileceği en hassas yerinden, yüreğimden, gönlümden ya da adına başka ne demek gerekiyorsa tam oradan, onun felsefi konuşmalarıyla yaralandım, ısırıldım. Çünkü onu ne zaman dinlesem hezeyan halindeki Kybele rahiplerinden çok daha çılgın hallere düşerim, kalbim küt küt atar ve gözyaşı döktürür bana bu adamın konuşmaları [...] Ama bir tek bana yapmadı ki bunları. Tam tersine [...] Charmenides&rsquo;e, [...] Euthydemos&rsquo;a, önce bir âşık gibi akıllarını çelip sonra kendisi âşık olacağına sevgili durumuna geçtiği daha başkalarına da.&rdquo;<a id="a399"></a><a href="../Text/notes2.html#a1714"><span class="t17">{366}</span></a> Kierkegaard&rsquo;ınki, bu metnin ne kadar da iyi bir yorumudur: &ldquo;Ona belki de bu manada bir baştan çıkarıcı demeliyiz: gençliği büyülüyordu, onda tatmin edemediği istekleri uyandırıyordu. Hepsini kandırıyordu, Alchibiades&rsquo;i kandırdığı gibi. Genç insanları cezbediyordu, ama bu insanlar ona doğru yöneldiklerinde, onun yanında huzur bulmak istediklerinde ise o, çoktan gitmiş, büyü bozulmuş oluyordu, ve onlar talihsiz bir aşkın derin acılarını hissediyorlardı, kandırıldıkları hissine kapılıyorlardı, çünkü onları seven Sokrates değildi, onlar Sokrates&rsquo;i seviyorlardı.&rdquo;<a id="a400"></a><a href="../Text/notes2.html#a1716"><span class="t17">{367}</span></a></p>

  <p class="p3">Sokrates&rsquo;in ironik aşkı, demek ki âşık olmuş gibi görünmekten ibarettir. Diyalektik ironide Sokrates, sorularını sorarken muhatabının, kendisine bilgisini ve bilgeliğini aktarmasını arzuluyormuş gibi davranıyordu. Ama aslında muhatap, bu soru cevap oyununda, Sokrates&rsquo;in cehaletine derman bulmaya muktedir olmadığını keşfediyordu; zira işin aslı, Sokrates'e verecek ne bilgisi ne de bilgeliği vardı. Öyleyse muhatabın dahil olmayı arzuladığı, Sokrates ekolüydü, diğer bir deyişle bilmemenin bilinci ekolü. Aşka ilişkin ironide Sokrates, aşka ilişkin beyanları aracılığıyla, âşıkmış gibi gözüktüğü kişinin, bilgisini değil ama bedensel güzelliğini arzuluyormuş gibi yapar. Durum oldukça anlaşılırdır: Sokrates güzel değildir, genç adam ise güzel. Ama bu sefer, âşık olunan ya da öyle olduğu varsayılan, Sokrates'in tavrından, Sokrates&rsquo;in aşkını tatmin etmeye muktedir olmadığını keşfeder, zira onda hakiki güzellik yoktur. Yoksun olduğu şeyi keşfederek, Sokrates&rsquo;e âşık olur; yani güzelliğe değil, zira Sokrates buna sahip değildir, ama aşka &ndash;Sokrates&rsquo;in Şölen&rsquo;de<a id="a401"></a><a href="../Text/notes2.html#a1718"><span class="t17">{368}</span></a> tanımını &ldquo;yoksun olduğumuz Güzellik arzusu&rdquo; olarak verdiği aşka&ndash; aşık olur. Öyleyse Sokrates&rsquo;e âşık olmak, aşka âşık olmaktır.</p>

  <p class="p3">Platon&rsquo;un Şölen&rsquo;inin anlamı tam da burada yatmaktadır.<a id="a402"></a><a href="../Text/notes2.html#a1720"><span class="t17">{369}</span></a> Diyalog, Eros figürü ve Sokrates&rsquo;inki arasındaki özdeşliği tahmin ettirecek biçimde yapılandırılmıştır. Platon, geleneğe göre, davetlilerin hepsinin, soldan sağa, kendi sıraları geldikçe rol gereği Eros&rsquo;a övgü düzeceklerini hayal eder. Birbirini takiben Phaedrus ve Pausanias&rsquo;ın, sonra hekim Eryximakos&rsquo;un, komedya şairi Aristophanes'in, tragedya şairi Agathon&rsquo;un yaptıkları da budur. Sokrates&rsquo;e gelince, onun sırası geldiğinde ise, Aşk&rsquo;ın övgüsünü doğrudan dile getirmez (bu, onun yöntemine karşıt olurdu), ama kendisine Eros&rsquo;un doğumu efsanesini anlatmış olan, Mantineia rahibesi Diotima ile vaktiyle yapmış olduğu görüşmeyi aktarır. Normalde diyalog, bu noktada son bulmalıdır, ama kaba bir biçimde şölenin verildiği salona baskın yapar Alchibiades, menekşeler ve sarmaşık yapraklarıyla taçlanmış ve oldukça sarhoş biçimde. Gene de şölen kuralına uyar, ama Eros&rsquo;un övgüsü yerine Sokrates&rsquo;inkini yapar.</p>

  <p class="p3">Burada Sokrates ve Eros arasındaki özdeşlik, yalnızca Sokrates'e övgünün Eros&rsquo;a övgüyle aynı sırada ve hemen akabinde dile getirilmiş olmasıyla değil; aynı zamanda da Diotima&rsquo;nın oluşturduğu Eros portesindeki ana hatlarla, Alchibiades&rsquo;ın oluşturduğu Sokrates portresine ortak ana hatların sayıca oldukça fazla ve belirleyici olmasıyla belirginleşir.</p>

  <p class="p3">Afrodit&rsquo;in doğduğu gün, diye anlatır Diotima, tanrıların evinde ziyafet oldu. Yemeğin sonunda Penia (&ldquo;Yoksulluk&rdquo;, &ldquo;Yoksunluk&rdquo;) dilenmeye gelmişti. <span class="t14">Poros</span> ise (&ldquo;Orta&rdquo;, &ldquo;Münasip olan&rdquo;, &ldquo;Zenginlik&rdquo;) nektarla sarhoş olmuş ve Zeus&rsquo;un bahçesinde uykuya dalmıştı. Yoksulluğuna çare bulmak için Penia, Poros&rsquo;tan bir çocuk peydahlamaya karar verdi. Uykuya dalmış Poros&rsquo;un yanına sokuldu ve böylelikle Aşk&rsquo;a gebe kaldı.</p>

  <p class="p3">Eros&rsquo;un bu soyağacı, Diotima&rsquo;nın, bu tasvirin pek çok düzeyde yorumlanabilmesini sağlayacak Eros&rsquo;un portresini oldukça ustaca bir biçimde yapmasına olanak tanıyacaktır. Öncelikle, efsanenin edebiyatına uygun olarak, Eros&rsquo;ta babasının çizgilerini tanırız: Baba tarafından, kâşif ve kurnaz ruh halini, euporia&rsquo;yı alır; anne tarafından ise, yoksul ve dilenci halini, aporia&rsquo;yı. Aşk&rsquo;ın belli bir kavramı bu tasvir vasıtasıyla gün yüzüne çıkar. Şölenin diğer davetlileri Eros&rsquo;u idealize edilmiş bir biçimde betimlemiş iken, Sokrates Aşk&rsquo;ın daha gerçekçi bir görünüşünü tekrardan oluşturmak için Diotima ile yapmış olduğu görüşmeyi aktarır. Aşk; tragedya şairi Agathon&rsquo;un dilemiş olduğu gibi güzel değildir. Bu olmaksızın artık Aşk da olmayacaktır. Zira Eros, özünde arzudur ve yoksun olduğumuz şeyden başkasını arzulamayız. Eros güzel olamaz: Penia&rsquo;nın oğlu güzellikten yoksundur; ama Poros&rsquo;un oğlu, bu yoksunluğa çare bulmayı bilir. Agathon, Aşk&rsquo;ı nesnesi ile, yani maşuk ile karıştırır. Ama, Sokrates için, Aşk âşık olandır. Demek ki çoğu insanın zannettiği gibi, bir tanrı değil; ama yalnızca bir daimon, ilahi ve insani arasında aracı bir varlıktır.</p>

  <p class="p3">İşte tam da bu nedenden ötürü Diotima&rsquo;nın yapmış olduğu Eros tasvirinde gülünç bir şeyler vardır. Ki burada, Aşk&rsquo;ın tutsak olduğu bitkin düşürücü yaşam tarzına rastlarız. Bu, şu meşhur temadır: &ldquo;Militat omnis amans.&rdquo; Aşık, maşukun kapısında nöbet tutar, açık havada geceyi geçirir. Bir dilenci ve bir askerdir. Ama aynı zamanda da keşiflerde verimlidir, büyücüdür, hokkabazdır, söylev vermede ustadır, çünkü aşk, insanı becerikli kılar. Ona göre, cesaretin kırılması ve umut, ihtiyaç ve doygunluk; kesinti olmaksızın, aşkının başarıları ve başarısızlıkları ile birbirini izler. Bu, rezil, kepaze, yüzsüz, dik kafalı, geveze, vahşi Eros&rsquo;tur, Bizans dönemine kadar Yunan şiirinin haytalıklarını anlatmaktan zevk aldığı hakiki canavardır bu.<a id="a403"></a><a href="../Text/notes2.html#a1722"><span class="t17">{370}</span></a></p>

  <p class="p3">Lakin, bu avcı Eros figüründe Platon, şaşırtıcı bir hakimiyet ile Sokrates&rsquo;in, yani &ldquo;filozofun&rdquo; çizgilerini görünüre çıkarır. Eros, der bize Diotima, duyarlı ve güzel olmaktan uzak, tıpkı Agathon&rsquo;un zannettiği gibi, daima yoksul, kaba, pasaklı, yalınayaktır. Alchibiades&rsquo;in övdüğü Sokrates de yalınayaktır, onu kışın soğuğundan zor bela koruyan üstünkörü bayağı bir postla örtülüdür.<a id="a404"></a><a href="../Text/notes2.html#a1724"><span class="t17">{371}</span></a> Diyaloğun arka planında Sokrates'in şölene gelmek için istisnai olarak yıkanıp temizlendiğini öğreniyoruz.<a id="a405"></a><a href="../Text/notes2.html#a1726"><span class="t17">{372}</span></a> Komedya şairleri de, onun çıplak ayakları, eski püskü postuyla alay ederler.<a id="a406"></a><a href="../Text/notes2.html#a1728"><span class="t17">{373}</span></a> Sokrates&rsquo;in bu figürü, tıpkı dilenci Eros gibi, kinik filozofun, Diogenes&rsquo;in, ateşsiz yersiz yurtsuz, paltosu ve tasıyla dolanan, kendini bu &ldquo;hiddetli Sokrates&rdquo; olarak tanımlayan Diogenes&rsquo;in figürü olacaktır.<a id="a407"></a><a href="../Text/notes2.html#a1730"><span class="t17">{374}</span></a> P. Friedlânder&rsquo;in<a id="a408"></a><a href="../Text/notes2.html#a1732"><span class="t17">{375}</span></a> da belirttiği üzere, bu yalınayak Eros ayrıca, <span class="t14">Protagoras&rsquo;</span><span class="t14">ı</span><span class="t14">n</span> (321c 5) ve <span class="t14">Devlet</span>'in (272a 5) tanımladığı şekliyle, ilkel insanı anımsatır. Böylelikle <span class="t14">silenos</span> figürüne geri dönmüş oluruz, başka bir deyişle, salt doğal varlık, kültür ve medeniyet öncesi ilkel kuvvet figürüne. Bu bileşenin, karmaşık Sokrates-Eros portresinin bir parçası olmasından farksız bir durum değildir. Zira bileşen, Sokratesçi bilincin tetiklediği değerlerin bu altüst oluşuna fazlasıyla tekabül etmektedir. Ruhu hakkında kaygılanan kişi için temel olan, görüntülerde, kıyafette ya da rahatlıkta bulunmaz, ancak özgürlükte bulunur.</p>

  <p class="p3">Yine de Diotima bize, Eros&rsquo;un, babasının çizgilerine de sahip olduğunu söyler: &ldquo;Asil ruhlara tuzak kuran, yürekli, gayretli, istekli, usta bir avcı, hep bir takım planlar kuran, düşünceyi arzulayan<a id="a409"></a><a href="../Text/notes2.html#a1734"><span class="t17">{376}</span></a> ve veren (<span class="t14">porimos</span>)<span class="t14">,</span> bütün yaşamı boyunca felsefe yapan, usta bir hokkabaz, usta bir büyücü ve sofisttir o.&rdquo;<a id="a410"></a><a href="../Text/notes2.html#a1736"><span class="t17">{377}</span></a> Aristophanes&rsquo;in <span class="t14">Bulutlar</span>'ının Strepsiades&rsquo;ini, umduğunun Sokratesçi eğitim sayesinde gerçekleşeceğini betimlerken duyduğumuza inanırız: &ldquo;Yürekli, güzel konuşan, gayretli, edepsiz... asla laf yetiştirme sıkıntısı olmayan, gerçek bir tilki.&rdquo;<a id="a411"></a><a href="../Text/notes2.html#a1738"><span class="t17">{378}</span></a> Sokrates&rsquo;e övgüsünde Alchibiades, Sokrates&rsquo;i edepsiz bir <span class="t14">silenos</span><a id="a412"></a><a href="../Text/notes2.html#a1740"><span class="t20">{379}</span></a> olarak ele alır, ve hatta, ondan önce Agathon da, Sokrates&rsquo;i bu <span class="t14">melezlik</span><a id="a413"></a><a href="../Text/notes2.html#a1742"><span class="t17">{380}</span></a> sıfatıyla ödüllendirirdi. Alchibiades için Sokrates bir hokkabaz,<a id="a414"></a><a href="../Text/notes2.html#a1744"><span class="t17">{381}</span></a> güzel oğlanların dikkatini çekmede usta bir güzel konuşmacıdır.<a id="a415"></a><a href="../Text/notes2.html#a1746"><span class="t17">{382}</span></a> Eros&rsquo;un gürbüzlüğüne gelince, buna, Alchibiades&rsquo;in orduya anlatırken çizdiği Sokrates portresinde rastlarız: Soğuğa, açlığa, korkuya dayanırdı, tıpkı uzayıp gitmiş bir meditasyona olduğu kadar şaraba da dayanıklı olduğu gibi.<a id="a416"></a><a href="../Text/notes2.html#a1748"><span class="t17">{383}</span></a> Delion&rsquo;dan çekilirken, diye anlatır Alchibiades, Sokrates sanki Atina sokaklarındaymışçasına serinkanlılıkla yürüyordu, Aristophanes&rsquo;in de anlattığına benzer biçimde &ldquo;kasıla kasıla, gözlerini döndüre döndüre, keskin buzlar üzerinde yalınayak ve alnı açık.&rdquo;<a id="a417"></a><a href="../Text/notes2.html#a1750"><span class="t17">{384}</span></a></p>

  <p class="p3">İşte, böyle pek de iyimser olmayan bir Sokrates-Eros portresi. Her hâlükârda, Platoncu ya da Sokratesçi ironiyle dolup taşmış durumdayız. Lakin bu figürün, derin bir psikolojik anlamdan yana bir eksiği yoktur.</p>

  <p class="p3">Eros bir daimon&rsquo;dur, der bize Diotima, yani tanrılar ve insanlar arasında bir aracıdır. Bir kez daha &ldquo;aracı olma&rdquo; sorununa geri döndük ve yeniden bu durumun ne kadar da rahatsız edici olduğunu dile getiriyoruz. Diotima&rsquo;nın bize tasvir ettiği Eros demonu tanımlanamaz ve sınıflandırılamazdır, tıpkı Sokrates gibi, atopos&rsquo;tur. Ne tanrıdır ne de insan, ne güzeldir ne de çirkin, ne bilgedir ne de deli, ne iyidir ne de kötü.<a id="a418"></a><a href="../Text/notes2.html#a1752"><span class="t17">{385}</span></a> Bu sebepten de philo-sophos&rsquo;tur, bilgelik aşığı, yani ilahi mükemmeliyete denk olacak bir varlık seviyesine ulaşmayı arzulayandır. Diotima&rsquo;nın verdiği tanımda, Eros kendi mükemmeliyetinin, kendi hakiki &ldquo;ben&rdquo;inin böyle bir arzusudur. Varlığın tastamamlığından yoksun olmaktan ötürü ıstırap çeker ve ona ulaşmaya can atar. Hatta diğer insanlar Sokrates-Eros&rsquo;u severken, Sokrates&rsquo;in uyandırmış olduğu Aşk&rsquo;ı severken; Sokrates'te sevdikleri, bu özlemdir, Sokrates&rsquo;in Güzellik&rsquo;e ve varlığın mükemmeliyetine olan bu aşkıdır.</p>

  <p class="p3">Sokrates gibi, Eros da çağrıdan, açılan bir olanaktan başka bir şey değildir; ama Bilgelik değildir, ne de kendinde Güzellik. Alchibiades'in bahsettiği szlenos&rsquo;ların, eğer onları açarsak, tanrı heykelleriyle dolu olduklarının meydana çıkacağı pek doğrudur.<a id="a419"></a><a href="../Text/notes2.html#a1754"><span class="t17">{386}</span></a> Lakin szlenos&rsquo;ların kendileri heykel değildir. Yalnızca heykellere ulaşılmasını sağlamak için açılırlar. Poros, Eros&rsquo;un babası, etimolojik açıdan, &ldquo;geçiş&rdquo;, &ldquo;erişim&rdquo;, &ldquo;çıkış yolu&rdquo; anlamına gelmektedir. Sokrates kendini, kendisinden öte bir şeye açan silenos'tan başka bir şey değildir. Filozof da aynen böyledir: Varoluşa bir çağrı. Sokrates, ironik biçimde güzel Alchibiades'e der ki: &ldquo;Öyle ya, eğer beni seviyorsan, senin yakışıklılığından büsbütün başka, olağanüstü bir güzellik görüyor olmalısın bende. Ama iyice düşün de bir hiç olduğum kaçmasın gözünden.&rdquo;<a id="a420"></a><a href="../Text/notes2.html#a1756"><span class="t17">{387}</span></a> Sokrates bu şekilde uyarır Alchibiades'i; Sokrates&rsquo;i severek yaptığı şey aslında Eros&rsquo;u, Penia&rsquo;nın ve Poros&rsquo;un oğlunu sevmekten başka bir şey değildir, Afrodit&rsquo;inkini değil. Lakin eğer onu severse, bu, Sokrates&rsquo;in, kendisi için tüm dünyevi güzellikleri aşan olağanüstü bir güzelliğe doğru bir yol açıyor olmasındandır. Sokrates&rsquo;in erdemleri, ironik szlenos'ta saklı bu tanrı heykelleri, Alchibiades&rsquo;i<a id="a421"></a><a href="../Text/notes2.html#a1758"><span class="t17">{388}</span></a> hayran bırakan Sokrates&rsquo;in bu erdemleri; Sokrates&rsquo;in arzuladığı ve Alchibiades&rsquo;in Sokrates aracılığıyla arzuladığı mükemmel Bilgeliğin bir tadımlığı, bir yansımasından başka bir şey değildir.</p>

  <p class="p3">Demek ki böylelikle, Sokratesçi Eros'ta, Sokratesçi ironide bulunan aynı temel yapıya, olması gerektiği gibi olmadığını çılgınca hisseden ikiye bölünmüş bir bilince rastlıyoruz. İşte bu ayrılma ve yoksunluk duygusundan doğar Aşk.</p>

  <p class="p3">Bu, daima, Sokrates-Eros efsanesini yaratarak, Aşk&rsquo;ın, arzunun ve irrasyonel olanın boyutunu felsefi yaşama sokmayı bilmiş Platon&rsquo;un en büyük övünçlerinden biri olacaktır. Her şeyden önce, diyaloğun deneyiminin ta kendisi vardır; hatta tam da Sokratesçi bir biçimde, iki muhatabı da coşturan bir sorunu bütünüyle açığa çıkarma isteği vardır. Logos&rsquo;un diyalektik hareketinin haricinde, Sokrates ve muhatabı arasında kat edilmiş bu yol, bu ortak uzlaşmaya varma isteği zaten aşktan kaynaklanır; ve felsefe, bir sistemin inşasından çok bu ruhani alıştırmada yatar. Diyaloğun görevi, esasen, dilin sınırlarını, ahlaki ve varoluşsal deneyimi aktarmada dilin yetersizliğini göstermekten ibarettir. Lakin olay olarak, ruhani faaliyet olarak diyaloğun kendisi zaten, ahlaki ve varoluşsal bir deneyim idi. Sokratesçi felsefe, bir sistemin tek başına kurulumu değildir, ama ancak insanın insanla olan ilişkisinde gerçekleşebilecek bir varlık düzeyine ulaşım, bir bilinç uyanışıdır. Eros&rsquo;un kendi de, ironik Sokrates gibi, hiçbir şey öğretmez, zira cahildir: daha bilge kılmaz, ama başka kılar. O da mayotiktir. Ruhlara, kendi kendilerini doğurmaları için yardım eder.</p>

  <p class="p3">Tüm tarih boyunca, Sokratesçi Eros&rsquo;un<a id="a422"></a><a href="../Text/notes2.html#a1760"><span class="t17">{389}</span></a> hatırasında rastlanan oldukça heyecan verici bir şey vardır; örneğin, İsa&rsquo;dan sonra III. yüzyıl İskenderiye&rsquo;sinde, Hıristiyan Thaumaturgoslu Gregoire, kendi terimleriyle, hocası Origenes&rsquo;e övgü yağdıracaktır: &ldquo;Tıpkı ruhlarımızın tam ortasında başlatılmış bir kıvılcım gibi, işte içimizde <span class="t14">logos</span> için ve <span class="t14">logos</span>'un yorumcusu olan bu adam, arkadaş için yanıp tutuşan aşk&rdquo;, &ldquo;bu adam,&rdquo; der daha ileride, &ldquo;ki o, Sokrates&rsquo;in yaptığı şekilde, bizi, tıpkı vahşi atlar gibi, <span class="t14">elenkhos'u&rdquo;</span> aracılığıyla ehlileştirmeyi bilirdi&rdquo;<a id="a423"></a><a href="../Text/notes2.html#a1762"><span class="t17">{390}</span></a> E. Bertram&rsquo;ın<a id="a424"></a><a href="../Text/notes2.html#a1764"><span class="t17">{391}</span></a> da olağanüstü sayfalarında gösterdiği gibi, Nietzsche&rsquo;de karşılaştığımız bu Sokratesçi Eros geleneği, bu eğitimci demonizm geleneğidir. E. Bertram&rsquo;a göre, üç formül, pedagojinin bu erotik boyutunu eksiksiz biçimde açıklar; Nietzsche boyutu: &ldquo;Aşktan doğar yalnızca en derin görüntüler&rdquo;, Goethe&rsquo;ninki: &ldquo;Yalnızca sevdiğimizden bir şeyler öğreniriz&rdquo;; Hölderlin&rsquo;inki: &ldquo;Ölümlü, kendisinin en iyisini aşk ile verir&rdquo;; hakiki bilince ancak karşılıklı aşkta ulaştığımızı gösteren üç formül<a id="a425"></a><a href="../Text/notes2.html#a1766"><span class="t17">{392}</span></a>.</p>

  <p class="p3">Aşkın, arzunun, hatta irrasyonel olanın bu boyutuna, Goethe&rsquo;nin kullandığı terimi yeniden ele alarak, &ldquo;demonik&rdquo; diyebiliriz. Platon bu boyuta, Sokrates&rsquo;in kendisinde rastlamıştır. Sokrates&rsquo;in daimon&rsquo;unun kimi zaman, şu ya da bu davranışı sergilemesini yasaklayan olumsuz bir işaretmişçesine, oldukça irrasyonel biçimde dayatan bu isteğin kendisi olduğunu biliyoruz. Bu, bir anlamda, onun kendi &ldquo;karakteri&rdquo;, kendi gerçek benliği idi. Sokratesçi bilincin bu irrasyonel unsuru, muhtemelen, Sokratesçi ironiye hiç de yabancı değildir. Eğer Sokrates hiçbir şey bilmediğini doğruluyorsa, bu belki de, davranışta kendini kendi <span class="t14">daimon</span>&rsquo;una bırakıyor ve muhataplarının <span class="t14">daimon</span>&rsquo;una güveniyor olmasındandır. Her ne olursa olsun, ki J. Hillman daha 1966&rsquo;da bu nokta üzerinde ısrar etmişti: Muhtemelen Platon, Sokrates'te demonik bir adama rastlamış olduğundandır ki, Sokrates&rsquo;e ulu <span class="t14">daimon</span> Eros figürünü verebildi.<a id="a426"></a><a href="../Text/notes2.html#a1768"><span class="t17">{393}</span></a></p>

  <p class="p3">Demonik bu boyutu nasıl betimlemeli? Bu konuda en iyi kılavuzumuz, tüm yaşamı boyunca &ldquo;demoniğin&rdquo; gizemi tarafından büyülenmiş ve kaygılanmış olan Goethe&rsquo;den başkası olabilir mi? Öte yandan, muhtemelen, <span class="t14">Sokratische Denkwürdigkeiten</span>'lerinde Hamann,<a id="a427"></a><a href="../Text/notes2.html#a1770"><span class="t17">{394}</span></a> Sokrates&rsquo;in kendisinin <span class="t14">daimon</span> kişiliğinde, demonik olan ile ilk defa karşılaşmış olmalıdır, hatta bu Sokrates Goethe&rsquo;yi o denli büyülemiştir ki, Herder&rsquo;e yazdığı 1772 tarihli bir mektubunda onun bu olağanüstü çığlığına tanık oluruz: &ldquo; <span class="t14">War&rsquo;ich einen Tag und eine Nacht Alzibiades und dann wollt&rsquo;ich sterben.</span>&rdquo;<a id="a428"></a><a href="../Text/notes2.html#a1772"><span class="t17">{395}</span></a></p>

  <p class="p3">Goethe&rsquo;nin demoniği, Sokratesçi Eros&rsquo;un iki yanlı ve belirsiz bütün izlerine sahiptir. Bu, der bize <span class="t14">Dichtung und Wahrheit'</span><span class="t14">ı</span><span class="t14">n</span> yirminci kitabı, tüm varlıkları ayıran ve birleştiren, ne ilahi ne insani, ne şeytani ne de meleksi bir kuvvettir. <span class="t14">Ş</span><span class="t14">ölen'in Eros'u</span> gibi, bu kuvveti ancak eşzamanlı ve karşıt olumsuzlamalarla tanımlayabiliriz. Lakin bu, sahip olana, varlıklar ve şeyler üzerinde akıl almaz bir güç verecek bir kuvvettir. Demonik, evrende, irrasyonel, açıklanamaz olanın boyutunu, bir çeşit doğal büyüyü temsil eder. Bu irrasyonel unsur, her gerçekleşmenin olmazsa olmaz harekete geçirici kuvvetidir, kullanmayı bilmemiz gereken, lakin kendisinden kaçamayacağımız kör ama amansız dinamiktir. Bireyin <span class="t14">daimon'u</span> hakkında Goethe Urworte&rsquo;lerde der ki: <span class="t14">&ldquo;So musst du sein, dir kar</span><span class="t14">ı</span><span class="t14">nst du nicht entfliehen...und keine Zeit und keine Macht zerstückelt Gepragte Form die lebend sich entwickelt.</span>&rdquo;<a id="a429"></a><a href="../Text/notes2.html#a1774"><span class="t17">{396}</span></a> Goethe'de, bu demonik unsuru en çok temsil eden varlıklar <span class="t14">Ş</span><span class="t14">ölen'in</span> Eros'unun çizgileriyle görünür hale gelir. A. Raabe'nin<a id="a430"></a><a href="../Text/notes2.html#a1776"><span class="t17">{397}</span></a> de fevkalade bir biçimde gösterdiği üzere, özellikle Mignon için geçerlidir. Tıpkı Eros gibi, Mignon da yoksuldur ve saflığı ve güzelliği yürekten diler. Müzikal vergisi içsel zenginliğini ortaya çıkarırken, kıyafetleri fakir ve kabacadır. Tıpkı Eros gibi, çıplak toprağın üzerinde ya da Wilhelm Meister&rsquo;ın evinin eşiğinde yatar. Ve tıpkı Eros gibi, Wilhelm'in daha üstün bir yaşam için duyduğu özlemin ete kemiğe bürünmesi, yansımasıdır. <span class="t14">Wahlverwandtschaften</span>&rsquo;lerin Ottilie'si de demonik bir varlıktır. Büyüleyici, tuhaf, güçlü, doğal bir kuvvet gibi tasvir edilir. Eros ile arasındaki derin bağ, Mignon örneğinde olduğundan daha gizlice belirtilmiştir, ama Ottilie bir o kadar da gerçektir. İkinci Faust'un ikinci perdesinin açıkça Eros'la ilişkilendirdiği, Homonculus'un erdişi figürünü de anımsatmak gerekir.&rdquo;<a id="a431"></a><a href="../Text/notes2.html#a1778"><span class="t17">{398}</span></a> Belirsiz, iki yanlı, kararlaştırılmamış unsur olan demonik ne iyidir ne de kötü. Yalnızca insanın ahlaki kararı ona kesin değerini verecektir. Ama bu irrasyonel ve açıklanamaz unsur, varoluştan ayrılamaz. Eros ile tehlikeli oyunu, demonik ile karşılaşmayı atlatamayız.</p>
</body>
</html>
