<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Antik Ruhani Alıştırmalar ve &ldquo;Hıristiyan Felsefe&rdquo;</title>
</head>

<body>
  <h2 class="h21"><a id="a206"></a>Antik Ruhani Alıştırmalar ve<br />
  &ldquo;Hıristiyan Felsefe&rdquo;</h2>

  <p class="p3"><span class="t14">Seelenführung, Methodik der Exerzitien in der Antike</span><a id="a207"></a><a href="../Text/notes.html#a1360"><span class="t20">{189}</span></a> isimli kitabında Paul Rabbow, meditasyon yönteminin, tıpkı lgnatius de Loyola&rsquo;nın meşhur kitabı <span class="t14">Exercitia spiritualia'da</span> açıklandığı ve pratik edildiği gibi, antik felsefenin ruhani alıştırmalarında nasıl kök saldığını göstermekten çok büyük övünç duymuştur. P. Rabbow, öncelikle, antikçağda dinleyicinin ikna olmasını sağlamaya yönelik retorik önermelerde kullanılan farklı tip usulleri iyice açıkladı: mesela, hitabete değin amplifikasyon vc olayların canlı bir betimlemesi.<a id="a208"></a><a href="../Text/notes.html#a1361"><span class="t17">{190}</span></a> Ama, özellikle, stoacılar ve Epikurosçular tarafından uygulanmış farklı tip ruhani alıştırmaları dikkate değer bir biçimde analiz etti, ve bunların, Ignatius de Loyola&rsquo;da karşılaştığımız aynı cinsten ruhani alıştırmalar olduklarının altını çizdi. Paul Rabbow&rsquo;un kitabı, bu iki nokta üzerine yeni yollar açtı. Ama yine de keşfinin sonuçlarını belki bu yazarın kendisi bile görmedi. Öncelikle Rabbow, ruhani alıştırmalar fenomenini, İ.Ö. III. yüzyılda Yunan zihniyetinde oluşan ve stoacı ve Epikurosçu ekollerin gelişmesiyle ortaya çıkan, içe doğru yönelim (<span class="t14">Innenwendung</span>)<a id="a209"></a><a href="../Text/notes.html#a1364"><span class="t17">{191}</span></a> diye adlandırdığı şeye biraz fazla bağlamış gözükmektedir. Aslında, olay çok daha geniştir. Çoktan Sokratesçi-Platoncu diyaloglarda izine rastlanır ve antikçağın sonuna dek uzanır. Antiklerin ruhani bir alıştırma olarak tasarladıkları şey, felsefenin kendisidir.</p>

  <p class="p3">Eğer Paul Rabbow, bu olayın yayılımını Helenistik ve Romen dönemle sınırlandırma eğilimindeyse, bu, her şeyden öte, olayın yalnızca etik açısını görmesinden ve bu açıyı, stoacılık ve Epikurosçuluk gibi, eğitimlerinde etiğe gözle görülür bir üstünlük tanıyan felsefelerde incelemiş olmasından kaynaklanır. Paul Rabbow, ruhani alıştırmayı, gerçekten de bir ahlaki alıştırma olarak tanımlar<a id="a210"></a><a href="../Text/notes.html#a1365"><span class="t17">{192}</span></a> &ldquo;Ahlaki alıştırmayla, dedi, bir işleyişi, belirli bir ahlaki sonuç gerçekleştirmenin bilinçli niyetiyle yapılan, kendi kendini etkilemeye yönelik, belirli bir edimi gösteriyoruz. Ki bu alıştırma, kendi kendini tekrar ettiği ya da diğer edimlerle birlikte yöntemsel bir bütüne bağlı olduğu ölçüde daima kendinin de ötesini amaçlamaktadır.&rdquo; Hıristiyanlıkta bu ahlaki alıştırma, ruhani alıştırma halini alır: &ldquo;Özünde ve yapısında, tıpkı bir ikiz gibi, ahlaki alıştırmaya benzeyen bir ruhani alıştırma<a id="a211"></a><a href="../Text/notes.html#a1368"><span class="t17">{193}</span></a> Ignatius de Loyola&rsquo;nın <span class="t14">Exercitia spiritalia</span>'sında klasik katılığına ve mükemmeliyetine yükseltilmiş olan bir ruhani alıştırma; yani bu ruhani alıştırma, aslında dinsel küreye aittir, çünkü &rsquo;Ruh&rsquo;ta yaşamı&rsquo;, <span class="t14">vita spiritalis'</span>i, güçlendirmeyi, sürdürmeyi, yenilemeyi amaçlamaktadır.&rdquo; Hıristiyan ruhani alıştırmanın, İsa&rsquo;nın ölümünden ve ilahi kişilerin üçlemeci yaşamlarından esinlenen Hıristiyan ruhaniliğinin kendine özgü karakteri nedeniyle yeni bir anlam kazandığı doğrudur. Ama, antikçağ felsefi alıştırmalarını ifade etmek için basit &ldquo;ahlaki alıştırmalardan&rdquo; bahsetmek bu olayın önemini ve anlamını tanımamak demektir. Daha yukarıda da söylendiği gibi, bu alıştırmalar, dünya görüşünün bir dönüşümünü ve varlığın başkalaşımını gerçekleştirmeyi amaçlarlar. Bu yüzden de yalnızca ahlaki değil, aynı zamanda da varoluşsal bir değerleri vardır. Demek ki, konu, bir iyi davranış kuralı değil, terimin tam anlamıyla, bir var olma tarzıdır. Ruhani alıştırmalar adlandırması nihayetinde en iyisidir, çünkü tüm ruhu işin içine katan alıştırmalardan bahsedildiğini oldukça iyi vurgular.</p>

  <p class="p3">Öte yandan, P. Rabbow&rsquo;u okurken, Ignatius de Loyola&rsquo;nın antik retorik çalışmasının 16. yüzyılda yeniden doğuşu sayesinde, ruhani alıştırmalar yöntemini bulduğu izlenimindeyiz.<a id="a212"></a><a href="../Text/notes.html#a1369"><span class="t17">{194}</span></a> Halbuki Antikçağda retorik, tam anlamıyla felsefi olan alıştırmaların hizmetindeki &ndash;diğerlerinin arasında&ndash; bir araçtan başka bir şey değildir. Diğer yandan ise, Hıristiyan ruhaniliği, kilisenin ilk yüzyıllarından beri, antik felsefenin ve ruhani pratiklerinin mirasını kısmen bir araya getirdi; ve bu biçimde, Ignatius de Loyola <span class="t14">Exercitia</span>'larının yöntemini, Hıristiyan geleneğin ta kendisinde bulabilmiştir. Takip eden sayfalar, seçilmiş birkaç metin yardımıyla, bu antik ruhani alıştırmalarının, nasıl da tüm bir antik Hıristiyanlık akımı boyunca, açıkçası Hıristiyanlığın kendini bir felsefe olarak tanımlayan akımı boyunca süregelmiş olduklarını göstermek istemektedir.</p>

  <p class="p3">Bu çalışmaya başlamadan önce, ruhani alıştırma kavramını aydınlığa kavuşturmak gerekir. &ldquo;Alıştırma&rdquo; Yunancada <span class="t14">askesis</span> ya da melete&rsquo;ye tekabül eder. Öyleyse araştırmamızın sınırlarının iyice altını çizmemiz ve belirlememiz gerekmektedir. &ldquo;İnziva&rdquo;dan, kelimenin modern anlamıyla, mesela K. Heussi tarafından tanımlandığı haliyle bahsetmeyiz: &ldquo;Tamamıyla bir yoksunluk ya da yiyecek, içecek, uyku, giyim kuşam, mülkiyet kullanımında bir kısıtlama, özellikle de cinsel alanda nefsine hâkimiyet&rdquo;<a id="a213"></a><a href="../Text/notes.html#a1371"><span class="t17">{195}</span></a> Gerçekten de, &ldquo;çile&rdquo; kelimesinin bu Hıristiyan, akabinde de modern kullanımını, antik felsefedeki <span class="t14">askesis</span> kelimesinin kullanımından dikkatli bir şekilde ayırt etmek gerekmektedir. Antikçağ filozoflarında <span class="t14">askesis</span> kelimesi yalnızca, bahsettiğimiz ruhani alıştırmaları, yani düşüncenin ve iradenin içsel bir faaliyetini belirtmektedir Bazı antik filozoflarda, örneğin kinikler ve yeni-Platoncularda, Hıristiyan çilesine benzer besinsel ya da cinsel pratikler vardır, ki bu başka bir sorudur. Bu pratikler, felsefi düşünce alıştırmalarından farklıdır. Pek çok yazar<a id="a214"></a><a href="../Text/notes.html#a1374"><span class="t17">{196}</span></a> da bu konuyu, filozoflarla Hıristiyanların (kelimenin modern anlamıyla) çileleri arasındaki ayrımları ve benzerlikleri belirterek, mükemmel bir biçimde işlemiştir. Burada daha çok inceleyeceğimiz ise, terimin felsefi anlamıyla askesis&rsquo;in Hıristiyanlığa kabulüdür.</p>

  <p class="p3">Bizi ilgilendiren olayı anlamak için başlıca öğe, Hıristiyanlığın, tüm bir Hıristiyan geleneği tarafından, bir <span class="t14">felsefe</span> gibi tanıtılmış olmasıdır.</p>

  <p class="p3">Bu özümseme; <span class="t14">apolojistler</span> diye adlandırdığımız II. yüzyıl Hıristiyan yazarlarıyla, özellikle de Justin ile başladı. Onların nazarında Hıristiyanlık olan bu felsefe, Yunan felsefesinin karşısına &ldquo;hizim felsefemiz&rdquo; veya &ldquo;barbar felsefe<a id="a215"></a><a href="../Text/notes.html#a1375"><span class="t17">{197}</span></a>&rdquo; olarak adlandırılarak konumlanır. Fakat Hıristiyanlığı, diğerlerinin yanındaki bir felsefe gibi değik <span class="t14">felsefe</span> olarak ele alırlar. Yunan felsefesinde dağınık ve parçalara ayrılmış olan. Hıristiyan felsefesinde sentezleştirilmiş ve sistemleştirilrnistir. Analojistlere göre, Yunan filozoflar logos&rsquo;un<a id="a216"></a><a href="../Text/notes.html#a1378"><span class="t17">{198}</span></a> küçük parçacıklarından başka bir şeye sahip değillerdi, Hıristiyanlar ise İsa&rsquo;da ete kemiğe bürünmüş logos&rsquo;un kendisine sahiptiler. Eğer felsefe yapmak, aklın yasasına uygun yaşamak ise, Hıristiyanlar felsefe yaparlar çünkü ilahi <span class="t14">logos</span>&rsquo;un yasasına göre yaşarlar.<a id="a217"></a><a href="../Text/notes.html#a1380"><span class="t17">{199}</span></a> Bu tema İskenderiyeli Clemens tarafından tekrar tekrar ele alınacaktır. Ki o, felsefe ile insan türünün eğitimini (<span class="t14">paideia</span>) sıkı sıkıya bağlar. Yunan felsefesinde logos, ilahi Pedagog, insanlığı eğitmek için çoktan ortaya konmuştu; ve logos&rsquo;un vahisiyle dolu Hıristiyanlığın kendisi ise, &ldquo;Tanrı&rsquo;ya benzemeye yönlenmemiz ve ilahi planı (<span class="t14">oikonomia</span>) tüm eğitimimizin yönetici ilkesi olarak kabul etmemiz için bizi eğiten&rdquo; hakiki bir felsefedir.<a id="a218"></a><a href="../Text/notes.html#a1382"><span class="t17">{200}</span></a> Hristiyanlık ve hakiki felsefe arasındaki bu özdeşleşme, Origenes eğitimine pek çok açıdan ilham verecek ve tüm Origenesçi gelenekte canlı kalacaktır, özellikle de Kappadokia&rsquo;lılarda: Caesarea&rsquo;lı Basileios, Nazianzos&rsquo;lu Gregorios, Nyssa&rsquo;lı Gregorios, ve hatta, Yannis Chrysostomos.<a id="a219"></a><a href="../Text/notes.html#a1384"><span class="t17">{201}</span></a> &ldquo;Bizim felsefemiz&rdquo;den ve &ldquo;eksiksiz felsede&rdquo;den ya da &ldquo;İsa&rsquo;ya göre felsefe&rdquo;den bahsederler. Kendimize belki de, böyle bir özdeşleşmenin geçerli olup olmadığını ya da bu özdeşleşmenin genellikle sözünü ettiğimiz Hıristiyanlığın şu meşhur &ldquo;helenleştirilmesi&rdquo;ne adamakıllı katkıda bulunup bunmadığını soracağız. Bu karmaşık sorunla burada uğraşmayacağım. Yalnızca şunu söyleyeceğim: Hıristiyanlığı bir felsefe gibi sunan bu gelenek, uzun süredir Yahudi geleneğinde, özellikle de İskenderiyeli Philon&rsquo;da<a id="a220"></a><a href="../Text/notes.html#a1386"><span class="t17">{202}</span></a> var olan bir akımın &ndash;kesinlikle bilinçli&ndash; mirasıdır. Yahudilik. Philon tarafından, bir <span class="t14">patrios philnsophia.</span> Yahudi halkının geleneksel felsefesi olarak tanıtılmıştır. Aynı terime Flavius Josephus&rsquo;ta<a id="a221"></a><a href="../Text/notes.html#a1388"><span class="t17">{203}</span></a>da rastlarız.</p>

  <p class="p3">Sonraları keşişlik, Hıristiyan mükemmeliyetinin gerçekleştirilmesi olarak ortaya çıktığında, bu da bir <span class="t14">philosophia</span> olarak &ndash;V. yüzyıldan itibaren, örneğin, Nazianzos&rsquo;lu Gregorios&rsquo;ta,<a id="a222"></a><a href="../Text/notes.html#a1390"><span class="t17">{204}</span></a> Nyssa&rsquo;lı Gregorios ve Yannis Chrysostomos&rsquo;ta,<a id="a223"></a><a href="../Text/notes.html#a1392"><span class="t17">{205}</span></a> ve somut olarak, Pontuslu Evagrios&rsquo;ta&ndash; tanıtılabilirdi. Bu tavra, V. yüzyılda mesela Cyrrhus&rsquo;lu Theodoretos&rsquo;ta<a id="a224"></a><a href="../Text/notes.html#a1394"><span class="t17">{206}</span></a> rastlıyoruz. Burada gene İskenderiyeli Pbilon,<a id="a225"></a><a href="../Text/notes.html#a1396"><span class="t17">{207}</span></a> Yasa üzerine düşünerek ve kendilerini temaşaya adayarak ıssızlıkta yaşayan tedavicilere &ldquo;filozoflar&rdquo; adını vererek yolu açmıştı. Jean Leclerq&rsquo;in<a id="a226"></a><a href="../Text/notes.html#a1398"><span class="t17">{208}</span></a> de oldukça iyi gösterdiği gibi, Yunan geleneğinin etkisiyle Latin ortaçağ, monastik yasama <span class="t14">philosophia</span> adını vermeye devam edecektir. <span class="t14">Cistersien</span> monastik bir metin, Bernard de Clairvaux&rsquo;nun müritlerine, kendisi tarafından &ldquo;göksel felsefe disiplinlerinin<a id="a227"></a><a href="../Text/notes.html#a1400"><span class="t17">{209}</span></a> öğretilmiş olduğunu dile getirir. Salisburyli John keşişlerin en dürüst ve en hakiki biçimde &ldquo;felsefe yaptıklarını&rdquo; doğrular.<a id="a228"></a><a href="../Text/notes.html#a1402"><span class="t17">{210}</span></a></p>

  <p class="p3">Hıristiyanlık ve felsefe arasındaki bu özümseme olayının devasa önemi üzerinde ne kadar dursak azdır. Kulak verelim. Hıristiyanlığın kıyas kabul etmez özgünlüğünü yadsımak değildir söz konusu olan. İleride bu noktaya ve &ldquo;felsefe&rdquo;nin özellikle Hıristiyan karakterine, hatta Hıristiyanların felsefeyi, kutsal kitaba ve İncil&rsquo;e değin gelenekle bağdaştırma kaygısına geri döneceğiz. Diğer yandan, yakından ya da uzaktan apolojist ve Origenesçi geleneğe ilişkilendirilmiş, tarihsel olarak sınırlandırılmış bir akımdan başka bir şey değildir söz konusu olan. Nihayetinde böyle bir akım vardı, göz ardı edilemez bir öneme sahip idi ve bunun sonucu olarak da felsefenin ruhani alıştırma)arını, Hıristiyanlığa dahil etti. Bu ruhani alıştırmalarla, belli bir yaşam tarzı, belli bir ruhani tavır, normalde Hıristiyanlıkta bulunmayan belli bir ruhani tını da girmiştir. Bu olay oldukça manidardır, çünkü şunu gösterir: Hıristiyanlık bir felsefe tarafından özümsenmiş olabilseydi, bu, pek tabii ki de felsefenin, her şeyden önce, kendi başına bir var olma modu, bir yaşam tarzı olmasından kaynaklanırdı. Jean Leclercq&rsquo;in<a id="a229"></a><a href="../Text/notes.html#a1403"><span class="t17">{211}</span></a> de saptadığı gibi: &ldquo;Monastik ortaçağda, antikçağda da olduğu gibi, <span class="t14">philosophia</span> bir bilme tarzını ya da teorisini değil, deneyimlenmiş bir bilgeliği, akla uygun bir yaşam biçimini ifade etmektedir.&rdquo;</p>

  <p class="p3">Stoacı ya da Platoncu filozofun temel tavrının <span class="t14">prosoche.</span> Kendine dikkat, her ana dikkatlilik olduğunu zaten söylemiştik. &ldquo;Uyanık&rdquo; insan, aralıksız olarak, mükemmel bir biçimde yalnızca ne yaptığının değil, ne olduğunun, yani kozmostaki yerinin ve Tanrı&rsquo;yla bağının bilincinde olan kimsedir. Bu kendilik bilinci her şeyden önce bir ahlaki bilinçtir, her an, niyetin bir ıslahını ve bir arındırılmasını gerçekleştirmeye çabalar: her an, iyi olanı yapma iradesinden başka hiçbir davranış motifine izin vermemeye özen gösterir. Fakat bu kendilik bilinci sadece bir ahlaki bilinç değil, aynı zamanda da bir kozmik bilinçtir: &ldquo;Dikkatli&rdquo; insan aralıksız olarak &ldquo;Tanrı&rsquo;nın anısında&rdquo; Tanrı&rsquo;nın önünde, neşeli bir biçimde evrensel aklın iradesine razı olarak ve her şeyi Tanrı'nın kendi bakışıyla görerek yaşar.</p>

  <p class="p3">İşte kusursuz felsefi, tavır böyledir. Hıristiyan filozofun tavrı da böyledir. Ki bu tavır, İskenderiyeli Clemens&rsquo;in, daha sonraları keşişlikte saltanat sürecek felsefi, ilham atmosferinin habercisi olan bir cümlesinde çoktan ortaya çıkmıştır: &ldquo;İhtiyat (ı<span class="t14">eulabeia</span>) ve kendine dikkat (<span class="t14">prosoche</span>) sayesinde felsefenin ruh sakinliğini (<span class="t14">amerimnia</span>) elde edebilmesi ve koruyabilmesi için ilahi yasanın korku uyandırması zorunludur, ki bunu her şeyde günahtan ve hatadan uzak kalarak yapar.&rdquo;<a id="a230"></a><a href="../Text/notes.html#a1405"><span class="t17">{212}</span></a> Clemens'ın zihninde bu ilahi yasa, hem filozofların &ldquo;evrensel aklı&rdquo; hem de Hıristiyanların &ldquo;ilahi kelam&rdquo;ıdır; bu yasa, düşüncede ve davranışta bir korkuya yol açar; stoacılarca olduğu haliyle mahkûm edilmiş bir tutku manasında değil, ama bir sakınımlılık manasında. Bu kendine dikkat, keşişliğin arayacağı amaçlardan biri olan <span class="t14">amerimnia'</span>yı, ruh sakinliğini beraberinde getirir.</p>

  <p class="p3">Bu kendine dikkat, Caesarea&rsquo;lı Basileios'un<a id="a231"></a><a href="../Text/notes.html#a1408"><span class="t17">{213}</span></a> oldukça önemli bir vaazının konusu olmuştur. Deuteronomion&rsquo;un<a id="a232"></a><a href="../Text/notes.html#a1409"><span class="t17">{214}</span></a> Yunanca versiyonun bir pasajına dayanarak: &ldquo;Dikkat et, adaletsizliğe dair tek bir söz bile kalbinde saklanmış olmasın&rdquo;, Basileios, büyük ölçüde stoacı ve Platoncu gelenekten etkilenmiş bir <span class="t14">prosoche</span> teorisi geliştirir. Bu olaya geri döneceğiz. Şu an için ise, Deuteronomion&rsquo;daki ifadenin ona antik felsefenin teknik bir kelimesini anımsatması üzerine Basileios&rsquo;un bunu yorumladığını saptayabiliriz. Basileios&rsquo;a göre bu kendine dikkat, Tanrı&rsquo;nın ruhumuza yerleştirdiği düşüncenin ve davranışın bizdeki rasyonel ilkelerini uyandırmaya, kendimize, yani zihnimize ve ruhumuza<a id="a233"></a><a href="../Text/notes.html#a1411"><span class="t17">{215}</span></a> &ndash;lakin bizim olmayana, yani bedenimize ya da bizim çevremizde bulunmayana, yani sahip olduklarımıza<a id="a234"></a><a href="../Text/notes.html#a1413"><span class="t17">{216}</span></a> değil&ndash; göz kulak olmaya dayanmaktadır. Ayrıca, aralıksız biçimde bilincimizin sınanmasını ve kendimizi tanımayı yenileyerek, ruhumuzun güzelliğine dikkat etmeye de dayanmaktadır.<a id="a235"></a><a href="../Text/notes.html#a1416"><span class="t17">{217}</span></a> Böylece kendimiz hakkında sahip olduğumuz yargılardan sıyrılırız: eğer zengin ve asil olduğumuzu sanıyorsak, topraktan meydana geldiğimizi hatırlayacağız ve bizden önceki şu meşhur adamların şimdi nerede olduklarını soracağız kendimize. Bunun aksine, eğer fakir ve hor görülmüş isek, kozmosun bize sunduğu zenginliklerin ve ihtişamların tekrar bilincine varacağız: bedenimiz, dünya, gökyüzü, yıldızlar; ve ilahi çağrıyı aklımıza getireceğiz.<a id="a236"></a><a href="../Text/notes.html#a1417"><span class="t17">{218}</span></a> Bu terimlerin felsefikarakteri kolayca anlaşılacaktır.</p>

  <p class="p3">Bu <span class="t14">prosoche,</span> bu kendine dikkat<a id="a237"></a><a href="../Text/notes.html#a1420"><span class="t17">{219}</span></a>, filozofun temel tavrı; keşişin temel tavrı haline gelecektir. Öyle ki, Athanase, 357&rsquo;de yazılmış <span class="t14">Vie d&rsquo;Antoine'de</span><a id="a238"></a><a href="../Text/notes.html#a1422"><span class="t20">{220}</span></a> (<span class="t14">Antoine&rsquo;</span><span class="t14">ı</span><span class="t14">n Ya</span><span class="t14">ş</span><span class="t14">am</span><span class="t14">ı</span>) bize, azizin, monastik yaşama dönmesini [<span class="t14">conversion</span>] anlatırken, &ldquo;kendine dikkat etmeye&rdquo; koyulduğunu söylemekle yetinir. Ve Antoine, ölürken, müritlerine diyecektir ki: &ldquo;Her gün ölmek zorundaymışsınız gibi yaşayın, kendinize dikkat ederek ve çağrılarımı hatırlayarak.&rdquo;<a id="a239"></a><a href="../Text/notes.html#a1424"><span class="t17">{221}</span></a> 6. yüzyılda, Gaza&rsquo;lı Dorotheus buna dikkat çeker: &ldquo;Öyle umursamazız ki, neden dünyadan çıktığımızı dahi bilmeyiz [...]. İşte bu yüzden de ilerleme kaydetmeyiz [...]. İşte bu, kalbimizde <span class="t14">prosoche</span> olmamasından kaynaklanmaktadır.&rdquo;<a id="a240"></a><a href="../Text/notes.html#a1425"><span class="t17">{222}</span></a></p>

  <p class="p3">İşlediğimiz bu dikkat, bu dikkatlilik; ilk ve son defaymışçasına yaşanması gereken mevcut ana ardı arkası kesilmeyen bir yoğunlaşma gerektirir. Antoine, der Athanase, çabalayarak geçirmiş olduğu zamanı hatırlamaya uğraşmıyordu, ama her gün, yeni bir başlangıç yaparcasına, yepyeni bir çaba sarf ediyordu.<a id="a241"></a><a href="../Text/notes.html#a1427"><span class="t17">{223}</span></a> Demek ki, sanki ilk defaymışçasına mevcut anı yaşamak, hem de sonuncusuymuş gibi. Antoine'ın, ölmek üzereyken, keşişlerine şöyle dediğini gördük: &ldquo;Her gün ölmek zorundaymışsınız gibi yaşayın.&rdquo; Ve Athanase bize, sözlerinden bir başkasını aktarır: &ldquo;Eğer, her gün ölmek zorundaymışız gibi yaşıyorsak, günah işlemeyeceğizdir.&rdquo; Belki de akşamı edemeyeceğimizi düşünerek uyanmak, belki de uyanamayacağımızı düşünerek uyumak gerekir.<a id="a242"></a><a href="../Text/notes.html#a1430"><span class="t17">{224}</span></a> &ldquo;Ölüm, gözlerinin önünde olsun her gün,&rdquo; der Epiktetos, &ldquo;böylece bir daha asla ne bayağı fikirlerin ne de aşırı arzun olur.&rdquo;<a id="a243"></a><a href="../Text/notes.html#a1432"><span class="t17">{225}</span></a>&nbsp; Ve Marcus Aurelius: &ldquo;Harekete geçmek, konuşmak, düşünmek daima, tıpkı her an yaşamdan çekip gidebilecek biri gibi.&rdquo;<a id="a244"></a><a href="../Text/notes.html#a1433"><span class="t17">{226}</span></a> Gaza'lı Dorotheus da <span class="t14">prosoche</span> ile ölümün eli kulağında olmasını sıkı sıkıya ilişkilendirir: &ldquo;Dikkat edelim öyleyse kendimize, kardeşlerim, dikkatli olalım vaktimiz olduğu müddetçe... Konuşmamızın başından beri, iki ya da üç saat harcadık ve ölüme daha da yaklaştık, ama vakit kaybettiğimize hiç ürkmeden tanık oluyoruz.&rdquo;<a id="a245"></a><a href="../Text/notes.html#a1435"><span class="t17">{227}</span></a> Veyahut: &ldquo;Kendimiz için kaygılanalım, kardeşlerim, dikkatli olalım, Kim bize şimdiki zamanı geri verebilir ki, eğer onu kaybedersek?&rdquo;<a id="a246"></a><a href="../Text/notes.html#a1437"><span class="t17">{228}</span></a></p>

  <p class="p3">Şimdiye dikkat, hem düşüncelerin kontrolü, hem ilahi iradenin kabulü, hem de başkasıyla ilişkide niyetlerin arındırılmasıdır. Marcus Aurelius&rsquo;un şimdiye dair bu sürekli dikkati eksiksiz bir biçimde özetleyen <span class="t14">Dü</span><span class="t14">ş</span><span class="t14">ünce</span>sini oldukça iyi biliriz: &ldquo;Her yerde ve her saniye, olayların şimdiki rastlaşmasını dindar bir biçimde kabul etmek, adaletli bir biçimde şimdi yanında olan insanlarla birlikte davranmak sana bağlıdır, ayırt etme (<span class="t14">emphilotechnein</span>) yetisinin kurallarını &ndash;gerçek olmayan hiçbir temsilin içine işlememesi için&ndash; şimdiki hayale (<span class="t14">phantasia</span>) uygulamak sana bağlıdır.&rdquo;<a id="a247"></a><a href="../Text/notes.html#a1439"><span class="t17">{229}</span></a> Düşüncelere ve niyetlere ardı arkası kesilmeyen bu dikkatlilik, monastik ruhanilikte bulunmaktadır. Bu &ldquo;kalbin gardı&rdquo;<a id="a248"></a><a href="../Text/notes.html#a1442"><span class="t17">{230}</span></a> <span class="t14">nepsis</span><a id="a249"></a><a href="../Text/notes.html#a1443"><span class="t20">{231}</span></a> ya da dikkatlilik olacaktır. Burada yalnızca ahlaki bilincin bir alıştırmasından söz edilmez: <span class="t14">prosoche</span> insanı, hakiki varlığına yerleştirir, yani Tanrı&rsquo;yla ilişkisine. Tanrı&rsquo;nın mevcudiyetinin sürekli bir alıştırmasına denktir. Porphyros, Plotinos&rsquo;un müridi, örneğin şöyle yazmıştı: &ldquo;Her amelde, her eserde, her sözde Tanrı var olsun, şahit gibi ve muhafız gibi!&rdquo;<a id="a250"></a><a href="../Text/notes.html#a1445"><span class="t17">{232}</span></a> Felsefi, <span class="t14">prosoche</span>&rsquo;nin temel temalarından biri işte tam da buradaydı: Tanrı&rsquo;da ve kendinde mevcudiyet. &ldquo;Tek bir şeyden başkasında neşeyi ve huzuru arama: başkası için yapılmış bir hareketten başkası için yapılmış başka bir &ndash;Tanrı&rsquo;nın hatırası eşliğindeki&ndash; harekete ilerlemek?&rdquo;<a id="a251"></a><a href="../Text/notes.html#a1448"><span class="t17">{233}</span></a> Marcus Aurelius&rsquo;unbu <span class="t14">Dü</span><span class="t14">ş</span><span class="t14">üncesi,</span> Tanrı&rsquo;nın mevcudiyeti alıştırmasının temasıyla alakalıdır, ve aynı zamanda daha sonra monastik ruhanilikte büyük rol oynayacak bir ifadeden haberdar olmamızı sağlar. Bu &ldquo;Tanrı&rsquo;nın hatırası&rdquo;, yaşamın her anında Tanrı&rsquo;ya sürekli bir referanstır. Caesarea&rsquo;lı Basileios, açıkça bu hatırayı, kalbin gardına bağlamaktadır: &ldquo;Kalplerimizi, tam bir dikkatlilikle, korumalı, Tanrı düşüncesinden asla kaçmasınlar diye.&rdquo; Photikili Diadochos sıklıkla bu temaya çağrışım yapar. Ona göre bu, <span class="t14">prosoche'ye</span> tamamıyla denktir: &ldquo;Günahlarını bilmek, ancak zekâları Tanrı&rsquo;nın hatırasından asla uzak olmayacak kimselere mahsustur.&rdquo;<a id="a252"></a><a href="../Text/notes.html#a1449"><span class="t17">{234}</span></a> &ldquo;O zamandan beri (yani düşüşten bu yana), insan zekâsı, ancak çabalayarak, Tanrı'yı ve emirlerini hatırlayabilir.&rdquo;<a id="a253"></a><a href="../Text/notes.html#a1451"><span class="t17">{235}</span></a> &ldquo;Tanrı&rsquo;nın hatırası aracılığıyla, zekânın bütün çıkışlarını kapamak&rdquo;<a id="a254"></a><a href="../Text/notes.html#a1454"><span class="t17">{236}</span></a> gerekir. Erdemin arkadaşı olan bir insanın aslı, aralıksız bir biçimde, Tanrı&rsquo;nın hatırası ile, kalbinde dünyaya ilişkin ne varsa tüketir; ki böylelikle kötü, yavaş yavaş iyinin hatırasının ateşiyle dağılsın ve ruh kusursuz bir biçimde doğal parıltısına, giderek genişleyen bir ihtişam ile, geri dönebilsin.&rdquo;<a id="a255"></a><a href="../Text/notes.html#a1456"><span class="t17">{237}</span></a></p>

  <p class="p3">Tanrı&rsquo;nın bu hatırası, hiç kuşku yok ki, bir anlamda prosoche&rsquo;nin özüdür, Tanrı&rsquo;da ve kendinde mevcut olmanın en kökten yoludur. Fakat kendine dikkat, gene de dağınık bir niyetle yetinemez. Photiki&rsquo;li Diadochos&rsquo;un &ldquo;Tanrı&rsquo;nın hatırası ve emirleri&rdquo;nden söz ettiğine tanık olduk. Antik felsefede de, prosoche bir meditasyon ve yaşam kanununun (<span class="t14">kanon</span>) ve yaşamın her anında, her bir özel koşula uygulanmak zorunda olan ilkelerin ezberlenmesini gerektiriyordu. Yaşam ilkelerine ve temel &ldquo;öğretilerine&rdquo;, aralıksız biçimde, &ldquo;el altında&rdquo; sahip olmak gerekir.</p>

  <p class="p3">Monastik gelenekte de karşımıza çıkan budur. Burada, &ldquo;emirler&rdquo;, İncil&rsquo;e ilişkin yaşam kanunu &ndash;yani İsa&rsquo;nın Hıristiyan yaşamın ilkelerini dile getiren sözleri&ndash; felsefi, &ldquo;öğretilerin&rdquo; yerini alır. Ama, İncil&rsquo;e değin emirlere ek olarak, yaşam kanunu &ldquo;antiklerin&rdquo;, yani ilk keşişlerin sözlerinden esinlenebilir. Antoine, ölüm anında müritlerine, çağrılarını anımsamalarını tavsiye eder. &ldquo;Bizi iyiliğe yönlendiren önceki keşişlerin yollarını da sorgulamak ve bu yolları kendimize örnek almak gerekir&rdquo;, diye beyan eder Photiki'li Diadochos.<a id="a256"></a><a href="../Text/notes.html#a1457"><span class="t17">{238}</span></a> İncil&rsquo;e ilişkin emirler ve Antiklerin sözleri, felsefi, gelenekte olduğu gibi kolayca ezberlenebilen ve düşünülebilen kısa cümleler şeklinde belirir. Monastik edebiyatta karşılaştığımız pek çok özlü söz ve <span class="t14">kephalaia</span> derlemeleri, ezberlemenin ve meditasyonun bu ihtiyacına cevap vermektedir. Özlü sözler,<a id="a257"></a><a href="../Text/notes.html#a1460"><span class="t17">{239}</span></a> antiklerin, çöl rahiplerinin belirli bir koşulda telaffuz edilmiş meşhur sözleridir. Bu tarz edebiyat, felsefi gelenekte de vardı: Diogenes Laertius&rsquo;un eserinde bunun pek çok örneğine rastlarız. <span class="t14">Kephalaia'</span>ya<a id="a258"></a><a href="../Text/notes.html#a1462"><span class="t17">{240}</span></a> gelince, bunlar, çoğunlukla &ldquo;yüzlükler&rdquo; şeklinde gruplanmış, kısmen daha kısa cümle koleksiyonlarıdır. Bu da, geleneksel felsefe edebiyatında oldukça gözde bir edebiyat tarzıdır: örneğin Marcus Aurelius&rsquo;un <span class="t14">Dü</span><span class="t14">ş</span><span class="t14">ünceler'</span>i, Porphyros&rsquo;un <span class="t14">Vecizeler</span>'i bu tarza aittir. Bu tarz edebiyatçılar, meditasyon ihtiyacına cevap verirler.</p>

  <p class="p3">Felsefi meditasyon gibi, Hıristiyan meditasyon da öte yandan, retoriğin, hitabete değin amplifikasyonun tüm yollarını kullanarak, hayal gücünün tüm kaynaklarını seferber ederek verimli bir biçimde gelişebilir. Örneğin Pontikos&rsquo;lu Evagrios&rsquo;un müridini; kendi ölümünü, bedeninin çürümesini, ruhunun cehennemde, ebedi ateşte çekeceği ıstırapları ve dehşetleri, ve bunların aksine &ldquo;adillerin mutluluğunu&rdquo;<a id="a259"></a><a href="../Text/notes.html#a1464"><span class="t17">{241}</span></a> gözünde canlandırmaya davet etmesi de böyledir.</p>

  <p class="p3">Her halükarda, meditasyon devamlı olmalıdır. Gaza&rsquo;lı Dorotheos bu noktanın üzerinde fazlasıyla durur: &ldquo;Aralıksız bir biçimde, kalbinizde bu tavsiyeler üzerine düşünün kardeşlerim. Aziz ihtiyarların sözlerini öğrenin.&rdquo;<a id="a260"></a><a href="../Text/notes.html#a1465"><span class="t17">{242}</span></a> &ldquo;Eğer, kardeşlerim, aziz ihtiyarların söylediklerini hafızamızda tutarsak, günah işlemek bizim için zor olacaktır.&rdquo;<a id="a261"></a><a href="../Text/notes.html#a1467"><span class="t17">{243}</span></a> &ldquo;Eğer bu sözlere uygun zamanda sahip olmak istersen, sık sık düşün bunları.&rdquo;<a id="a262"></a><a href="../Text/notes.html#a1470"><span class="t17">{244}</span></a> Ruhani yaşamda, düşünülmüş ve ezberlenmiş kuralcı sözler ile uygulanmaya olanak veren olaylar arasında bir çeşit ortaklık vardır. Gaza&rsquo;lı Dorotheos keşişlerine, &ldquo;aziz ihtiyarların sözleri&rdquo; üzerine aralıksız biçimde düşünürlerse, &ldquo;tüm olaylardan fayda sağlayabilecekleri&rdquo; vaadinde bulunur. Kuşkusuz; Tanrı&rsquo;nın iradesini, kendileri de Tanrı&rsquo;nın iradesinden esinlenmiş rahiplerin sözleri sayesinde, olaylarda tasdik edeceğimizi söylemek ister.</p>

  <p class="p3">Kendine dikkat, dikkatlilik açıkça bilincin sınanması alıştırmasını gerektirir. Daha önce de Caesarea&rsquo;lı Basileios'ta <span class="t14">prosoche</span> ile bilincin sınanması arasındaki bu sıkı bağa rastladık. Bilincin sınanması pratiği ilk defa, Hıristiyan gelenekte, <span class="t14">Canticum Canticorum'un</span> (<span class="t14">Ezgiler Ezgisi</span>) şu pasajını yorumlayan Origenes&rsquo;te karşımıza çıkar: &ldquo;Eğer kendini tanımıyorsan, ey güzeller güzeli kadın...&rdquo; Ruh, der bize Origenes, sınamasını duygularına ve davranışlarına taşımalıdır. İyi olarak mı saptar kendini? Çeşitli erdemler mi arar? İlerlemekte midir? Kızgınlık ya da mutsuzluk, korku, zafer aşkı tutkularını tamamen bastırmış mıdır mesela? Verme ve alma, hakikatin üzerine kanıya varma şekli nedir? Aslında Hıristiyan hiçbir izin belirmediği bu sorular silsilesi, tam anlamıyla bilincin sınanmasının &ndash;tıpkı Pisagorasçılar, Epikurosçular, stoacılar, özellikle Seneca ve Epiktetos, ve pek tabii ki diğer filozoflar, Plutarkhos ya da Galien tarafından tavsiye edilmiş olduğu gibi&ndash; felsefi geleneğinde yer alır.<a id="a263"></a><a href="../Text/notes.html#a1471"><span class="t17">{245}</span></a> Bu aynı pratiğin yarınis Chrysostomos,<a id="a264"></a><a href="../Text/notes.html#a1473"><span class="t17">{246}</span></a> ve özellikle de Gaza&rsquo;lı Dorotheos tarafından tavsiye edildiğine tanık oluyoruz: &ldquo;Gündelik sınamamızdan da öte, her yıl, her ay, her hafta kendimizi sınamalı ve şunu sormalıyız: &ldquo;Geçen hafta bana göz açtırmayan bu tutkuyla bugün neredeyim acaba?&rdquo; Hatta her yıl: &ldquo;Geçen yıl böyle tutkular yüzünden yenildim, şimdi nasıl devam edeceğim?&rdquo; &ldquo;Rahipler herkesin, her gece günü nasıl geçirdiğini ve her sabah geceyi nasıl geçirdiğini tartıp biçerek, düzenli olarak kendini arındırmasının ne kadar da gerekli olduğunu söylerdi [...]. Ama işin aslında, pek çok hata yapan biz, unutkan olduğumuzdan, her altı saatte bir bu saatleri nasıl geçirdiğimizi ve bizi neyin günaha soktuğunu bilmek için kendimizi sınamaya ihtiyaç duyarız.&rdquo;<a id="a265"></a><a href="../Text/notes.html#a1475"><span class="t17">{247}</span></a> Athanase&rsquo;in <span class="t14">Antoine&rsquo;</span><span class="t14">ı</span><span class="t14">n</span> Yaşamı&rsquo;nda oldukça ilgi çekici bir ayrıntıya rastlıyoruz. Biyografisine göre, Antoine, müritlerine, ruhlarının faaliyetlerini ve hareketlerini yazılı bir biçimde not etmelerini tavsiye ediyordu.</p>

  <p class="p3">Muhtemeldir ki bilincin sınanması pratiği, yazılı halde zaten felsefi gelenekte vardı.<a id="a266"></a><a href="../Text/notes.html#a1477"><span class="t17">{248}</span></a> Pratik, araştırmaya biraz daha açıklık katabilmek için, zorunlu değilse bile, gerekliydi. Fakat Antoine&rsquo;da, bu defa, bir manada, yazının tedavi edici bir değeri söz konusuydu. &ldquo;Herkes yazılı bir biçimde not etsin, diye öğütler Antoine, ruhunun faaliyetlerini ve hareketlerini, tıpkı bunları başkalarına tanıtıyormuş gibi.&rdquo;<a id="a267"></a><a href="../Text/notes.html#a1479"><span class="t17">{249}</span></a> İşin aslı, diye sürdürür, halk arasında, başkalarının önünde, hata yapmaya kesinlikle cesaret edemeyiz. &ldquo;Öyleyse yazı, başkasının gözünün yerini tutsun.&rdquo; Antoine&rsquo;a göre, yazıyor olma olgusu, halk arasında olma, seyredilmekte olma izlenimi verir. Yazının bu tedavi edici değeri, Gaza&rsquo;lı Dorotheos&rsquo;un, ruhani yol göstericisine yazmış olmasının basit olgusu ile &ldquo;teselli ve fayda&rdquo;<a id="a268"></a><a href="../Text/notes.html#a1482"><span class="t17">{250}</span></a> bulmuş olduğunu aktardığı metinde de ortaya çıkıyor gözükmektedir. İlginç bir başka psikolojik not: Platon ve Zenon, rüyaların niteliğinin, ruhun ruhani durumunu yargılamaya olanak tanıdığını tespit etmişlerdir. Bu gözleme, Pontikos&rsquo;lu Evagrios<a id="a269"></a><a href="../Text/notes.html#a1484"><span class="t17">{251}</span></a> ve Photiki&rsquo;li Diadochos&rsquo;ta<a id="a270"></a><a href="../Text/notes.html#a1486"><span class="t17">{252}</span></a> da rastlıyoruz.</p>

  <p class="p3">Prosoche nihayetinde; kendine hakimiyet, yani aklın tutkular üzerinde zaferini gerektirir, çünkü ruhun dağılmasını, savurganlığını, dalgınlığını tetikleyenler tutkulardır. Monastik edebiyat, genellikle şeytani şekillerde karşımıza çıkan tutkuların bu zararları üzerinde çok durur. Kendine hâkimiyetin monastik alıştırmaları antik felsefenin pek çok hatırasını barındırmaktadır. Gaza&rsquo;lı Dorotheos&rsquo;un, Epiktetos gibi, müritlerine alışkanlık yaratabilmek için, öncelikle basit şeylerde alışmaya [s&rsquo;exercer] başlamaların<a id="a271"></a><a href="../Text/notes.html#a1487"><span class="t17">{253}</span></a> tavsiye ettiğini, ya da tutkularının sonuna varmak için hatalarının sayısını ufak ufak azaltmaların<a id="a272"></a><a href="../Text/notes.html#a1489"><span class="t17">{254}</span></a> öğütlediğini görüyoruz. Evagrios&rsquo;un, tutkunun karşısına bunun zıttı olan erdemi koyabilmeyi beklerken bir tutkunun karşına bir başka zıttı olan tutkuyu &ndash;örneğin, zinanın karşısına iyi bir unvan kaygısı&ndash; koymayı teklif ettiğini de görüyoruz. Bu, Cicero&rsquo;nun Tusculanes&rsquo;lerinde çoktan önerdiği yöntemdir<a id="a273"></a><a href="../Text/notes.html#a1491"><span class="t17">{255}</span></a></p>

  <p class="p3">Ruhani alıştırmaların Hıristiyanlığa bu kabulünün, belli bir ruhani tavrı, normal halinde bulunmayan belli bir yaşam tarzını da beraberinde getirdiğini söyledik. Öncelikle alıştırma kavramının kendisi var. Hareketleri tekrar etme, kendi kendini değiştirmek ve dönüştürmek için bir training&rsquo;i tamamlama olgusunda İncil&rsquo;e ilişkin kendiliğindenlikten çok farklı bir düşünce, bir mesafe var. Prosoche&rsquo;nin özü olan bu kendine dikkat, tamamıyla bir içebakış tekniği doğurur: Bilincin sınanmasında ve zihinlerin ayırt etme yetisinde olağanüstü bir analiz kesinliği. Nihayet ve özellikle, araştırılan ideal, ruhani yaşam için önerilmiş amaçlar, stoacı ve Platoncu &ndash;yani yeni-Platoncu&ndash; antikçağın sonunda yeni-Platonculuk tarafından bütünleştirilmiş stoacı ahlak sağlam bir renklendirmeye bürünür.</p>

  <p class="p3">Ruhani mükemmeliyet, örneğin tamamıyla stoacı bir biçimde, &ldquo;ilahi irade&rdquo;yle özdeşleşen iradenin dönüşümü olarak betimlenir. Gaza&rsquo;lı Dorotheos&rsquo;ta da karşılaştığımız budur: &ldquo;Kendine ait iradesi olmayan kimse daima istediğini yapar. Aslında, kendine ait bir iradesi de olmadığına göre, olan her şey onu memnun eder ve çoğunlukla iradesine göre eylerken bulur kendini; zira şeylerin, olmalarını istediği gibi olmalarını değil, ama oldukları gibi olmalarını diler.&rdquo;<a id="a274"></a><a href="../Text/notes.html#a1493"><span class="t17">{256}</span></a> Son dönem Gaza&rsquo;lı Dorotheos yayıncıları bu pasajı Epiktetos&rsquo;un <span class="t14">Manuel</span>&rsquo;inden bir metinle karşılaştırıyorlar: &ldquo;Olayların dilediğin gibi olması için uğraşma, aksine olayların oldukları gibi olmalarını dile ki sen de sükûnet içinde olasın.&rdquo;<a id="a275"></a><a href="../Text/notes.html#a1496"><span class="t17">{257}</span></a></p>

  <p class="p3">Ruhani mükemmeliyet, bir <span class="t14">apatheia,</span> tümüyle bir tutkulardan yoksunluk &ndash; yeni-Platonculukça yeniden ele alınmış Stoacı kavram&ndash; olarak da görünür. Gaza&rsquo;lı Dorotheos&rsquo;ta tam anlamıyla iradenin kendisinin ortadan kaldırılmasının sonucudur: &ldquo;İradesini ortadan kaldırarak, kopma (<span class="t14">aprospatheia</span>) edinilir, ve kopmadan ise, Tanrı&rsquo;nın da yardımıyla, <span class="t14">apatheia'</span> ya<a id="a276"></a><a href="../Text/notes.html#a1498"><span class="t17">{258}</span></a> ulaşılır.&rdquo; Bu bağlamda, Gaza&rsquo;lı Dorotheos&rsquo;un iradeyi ortadan kaldırmak için tavsiye ettiği yollar, felsefi geleneğin kendine hâkimiyet alıştırmalarıyla tamı tamına özdeştir: Plutarkhos, örneğin, meraklılığı önlemek için mezar taşı yazılarını okumamayı, sokak gösterilerinden vazgeçmeyi öğütler.<a id="a277"></a><a href="../Text/notes.html#a1499"><span class="t17">{259}</span></a> Aynı şekilde, Dorotheos da her istediğimiz yere bakmamayı, aşçıya ne hazırladığını sormamayı, bir sohbete kendimizi dâhil etmemeyi öğütler<a id="a278"></a><a href="../Text/notes.html#a1502"><span class="t17">{260}</span></a> Dorotheos&rsquo;un iradeyi ortadan kaldırma dediği tam da budur. Fakat, özellikle Evagrios&rsquo;ta Hıristiyan <span class="t14">apatheia'</span>nın, felsefi, kavramlarla ne denli sıkı sıkıya bağlı olduğu açıkça gözler önüne serilir. Evagrios&rsquo;un <span class="t14">Praktikos</span>'unda şu tanıma rastlıyoruz: &ldquo;Gökler krallığı, varlıkların hakiki bilgisinin eşlik ettiği apatheia'dır<a id="a279"></a><a href="../Text/notes.html#a1504"><span class="t17">{261}</span></a> Böyle bir formül, eğer yorumlamaya çalışırsak, bu soyut düşünceleri İncil&rsquo;e ilişkin ruhtan ayıran mesafeyi gösterir. İncil&rsquo;e ilişkin mesajın &ldquo;gökler krallığı&rdquo; ya da &ldquo;Tanrı&rsquo;nın krallığı&rdquo; olarak adlandırılmış eskatolojik bir olayın ilanına dayandığını biliyoruz. Evagrios, en başta, iki ifadeyi birbirinden ayırt eder ve bunları oldukça farklı bir anlam da yorumlar. Origenesçi<a id="a280"></a><a href="../Text/notes.html#a1506"><span class="t17">{262}</span></a> geleneği geliştirerek, bu iki ifadenin ruhun iki içsel halini, daha da açıkçası ruhani ilerlemenin iki evresini belirttiğini düşünür: &ldquo;Gökler krallığı, varlıkların hakiki biliminin eşlik ettiği ruhun telaşsızlığıdır.&rdquo; &ldquo;Tanrı&rsquo;nın krallığı, zekânın tözüyle birlikte var olan ve bozulmazlığını geride bırakan aziz Üçleme&rsquo;nin bilgisidir.&rdquo;<a id="a281"></a><a href="../Text/notes.html#a1507"><span class="t17">{263}</span></a> Burada, bilgi iki farklı düzeye ayrılır: Varlıklar bilgisi, Tanrı bilgisi. Böylece, bu ayrımın, tamı tamına Origenes&rsquo;in meşhur felsefenin kısımlara bölünmesine tekabül ettiğinin farkına varıyoruz; lakin ayrım zaten Platonculukta, en azından Plutarkhos&rsquo;tan bu yana, tasdik edilmiştir<a id="a282"></a><a href="../Text/notes.html#a1509"><span class="t17">{264}</span></a> Bu bölünme; felsefenin üç kısmına tekabül eden ruhani ilerlemenin üç evresini, üç kısmını ayrıştırır. Felsefenin bu kısımlarının her biri etik, ya da Evagrios&rsquo;un dediği gibi &ldquo;pratik&rdquo;, fizik ve teolojidir. Etik, ilk arınmaya tekabül eder; fizik, duyumsanır olandan kesin biçimde kopmaya ve şeylerin düzeninin temaşasına ve nihayetinde teoloji ise her şeyin ilkesinin temaşasına tekabül eder. Evagriosçu şemada, etik praktike&rsquo;ye, fizik &ldquo;varlıkların hakiki bilimini&rdquo; kapsayan &ldquo;gökler krallığına&rdquo;, teoloji Üçleme&rsquo;nin bilgisi olan &ldquo;Tanrının krallığına&rdquo; tekabül eder. Lakin yeni-Platoncu sistemleştirmeye göre, bu seviyeler aynı zamanda erdem seviyelerine de tekabül eder. Porphyros&rsquo;a<a id="a283"></a><a href="../Text/notes.html#a1511"><span class="t17">{265}</span></a> göre ruh, politik erdemleri sayesinde, <span class="t14">metriopathia</span> aracılığıyla tutkularına hâkim olmaya başlar sonra da arındırıcı erdemler düzeyine yükselir. Ki bu erdemler, ruhu bedenden koparmaya başlarlar ama tamamıyla değil: <span class="t14">apatheia</span>'nın bir başlangıcı vardır. Ancak teoretik erdemler düzeyinde ruh, tam bir <span class="t14">apethia</span>&rsquo;ya ve bedenden mükemmel bir ayrılışa ulaşır. Tam da bu düzeyde ruh ilahi &ldquo;zekâ&rdquo;da olan varlıkları temaşa eder.<a id="a284"></a><a href="../Text/notes.html#a1514"><span class="t17">{266}</span></a> Varlıkların temaşasının ve <span class="t14">apatheia</span>'nın olduğu bu düzey, Evagrios&rsquo;un &ldquo;gökler krallığına&rdquo; tekabül eder. Bu düzeyde, Evagrios&rsquo;a göre ruh, doğaların (&ldquo;fizik&rdquo; kelimesinin kaynaklandığı yer) çokluğunu, akıl edilebilir doğaları (<span class="t14">phuseis</span>) ve logoi&rsquo;lerindeki diğer duyumsanabilirleri temaşa eder.<a id="a285"></a><a href="../Text/notes.html#a1516"><span class="t17">{267}</span></a> Her şeyden öte noetik bir düzende olan bir sonraki evre, Tanrı&rsquo;nın kendisinin temaşasıdır. Öyleyse Evagrios, düşüncesini şu şekilde özetleyebilir: &ldquo;Hıristiyanlık; İsa&rsquo;nın, Kurtarıcımızın pratikten, fizikten ve teolojiden oluşan öğretisidir.&rdquo;<a id="a286"></a><a href="../Text/notes.html#a1518"><span class="t17">{268}</span></a></p>

  <p class="p3">Bu teorik yapıdan bağımsız olarak, <span class="t14">apatheia,</span> monastik ruhanilikte oldukça mühim bir rol oynar. Kafasında oluşturduğu değer; ruhun huzuru, kaygı yokluğu, <span class="t14">amerimnia</span><a id="a287"></a><a href="../Text/notes.html#a1519"><span class="t20">{269}</span></a> ya da <span class="t14">tranqauillitas</span><a id="a288"></a><a href="../Text/notes.html#a1522"><span class="t20">{270}</span></a> ile sıkı sıkıya bağlıydı. Gazalı Dorotheos<a id="a289"></a><a href="../Text/notes.html#a1523"><span class="t17">{271}</span></a> ruhun huzurunun, eğer zorunlu ise, onu kaybetmemek için kalkıştığımız şeyden vazgeçmeyi gerektirecek kadar önemli olduğunu beyan etmekte tereddüt etmemektedir. Ruhun bu huzuru, bu <span class="t14">tranguillitas animi</span> felsefi geleneğin esas değeri idi.<a id="a290"></a><a href="../Text/notes.html#a1525"><span class="t17">{272}</span></a></p>

  <p class="p3">Porphyros&rsquo;da apatheia&rsquo;nın, ruhun beden ile olan ilişkisinin kopmasından sonuçlandığını gördük. Burada, mükemmel felsefi alıştırmalara tekrardan dâhil oluyoruz. Platon şöyle demişti: &ldquo;Her_ kim ki, kelimenin tam anlamıyla, felsefe ile harmanlanır o, ölmeye çabalar.&rdquo;<a id="a291"></a><a href="../Text/notes.html#a1528"><span class="t17">{273}</span></a> VII. yüzyılda, Maximus Confessor&rsquo;da bu sözün yankısına hâlâ rastlıyoruz: &ldquo;İsa&rsquo;nın felsefesine uygun olarak, yaşamımızı bir ölüm alıştırması yapalım.&rdquo;<a id="a292"></a><a href="../Text/notes.html#a1530"><span class="t17">{274}</span></a> Zaten kendisi de, Hıristiyan felsefe ile ölüm alıştırmasını sürekli özdeşleştirmiş olan zengin bir geleneğin mirasçısıdır. Buna, bu ölüm alıştırmasını tamamıyla Platoncu bir anlamda ele alan İskenderiyeli Clemens&rsquo;ta<a id="a293"></a><a href="../Text/notes.html#a1531"><span class="t17">{275}</span></a> zaten rastlıyoruz: Ruhani olarak ruhu bedenden ayırmak gerekir. Mükemmel bilgi, irfan; ruhu bedenden ayıran, bütünüyle iyiye adanmış bir yaşam süreceğini vaat eden, ve arınmış bir ruh ile hakiki gerçekliklerin temaşasını uygulayabilmesini sağlayan bir çeşit ölümdür. Bu tema Nazianzos&rsquo;lu Gregorios&rsquo;ta da vardır: &ldquo;Bu yaşamı, Platon&rsquo;un da dediği gibi, bir ölüm alıştırması yaparak ve onun gibi konuşmak gerekirse, ruhu, olabildiğince, bedenden ayırarak yaşamak.&rdquo;<a id="a294"></a><a href="../Text/notes.html#a1534"><span class="t17">{276}</span></a> Bu, &ldquo;felsefe pratiği&rdquo;dir. Evagrios&rsquo;a<a id="a295"></a><a href="../Text/notes.html#a1535"><span class="t17">{277}</span></a> gelince, Porphyros&rsquo;un kullandığı temalara çok yakın bir biçimde ifade eder kendini: &ldquo;Bedeni ruhtan ayırmak ancak ve ancak bunları birleştirene mahsustur; ama ruhu bedenden ayırmak, erdemi arzulayana mahsustur. Rahiplerimiz, aslında, ölüm alıştırmasını ve bedenden kaçışı; dünyadan elini ayağını çekme [<span class="t14">anachorese</span>] (yani monastik yaşam) olarak adlandırır.&rdquo; Gene burada da, Platoncu bedenden kaçış kavramının &ndash;ki genç Augustinus&rsquo;u da baştan çıkaracaktır&ndash; Hıristiyanlığa eklenen ama özünde olmayan ve bütün ruhaniliğini oldukça farklı bir anlama doğru yönlendiren bir unsur olduğunu görüyoruz.</p>

  <p class="p3">Buraya kadar, bazı felsefî ruhani alıştırmaların Hıristiyanlıktaki ve keşişlikteki sürekliliğini ortaya koyduk, ve bu Hıristiyanlığa kabulün beraberinde getirmiş olduğu özel tınıyı anlatmaya çalıştık. Ama bu fenomenin menzilini abartmamak gerekir. Öncelikle, dedik ki, ancak oldukça sınırlı bir ortamda, felsefi bir kültüre sahip Hıristiyan yazarlarda meydana çıkar. Fakat, onlarda bile nihai sentez, özü bakımından, Hristiyan&rsquo;dır. Öncelikle, ama en az ehemmiyete sahip olacak şekilde, bu yazarlar mümkün olduğunca bu ödünç aldıklarını Hıristiyanlaştırmaya çalışmaktadırlar. Felsefeyle tanımayı öğrendikleri ruhani alıştırmayı, şu ya da bu kutsal metinde, yeniden tanıyacaklarını sanıyorlar. Böylelikle, Caesarea&rsquo;lı Basileios&rsquo;un <span class="t14">prosoche</span> kavramını Deuteronomion&rsquo;daki bir metne bağlıyor olduğunu gördük. Athanase&rsquo;in yazdığı <span class="t14">Antoine&rsquo;in</span> Yaşamı&rsquo;nda, bu <span class="t14">prosoche,</span> başka taraftan, &ldquo;kalbin gardı&rdquo; haline gelmektedir, ve hatta bütün monastikedebiyatta, [Süleyman&rsquo;ın] <span class="t14">Özdeyi</span><span class="t14">ş</span><span class="t14">ler</span>'in bir metninin (IV, 23) etkisi altında da: &ldquo;Her şeyin üstünde, kalbini koru.<a id="a296"></a><a href="../Text/notes.html#a1538"><span class="t17">{278}</span></a>&rdquo; Bilincin sınanması, genellikle Pavlus&rsquo;un <span class="t14">Corinthliler'e II. Mektup'u</span> (13, 5) tarafından doğrulanır: &ldquo;Kendinizi kendiniz sınayın<a id="a297"></a><a href="../Text/notes.html#a1539"><span class="t17">{279}</span></a>&rdquo;; ölüm meditasyonu, Co<span class="t14">rinthliler</span> I&rsquo;e (15, 31) atıfta bulunarak tavsiye edilmiştir: &ldquo;Her gün ölüyorum.&rdquo;<a id="a298"></a><a href="../Text/notes.html#a1541"><span class="t17">{280}</span></a> Bu referansların, bu alıştırmaları Hıristiyanlaştırmaya yeteceğini düşünmek gene de bir hata olurdu. İşin aslı, eğer Hıristiyan yazarlar Kutsal Kitap&rsquo;ın bu metinlerine dikkat etmiş iseler, bu, öte yandan prospche&rsquo;nin, ölüm meditasyonunun, ya da bilincin sınanmasının ruhani alıştırmalarını biliyor olmalarından kaynaklanmaktadır. Kutsal metinler, bir tek onlara, bu alıştırmaları deneyimlemek için bir yöntem sağlamış olamaz. Ve genellikle de bu kutsal metinlerin bahsi geçen ruhani alıştırma ile oldukça uzak tek bir bağı vardır.</p>

  <p class="p3">Hıristiyan ve monastik ruhani alıştırmaların pratik edildikleri genel atmosferi görmek daha önemlidir. Bu alıştırmalar, daima Tanrı&rsquo;nın lütfunun yardımını gerektirirler ve erdemler içinden ilk olarak alçakgönüllülüğü açığa çıkarırlar: &ldquo;Tanrı&rsquo;ya yaklaştıkça&rdquo;, der Gazalı Dorotheos, kendimizi daha da günahkâr görürüz.&rdquo;<a id="a299"></a><a href="../Text/notes.html#a1543"><span class="t17">{281}</span></a> Bu alçakgönüllülük, kendini başkalarından daha aşağı olarak görmeye, davranışta ve anlatımda mesafeyi daha fazlasıyla korumaya, örneğin bitkinlik gibi, diğer keşişlerin önünde belirli bedensel tavırlar takınmaya yönlendirir. Aynı şekilde temel erdemler de: Tövbe ve itaat. İlki Tanrı aşkından ve korkusundan kaynaklanır ve oldukça ciddi nefsini köreltme şekillerinde meydana çıkabilir. Ölümün hatırası, yalnızca yön değiştirmenin aciliyetinin bilincine vardırtmaya değil, Tanrı korkusu uyandırmaya da yöneliktir, ve aynı zamanda kıyamet üzerine düşünmeye, yani tövbe erdemine bağlıdır. Aynısı bilincin sınanması için de geçerlidir. İtaat, daha üstün birinin düzenine mutlak biçimde boyun eğerek kendi iradesinden vazgeçmedir. <span class="t14">Vie de Dosithee'de</span><a id="a300"></a><a href="../Text/notes.html#a1546"><span class="t20">{282}</span></a> [<span class="t14">Dositheos&rsquo;un Ya</span><span class="t14">ş</span><span class="t14">am</span><span class="t14">ı</span>], bu itaatin hangi noktaya kadar gidebileceğini görüyoruz. Bilincin yöneticisi yaşam tarzına, beslenmeye, müridinin sahip olabileceği şeye mutlak biçimde karar verir. Nihayetinde, Tanrı ve İsa aşkının aşkın boyutları, bütün bu erdemlerin suretlerini değiştirir. Ölüm alıştırması, ruh ve bedenin ayrılması da, İsa&rsquo;nın ölümünden bir pay almadır. İradeden vazgeçme, ilahi aşka bir bağlılıktır.</p>

  <p class="p3">Genel olarak, keşişliğin Mısır&rsquo;da ve Suriye'de<a id="a301"></a><a href="../Text/notes.html#a1547"><span class="t17">{283}</span></a> doğduğu ve Hıristiyan ortamda, felsefi bir modelin müdahalesi olmaksızın, kendiliğinden geliştiği söylenebilir. İlk keşişler kültürlü insanlar değillerdi, ama İsa&rsquo;nın yaşamının taklidi ve İncil&rsquo;e ilişkin öğütlerin pek etkili bir pratiği aracılığıyla Hıristiyan mükemmeliyetine ulaşmak isteyen Hıristiyanlardı. Bu yüzden de doğal olarak mükemmeliyet pratiklerini, Eski ve Yeni Ahit&rsquo;ten aldılar. Ancak, Philon&rsquo;dan uzak, Clemens&rsquo;a ve Origenes&rsquo;e daha yakın olacak biçimde, Kappadokia&rsquo;lılarca muhteşem bir parlaklıkla düzenlenmiş İskenderiye ekollerinin etkisi altında, bazı felsefi, ruhani pratikler Hıristiyan ve monastik ruhaniliğe dahil edilmiştir; ve Yunan felsefi, geleneğin modelleri ve sözcük dağarcığı ödünç alınarak ise Hıristiyan ideali betimlenir, tanımlanır ve de kısmen deneyimlenir. Bu akım, felsefi ve edebi nitelikleriyle benimsenir. Bu akımdır antik ruhani alıştırmalar mirasını, ortaçağ ve modern zamanların Hıristiyan ruhaniliğine aktarmış olan.</p>

  <p class="p3">&nbsp;</p>
</body>
</html>
