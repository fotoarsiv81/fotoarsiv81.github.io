<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Michel Foucault ile Yarım Kalmış Bir Diyalog Ortaklıklar ve Ayrılıklar</title>
</head>

<body>
  <h2 class="h21"><a id="a807"></a><a id="a806"></a>Michel Foucault ile<br />
  Yarım Kalmış<a id="a809"></a><a id="a808"></a> Bir Diyalog<br />
  Ortaklıklar ve Ayrılıklar</h2>

  <p class="p5"><span class="t14">&ldquo;...felsefe, en az</span><span class="t14">ı</span><span class="t14">ndan bu,</span><span class="t14"><br /></span><span class="t14">önceden ne idiyse,</span><span class="t14"><br /></span><span class="t14">yani bir &lsquo;çile&rsquo;,</span><span class="t14"><br /></span><span class="t14">hâlihaz</span><span class="t14">ı</span><span class="t14">rda da odur... &ldquo;</span></p>

  <p class="p5"><span class="t14">Michel Foucault.</span><a id="a810"></a><a href="../Text/notes3.html#a2339"><span class="t20">{679}</span></a></p>

  <p class="p3">Bireysel olarak Michel Foucault ile ilk defa 1980 yılı sonunda, College de France'a adaylığımı koymamı tavsiye ettiğinde tanıştım. Utanarak itiraf etmem gerekir ki, araştırmalarıma fazlasıyla gömülmüş olduğumdan eserininden pek az haberdardım. İlk karşılaşmamızdan itibaren, ve pek de şaşırmıştım, Michel Foucault bana tam tersine bazı çalışmalarımım, özellikle de 1953&rsquo;te Brüksel'de Felsefe Kongresi'nde &ldquo;<span class="t14">Epistrophe</span> et <span class="t14">metanoia</span> dans l&rsquo;histoire dee la philosophie&rdquo; üzerine yaptığım konuşmanın, ve her peyden öte de 1975&ndash;1976 tarihli <span class="t14">Annuaire de la V Section de l&rsquo;Ecolepratique des hautes etudes</span> için yazmış olduğum &ldquo;Exercices spirituels&rdquo; başlıklı giriş makalesinin oldukça dikkatli bir okuyucusu olduğunu söyledi.</p>

  <p class="p3">O günden itibaren, kendisinin de <span class="t14">L&rsquo;Usage des plaisir'in</span> girişinde değinmiş olduğu, maalesef nadiren gerçekleştirme olanağına sahip olduğumuz konuşmalarımızda, hem Michel Foucault dehasının muhteşem keskinliğini hem de olağanüstü kişisel mevcudiyetini keşfetmekten büyük mutluluk duymuşumdur. Greko-Romen yaşam felsefesinden, bazen de Marcus Aurelius ya da Seneca&rsquo;dan bahsediyorduk. Seneca'nın Lucilius'a ilk mektubundaki <span class="t14">&ldquo;vindica te</span> tibi&rdquo;nin tam anlamı hakkında sorduğu soruyu kesin olarak cevaplayamamış olmaktan her zaman pişmanlık duymuşumdur. Maalesef tüm arkadaşlarını altüst eden erken ölümü, henüz yeni başlamış olan ve şüphesiz karşılıklı olarak uzlaşmalarımızdan, ama özellikle de uyuşmazlıklarımızdan yararlandığımız bir diyaloğu yarıda bıraktı. Bunları titizlikle belirlemem kesinlikle çok zamanımı aldı. Şu an içinse kısa bir eskizle yetinmek zorundayım.</p>

  <p class="p3">Çıkarlarımızın ve tasalarımızın ne ölçüde uyuştuğunu, M. Foucault'nun 1981&ndash;1982 yılı için <span class="t14">Annuiare du College de France</span>'ta yayınlanmış olan derslerinin özetini ve bahsetmekte olduğum &ldquo;Exercices spirituels&rdquo; makalemi karşılaştırarak gözlemleyebiliriz. Aşağı yukarı aynı temalara, felsefenin Sokrates&rsquo;e göre tedavi gibi olduğuna ve kendilik kaygısının, farklı tipteki ruhani alıştırmaların <span class="t14">praemeditatio malorum</span> ya da ölüm alıştırması gibi olduğuna rastlarız. Hatta 1983&rsquo;te &ldquo;L'ecriture de soi&rdquo;<a id="a811"></a><a href="../Text/notes3.html#a2341"><span class="t17">{680}</span></a> makalesinde M. Foucault, Aziz Antoine tarafından müritlerine tavsiye edilmiş &ndash;ki benim de ilgimi çekmişti&ndash; bilinç sınanmasının yazılı pratiği üzerine bir düşünceyi başlangıç noktası olarak alır; çünkü bu, yazının tedavi edici değerini açıkça resmeden bir pratiktir. Nihayet 1984&rsquo;te, M. Foucault'nun <span class="t14">Souci de</span> soi&rsquo;da kendilik kültürüne ayırdığı bölüm, bu alandaki araştırmalarıma referans yaparak bu temaların hepsini yeniden ele alıyordu. Öte yandan, &ldquo;Hıristiyanlığın, zaten stoacılar<a id="a812"></a><a href="../Text/notes3.html#a2344"><span class="t17">{681}</span></a> döneminde bulunan belli bir sayıdaki kendinin sınanması tekniklerini kendi hesabına yeniden ele almış olduğu&rdquo; fikri P. Rabinow'u takiben bu eserde uzun uzadıya geliştirilmiştir.</p>

  <p class="p3">Benim için olduğu gibi M. Foucault için de, bunların hepsi yalnızca tarihsel bir ilginin nesnesi değildi. Foucault, <span class="t14">L&rsquo;Usage des plaisir'in</span> girişinde şöyle yazar: &ldquo;Deneme &ndash;ki bunu hakikat oyununda kendinin değiştirici sınavı olarak algılamak gerekir, iletişim amaçları uğruna başkasının basitleştirici benimsenmesi olarak değil&ndash; felsefenin canlı bedenidir; en azından bu, önceden ne idiyse hâlihazırda da odur, yani bir &ldquo;çile&rdquo;, düşüncede bir kendilik alıştırması.&rdquo;<a id="a813"></a><a href="../Text/notes3.html#a2345"><span class="t17">{682}</span></a> Demek ki yaşamının sonuna doğru felsefeyi böyle algılamaktaydı, P. Veyne&rsquo;in makalesinin de (&ldquo;Le dernier Foucault et sa morale&rdquo;) doğruladığı gibi: &ldquo;Varoluş stili fikri, konuşmalarda ve şüphesiz öleceğini hissettiği yaşamının son ayları boyunca Foucault'nun içsel yaşamında önemli bir rol oynadı. &lsquo;Stil', burada bir ayrım demek değildir; kelimeyi, sanatçının öncelikle bir zanaatkâr ve bir sanat eserinin bir eser olduğunu düşünen Yunanlar gibi ele almak gerekir. Yunan ahlakı çoktan ölmüştür [...] ama bu ahlakın bir ayrıntısı, bir kendinin kendi üzerine emeği fikrini göz önünde bulundurarak, güncel bir anlam kazanmaya elverişli gibi gözüktü Foucault için [...]. &lsquo;Ben', kendini tamamlanması gereken bir eser olarak alarak, ne geleneğin ne de aklın artık sırtlanamadığı bir ahlakı destekleyebilir; kendiliğinden sanatçı olarak, modernliğin aşamadığı bu otonomiden zevk alacaktır. &lsquo;Her şey kayboldu gitti, derdi Medee, fakat tek bir şey kaldı geriye: ben&rdquo;'.<a id="a814"></a><a href="../Text/notes3.html#a2348"><span class="t17">{683}</span></a> 1983 tarihli H.L. Dreyfus ve Paul Rabinow<a id="a815"></a><a href="../Text/notes3.html#a2350"><span class="t17">{684}</span></a> ile söyleşisi de, Foucault için, zaten pek muhtemelen, tüm yaşamı boyunca somut bir biçimde pratik etmiş olduğu felsefeye tekabül eden felsefenin son kavramı olan bu &ldquo;varoluşun estetiği&rdquo;ni iyice değerlendirmektedir.</p>

  <p class="p3">Bu kendinin kendi üzerine emeğinde, bu kendilik alıştırmasında, kendi açımdan felsefi yaşamın temellerinden birine de vakıf oluyorum: Felsefe, bir yaşam sanatı, tüm varoluşu işin içine katan bir stildir.</p>

  <p class="p3">Yine de M. Foucault ile &ldquo;varoluşun estetiği&rdquo; hakkında, antikçağ hakkında da olduğu gibi, genel olarak felsefenin görevi hakkında konuşmaya çekinirdim. M. Foucault, gördüğümüz üzere, bu ifadeyi, kendi yaşamımızın; yapacaklarımızın bir eseri olması anlamında algılamaktadır.</p>

  <p class="p3">&ldquo;Estetik&rdquo; kelimesi aslında bizim için, &ldquo;güzellik&rdquo; <span class="t14">{kalan, kall</span>as) kelimesinin antikçağda sahip olduğundan çok daha farklı, modern yankıları çağrıştırmaktadır. Gerçekten de modernlerin, güzeli iyiden ve kötüden bağımsız otonom bir gerçeklik olarak tasvir etme eğilimleri vardır; halbuki Yunanlılar için, tam tersine, insanlara da uygulanan kelime, normal olarak ahlaki değer içerir, örneğin M. Foucault<a id="a816"></a><a href="../Text/notes3.html#a2352"><span class="t17">{685}</span></a> tarafından alıntılanmış Platon ve Xenophon metinleri. Gerçekten de bu antikçağ filozoflarının aradıkları, ilk olarak güzellik <span class="t14">{kalan</span>) değil, fakat iyidir <span class="t14">{agathan</span>)<span class="t14">;</span> diğerleri için olduğu kadar Epikuros için de geçerlidir bu. Hele de bilhassa Platonculukta ve stoacılıkta, iyi, en üstün değerdir: &ldquo;Değerli ruhlar, vatanları için, sevdikleri için ya da erdem için kendiliğinden tehlikeye atılırlarken, iyi yüzünden varlığı küçümseler.&rdquo;<a id="a817"></a><a href="../Text/notes3.html#a2353"><span class="t17">{686}</span></a> Bu nedenle, &ldquo;kendilik kültürü&rdquo;nden bahsetmek yerine, dönüşümden, suret değişiminden, &ldquo;kendiliğin aşılması&rdquo;ndan bahsetmek daha yerinde olacaktır. Bu hali tasvir etmek amacıyla, oldukça nadir, neredeyse hiçbir zaman, M. Foucault&rsquo;da ortaya çıkan &ldquo;bilgelik&rdquo; terimini bir yana koyamayız. Bilgelik, belki de filozofun hiçbir zaman ulaşamayacağı, ama, kendi kendini aşabilmek için dönüşmeye çabalayarak, daima yöneldiği haldir. Üç temelle karakterize edilmiş bir var oluş şeklidir söz konusu olan: ruhun huzuru (<span class="t14">ataraxia</span>)<span class="t14">,</span> içsel özgürlük (<span class="t14">autarkeia</span>) ve (septikler hariç) kozmik bilinç (insani ve kozmik Bütün&rsquo;e aidiyetin farkındalığı, ruhun yüceliğini (<span class="t14">megalopsuchia</span>) gerçekleştiren &ldquo;ben&rdquo;in bir çeşit suret değiştirmesi, yayılımı).</p>

  <p class="p3">Tuhaf bir biçimde, tedavi olarak telefe kavramına geniş bir yer ayıran M. Foucault, bu tedavinin her. şeyden önce ruhun huzurunu sağlamaya, yani sıkıntıları yaşamın kaygılarının, hatta insan varoluşunun gizemlerinin de uyandırdığı sıkıntılardan (tanrılardan korkma, ölüm korkusu) kurtarmaya yönelik olduğuna dikkat çekmemiş gibidir. Her ne kadar buna ulaşma yolları farklılık gösterse de bütün ekoller, felsefenin ruhun huzura kavuşmasını amaçladığı konusunda hemfikirdir. Septikler için en üstün ruhani alıştırma, yargının askıya alınmasıdır (<span class="t14">epoche</span>)<span class="t14">;</span> dogmatikler için, yani diğer tüm ekoller içinse huzura, &ldquo;doğal&rdquo; bir varlık olduğumuzun, yani bu ya da başka bir şekilde kozmosun bir parçası olduğumuzun ve evrensel varoluş olayından pay aldığımızın farkına vararak erişebiliriz. Söz konusu olan; şeyleri, evrensel doğa perspektifinden görmektir. Böylelikle ruhun yüceliğine ulaşırız, tıpkı Platon'un önceden söylediği gibi: &ldquo;İçinde hiçbir bayağılık ve alçaklık barındırmayan ruh; ilahi ve insani uğraşları bütünüyle ve evrenselliğiyle kapsayan bir ruhla bağdaşır [...] Lâkin düşüncesi yücelere ulaşan ve zamanın ve varlığın bütününün temaşasının ait olduğu ruh, sanıyor musun ki, insan yaşamının değerli bir şey olduğunu düşünsün? Ancak böyle bir adam ölüme korkulacak bir şeymiş gözüyle bakmayacaktır.&rdquo;<a id="a818"></a><a href="../Text/notes3.html#a2355"><span class="t17">{687}</span></a></p>

  <p class="p3"><span class="t13">v</span> Platonculukta, aynı zamanda Epikurosçuluk ve stoacılıkta, demek ki, bireysel ve tutkusal öznellikten evrensel perspektifin nesnelliğine geçtiğimiz bir hareket aracılığıyla sıkıntıdan kurtulunabilir. &ldquo;Ben&rdquo;in, bir sanat eseri olarak oluşturulması değil, fakat tam tersine &ldquo;ben&rdquo;in aşılması, ya da en azından &ldquo;ben&rdquo;in bütünde konumlanmasını ve kendini bu bütünün parçası olarak hissetmesini sağlayan bir alıştırmadan söz edilmektedir.</p>

  <p class="p3">M. Foucault ile aramdaki başka bir uyuşmazlık noktası da şu soru çerçevesinde belirir: Hangi andan itibaren felsefe, bir kendinin kendi üzerine emeği (ister bir sanat eseri yaratmak için ister de evrensellikte kendini aşmak için olsun) olarak yaşanmış olmayı bırakmıştır? Ben bu kopuşun ortaçağda, felsefenin teolojinin yardımcısı haline geldiği ve ruhani alıştırmaların Hıristiyan yaşamla bütünleştiği ve felsefi, yaşamdan bağımsız hale geldiği anda bulunmakta olduğunu düşünüyorum: Modern felsefe, antik kavramını ufak ufak ve parça parça yeniden keşfetti. Foucault, tam tersine, bu kopuştan Descartes&rsquo;ı sorumlu tutar: &ldquo;Descartes'tan önce, öncelikle, hakikati tanımasına olanak tanıyacak olan kendi üzerine belli bir emeği gerçekleştirmeyen bir öznenin hakikate erişimi mümkün olamazdı.&rdquo; Ama Descartes&rsquo;a göre, &ldquo;hakikate ulaşmak için, apaçık olanı görmeye muktedir herhangi bir özne olmam yeterlidir&rdquo;. &ldquo;Apaçıklık, çilenin yerini tutar.&rdquo;<a id="a819"></a><a href="../Text/notes3.html#a2357"><span class="t17">{688}</span></a> Bu görüşün tamamen doğru olduğundan pek de emin değilim. Descartes özellikle <span class="t14">Meditasyonlar</span> yazdı: kelime çok önemlidir. Ve bu <span class="t14">Meditasyonlar</span> hakkında, okuyucunun birkaç ay ya da birkaç hafta boyunca, evrensel şüpheden, sonra da tinin doğasından bahsetmekte olduğu birinci ve ikincisini &ldquo;medite&rdquo; etmesini önerir.<a id="a820"></a><a href="../Text/notes3.html#a2359"><span class="t17">{689}</span></a> Bu pekâlâ, Descartes için, apaçıklığın ancak ruhani bir alıştırma sayesinde algılanabileceğini gösterir. Descartes'ın da, tıpkı Spinoza gibi, felsefenin antik geleneğinin bilgelik alıştırması olarak kavranması sorunsalında ısrarla durduğunu düşünüyorum.<a id="a821"></a><a href="../Text/notes3.html#a2361"><span class="t17">{690}</span></a> Filozofların felsefeden kaynaklandıklarının temsilinin bir tarihini yazmakta karşılaşmış olacağı zorluklara tanık oluyoruz.</p>

  <p class="p3">Bu değiniler, Foucault&rsquo;nun eserinin ortaya koyduğu sorunları olsa olsa şöyle bir incelemektedir, ve bir gün bu konuya daha detaylı ve daha derinlemesine bir biçimde geri dönmek niyetindeyim. Burada yalnızca, diyaloğumuzun yarım kalmış olmasından ne kadar da üzgün olduğumu dile getirmek istedim.</p>

  <p class="p3">M. Foucault&rsquo;dan daha fazla olmayacak biçimde, ben de zamanımızın felsefi sorunlarına belirli ve genel çözümler sunma iddiasında değilim. Yalnızca, tıpkı yaşamının son yıllarında bir &ldquo;varoluşun estetiği&rdquo;ni gerçekleştirmeye çabalamasında olduğu gibi, benim için de yaşam şekli olarak, bilgelik alıştırması olarak, bütünün canlı farkındalığına doğru bir çaba olarak felsefenin antik fikrinin daima güncel bir değere sahip olduğunu itiraf etmekteyim. Ve zamanın, benim nazarımda, bu fikri, beklenmedik ve yoldan çıkaran bir imge haline getirdiğini düşünüyorum; 20. yüzyılın bu sonunda Foucault, ben ve aynı zamanda elbette diğerleri de, tamamıyla farklı istikametlere rağmen, antik deneyimin bu canlı keşfinde buluşmaktayız.</p>

  <p class="p3"><a id="a823"></a><a id="a822"></a>&nbsp;</p>
</body>
</html>
