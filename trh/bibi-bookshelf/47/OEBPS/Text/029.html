<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t13">Apophatizm ve Olumsuz Teoloji</span></p>

  <p class="p0"><span class="t13">&nbsp;</span></p>

  <p class="p3">Olumsuz teolojidense, <span class="t14">apophatizm'den</span> (Yunanca: <span class="t14">apophasis</span> &ldquo;olumsuzlama&rdquo;) ya da <span class="t14">aphairetik</span> (Yunanca: <span class="t14">aphairesis</span> &ldquo;soyutlama&rdquo;) yönteminden bahsetmek daha tercih edilebilir olacaktır belki de. Zira kavranabilir her yüklemi reddeden önermeler ekleyerek Tanrı&rsquo;yı kavramayı öneren bir düşünce yöntemine, geleneksel olarak, &ldquo;olumsuz teoloji&rdquo; adı veriliyor ise, bunun mantıksal sonucu olarak şu noktaya varmak gerekir: Olumsuz teoloji, ilahiliğin kendisini nesnesinden yadsımıştır, çünkü aksi takdirde halihazırda kavranabilir bir belirleme söz konusu olacaktır. &ldquo;Teoloji&rdquo; (yani &ldquo;Tanrı üzerine söylem&rdquo;) kelimesi kendini artık doğrulamayacaktır. Aksine, <span class="t14">apophatizm</span> terimi, olumsuz önermeler aracılığıyla bir aşkınlık ile yüz yüze kalan zihnin işleyişinin genel anlamını belirtme önceliğine sahiptir. Bu <span class="t14">apophatik</span> işleyiş, ki bunun teorisi çoktan Platon&rsquo;da filizlenmiştir, Platon teolojisinde, sonra da, Platonculuğun mirasçısı olduğu ölçüde, Hıristiyan teolojisinde sistemleştirilmiştir. Lakin bunun, başka düşünce akımlarında da barındırdığını keşfederiz, hatta Wittgenstein&rsquo;ın mantıksal pozitivizminde ya da Jaspers felsefesinde bile. <span class="t14">Apophatizm'in</span> yayılması, dil ile dilde açıklananı açıklamak istediği takdirde aşılamayacak sınırlara çarpan insan diline özgü koşul ile açıklanır: <span class="t14">Apophatizm</span> bir işarettir, şifredir, varoluşun dile gelmez gizemidir.</p>
</body>
</html>
