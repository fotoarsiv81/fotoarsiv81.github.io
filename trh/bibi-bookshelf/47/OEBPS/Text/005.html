<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>1993 BASKISINA ÖNSÖZ</title>
</head>

<body>
  <h2 class="h21"><a id="a18"></a>1993 BASKISINA ÖNSÖZ</h2>

  <p class="p3">Elinizdeki baskı, yıllardır yaptığım yayımlanmış ya da yayımlanmamış, bütün çalışmalarımı bir araya getirmektedir. Lakin alakalı oldukları genel tema, gençliğimden bu yana uğraşlarımın merkezinde yer almaktadır. 1953&rsquo;te Brüksel <span class="t14">Actes du congres de philosophie</span>'de yayımlanan ilk makalelerimden biri, daha o zamandan, felsefi, eylemi bir yön değiştirme [conversion] olarak tasvir etmeye uğraşıyordu ve 1939&rsquo;un tehditkâr yazında, felsefe bakaloryam esnasında hevesle yorumladığım Henri Bergson&rsquo;dan alıntılanmış deneme konusunu hâlâ hatırlarım: &ldquo;Felsefe bir sistem inşası değil, lakin ele alınır alınmaz, kişinin kendisine ve çevresine naifçe bakma azmidir&rdquo;. Bergson&rsquo;un, akabinde de varoluşçuluğun etkisi altında felsefeyi daima, dünyayı görme ve onda (var) olma tarzının tamamen bir başkalaşımı olarak ele aldım.</p>

  <p class="p3">1939&rsquo;da, antik düşünceyi ve özellikle Yunan felsefesinin Latin edebiyatı üzerinde bırakmış olduğu etkiyi inceleyerek hayatımı geçireceğimi tahmin edemezdim. Tam da bu doğrultuda, rastlantının ve kaderimize biçim veren içsel zorunluluğun bu gizemli birleşmesine vakıf oldum. Bu araştırmalarda, antiklerin felsefi eserlerini anlamada karşılaştığımız zorlukların çoğunun genellikle onları yorumlarken yol açtığımız çifte anakronizmden kaynaklandığını saptadım. Zannederiz ki bunlar, pek çok modern eserdeki gibi, verili kavramsal bir içeriği ilgilendiren bilgileri iletmeye yöneliktir ve böylelikle bu eserlerin yazarlarının fikri ve psikolojisi üzerine doğrudan anlaşılır bilgiler elde edebiliriz. Fakat bunlar aslında, genellikle yazarın kendisinin uyguladığı ve okuyucusuna yaptırdığı ruhani alıştırmalardır. Ruhları biçimlendirmeye yöneliktirler. Psikagojik bir değere sahiptirler. Öyleyse her iddia, oluşturmayı hedeflediği etki perspektifinde değerlendirilmelidir, bir bireyin duygularını ve düşüncesini tamı tamına açıklayan bir önerme gibi değil. Böylelikle yöntemsel sonuçlarım felsefi inançlarıma katıldı.</p>

  <p class="p3">Elinizdeki derlemede bu felsefi ve yöntemsel temalara rastlayacağız. Burada bir araya getirilen pek çok çalışma başlıklarında dahi ruhani alıştırma ile olan alakalarını açıklamaktadır. Lakin diğer çalışmaların da neden bu ciltte yer aldığını hemen anlayacağız. Sokrates'in efsanevi figürü, filozofun bilgeliğe &ldquo;alışan&rdquo; [<span class="t14">s&rsquo;exerce</span>] figürünün ta kendisidir. Marcus Aurelius, ruhani çalışmalarını oldukça sıkı bir yönteme göre uygulayan bir antikçağ adamıdır. Michelet, tüm hayatı boyunca Marcus Aurelius'un izinde, kendisinde &ldquo;uyuşum&rdquo;u gerçekleştirmeye adayan modern bir adamdır. &ldquo;Geri-dönüş&rdquo;ün genel fenomeniyle ilgili eskiz, felsefenin nasıl da esas olarak &ldquo;geri-dönüş&rdquo;, hatta bir kez daha, yaşanmış bir alıştırma olduğunu daha iyi anlamamızı sağlar. <span class="t14">Apophatizm'e</span><a id="a19"></a><a href="../Text/notes.html#a1010"><span class="t20">{14}</span></a> ve mistik deneyime adanmış diğer bir eskiz ise, dilin sınırlarına çarpan felsefi söylemin sorunlarını sezinletmeye yarar, çünkü açıkça, felsefe her türlü ifadeyi aşan bir deneyimdir (ve bu manada Wittgenstein'ın <span class="t14">Tractatus</span>'unun da ruhani bir alıştırma olduğunu görüyoruz).</p>

  <p class="p3">Bu derlemenin basılmasına vesile olan, eski arkadaşım Georges Folliet&rsquo;ye gönülden teşekkürlerimi sunarım. Bu eseri, yönteminin eşsizliği ve eserlerinin zenginliğiyle bana çok katkıda bulunan Pierre Courcelle'in anısına ithaf ediyorum.</p>

  <p class="p3">&nbsp;</p>
</body>
</html>
