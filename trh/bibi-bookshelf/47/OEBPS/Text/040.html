<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>&ldquo;Kendilik Kültürü&rdquo; Nosyonu Üzerine Düşünmeler</title>
</head>

<body>
  <h2 class="h21"><a id="a845"></a><a id="a844"></a>&ldquo;Kendilik Kültürü&rdquo; Nosyonu<br />
  Üzerine Düşünmeler<a id="a846"></a><a href="../Text/notes3.html#a2392"><span class="th23">{705}</span></a></h2>

  <p class="p3">M. Foucault, <span class="t14">L&rsquo;Usage des plaisirs</span>'in önsözünden ve <span class="t14">Souci de soi</span> [SS/&rsquo;nın bir bölümünde, 1975&ndash;1976 için <span class="t14">Annuaire de la V Section de l&rsquo;Ecolepratique des hautes etudes</span>'de ve 1 981&rsquo;de yayınlanmış, l 987&rsquo;de yeniden basılmış <span class="t14">Exercices spirituels et philosophie antique</span> kitabımdaki &ldquo;Exercices spirituels&rdquo; makalemi anımsattı. Burada tanımını yaptığım, yaşam sanatı olarak, yaşam stili olarak, yaşam tarzı olarak antik felsefe; ve bu çalışmada, modern felsefenin neden bu geleneği unutmuş olduğunu ve neredeyse münhasıran teorik bir söylem haline gelmiş olduğunu açıklamak için sarf ettiğim çaba, burada taslağını çizdiğim ve akabinde de <span class="t14">Exercice spirituels</span> kitabımda geliştirdiğim fikir, Hıristiyanlığın kendi payına antikçağda deneyimlenmiş bazı ruhani alıştırma tekniklerini yeniden ele almasını sağlayan fikir, bunların hepsi, bana öyle geliyor ki, M. Foucault&rsquo;nun dikkatini çekti.</p>

  <p class="p3">Burada, bu karşılaşmanın ötesinde, yorum ve nihayetinde bizi ayıran ve maalesef M. Foucault'nun erken ölümünün yarıda bıraktığı bir diyaloğu beslemiş olan felsefi seçenek farklılıklarını belirginleştirmeye yönelik bazı açıklamaları sunmak isterim.</p>

  <p class="p3">M. Foucault, <span class="t14">Le Souci de</span> soi&rsquo;da, antikçağ filozoflarınca göklere çıkarılmış, &ldquo;kendilik pratikleri&rdquo; adını verdiği şeyi kesin bir şekilde betimlemektedir: ruhani bir kılavuzun yönlendirmesinden başka bir şekilde gerçekleşmeyecek kendine özen, bu kendilik kaygısının kapsadığı ruha ve bedene dikkat, yoksunluk alıştırmaları, bilincin sınanması, temsillerin denetlenmesi, nihayetinde kendine geri-dönüş, kendilik mahiyeti. M. Foucault bu pratikleri &ldquo;varoluş sanatları&rdquo;, &ldquo;kendilik teknikleri&rdquo; olarak algılar. Antikçağda, &ldquo;yaşama sanatı&rdquo;ndan bu şekilde bahsettiğimiz doğrudur. Lakin, bana öyle geliyor ki M. Foucault&rsquo;nun benim &ldquo;ruhani alıştırmalar&rdquo; dediğim şeye, &ldquo;kendilik teknikleri&rdquo; demeyi tercih ederek verdiği tanım, özellikle &ldquo;kendilik&rdquo; üzerinde aşın derecede merkezleşmiştir, ya da en azından, kendiliğin belli bir kavramı üzerine.</p>

  <p class="p3">Özellikle, Foucault Greko-Romen dünyası etiğini, kendimizde edindiğimiz bir haz etiği olarak sunmaktadır (SS, s.83): &ldquo;Bu tip şiddetli, belirsiz ve geçici hazlara göre, kendine erişim; sükûnette ve daima, kendimizi yola getirdiğimiz bir haz biçiminin yerini tutmaya elverişlidir.&rdquo; Niyetini ifade etmek için, kendimizdeki neşeyi tam da kendimizin en iyi yanında bulmaklığımızın sorgulandığı Seneca'nın Mektup XXIII'ünü alıntılar. Fakat, aslında, şeylerin bu sunumunda pek çok belirsizlik olduğunu söylemem gerekir. Mektup XXIlI'te Seneca gerçekten de açıkça <span class="t14">voluptas</span> ve <span class="t14">ea</span><span class="t14">ıı</span><span class="t14">dium'u.</span> haz ve neşeyi karşı karşıya getirmektedir, o halde, Foucault'nun yaptığı gibi (s.83) neşeden, &ldquo;başka bir haz formu&rdquo;uymuş gibi bahsedemeyiz. Stoacılar her ne kadar sözcüklere fazlasıyla önem yüklemiş olsalar ve <span class="t14">hedone</span> ve <span class="t14">eupathha,</span> kısacası haz ve neşe arasında itinalı bir şekilde ayrım (bu ayrıma Plotinos ve Bergson&rsquo;da rastlayacağız, hatta Bergson neşeyi ve yaratılışı birbirine bağlamaktadır) yapmış olsalar dahi bahsi geçen yalnızca bir sözcük meselesi değildir. Hayır, yalnızca sözcük dağarcığı değildir sorgulanan: eğer stoacılar <span class="t14">gaudium</span> kelimesine, &ldquo;neşe&rdquo; kelimesine bağlıysalar, bu haz prensibini ahlaki yaşama sokmayı açıkça reddetmelerindendir. Onlar için mutluluk, hazza değil, lâkin kendi karşılığı kendinde olan erdemin ta kendisine dayanır. Kant'tan çok daha önce stoacılar, ahlaki bilincin niyet saflığını kıskanç bir biçimde muhafaza etmek istemişlerdir.</p>

  <p class="p3">İkinci olarak ve özellikle de, stoacı neşesini kendi &ldquo;ben&rdquo;inde değil, Seneca'nın dediği gibi, &ldquo;kendisinin en iyi yanında&rdquo;, &ldquo;hakiki iyi&rdquo;de (Seneca, Mektup XXllI, 6), yani &ldquo;iyiye doğru dönmüş bilinçte, erdemden başka bir amacı olmayan niyetlerde&rdquo; (XXIII, 7), yani Seneca'nın mükemmel akıl (CXXl V, 23) dediği şeyde bulunmaktadır; yani nihayetinde ilahi akılda (XCIl, 27). Çünkü ona göre, insan aklı, mükemmelleştirilebilir bir akıldan başka bir şey değildir. Kendinin &ldquo;en iyi yanı&rdquo;, demek ki nihayetinde aşkın bir kendiliktir. Seneca neşesini &ldquo;Seneca&rdquo;'da değil, fakat Seneca'yı aşarak, kendinde evrensel Aklın bir kısmını, tüm insanların ve kozmosun kendisinin içindeki bir aklı barındırdığını keşfederek bulur.</p>

  <p class="p3">Stoacı alıştırma, aslında kendini aşmayı, evrensel Akıl ile birlik içinde eylemeyi ve düşünmeyi amaçlar. Epiktetos&rsquo;u takiben Marcus Aurelius tarafından betimlenmiş üç alıştırma (VII, 54; IX, 6; VIII, 7), bu manada oldukça belirleyicidir: içsel akla uygun olarak nesnel bir biçimde yargıda bulunmak, her insanda ortak olan akla uygun olarak eylemek, kozmik akıl tarafından bize dayatılan kaderi kabul etmek. Stoacılar için ancak bir tek akıl vardır ve bu, insanın hakiki kendiliği olan akıldır.</p>

  <p class="p3">Foucault&rsquo;nun oldukça iyi bildiği bu açılan silmesine neden olan motifi fazlasıyla anlıyorum. Kendilik pratikleri betimlemesi (tıpkı benim ruhani alıştırmalar betimlemem gibi) yalnızca tarihsel bir çalışma değildir, lakin örtük biçimde, çağdaş insana bir yaşam modeli sunmak ister (ki Foucault buna &ldquo;varoluşun estetiği&rdquo; der). Zira, modern düşüncenin neredeyse genel bir eğilimine, düşünülmüşten çok içgüdüsel bir eğilime göre, &ldquo;evrensel Aklın&rdquo; ve &ldquo;evrensel Doğanın&rdquo; nosyonlarının şu an pek de anlamı yoktur. O halde bunları paranteze almak gerekir.</p>

  <p class="p3">Şu an için, tarihsel bir bakış açısından, stoacıların ve Platoncuların felsefi pratiklerinin kendiyle bir bağ, bir kendilik kültürü, kendinde alınan bir hazdan başka bir şey olmamış olduğunu kabul etmenin zor geldiğini söyleriz. Alıştırmaların ruhsal içeriği ise bana tamamıyla başka gözükmektedir. Bir Bütün&rsquo;e aidiyet duygusu bunun bir unsuru olmak gibi gözükmektedir: İnsan topluluğunun Bütün'e aidiyeti, kozmik Bütün&rsquo;e aidiyet. Seneca bunu üç kelimede özetler (Mektup LXVI, 6): <span class="t14">&ldquo;Toti se inserens mundo</span>&rdquo; (&ldquo;dünyanın bütününe dalarak&rdquo;). Groethuysen, hayran olunası <span class="t14">Antropologie philosophique&rsquo;in</span>de (s.80), bu temel çizgiyi kabul etmiştir. Zira böyle bir kozmik perspektif, kendimizden edinebileceğimiz duyguyu kökten bir biçimde dönüştürür.</p>

  <p class="p3">Tuhaf bir biçimde, Foucault, Epikurosçulardan pek az bahseder. Bu; bir manada, Epikurosçu etiğin normsuz bir (ftik, Doğa üzerine temellenebilen, rastlantıdan kaynaklanan otonom bir etik, demek ki modern zihniyete mükemmel bir biçimde uyacak gibi gözükecek bir etik olması ölçüsünde beklenmediktir. Bu sessizliğin nedeni, belki de, Epikurosçu hazcılığı, M. Foucault tarafından önerilmiş hazlar kullanımının genel şemasına sokmanın oldukça zor olması olgusunda bulunmaktadır. Her ne olursa olsun, Epikurosçularda da ruhani alıştırmalar, örneğin bilincin sınanması vardır. Ama, dediğimiz gibi, bu pratikler, Doğa'nın ve evrensel Aklın normları üzerinde temellenmezler; çünkü, Epikurosçular için, dünyanın oluşumu rastlantının sonucundan başka bir şey değildir. Bununla birlikte, bu ruhani alıştırma, yalnızca bir kendilik kültürü olarak, kendinin kendiyle basit bir ilişkisi olarak, kendi benimizde bulacağımız bir haz olarak tanımlanamaz. Epikurosçu, arzularını tatmin etmek ve hazzını bulmak için kendisinden başka bir şeye ihtiyacı olduğunu itiraf etmekten korkmaz: ona, bedensel besin, aşkın hazları, hatta tanrı ve ölüm korkusunu yok etmek için evrenin fiziksel bir teorisi gerekmektedir. Ona, karşılıklı duygulanımda mutluluğu bulmak için Epikurosçu ekolün diğer üyelerinin ahbaplığı gerekmektedir. Ona, nihayetinde Lucretius'un <span class="t14">divina voluptas et horror</span> dediğini görmek için sonsuz boşluktaki evrenin sonsuzluklarının hayali temaşası gerekmektedir. Epikurosçu bilgenin kozmosa bu dalışı, Epikuros'un müridi, Metrodoros tarafından iyice açıklanmıştır: &ldquo;Hatırla ki, ölümlü olarak, sınırlı bir yaşamla doğmuş sen, doğanın düşüncesiyle şeylerin ebediyetine ve sonsuzluğuna kadar yükseldin, ve sen olmuş olan ve olacak olan her şeyi gördün.&rdquo; Epikurosçulukta, perspektifin olağanüstü bir ters düz edilmesi bulunmaktadır: bu, tam da, varoluşun, bir Epikurosçuya, gözünün yaşına bakmaksızın nadide, saf bir rastlantı olarak gözükmesinden, yaşamı bir çeşit mucizeymişçesine, Doğa'nın karşılıksız ve beklenmedik bir verisiymişçesine karşılamasından ve varoluşu fevkalade bir şenlik olarak düşünmesinden kaynaklanır.</p>

  <p class="p3">Şimdi, &ldquo;kendilik kaygısı&rdquo; yorumlarımızın faklılığını resmetmek için başka bir örneği ele alacağım. M. Foucault, kendisi de zaten başlangıç noktasını yazının tedavisel değeriyle alakalı dikkate şayan bir metinden alan, <span class="t14">Exercices spirituels</span>&rsquo;te (s.69) ele almış olduğum, &ldquo;Kendilik Yazını&rdquo; adlı ilginç bir makale yazdı. Ki bunu takiben meşhur keşiş Antoine, müritlerine, ruhunun eylemlerini ve hareketlerini yazılı olarak, tıpkı diğerlerinin bilmesini sağlanmak zorundaymış gibi, not etmelerini salık vermiştir: &ldquo;O halde yazı, başkasının gözünün yerini alsın&rdquo;, diyordu Antoine. Bu anekdot M. Foucault&rsquo;yu, antikçağda &ldquo;kendilik yazımı&rdquo; adı verilen şeyin ele almış olduğu biçimler üzerine ve özellilikle de <span class="t14">hypomnemata,</span> ruhani &ldquo;not defterleri&rdquo; &ndash;ki bunlar aracılığıyla başkasının düşüncelerinin, yazanın kendi yapılanmasına da hizmet edebileceğini belirtiriz&ndash; olarak da adlandırabileceklerimizin edebi tür üzerine düşünmeye sevk eder. Foucault bunun amacını şöyle tanımlar (s.8): Bahsi geçen &ldquo;önceden söylenmiş olanı yakalamak&rdquo;, &ldquo;duyabildiğimizi ya da okuyabildiğimizi toparlamak ve bunu kendiliğin oluşumu amacı uğruna yapmak&rdquo;. Öyleyse şöyle sorar kendine: &ldquo;Kaynağı belli olmayacak kadar kadim ve oradan buradan, her yandan biraz kulağa çalınmış söylemin yardımıyla nasıl olur da kendiliğin mevcudiyetine konulur?&rdquo; İşte cevabı: &ldquo;Bu alıştırma geçmişe bir bakış atmaya olanak tanımaktaydı: <span class="t14">hypomnemata</span> katkısı, ruhu, geçmişin meditasyonuna yöneltmek amacıyla geleceğin kaygısından azat ettiğimiz vasıtalardan biridir.&rdquo; Stoacı ahlakta olduğu kadar Epikurosçu ahlakta da, geleceğe dönük bir tin tavrının inkarını ve sıkıntısız bir biçimde hakim olarak kendisinden zevk alınılan bir geçmişin mahiyetine olumlu bir değer bahşetme eğilimini ortaya koyduğuna inanır. Bana öyle geliyor ki burada bir yorum hatası var. Epikurosçuların, ama yalnızca onların, geçmişin hoş anlarının hatırasını, hazzın temel ilkelerinden biri olarak düşündükleri doğrudur; ki bu hatıranın, hypomnemala'larda pratik edilmiş &ldquo;çoktan-söylenmiş&rdquo;in meditasyonuyla uzaktan yakından hiçbir alakası yoktur zaten. Gene de Diogene'de 1986&rsquo;da (n. 133) yayımlanmış bir makalede, stoacıların ve Epikurosçuların, ister bundan zevk almak, ister bunda eyleme geçmek için mevcut ana yoğunlaşmak amacıyla olsun, geçmişin yüklerinden olduğu kadar gelecek kaygısından da kendini sıyırmaya yönelik bir tavırda uzlaştıklarını gösterdim. Bu bakış açısına göre, ne stoacılar ne de Epikurosçular, geçmişe olumlu bir değer katmışlardır: felsefi tavır, şimdide yaşamaya, geçmişe değil şimdiye sahip olmaya dayanmaktadır. Üstelik, kendilerinden öncekilerce formüle edilen düşüncelere fazlasıyla önem vermiş olmaları, bambaşka bir şeydir. Fakat, eğer <span class="t14">hypomnemata</span> çoktan-söylenmişle alakalıysa, bu, sadece geçmişten kalma şerefine nail herhangi bir &ldquo;önceden-söylenmiş&rdquo; değildir, fakat bu, önceden-söylenmişte (genelde, ekolün kurucularının öğretileri) aklın kendisinin şimdide söylediğe tanıklık etmemizdendir, Epikuros'un ya da Chrysippos'un bu öğretilerinde, <span class="t14">daima mevcut</span> bir değere tanıklık etmemizdendir; bu, özellikle de, bu öğretilerin, aklın ifadelerinin ta kendileri olmalarındandır. Başka bir deyişle, yazarken, not alırken kendimize mal ettiğimiz, yabancı bir düşünce değildir, lakin yazanın aklının içinde zaten mevcut olanı canlı kılmak için, gerçekleştirmek için gereği neyse öyle oluşturulduğu düşünülen formülleri kullanırız.</p>

  <p class="p3">M. Foucault'ya göre bu alıştırma, istemli bir şekilde seçmeci olmak istemektedir, ve o halde, böylelikle &ldquo;kendilik oluşumunu&rdquo; açıklayacak olan kişisel bir tercihi içermektedir. &ldquo;Kendiliğinden ve kendisi için yapılmış kişisel alıştırma ola/1ak yazım; bir uyumsuz hakikat sanatı veya daha da açıkçası, önceden söylenmiş şeyin geleneksel otoritesini, kendini doğrulayan hakikatin tekilliğiyle ve bunun kullanımını belirleyen koşulların tikelliğiyle birleştirmenin düşünülüp taşınılmış bir biçimidir.&rdquo; Ama aslında, en azından stoacılar ve Epikurosçular için, kişisel tercihin bulunduğu yer, eklektizmde değildir. Eklektizm, yalnızca yeni başlayanları döndürmek söz konusu olduğunda kullanılır. O anda da, tüm yollar mübahtır. Foucault, Lucilius&rsquo;un &ndash;stoacı Seneca'nın Epikuros&rsquo;un cümlelerini alıntıladığı&ndash; <span class="t14">Mektuplar&rsquo;in</span>da bir eklektizm örneğine böylelikle rastlar. Bu Epikuros kullanımı bir tek ilk <span class="t14">Mektuplar</span>'da ortaya çıkar ve hemen gözden kaybolur. Gerçekten de kişisel tercih tam tersine, akla uygun olduğunu düşündüğümüz, Stoacı ya da Epikurosçu, belli bir yaşam biçimine has katılımda konumlanmaktadır. Ancak yeni Akademide, örneğin Ciceron&rsquo;da, kişisel tercih; aklın, şu ya da bu olası olduğunu düşündüğü şeye göre oluşur.</p>

  <p class="p3">Demek ki bu, Foucalt' nun (s. 1 1 &ndash;1 3) düşündüğü üzere, uyumsuz düşünceleri yazarak ve tekrardan okuyarak bireyin, kafasında ruhani bir kişilik kurması değildir. İlk olarak, gördük ki, bu düşünceler uyumsuz değildirler, fakat tutarlılıkları için seçilmişlerdir. İkinci olarak, yazarak, kafasında ruhani bir kişilik kurmak değildir, fakat evrenselliğe yükselmek için kendi bireyselliğinden kurtulmaktır bahsi geçen. O halde, &ldquo;kendilik yazımı&rdquo;ndan bahsetmek doğru değildir; yalnızca kendi kendimize yazmayız, üstelik de yazım, kendiliği oluşturmaz: diğer ruhani alıştırmalar gibi, bu da &ldquo;ben&rdquo;in seviyesini değiştirir, evrenselleştirir. Yalnızlıkta pratik edilmiş bu alıştırmanın mucizesi, zamanda ve uzayda aklın evrenselliğine ulaşmaya imkan tanımasıdır. Keşiş Antoine için, yazının tedavi edici değeri özellikle bu evrenselleştirici güçte barınmaktadır. Yazı, der Antoine, başkasının gözünün yerini tutar. Yazan kişi kendini, bir manada, izleniyormuş gibi hisseder, yalnız değildir, fakat sessizce var olan insan topluluğunun bir parçasıdır. Kişisel edimlerini, yazı yoluyla formül ederek, aklın, mantığın, evrenselliğin çarkına dahil ediliriz. Karmaşık ya da kişisel olanı nesnelleştiririz.</p>

  <p class="p3"><span class="t14">I</span> Söylediklerimizi bir özetleyelim. Foucault&rsquo;nun stoacılarda ve Platoncularda &ldquo;kendilik pratikleri&rdquo; adını verdiği şey, hakikaten de, kendine doğru bir geri-dönüş hareketine tekabül eder: dışsallıktan, dışsal nesnelere ve yol açabilecekleri hazlara tutkusal bağlılıktan kurtuluruz; bu alıştırmada ilerleyip ilerlemediğimizi görmek için kendimizi gözlemleriz, kendimizin efendisi olmaya, kendimize sahip çıkmaya, mutluluğumuzu içsel bağımsızlıkta ve özgürlükte bulmaya çalışırız. Bu noktaların hepsiyle hemfikirim. Lakin bu içselleştirme hareketinin; dünyada-olmanın yeni bir şekline, dışarıyla başka bir ilişkiye, başka bir dışsallaşma tarzına rastladığımız daha üstün bir ruhsal seviyeye yükseldiğimiz ve kendinin, Doğa'nın bir parçası olarak, evrensel Aklın bir parçası olarak, farkına varmaya dayanan bir başka harekete ayrılamazcasına bağlı bulunduğunu düşünüyorum. Uzlaşımsal ve alışılagelmiş insan dünyasında yaşamıyoruz artık, Doğa dünyasında yaşıyoruz. Başka bir yerde de dediğim gibi, böylece &ldquo;fiziği&rdquo; tıpkı ruhani alıştırma gibi pratik ediyoruz.</p>

  <p class="p3">Böylelikle kendimizi, bir &ldquo;başka&rdquo; ile özdeşleştiriyoruz, ki bu, her bireyde mevcut olan Doğa, evrensel Akıl'dır. Burada, Foucault'nun yeteri kadar üzerinde durmadığı, perspektiflerin kökten bir dönüşümü, evrenselci ve kozmik bir boyut vardır: İçselleştirme, kendiliğin aşılması ve evrenselleşmedir.</p>

  <p class="p3">Geliştirmekte olduğum tüm açıklamalar, yalnızca antik felsefenin tarihsel bir analizi çerçevesinde konumlanmazlar, ayrıca da modern insanın, antikçağda keşfedebileceği etik modelinin tanımını amaçlarlar. Açıkça, özellikle kendilik kültürü hakkındaki, kendilik kaygısı hakkındaki, kendine geri-dönüş hakkındaki yorumunu gereğinden fazla merkeze aldığı konusunda endişelerim var ve genel bir biçimde, etik modelini bir varoluş estetiği olarak tanımlarken M. Foucault, tamamıyla estetik bir kendilik kültürü, yani, korkanın ki, yeni bir &ldquo;dandizm&rdquo; biçimi, bir 20. yüzyıl sonu versiyonu önerir. Lakin, bu benim yapabileceğimden çok daha dikkatli bir biçimde araştırılmış olmalıdır. Kendi açımdan, örtük bir biçimde, belki de naifçe, modern insan için bilgeliği (antiklerin çoğu bu olasılığa inanmıyordu) değil, ama Marcus Aurelius'un, gördüğümüz üzere, tanımladığı üçlü bir biçimdeki, daima kırılgan bir bilgelik alıştırmasını yaşama olasılığına inanıyorum: yargının nesnelliğini pratik etmek için çaba, insan topluluğunun hizmetinde ve adalete göre yaşamak için çaba, (somut, canlı ve algılayan öznenin yaşanmış deneyiminden itibaren alışarak) evrendeki yerimizin farkına varmak için çaba. O halde, bu bilgelik alıştırması, evrensele açılmak için bir çaba olacaktır.</p>

  <p class="p3">Daha da açıkça, modern insanın, antikçağ felsefi alıştırmalarını, eşlik ettikleri efsanevi ya da felsefi söylemden tamamıyla ayırarak uygulayabileceği kanaatindeyim. Aslında aynı ruhani alıştırmayı; beceriksiz girişimlerden başka bir şey olmayan, varoluşsal yoğunluğunun nihayetinde her türlü teorileştirme ve sistemleştirme çabasından kaçtığı içsel deneyimleri doğrulamak ve betimlemek için iş işten geçtikten sonra gelen, son derece farklı felsefi söylemlerle doğrulayabiliriz. Örneğin, stoacılar ve Epikurosçular, tamamıyla farklı nedenlerden ötürü, müritlerini, geleceğin kaygısından ve geçmişin yükünden kurtularak, dikkatlerini mevcut ana yoğunlaştırmaya davet ettiler. Lakin somut bir biçimde bu alıştırmayı pratik eden kimse, evreni, sanki ilk defa görüyormuşçasına, yeni gözlerle görür; salt şimdinin zevkinde varoluşun gizemine ve ihtişamına vakıf olur. Nietzsche&rsquo;nin de dediği gibi, diyoruz ki, &ldquo;yalnızca bize değil, tüm varoluşa&rdquo; evet. Demek ki, bu alıştırmaları pratik etmek için stoacıların evrensel Aklı&rsquo;na ve Doğa&rsquo;ya inanmak mecburi değildir, fakat, bunları pratik ederek, somutça akla göre yaşarız (&ldquo;Eğer her şey rastlantı eseri işliyorsa, sen, rastlantıya göre işleme,&rdquo; diyordu Marcus Aurelius [X, 28, 13]), somut olarak kozmik perspektifin evrenselliğine, evrenin fevkalade ve gizemli mevcudiyetine ulaşırız.</p>
</body>
</html>
