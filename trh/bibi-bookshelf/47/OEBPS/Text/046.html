<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Felsefe Bir Lüks müdür?</title>
</head>

<body>
  <h2 class="h21"><a id="a950"></a><a id="a949"></a>Felsefe Bir Lüks müdür?<a id="a951"></a><a href="../Text/notes3.html#a2537"><span class="th23">{776}</span></a></h2>

  <p class="p3">Felsefe bir lüks müdür? Bir lüks olan, pahalı ve gereksiz olandır. Demek ki, bu sorunun ekonomik açısı adını verebileceğimiz şeyi, yani modern dünyamızda felsefe yapmak için olmazsa olmaz parasal koşulları çok kısaca anımsatmamız gerekecek. Ama bu açıyı derinleştirmek bizi, mesleklerdeki fırsat eşitliğinin sosyolojik, genel sorununa doğru sürükleyecektir. Pek tabii ki de üstünde duracağımız sorun, felsefenin yararı olacaktır. Öyleyse sorduğumuz soru bizi, felsefenin tanımının kendisi hakkında zorunlu olarak sorgulama yapmaya zorunlu tutacak gibi görünmektedir. Ve nihayetinde, düşünüşümüzün yöneleceği şey, felsefenin tabiatının da ötesinde, insanlık durumunun dramı olacaktır.</p>

  <p class="p3">Filozof-olmayanlar, genelde felsefeyi, kavranması güç bir dil, soyut bir söylem olarak ele alırlar. Bunu [felsefeyi] anlayabilen yalnızca küçük bir uzmanlar grubu; anlaşılmaz sorular hakkında sonu olmaksızın ve çıkarı olmaksızın, birkaç ayrıcalıklıya &ndash;ki bunların, paraları ya da koşulların talihli bir rastlaşması sayesinde, bu gruba katılmaya vakitleri vardır&ndash; mahsus bir uğraş geliştirir, yani bir lüks. Tek bir öğrencinin bile bakalorya adayı olabilmesi, mevcut felsefe kompozisyonunu kaleme alabilme ayrıcalığına erişmesi için, ebeveynleri ve mükellefleri tarafından parasal açıdan yüklüce harcamaların üstlenilmiş olması gerektiğini kabul etmek gerekir. İyi de, bu stil alıştırmasını kaleme almış olma olgusu, &ldquo;yaşamda&rdquo; gerçekten de ne işe yarayacaktır? Bilimsel ve endüstriyel tekniğin hüküm sürdüğü, her şeyin getirdiği gelire ve ticari çıkara göre değerlendirildiği modern dünyamızda, hakikat ve öznellik, dolaylı ve dolaysız, olasılık ve zorunluluk arasındaki ilişki ya da Derscartes&rsquo;ta metodik şüphe hakkında tartışmak ne işe yarayabilir? Yine de felsefenin, modern dünyadan, yani televizyon ekranlarından tamamıyla yok olmaktan uzak olduğu doğrudur. Çünkü genelde, çağdaş insan, ancak [dünyayı] bu küçük dörtgenlerde yansıttığı zaman dış dünyayı hakikaten algıladığı hissine kapılır. O halde, zaman zaman televizyonda, şu ya da bu yayında filozofları gösteririz: genellikle, konuşma sanatlarıyla halkı baştan çıkarırlar, hemen ertesi gün kitaplarını satın alırız, çoğunlukla jargonlarının anlaşılmazlığından usandığımız eserini kesin olarak kapatmadan önce sayfalarına göz atarız. Lakin bunların hepsi, özellikle, ayrıcalıklıların bir lüksü olarak, yaşamın önemli seçenekleri üzerinde etkisi olmaksızın &ldquo;oldukça küçük bir dünyanın&rdquo; meselesi olarak anımsanır.</p>

  <p class="p3">Felsefenin şanı, diye cevap verecektir bazı filozoflar, tam anlamıyla bir lüks ve gereksiz bir söylem olmasından kaynaklanır. Öncelikle, dünyada gerekli olandan başka bir şey olmasaydı, dünya nefes alınamaz [bir yer] olurdu. Şiir, müzik, resim, bunların hepsi gereksizdir. Verimliliği geliştirmezler. Ama yine de bunlar yaşamın olmazsa olmazlarıdırlar. Bizi yararcı aciliyetten azat ederler. Bu, aynı zamanda felsefe için de geçerlidir. Platon&rsquo;un diyaloglarında Sokrates. muhataplarının, tartışmak için tüm vakte sahip olduklarını, onları acele ettirecek hiçbir şeyin olmadığına dikkat çeker. Ve pek tabii ki de bunun için boş zaman gerekmektedir, tıpkı resim yapmak için, müzik bestelemek ya da şiir yazmak için boş zamanın gerektiği gibi.</p>

  <p class="p3">Ve tabii ki, insanlara gereksiz olanın gerekliliğini açığa çıkarmak, ya da istersek, gerekli kelimesinin iki anlamı arasında ayrım yapmayı öğretmek felsefenin rolüdür. Böyle bir tikel amaç için gerekli olan şey vardır: ısınma, ya da aydınlanma, ya da taşıtlar, ve insan olarak, düşünen varlık olarak insana gerekli olan şey vardır. Felsefe söylemi, bu sonuncusu bakımından &ldquo;gerekli&rdquo;dir, ama eğer tikel ve maddesel amaçlara yarayanı &ldquo;gerekli&rdquo; olarak düşünürsek, bu söylem bir lükstür.</p>

  <p class="p3">Teorik bir söylem olarak kavranan bu felsefenin genel bir tanımını verebilir miyiz? Farklı eğilimler arasında ortak bir payda bulmak oldukça zordur. Belki de, iki önemli grubu örnek olarak ele almak gerekirse, yapısalcılarda ve analizcilerde, insan söyleminin tüm biçimleri hakkında &ndash;ister bilimsel, teknik, siyasi, sanatsal, poetik, felsefi olsun isterse gündelik&ndash; düşünsel bir söylem geliştirmenin ortak olduğu söylenebilir. O halde felsefe; zaten insan söylemini basitçe tanımlamaktan pek de hoşnut olmayacak, lakin bu söylemleri, aklın &ndash;her ne kadar bu &ldquo;akıl&rdquo; nosyonu bu düşünsel söylemler tarafından sorgulanmakta da olsa&ndash; gereklilikleri diyebileceğimiz şey adına eleştirilecek bir çeşit söylem-ötesi olacaktır. O halde, Sokrates'ten beri, söylemler üzerine bu söylemin, felsefenin bir açısı olduğunu kabul etmek gerekir.</p>

  <p class="p3">Yine de bu çözümle tatmin olmak bayağı zordur. Eğer insanların çoğu felsefeyi bir lüks olarak düşünüyorsa, bu, her şeyden öte, felsefenin onlara, yaşamlarının temelini oluşturan şeyden &ndash;kaygılarından, ıstıraplarından, sıkıntılarından, kendilerini ve sevdiklerini bekleyen ölüm perspektifinden&ndash; sonsuz&ndash; casına uzak gözüküyor olmasındandır. Yaşamın bu ezici gerçekliği karşısında felsefi söylem, insanlara, boş bir gevezelik ve sudan ucuz bir lüks gibi görünebilir ancak... &ldquo;Kelimeler, kelimeler, kelimeler&rdquo; diyordu Hamlet. Nihayetinde insan olarak insana en gerekli olan nedir? Dil üzerine mi yoksa varlık ve hiçlik üzerine mi söylem vermek? Yoksa insansı bir yaşam yaşamak değil midir?</p>

  <p class="p3">Az önce Sokrates&rsquo;in söylemlerini, diğerlerinin söylemleri üzerine söylemleri anımsattık. Yine de bu söylemler kavramsal bir yapı, salt biçimde teorik bir söylem oluşturmaya yönelik değillerdi; gündelik yaşamdan kopuk olmayan, insan insana, canlı konuşmalardı. Sokrates bir sokak adamıdır. Herkesle konuşur, pazarlarda, spor salonlarında, zanaatkar atölyelerinde, tüccar dükkanlarında dolanır. Gözlemler ve tartışır. Bir şey biliyormuş havasına yatmaz. Sadece sorgular ve sorguladığı kişiler böylelikle kendilerini sorgularlar. Kendi kendilerini ve davranma biçimlerini sorguya alırlar.</p>

  <p class="p3">Bu perspektifte felsefi söylem, kendinde bir amaç değildir, lakin felsefi yaşamın hizmetindedir. Felsefenin esası, söylem değildir artık, fakat yaşamdır, fakat eylemdir. Tüm antikçağ, Sokrates'in, söylemlerinden öte yaşamı ve ölümüyle filozof olduğunu kabul eder. Ve kendini- sürekli, teorik bir söylemden öte bir yasam tarzı olarak sunduğu ölçüde antik felsefe daima Sokratesçi kalmıştır. Filozof, özellikle bir profesör ya da bir yazar değil, fakat belli bir yaşam tercihi yapmış, belli bir yaşam stili benimsemiş bir adamdır; Epikurosçu ya da stoacı [bir adam] örneğin. Söylem, şüphesiz felsefi yaşamda önemli bir rol oynamaktadır; yaşam tercihi, &ldquo;öğretiler&rdquo;de, belli bir dünya görüşünün betimlemesinde ifade edilir. Ve bu yaşam tercihi, temel öğretileri tekrardan ezberleyen filozofun içsel söylemi sayesinde canlı kalır. Lakin bu söylem, yaşama ve eyleme bağlıdır.</p>

  <p class="p3">Böylelikle, bir manada insan yaşamıyla, kendisinin bilincinde olan, durmaksızın düşüncesini ve eylemini düzenleyen, insanlığa ve dünyaya aidiyetinin bilincinde olan bir adamın yaşamıyla özdeşleşen bir felsefe tarzına tanık oluruz. Bu manada, &ldquo;felsefe yapmak, ölmeyi öğrenmektir&rdquo; meşhur formülü, felsefeye verilmiş olan en uygun tanımlardan biridir. Ölüm perspektifinde, &ldquo;her an&rdquo;, beklenmedik ve mucizevi bir şansmışçasına görünür ve dünyaya atılan her bakış onu [dünyayı] ilk ve belki de son defaymışçasına görüyormuşuz izlenimi verecektir. Böylelikle, dünyanın belirivermesinin akıl ermez sırrını hissedeceğiz. Yaşamın ve varoluşun bir manada kutsal bu karakterinin kabulü, diğerlerine karşı ve kendimize karşı sorumluluğumuzu anlamaya yönlendirecektir. Antikler böyle bir bilinçte ve böyle bir yaşam tavrında; ruhun huzurunu, sükûnetini, içsel özgürlüğü, özgeciliği, eylemin kesinliğini bulmaktaydılar. Örneğin, Bergson, Lavelle ya da Foucault gibi bazı 20. yüzyıl filozoflarında, felsefenin bu antik kavramına belli bir geri dönme eğilimini gözlemleyebiliriz.</p>

  <p class="p3">Görünen o ki, böyle bir felsefe, bir lüks olamaz, çünkü yaşamın kendisine bağlıdır. Böyle bir felsefe, insan için daha çok temel bir ihtiyaç olacaktır. Bu sebepten, Epikurosçuluk ya da stoacılık gibi felsefeler, evrensel olmayı istemekteydiler. İnsanlara, insanda yaşama sanatını sunan bu felsefeler, bütün insanlara hitap etmekteydi: kölelere, kadınlara, yabancılara. Misyonerdiler, kitleleri dönüştürmeye çabalıyorlardı.</p>

  <p class="p3">Ama boşuna. Zira yanılsamaya kapılmamalı: bir yaşam tarzı olarak kavranan bu felsefe, gene ve daima bir lüksten başka bir şey olamaz. İnsanlık durumunun dramı, felsefe yapmamanın ve aynı zamanda da felsefe yapmanın imkansız olmasıdır. Felsefi bilinç aracılığıyla insana açıktır kozmosun ve yeryüzünün harikalarının cömertliği; diğer ruhlarla, diğer insanlarla alışverişin tükenmeyen bir zenginliği, keskin bir algısı, hoşgörüyle ve adaletle davranmaya davet. Fakat, gündelik yaşamın bayağılıkları, zorunlulukları, kaygıları; insanın, ihtimallerinin tümünün bilincinde olan bu yaşama ulaşmasını engeller. Uyumlu bir şekilde nasıl birleştirmeli gündelik yaşamı ve felsefi. bilinci? Bu, ancak daima tehditkar ve kırılgan bir fetih olabilir. &ldquo;Güzel olan her şey,&rdquo; der Spinoza <span class="t14">Etik&rsquo;in</span> sonunda, &ldquo;nadir olduğu kadar zordur da.&rdquo; Sefalet ve ıstırapla ezilmiş milyarlarca insan nasıl olurda bu bilince ulaşabilir? Filozof olmak da, bu tecritten, bu ayrıcalıktan, bu lüksten muzdarip olmak ve bu insanlık durumunun dramını daima akılda bulundurmak olmayacak mıdır?</p>
</body>
</html>
