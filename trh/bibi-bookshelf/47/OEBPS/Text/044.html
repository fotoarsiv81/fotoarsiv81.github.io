<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bilge ve Dünya</title>
</head>

<body>
  <h2 class="h21"><a id="a890"></a><a id="a889"></a>Bilge ve Dünya</h2>

  <h3 class="h31"><a id="ncx716"></a><a id="a893"></a><a id="a894"></a><a id="a891"></a><a id="a892"></a>I. Sorunun Ortaya Atılışı</h3>

  <p class="p3">Hiç kimse Bemard Grothuysen&rsquo;den daha iyi betimlememiştir antik bilge ve dünya arasındaki ilişkiyi: &ldquo;Sahip olduğu dünya bilinci, bilgeye has bir şeydir. Bir tek bilge, sürekli olarak özünde bütüne sahip olmayı kesmez, dünyayı asla unutmaz, kozmosa göre düşünür ve eyler [...]. Bilge, dünyanın parçasıdır, kozmiktir. Dünyadan sapmaya, kozmik bütünden kopmaya bırakmaz kendini [...]. Bilge tiplemesi ve dünya tasviri, bir manada ayrılmaz bir bütün oluşturur.&rdquo;<a id="a895"></a><a href="../Text/notes3.html#a2465"><span class="t17">{742}</span></a> Bu, özellikle, temel tavrı neşeli bir rızaya, evrensel Akıl tarafından yönetilen dünyanın hareketine her an bir &ldquo;evet&rdquo;e dayanan stoacı bilge için geçerlidir. Marcus Aurelius&rsquo;un meşhur duasını hepimiz biliriz: &ldquo;Seninle uyuşan her şey benimle de uyuşur, ey Dünya.&rdquo;<a id="a896"></a><a href="../Text/notes3.html#a2467"><span class="t17">{743}</span></a> Marcus Aurelius'un aynı perspektifte geliştirdiği estetik teoriyi belki de daha az tanırız: &ldquo;Eğer birisi, dünyanın sürecinin derin bilgisine ve deneyimine sahip ise, belli bir açıdan, bu sürece bağlı fenomenlerin neredeyse bir teki bile [bu birisine] hoş bir biçimde gözükmeyecektir. Bu adam; çıplak gerçekliklerinde, ressamların ve heykeltıraşların [mümkün] tüm taklitlerini önerdikleri, vahşilerin hayrete düşmüş ağızlarını seyretmekten daha az bir zevk almaz [...]. Zevkine varacak olan ilk gelen değildir, ama sadece doğaya ve eserlerine hakikaten aşina olandır.&rdquo;<a id="a897"></a><a href="../Text/notes3.html#a2469"><span class="t17">{744}</span></a> Diyebiliriz ki, dünyanın bir parçası olduğunun bilincinde olan stoacı bilge, tıpkı Seneca gibi kozmosun bütününe dalar: &ldquo; <span class="t14">Toti se inserens mundo.&rdquo;</span><a id="a898"></a><a href="../Text/notes3.html#a2472"><span class="t20">{745}</span></a></p>

  <p class="p3">Bu; her ne kadar öğrettiği fiziği, dünyayı ilahi müdahale olmaksızın, rastlantının sonucu olarak ele alsa da, Epikurosçu bilge için de geçerlidir. Fakat açıkçası, ancak böyle bir dünya kavramı, Epikurosçu bilgenin aradığı ruhun huzurunu ve saf hazzı sağlar; çünkü bu kavram bilgeyi, akıldışı tanrı korkusundan kurtarır ve her anı, umulmadık bir mucize olarak düşündürtür. E. Hoffmann'ın<a id="a899"></a><a href="../Text/notes3.html#a2473"><span class="t17">{746}</span></a> da not ettiği üzere; özellikle de varoluşu tıpkı, acımasızcasına yegane, saf bir rastlantı olarak düşündüğü içindir ki, Epikurosçu, yaşamı uçsuz bucaksız bir minnettarlıkla bir mucize, ilahi bir şey olarak kabul eder. Bilgenin hazzı, dünyaya huzur ve sükûnet içinde bakmaktır, tıpkı dünya şeylerinin gidişatına hiçbir şekilde karışmayan tanrılar gibi; çünkü bu gidişata müdahalede bulunmak tanrıların ebedi dinginliğini bozacaktır. Bilgenin bu temaşasını tanrılarınkine benzeterek tasvir eden Lucretius şöyle yazar: &ldquo;Çöker dünyanın alevli surları, unuturum korkuyu; Evrenin oluştuğunu görürüm sonsuz boşlukta [...]. Tanrısal bir mutlulukla dolarım işte o an, titretici bir korkuyla; doğanın, [...] kalkar örtüleri, serilir tüm ayrıntılarıyla gözlerimin önüne.&rdquo;<a id="a900"></a><a href="../Text/notes3.html#a2475"><span class="t17">{747}</span></a></p>

  <p class="p3">Bu kozmik boyut, antik bilge figürü için esastır: Sonuçta bana öyle geliyor ki; antikçağ felsefi, &ldquo;pratiklerini&rdquo; ve kendisinin önerdiği &ldquo;varoluşun estetiği&rdquo;ni, bir kendilik kültürüne indirgerken, Michel Foucault&rsquo;da, hem tarihsel bir belirsizlik hem de fazlasıyla sınırlı, yetersiz bir &ldquo;etik&rdquo; projesi oluşmuştur. Antik bilgeliğin, kısmen bir &ldquo;kendilik kaygısı&rdquo;na, kendine geri-dönüşe dayandığı doğrudur. Ama bu alıştırmada, antik bilge kendi bireysel &ldquo;ben&rdquo;inde, Foucault&rsquo;nun düşündüğü gibi haz bulmaz, lakin evrensel bir düzeye yerleşmek amacıyla, akılsal ya da maddesel bir parçası olduğu dünyanın Bütün&rsquo;ünde konumlanmak amacıyla kendi &ldquo;ben&rdquo;ini aşmaya uğraşır. Bunun sonucunda, bana öyle geliyor ki, Foucault&rsquo;nun modern insana önerdiği, bir &ldquo;varoluşun estetiği&rdquo;nin etik projesi &ndash;ki bu proje, Foucault&rsquo;un nazarında &ldquo;antik filozofların kendilik kaygısı&rdquo;ndan esinlenmiştir&ndash;; bilgeliğin özündeki kozmik boyutun yeterince farkına varmayacak ve &ldquo;dandizm&rdquo;in yeni bir versiyonundan fazlasını taşımayacak kadar dardır.</p>

  <p class="p3">Bana kesin olarak şunu diyecekler: antik bilgelik, ister Platoncu, Aristotelesçi, stoacı ya da ister Epikurosçu olsun, dünyayla bir bağa içeriden bağlıydı belki de; lakin dünyanın bu antik görüşü zaman aşımına uğramış değil midir? Modern bilimin niceliksel evreni, tamamıyla tasvir edilemezdir ve birey bu evrende kendini bundan böyle izole edilmiş, kaybolmuş hisseder. Doğa, bizim için insan &ldquo;çevre&rdquo;sinden başka bir şey değildir artık, tamamıyla insanca bir sorun, endüstriyel temizlik sorunu halini almıştır. Evrensel doğa fikrinin pek de anlamı yoktur artık. Öyleyse Foucault'nun projesi, ahlaka tanınan tek şans değil midir: &ldquo;Kendini tamamlanması gereken bir eser olarak ele alan &lsquo;ben&rsquo;, ne geleneğin, ne aklın artık üstlenmediği bir ahlakı destekleyebilirdi; kendiliğinden bir oyuncu olarak, modernliğin artık yerini tutmadığı bu otonomiyi doğuştan bir oyuncu olarak oynayabilirdi: &lsquo;Her şey yok oldu gitti, diyordu Medee, &lsquo;tek bir şey kalır geriye: ben. &rsquo;&rdquo;<a id="a901"></a><a href="../Text/notes3.html#a2477"><span class="t17">{748}</span></a></p>

  <p class="p3">Kendi payıma, modern insanın, bilgeliği değil (Antiklerin çoğu, bilgeliği, eylemi düzenleyen ulaşılmaz bir ideal olarak düşünüyorlardı zaten, gerçekleştirilmiş bir durum olarak değil) ama bilgeliğin daima kırılgan, daima yenilenmiş bir alıştırmasını yaşama olanağına inanıyorum. Bu bilgelik alıştırmasının, &ldquo;ben&rdquo;in dünyaya ve evrene yeniden konmasını gerçekleştirmeyi hedefliyor olabilirliği ve olma zorunluluğu vardır.</p>

  <p class="p3">Birazdan geliştireceğim düşünceler; dünyanın antik deneyiminin ve modern deneyiminin, hangi alanda, hangi durumda, hangi psikolojik işleyiş bahanesiyle karşılaşabileceklerini göstermeye çalışacaktır.</p>

  <h3 class="h31"><a id="ncx723"></a><a id="a905"></a><a id="a904"></a><a id="a903"></a><a id="a902"></a>II. Bilim Dünyası ve Gündelik ve<br />
  Alışılagelmiş Algı Dünyası</h3>

  <p class="p3">Gündelik yaşamımızda algılanan dünyanın, biliminsanı tarafından kurulmuş tasvir edilemez dünyadan kökensel açıdan farklılığını ortaya koymak oldukça bayağı bir girişimdir. Doğruyu söylemek gerekirse, pek çok teknik uygulamalarıyla bilim dünyası, gündelik yaşamımızın bazı açılarını kökten dönüştürür. Lakin gündelik yaşamımızda dünyayı algılama biçimimizin, bilimin kavramlarından derinlemesine etkilenmediğini ortaya koymak oldukça önemlidir. Hepimiz için, hatta evine dönen astronom için bile, güneş doğar ve batar, yeryüzü hareketsizdir.</p>

  <p class="p3">Husserl&rsquo;i takiben Merleau&ndash;Ponty, bilim dünyası ve algı dünyası arasındaki bu karşıtlık üzerine dikkat çekici bir düşünce geliştirdi: &ldquo;Bilim evreninin tümü, yaşanmış dünya üzerine kuruludur. Ve eğer, ciddiyetle bilimin kendini düşünmek, anlamını ve değerini tam olarak takdir etmek istersek, öncelikle ikincil ifadesi olduğu bu dünya deneyimini uyandırmak gerekir.&rdquo;<a id="a906"></a><a href="../Text/notes3.html#a2480"><span class="t17">{749}</span></a> Yaşanmış ve varoluşsal deneyime göre yeryüzü; tam anlamıyla, kendisine kıyasla hareket ettiğim ve varoluşumuzun temel referansı olan hareketsiz<a id="a907"></a><a href="../Text/notes3.html#a2482"><span class="t17">{750}</span></a> zemindir. Uzaydan, küçük mavi bir yuvarlak gibi gözüken yeryüzünü gördüğünde astronotların bile başvurduğu, yaşanmış hareketlere kıyasla hareketsiz kalan bu zemindir. O halde, Husserl&rsquo;in ve Merleau&ndash;Ponty&rsquo;nin bu analizleri; defalarca felsefe kitaplarında bahsettiğimiz Kopernik devriminin, sadece biliminsanlarının ve filozofların dünya hakkında ileri sürdürdükleri teorik söylemi altüst ettiğini, lakin dünyadan edindiğimiz alışılagelmiş ve gündelik algımızda hiçbir şeyi değiştirmediğini anlamamızı sağlar.</p>

  <p class="p3">Yine de bilim dünyası ve gündelik algı dünyası arasındaki karşıtlığı belirginleştirmek gerekir. Aslında Husserl ve Merleau&ndash;Ponty, bu yaşanmış algı dünyasının ya da aslında dünya olarak bu algının farkına vardırmak amacıyla bizi bu algıya sevk ederler. Öyleyse, bu farkına varış, dünyanın kendisinin algısını kökten dönüştürecektir; çünkü bu algı, artık çeşitli nesneler algısı değil, fakat dünya olarak dünya algısı, ve Merleau&ndash; Ponty için, her şeyden öte, dünyanın birliğinin ve algının algısı olacaktır. Onların nazarında açıkçası felsefe, &ldquo;dünyayı görmeyi yeniden öğrenmeye&rdquo; çalıştığımız bu hareketten başka bir şey olmayacaktır. &ldquo;<a id="a908"></a><a href="../Text/notes3.html#a2483"><span class="t17">{751}</span></a></p>

  <p class="p3">Bir manada, bilim dünyasının ve felsefe dünyasının, her biri kendi şeklinde, alışılagelmiş algının dünyasına karşıt oldukları söylenebilir: algının elenmesi ile bilim, hem matematiksel hem de teknik işleyişlerle niceliksel yanlarına indirgenmiş bir evreni bize açarak; kendi köşesinde ise, alışılagelmiş algının dönüşümü ve derinleştirilmesi ile felsefe, dünyayı algıladığımız ve dünyanın algıladığımız şey olduğu olgusunun farkına vardırarak [yapar bunu].</p>

  <p class="p3">Aynı şekilde Bergson&rsquo;da da alışılagelmiş algı ve felsefi, algı arasında, şu şekilde sunulmuş, bir ayrımla karşılaşıyoruz: &ldquo;Yaşam, atgözlüğü takmamızı, sağa, sola ya da geriye değil önümüze, yürüdüğümüz istikamete bakmamızı gerektirir.&rdquo; &ldquo;Yaşamak için, bilgileri ve anıları seçmek, şeyler üzerindeki eylemimizi ilgilendirecek olandan başkasını kaale almamak gerekir.&rdquo; &ldquo;Olduğu kadarıyla algı denilecektir&rdquo;, diye devam eder Bergson. &ldquo;Eyleme yardımcı algı, gerçekliğin bütününde, bizi alakadar edeni izole eder ...&rdquo;<a id="a909"></a><a href="../Text/notes3.html#a2489"><span class="t17">{752}</span></a> Ama, diye dikkat çeker, <span class="t14">kopuk</span> doğmuş olan insanlar vardır. Bunlar sanatçıdırlar: &ldquo;Bir şeye baktıklarında, o şeyi kendisi için görürler, kendileri için değil. Sadece hareket etmek için algılamazlar artık; algılamak için algılarlar &ndash; başka bir şey için değil, zevk için...&rdquo; &ldquo;Doğanın birkaç ayrıcalıklı için, eğlence için, uzaktan uzağa yaptığını, felsefe [...] başka bir yönde ve başka bir biçimde, herkes için yapmaya kalkışmayacak mı? Felsefenin buradaki rolü, dikkatimizin belli bir yöne kaydırılması ile bizi, gerçekliğin daha tam bir algısına sevk etmek olmayacak mıdır?&rdquo;</p>

  <p class="p3">Bergson&rsquo;un bahsettiği bu &ldquo;dikkatimizin bir yöne kaydırılması&rdquo;, tıpkı Merleau&ndash;Ponty'nin &ldquo;fenomenolojik indirgeme&rdquo;si gibi, bunlar aslında yön değiştirmeler [<span class="t14">conversion</span>], insanın alışılagelmiş biçimde yaşadığı bilinçsizlik haline kıyasla kökten kopuşlardır. Gündelik yaşamda dünyadan edindiğimiz yararcı algı, aslında dünya olarak dünyayı saklar bizden. Ve felsefi ve estetik algılar, ancak dünya ile bağımızın tamamıyla bir dönüşümüyle mümkündür: artık bahsi geçen, dünyayı kendisi için algılamaktır, kendimiz için değil.</p>

  <h3 class="h31"><a id="ncx730"></a><a id="a912"></a><a id="a913"></a><a id="a911"></a><a id="a910"></a>III. Estetik Algı</h3>

  <p class="p3">Bergson ve göreceğimiz üzere Merleau&ndash;Ponty dünyanın estetik algısını, felsefi algının bir çeşit modeli olarak düşünürler. Aslını söylemek gerekirse, J.Ritter&rsquo;in<a id="a914"></a><a href="../Text/notes3.html#a2490"><span class="t17">{753}</span></a> de gösterdiği üzere, 18. yüzyıldan itibaren modern bilimin ilerlemesi ve bunun sonucu olarak da filozofun doğa ile olan ilişkisinin dönüşümü söz konusudur. Ki bu dönüşümle, varoluşun, insan <span class="t14">Dasein</span>&rsquo;mm; insan varlığının temelini oluşturan kozmik boyutu korumayabilmesine imkan tanımak amacıyla, &ldquo;estetik&rdquo; usuldeki bir algı gerekliliğinin farkındalığının ortaya çıktığına tanık oluyoruz. 1750&rsquo;den itibaren, Baumgarte<a id="a915"></a><a href="../Text/notes3.html#a2493"><span class="t17">{754}</span></a> <span class="t14">Aesthetica</span>&rsquo;sında <span class="t14">veritas logica'</span>yı <span class="t14">veritas aesthetica'</span>nın karşısına koyar; örneğin, astronoma özgü tutulması bilgisi ve bunun sevdiğine hitap eden çobandaki duygusal algısı. 1790&rsquo;da <span class="t14">Yarg</span><span class="t14">ı</span> <span class="t14">Yetisinin Ele</span><span class="t14">ş</span><span class="t14">tirisi'nde</span> Kant da estetik algıyı ve bilimsel bilgiyi karşılaştırır. Okyanusu yüce olarak kavrayabilmek için onu, coğrafi ya da meteorolojik her türlü bilgiyle ilişkilendirerek değil, &ldquo;okyanusu, yalnızca &ndash;şairlerin yaptığı gibi, ister seyrine dalındığında, suyun belirgin bir aynası kadar durgun, ister her şeyi yok etmekle tehdit eden bir uçurum gibi dalgalanmış iken&ndash; sadece <span class="t14">göze belirdi</span><span class="t14">ğ</span><span class="t14">i halde</span> görmeye muktedir olmak gerekir.<a id="a916"></a><a href="../Text/notes3.html#a2495"><span class="t17">{755}</span></a></p>

  <p class="p3">1815&rsquo;ten 1830&rsquo;a C.G. Carus, <span class="t14">Lettres sur la peinture de paysage&rsquo;lar</span>ını<a id="a917"></a><a href="../Text/notes3.html#a2496"><span class="t17">{756}</span></a> bu resmi &ldquo;yeryüzü yaşamının temsili sanatı&rdquo; (<span class="t14">Erdlehenbildkunst</span>) olarak nitelendirerek kaleme alırken, kendisi de, estetik algı sayesinde insanın, varoluşunun esas boyutu olan yeryüzüyle yaşamış ve algısal ilişkisi dahilinde yaşamaya devam edebildiğinden bahseder.</p>

  <p class="p3">O halde, dünyanın bu estetik ve çıkar gözetmeyen algısı, insan için kozmik bilincin ne olabileceğini hayal etmemizi mümkün kılar. Modern ressamlar, sanatları üzerine düşünürken bunu dünyanın herhangi bir başka deneyiminden ayırmazlar.</p>

  <p class="p3">Öncelikle, modern sanatçı bilinçli bir şekilde kozmik yaşamdan pay alarak yaratır: &ldquo;Doğayla diyalog,&rdquo; der Paul Klee, &ldquo;sanatçı için <span class="t14">sine qua non</span> bir koşuldur. Sanatçı insandır. Kendisi doğadır, doğa alanında doğanın parçasıdır.&rdquo;<a id="a918"></a><a href="../Text/notes3.html#a2499"><span class="t17">{757}</span></a> Ve açıkçası bu diyalog, dünya ile yalnızca optik bir açıdan gerçekleşmekte olmayan, yoğun bir iletişimi varsayar: &ldquo;Sanatçı bugün, bir fotoğraf makinesinden daha iyidir, daha keskin... Yeryüzünde bir yaratık ve Evren&rsquo;de bir yaratıktır: yıldızlar arasında bir yıldızdaki yaratık.&rdquo; Bu sebepten, Klee&rsquo;ye göre, &ldquo;ben&rdquo; ve nesnesi arasındaki ilişkiyi kurmak için gözünkinden farklı yollar vardır; ortak bir yersel kökleşme yolu, ortak bir kozmik pay alma yolu. Öyleyse bu, ressamın yeryüzü ve evren ile kendisi arasındaki birliğini anladığı şekilde resim yapması gerektiği anlamına gelir.</p>

  <p class="p3">Yani soyut resim Klee için doğanın eserinin bir çeşit uzantısı gibi görünmektedir: &ldquo;Gözlemdeki gelişimi ve doğa görüşü, yavaş yavaş, özgürcesine soyut biçimler yaratma imkanı tanıyan evrenin felsefi bir görüşüne ulaşmasını sağlar [...]. Sanatçı böylelikle eserler yaratır, ya da Tanrı&rsquo;nın eseri, suretindeki eserlerin yaratımından pay alır.&rdquo; &ldquo;Tıpkı bir çocuğun, oyununda bizi taklit etmesi gibi biz de dünyayı yaratmış olan ve yaratan güçleri, sanat denen oyunda taklit ederiz.&rdquo; &ldquo;Ressam için yaratan doğa, yaratılmış doğadan çok daha önemlidir.&rdquo;</p>

  <p class="p3">Bu kozmik bilince Cezanne&rsquo;da da rastlarız: &ldquo;Kafalarüzerinde asılı; derin ve yer değiştiren ufkun hakim olduğu, uzaktaki denizcilerin ve bedenlerin uçuştuğu; düşen, havada yuvarlanan uçsuz bucaksız yuvarlıktaki dünya haritasının tıpkı atılmış gezegen gibi durduğu, toprak ve sudan oluşmuş dünyanın tasvir edildiği Venedikte&rsquo;ki şu devasa Tintoret&rsquo;yi gördünüz mü? [...] Bize vahiy yoluyla iniyordu. Bizi parçalayarak yiyen bu <span class="t14">kozmik saplant</span><span class="t14">ı</span><span class="t14">ya</span> çoktan sahipti.&rdquo; &ldquo;Ben, kendimi doğada kaybetmek, onunla, onun gibi çiçek açmak istiyorum[...]. Bir yeşilde, beynimin hepsi ağacın özsuyunun seline kapılıp gidiverecek...&rdquo; &ldquo;Sınırsızlık, dünyanın seli, avuç içi kadar bir maddede.&rdquo;<a id="a919"></a><a href="../Text/notes3.html#a2500"><span class="t17">{758}</span></a></p>

  <p class="p3">O halde ressam, Klee&rsquo;ye göre, kendini &ldquo;doğa alanında doğanın parçası&rdquo; gibi görür. Aynı konuya, Roger Caillois&rsquo;nın <span class="t14">Esthetique generalisee</span>&rsquo;sinde, güzelliğin deneyimi bahsinde rastlıyoruz: &ldquo;Doğal yapılar, hayal edilebilir tüm güzelliğin, ki güzellik her ne kadar insanın takdiri olsa da, en son referansını ve başlangıcını oluşturur. Lakin, insanın kendisi doğaya ait olduğundan, döngü kolayca sonlanır ve insanın, güzelliği duyumsuyor olması, yaşayan bir varlık ve evrenin içerdiği parça olma durumunu yansıtmaktan başka bir şey değildir. Bunu, doğanın, sanatın modeli olduğunu fikri takip etmez, daha çok sanatın, doğanın belli bir halini &ndash;ki bu hal estetik işleyişin, tasarının ve uygulamanın ilaveten ısrarı üzerine meydana geldiği zamana tekabül eder&ndash; oluşturduğu fikridir.&rdquo;<a id="a920"></a><a href="../Text/notes3.html#a2503"><span class="t17">{759}</span></a></p>

  <p class="p3">Sanatsal süreçte ve doğanın yaratıcı sürecinde, şeylerin görünür kılınması, ortaya çıkarılması ortaktır. Merleau&ndash;Ponty<a id="a921"></a><a href="../Text/notes3.html#a2504"><span class="t17">{760}</span></a> bu fikir üstünde çok ısrar etti: &ldquo;Resim görünürü taklit etmez, görünür kılar<a id="a922"></a><a href="../Text/notes3.html#a2507"><span class="t17">{761}</span></a>, şeylerin varagelişinin bir çizimidir; tablo, şeylerin şeyler ve dünyaların dünyalar haline nasıl geldiklerini [...] , dağın gözlerimizde nasıl dağ olduğunu gösterir.&rdquo; Resim bize şeylerin mevcudiyetlerini, &ldquo;şeylerin orada olma&rdquo; olgusunu hissettirir. &ldquo;Cezanne derinliği aradığında, aradığı, Varlık&rsquo;ın bu tutuşmasıdır.&rdquo;</p>

  <p class="p3">O halde, modern resmin deneyimi, nihayetinde felsefi bir açıdan, dünyayı bize açan algının ta kendisinin mucizesini sezdirir. Fakat bu mucize, ancak algı üzerine bir düşünme, dikkatin dönüşmesi ile algılanabilir. Ki bunlar aracılığıyla dünyayla bağımızı değiştirir, dünyada olmaklığımıza hayret eder, &ldquo;dünya ile aşinalığımıza&rdquo; ters düşeriz &ldquo;ve bu kopuş bize dünyanın gerekçesiz taşmasından başka hiçbir şey öğretmez.&rdquo;<a id="a923"></a><a href="../Text/notes3.html#a2508"><span class="t17">{762}</span></a> Öyleyse, belli bir anlamda dünyanın gözlerimizde ilk defa görünür hale gelmesini görüyoruz.</p>

  <h3 class="h31"><a id="ncx740"></a><a id="a925"></a><a id="a924"></a>IV. Spectator Nouus</h3>

  <p class="p3">Söylemekte olduğumuz her şey zaten bilindiktir. Hatırlarsak bu söz, antik bilge ve kozmos arasındaki ilişkiyle birkaç benzerliğe sahip olabilecek bir dünyayla ilişkinin mümkün olabileceği deneyim (algı alanını göz önünde tutmak kaydıyla) alanımızı tanımlamak içindi. Ayrıca, antikçağda, filozofun dünya algısını dönüştürmeye çabaladığı, Bergson'un bahsettiği dikkatin yönlendirilmesine ya da Merleau-Ponty'nin fenomenolojik indirgemesine benzer biçimde, antikçağda filozofun dünya algısını dönüştürmeye çaba gösterten alıştırmaların da olduğunu şimdi gösterebilmek içindi. Bergson'un, Merleau-Ponty'nin, antikçağ filozoflarının, [kendileri] aracılığıyla algının dönüşümüne yönlendiren işleyişi ifade ettikleri ya da doğruladıkları felsefi söylemlerin, birbirlerinden oldukça farklı oldukları açıktır. Tıpkı Klee'nin ya da Cezanne'ın resim üzerine söylemlerinin, Merleau&ndash;Ponty fenomenolojisiyle karışmayacağı gibi. Ama bununla beraber, Merleau&ndash;Ponty, Klee'nin ya da Cezanne'ın deneyiminin, söylem farklılıklarının ötesinde, kendi deneyimine katıldığını derinden derine hissediyordu. Tam anlamıyla şaşırtıcı bazı antikçağ metinleri aracılığıyla görünmeye başlayan deneyim için de aynısı geçerlidir.</p>

  <p class="p3">Seneca&rsquo;nın Lucilius'a yazdığı bir mektubun pasajındaki durum buna örnek teşkil etmektedir:</p>

  <p class="p6"><span class="t18">Kendi pay</span><span class="t18">ı</span><span class="t18">ma, bilgeli</span><span class="t18">ğ</span><span class="t18">in tema</span><span class="t18">ş</span><span class="t18">as</span><span class="t18">ı</span><span class="t18">na fazlas</span><span class="t18">ı</span><span class="t18">yla zaman ay</span><span class="t18">ı</span><span class="t18">rmaktay</span><span class="t18">ı</span><span class="t18">m: bir zamanlar dünyaya bakt</span><span class="t18">ığı</span><span class="t18">mda kap</span><span class="t18">ı</span><span class="t18">ld</span><span class="t18">ığı</span><span class="t18">m ayn</span><span class="t18">ı</span> <span class="t18">afallam</span><span class="t18">ı</span><span class="t18">ş</span><span class="t18">l</span><span class="t18">ı</span><span class="t18">kla bakar</span><span class="t18">ı</span><span class="t18">m bilgeli</span><span class="t18">ğ</span><span class="t18">e. Bu dünya, öyle zamanlar vard</span><span class="t18">ı</span><span class="t18">r ki, sanki bu dünyay</span><span class="t18">ı</span> <span class="t18">ilk defa görüyormu</span><span class="t18">ş</span><span class="t18">ças</span><span class="t18">ı</span><span class="t18">na (</span><span class="t23">tam quam spectator nouus</span><span class="t18">) hissederim.</span><a id="a926"></a><a href="../Text/notes3.html#a2510"><span class="t19">{763}</span></a></p>

  <p class="p3">Seneca afallamışlıktan bahsediyorsa, bu, &ldquo;sanki ilk defa görüyormuşçasına&rdquo; dünyayı ansızın keşfettiğindendir. Böylelikle dünya algısında gerçekleşen dönüşümün farkına varır: dünyayı alışıldığı üzere görmez, şaşırmaz; lakin ansızın afallamıştır, çünkü yepyeni bir bakışla görmektedir.</p>

  <p class="p3">Epikurosçu Lucretius, stoacı Seneca gibi aynı deneyimi yaşamıştır. De <span class="t14">rerum natura</span>'nın ikinci kitabında, sunumunun belli bir noktasında, yeni bir eğitim bildireceğini ilan eder: &ldquo;Bir gerçek, can atıyor göz önüne serilmeye, Evrenin bir başka görünümü belirme çabasında.&rdquo; Gerçekten bu yeni eğitim, hayal gücüne her ne çarpıyorsa ona sahiptir. Sonsuz bir uzayın varlığının ve bu sonsuz uzayda bir dünyalar çokluğunun doğrulanmasıdır bahsi geçen. Okuyucusunu bu yeniliğe hazırlamak amacıyla Lucretius, insanın yeni karşısındaki psikolojik tepkileri üzerine birkaç düşünce açımlar. Bir yandan, yeni olan, inanılması zor olarak görünür. Başka bir deyişle, ruh alışkanlıklarımızı rahatsız eden bize <span class="t14">a priori</span> olarak yanlış ve kabul edilemez görünür. Lakin, bunu bir kere kabul ettik mi, o yeniliği şaşırtıcı ve paradoksal kılmakta olan alışkanlığın bu kuvveti bile, yeniliği akabinde bayağı kılar, ve hayranlığımız yavaş yavaş azalır. Sonrasında ise, Lucretius, dünyayı, ilk defa görüyor olsaydık, gözümüze görüneceği şekilde tasvir eder:</p>

  <p class="p6"><span class="t18">Gö</span><span class="t18">ğ</span><span class="t18">ün kat</span><span class="t18">ı</span><span class="t18">ş</span><span class="t18">ı</span><span class="t18">ks</span><span class="t18">ı</span><span class="t18">z, karart</span><span class="t18">ı</span><span class="t18">s</span><span class="t18">ı</span><span class="t18">z par</span><span class="t18">ı</span><span class="t18">lt</span><span class="t18">ı</span><span class="t18">s</span><span class="t18">ı</span><span class="t18">n</span><span class="t18">ı</span> <span class="t18">alal</span><span class="t18">ı</span><span class="t18">m, Kapsad</span><span class="t18">ı</span><span class="t18">klar</span><span class="t18">ı</span><span class="t18">n</span><span class="t18">ı</span><span class="t18">: yüzeyinde dolanan y</span><span class="t18">ı</span><span class="t18">ld</span><span class="t18">ı</span><span class="t18">zlar</span><span class="t18">ı</span><span class="t18">, ay</span><span class="t18">ı</span> <span class="t18">ve gün</span><span class="t18">ı</span><span class="t18">ş</span><span class="t18">ığı</span><span class="t18">n</span><span class="t18">ı</span><span class="t18">n tümünü bast</span><span class="t18">ı</span><span class="t18">ran görkemini. Bunlar umulmad</span><span class="t18">ı</span><span class="t18">k bir anda görünselerdi; bundan daha büyük bir harika olabilir miydi? Kimsecikler inan</span><span class="t18">ı</span><span class="t18">r m</span><span class="t18">ı</span><span class="t18">yd</span><span class="t18">ı</span> <span class="t18">önceden söylense? Oysa</span> <span class="t18">ş</span><span class="t18">imdi kimse ba</span><span class="t18">ş</span><span class="t18">ı</span><span class="t18">n</span><span class="t18">ı</span> <span class="t18">kald</span><span class="t18">ı</span><span class="t18">r</span><span class="t18">ı</span><span class="t18">p bakm</span><span class="t18">ı</span><span class="t18">yor bile gö</span><span class="t18">ğ</span><span class="t18">ün</span> <span class="t18">ı</span><span class="t18">ş</span><span class="t18">ı</span><span class="t18">klar</span><span class="t18">ı</span><span class="t18">na!</span><a id="a927"></a><a href="../Text/notes3.html#a2512"><span class="t19">{764}</span></a></p>

  <p class="p3">Bu metinler, amacımız doğrultusunda, oldukça büyük ehemmiyete sahiptir. Aslında bu metinler, antik insanın dünyada yaşamanın farkına varamadığını, dünyaya bakmaya vaktinin olmadığını ve filozofların dünyada dünyayı algılamaksızın yaşanan insanın bu durumunun skandalını ve paradoksunu ciddi bir şekilde sezinlediklerini ifade etmektedir. Yaşam için gerekli, alışılagelmiş ve yararcı algıyı sanatçının ya da filozofun çıkar gözetmeyen, ilgisiz algısından ayırırken Bergson, bu durumun nedenini açıkça görmüştü. Demek ki, bizi dünyadan ayıran, bilimsel evrenin tasvir edilemez karakteri değildir (zira yaşanmış algı dünyasında yaşıyoruz) ve dünyanın rasyonel karakteri üzerine çağdaş şüphe de değildir ( Lucretius dünyanın bu rasyonelliğini reddediyordu). Antikçağ insanları, modern bilimi tanımazlar; ama yine de, dünyaya bizim bakmaya alıştığımız şekilde bakmazlar. fusanlık durumu işte budur. Yaşamak için insan, dünyayı &ldquo;insanlaştırmak&rdquo;, yani eylemiyle olduğu kadar algısıyla da dünyayı, yaşam için gerekli &ldquo;şeyler&rdquo; bütününe, kaygı konularına, uzlaşımsal değerlere dönüştürmek zorundadır. Onun dünyası ordadır. Ve artık dünya olarak dünyayı görmez. Rilke'nin dediği gibi, &ldquo;Bütün'ü ve daima kurtarılmış olarak Bütün'de kendini görmesi&rdquo;<a id="a928"></a><a href="../Text/notes3.html#a2515"><span class="t17">{765}</span></a> gerekirken; &ldquo;Açık&rdquo; olanı, yani &ldquo;gelecek&rdquo;ten başkasını görmez artık. Dünya algısına engel, demek ki modernlikte değil, insanın kendisindedir. Gündelik yaşamını yaşayabilmek için insan kendisini, dünya olarak dünyadan ayırmalıdır ve dünya olarak dünyayı yeniden bulabilmek için &ldquo;gündelik&rdquo; dünyadan ayrılmalıdır.</p>

  <p class="p3">Antik bilgelik, dünyayla böyle sıkıcasına bağlı idiyse, bu, sınırlı (Epikuros ve Lucretius için sınırsız idi) ya da rasyonel (bir kez daha, Epikuros ve Lucretius için, rastlantı sonucuydu) dünyaya inanmasından ötürü değildi; bu, her şeyi yeni bir bakışla görme, insanca, pek insancanın uzlaşımsal dünyasından kopma ve dünya olarak dünyanın görüntüsüyle yüzleşme çabası olmasından ötürü idi.</p>

  <h3 class="h31"><a id="ncx749"></a><a id="a931"></a><a id="a932"></a><a id="a929"></a><a id="a930"></a>V. An</h3>

  <p class="p3">Hem antik geleneğin yankısına hem de bazı modern tavırların önsezisine rastladığımız meşhur bir metinde <span class="t14">&ndash;</span><span class="t14">Yaln</span><span class="t14">ı</span><span class="t14">z Gezerin Hayalleri</span>'nden bahsetmekteyim&ndash; Rousseau'nun kozmik ekstazı ve zaman karşısında içsel tavrının dönüşümü arasındaki sıkı bağa tanıklık etmek oldukça ilginçtir. Bir yandan, &ldquo;tikel her nesne ondan kaçar; bütündekinden başka bir şeyi ne görür ne de hisseder&rdquo;;<a id="a933"></a><a href="../Text/notes3.html#a2517"><span class="t17">{766}</span></a> öte yandan, &ldquo;Zaman artık onun için bir hiçtir [...] şimdi; yine de belli etmeksizin ve ilerlemeye dair hiçbir iz bırakmaksızın, bir tek varoluşumuzda<a id="a934"></a><a href="../Text/notes3.html#a2519"><span class="t17">{767}</span></a> başka herhangi bir yoksunluk, ne neşe, haz ne de acı, arzu ne de korku duygusu olmaksızın sürer daima [...].&rdquo; Rousseau böylelikle, dünyanın çıkarsız algısını mümkün kılan ve oluşturan unsurları oldukça dikkat çekici bir biçimde analiz eder. Bahsi geçen; bir anlamda, ne gelecek ne de geçmiş olmaksızın, basit &ldquo;varoluş duygusunu&rdquo; hisseden tinin içinde olduğu, mevcut ana bir yoğunlaşmadır; ama bir kendi üzerine kıvrılma değildir, tam tersine, varoluş duygusu, çözülmezcesine bütünde var olma duygusudur ve bütünün varoluşu duygusudur.</p>

  <p class="p3">Tüm bunlar, Rousseau'da, edilgen, neredeyse mistik bir haldedir. Fakat antiklerde, dünyaya bakışın bu dönüşümü, tinin mevcut ana<a id="a935"></a><a href="../Text/notes3.html#a2521"><span class="t17">{768}</span></a> yoğunlaşma alıştırmalarına içten içe bağlıymış gibi gözükmektedir. Epikurosçulukta olduğu kadar stoacılıkta da bu alıştırmalar, &ldquo;mevcut anı sınırlandırmak&rdquo;<a id="a936"></a><a href="../Text/notes3.html#a2523"><span class="t17">{769}</span></a> amacıyla &ldquo;kendini gelecekten ve geçmişten ayırma&rdquo;ya dayanmaktadır. Böyle bir işleyiş; bu içsel uzaklaşma, geleceğin kaygısından olduğu gibi geçmişin yükünden ve önyargılarından kurtulmuş tinin bu özgürlüğüne ve sakinliğine olanak tanır; ki bu, dünya olarak dünyayı algılamanın olmazsa olmazıdır. Bu yüzden de zaten burada bir çeşit karşılıklı nedensellik vardır. Zira dünyayla aramızdaki bağın farkındalığı; varoluşumuz kozmik perspektife yerleştirildiği ölçüde, sırası geldiğinde, tine içsel bir sükûnet ve huzur verecektir.</p>

  <p class="p3">Mevcut ana bu yoğunlaşma, dünyadaki mevcudiyetimizin sonsuz değerini, duyulmamış mucizesini keşfetmeye olanak tanıyacaktır. Aslında, mevcut ana yoğunlaşma, gelecek hakkındaki projelerimizin askıya alınmasını içerir, başka bir deyişle mevcut anı, son anmışçasına düşünmemizi, her günü, her saati, sanki sonuncusuymuşçasına yaşıyor olmamızı içerir. Epikurosçular için böyle bir alıştırma, dünyada yaşanan her saniyenin temsil ettiği inanılmaz bir şansı ifşa eder: &ldquo;İnan ki ışıldayan her gün, son günün olacak: böylece minnettarlıkla karşılarsın her beklenmedik saati.&rdquo;<a id="a937"></a><a href="../Text/notes3.html#a2524"><span class="t17">{770}</span></a> &ldquo;İnanılmaz bir şansla vuku buluyormuşçasına eklenen zamanın her saniyesini, tüm değerini teslim ederek karşılamak.&rdquo;<a id="a938"></a><a href="../Text/notes3.html#a2526"><span class="t17">{771}</span></a> &ldquo;Ruh neşesini şimdide bulsun ve gelecek telaşından nefret etsin.&rdquo;<a id="a939"></a><a href="../Text/notes3.html#a2528"><span class="t17">{772}</span></a></p>

  <p class="p3">Görünüre çıkan, mevcut anda ortaya çıkan karşısında bu hayran olma eğilimi, başka nedenlerden ötürü stoacılarda da bulunur. Onlara göre, her an, mevcut her olay, tüm evreni, tüm dünya tarihini kapsar. Bedenimiz tüm evreni varsayar tıpkı her anın, zamanın uçsuz bucaksızlığını varsaydığı gibi. Gerçekliğin taşması, varlığın mevcudiyeti, bunları ancak kendimizde hissedebiliriz. Yaşamımızın tek bir anının, kalbimizin tek bir atışının bilincine vararak, kendimizi tüm kozmik enginliğe ve dünyanın varoluşunun harikalığına bağlı hissedebiliriz. Gerçekliğin her parçasında evren mevcuttur. Stoacılarda, anın bu deneyimi, evrenin parçalarının karşılıklı nüfuzu teorilerine tekabül etmektedir. Lakin böyle bir deneyim zorunlu olarak bir teoriye bağlı değildir. Örneğin William Blake'in bu dizelerinde ifade edilmiş haliyle karşımıza çıkabilir:</p>

  <p class="p8"><span class="t18">Görmek Dünya&rsquo;y</span><span class="t18">ı</span> <span class="t18">bir kum tanesinde,</span><span class="t18"><br /></span><span class="t18">Gökyüzünü bir k</span><span class="t18">ı</span><span class="t18">r çiçe</span><span class="t18">ğ</span><span class="t18">inde</span><span class="t18"><br /></span><span class="t18">Sonsuzlu</span><span class="t18">ğ</span><span class="t18">u avuç içinde</span><span class="t18"><br /></span><span class="t18">Ve ebediyeti bir saatte.</span><a id="a940"></a><a href="../Text/notes3.html#a2531"><span class="t19">{773}</span></a></p>

  <p class="p3">Dünyayı son defaymışçasına görmek, aslında onu ilk defaymışçasına görmektir, <span class="t14">tam quam spectator nouus.</span> Bu izlenim; hem, daima tehditkar, daima beklenmedik olan dünyayla ilişkimizin bir anlamda mucizevî karakterini bize ifşa eden ölüm düşüncesiyle, hem de dünyanın bir saniyesine, bir anına yoğunlaşan bakışı tetikleyen yenilik duygusuyla tetiklenmiştir: [dünya] böylelikle, gözlerimizin önünde oluşa geliyor, görünüre çıkıyor gibi gözükür. Öyleyse dünya, bir &ldquo;doğa&rdquo; olarak, kelimenin etimolojik anlamıyla, bir <span class="t14">phusis</span> olarak, yani kendisi aracılığıyla şeylerin görünüre geldiği çoğalma, doğma hareketi olarak algılanır. Kendimizi; bu hareketin, bizi aşan, bizim daima ötemizde, bizden çok önce orada olan bu engin olayın bir saniyesiymişçesine, bir anıymışçasına görürüz. Dünyaya birlikte-doğarız.<a id="a941"></a><a href="../Text/notes3.html#a2533"><span class="t17">{774}</span></a> Rousseau&rsquo;nun bahsettiği varoluş duygusu, evrensel varoluş ve varoluşumuz arasındaki özdeşlik duygusudur.</p>

  <h3 class="h31"><a id="ncx756"></a><a id="a943"></a><a id="a944"></a><a id="a942"></a><a id="a945"></a>VI. Bilge ve Dünya</h3>

  <p class="p3">Seneca, aynı zamanda (<span class="t14">tamquam spectator nouus</span> olarak seyretmekte olduğu) dünyanın gösterisiyle ve bilgelik gösterisiyle afallamıştır; &ldquo;bilgelik&rdquo; derken anladığı, filozof Sextius'un kişiliğinde sezinlemekte olduğu haliyle bilge figürüdür.</p>

  <p class="p3">Bu paralellik oldukça yapıcıdır. Aslında dünyanın görüntüsüne kendisiyle ulaştığımız hareket ile bilge figürünü kendisiyle oluşturduğumuz hareket arasında oldukça büyük bir benzerlik vardır. Öncelikle, Platon&rsquo;un Şölen'inden beri antik filozoflar, bilge figürünü; philo-sophos'un (bilgeliği sevenin) daima yenilenen bir çabayla, her an bir alıştırma aracılığıyla taklit etmeye uğraştığı ulaşılmaz bir model olarak düşündüler. Şu ya da bu kişilikte bilgeliği temaşa etmek, o halde, bu kişiliğin yaşamı aracılığıyla, tüm mümkün canlandırmalarının ötesinde olacak mutlak bir mükemmeliyetin temsiline doğru yönelen bir tinin hareketini gerçekleştirmektir. Aynı şekilde, dünyanın temaşası da, baktığı kısmi arıda dünyanın bütününü keşfeder: görünür her nesneyi aşan bir bütünün temsilinin ötesine doğru gidebilmek amacıyla, bu ya da şu anda sezilmiş manzarayı<a id="a946"></a><a href="../Text/notes3.html#a2534"><span class="t17">{775}</span></a> aşar.</p>

  <p class="p3">Ayrıca da, Seneca&rsquo;nın bahsettiği temaşa, birleştiren tarzda bir temaşadır. Tıpkı, dünyayı algılamak için, ana yoğunlaşma alıştırması aracılığıyla dünya ile arasındaki birliğini algılamak gerektiği gibi; bilgeliği teslim etmek için de, bir manada bilgeliğe alışmak gerekir. Ancak nesnemize benzer hale gelerek biliriz. Dünyaya ve bilgeliğe, ancak tamamıyla bir yön değiştirmeyle açılabiliriz. Bu sebepten Seneca, dünya gösterisiyle olduğu kadar bilgelik gösterisiyle de afallamış ve kendinden geçmiştir. Bu ya da başka bir durumda Seneca için söz konusu olan, içsel değişime uğrama sayesinde, yaşama ve görme biçiminin tamamıyla bir değişimi sayesinde elde edilmiş bir keşiftir. Böylelikle, temelinde, bir tek ve aynı harekette belirir bilgelik âşıklarına, bilgenin bilincinde algılanan dünya ve dünyanın bütününe yayılan bilgenin bilinci.</p>
</body>
</html>
