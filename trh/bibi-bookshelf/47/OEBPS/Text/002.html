<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t13">PIERRE HADOT</span>, filozof, filolog ve antik felsefe tarihi uzmanı. 1922 yılında Paris'te doğdu. Çocukluğu Reims&rsquo;de son derece dindar Katolik bir ailenin içinde geçti. Felsefe ve teoloji eğitimi aldıktan sonra 1942 yılında papazlık görevine getirildi. 1952 yılında papazlığı bırakarak kiliseyle bağlantılarını kesti. 1947 yılında Paris&rsquo;te lisans ve yüksek eğitimini tamamladı. Daha sonra, Fransa&rsquo;da birçok akademik ödüle layık görülecek olan, Marius Victorinus ve Porphyre üzerine doktora çalışmasına başladı. 1964&rsquo;e kadar CNRS&rsquo;de çeşitli araştırma ve öğretim görevlerinde bulundu. 1964 ile 1985 yılı arasında EPHE'de Latin patristik dönem çalışmalarını, sonra da Helenistik ve Roma dönemi teoloji ve mistik üzerine çalışmalarını yönetti. 1982 yılında Michel Foucault'nun inisiyatifiyle College de France&rsquo;a seçildi. 1990 yılında aktif öğretim hayatını bıraktı, fakat konferansları ve yazdığı kitaplarıyla entelektüel yaşamına devam etti. Pierre Hadot 24 Nisan 2010&rsquo;da hayatını kaybetti. Hadot&rsquo;nun çalışmaları iki kulvarda ilerlemiştir; bir yandan son derece uzmanlık gerektiren antik metin edisyon kritikleri ve çevirileri yaparken, diğer yandan antik dönem felsefi yaşam üzerine oldukça yenilikçi eserler kaleme almıştır. Filozofların oluşturduğu topluluklar, felsefi yaşam biçimlerinin farklı özellikleri, felsefi yaşantının politik yaşantı üzerindeki etkilerini, felsefeci olanlarla olmayanlar arasındaki ilişkileri büyük bir titizlikle incelemiştir. Bu bahiste özellikle antik dönemdeki felsefi &ldquo;ruhani alıştırmalar&rdquo; kavramını ön plana çıkartmış ve o dönemden çağdaş insanın kendisi için ne bulabileceği üzerine düşünmüştür.</p>

  <p class="p3"><span class="t13">&nbsp;</span></p>

  <p class="p3"><span class="t13">KÜBRA GÜRKAN</span>, 1986&rsquo;da İzmir&rsquo;de doğdu. 2010 yılında Galatasaray Üniversitesi Felsefe Bölümü&rsquo;nden mezun oldu. Fransız Başkonsolosluğu bursu ile Sorbonne &ndash; Paris IV Üniversitesi&rsquo;nde Jacqueline Lichtenstein yönetiminde &ldquo;Kandinsky ve Sanat Eserinde <span class="t14">Ontophanie&rdquo;</span> üzerine yaptığı felsefe yüksek lisansını estetik alanında tamamladı. Şu anda Sorbonne &ndash; Paris IV Üniversitesi Centre Leon Robin&rsquo;de (CNRS)Anca Vasiliu yönetiminde &ldquo;Visibilite de l&rsquo;lnvisible. La vision chez Plotin&rdquo; başlıklı bir doktora tezi yazmaktadır.</p>

  <p class="p3">&nbsp;</p>
</body>
</html>
