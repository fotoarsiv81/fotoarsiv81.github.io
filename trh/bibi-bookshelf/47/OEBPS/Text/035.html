<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yaşam Tarzı Olarak Felsefe</title>
</head>

<body>
  <h2 class="h21"><a id="a803"></a><a id="a802"></a>Yaşam Tarzı Olarak Felsefe</h2>

  <p class="p3">&ldquo;Yunanlarda ve barbarlarda, <span class="t14">bilgelik icra edenlerin,</span> ayıplanmaksızın ve yakınmaksızın bir yaşam sürenlerin hepsi, istemli olarak <span class="t14">adaletsizlik</span> yapmaktan veya başkasına adaletsiz davranmaktan kaçınır, dalavereci kişilerle ticaret yapmaktan kaçınır ve bu tarz insanların sık sık bulundukları yerleri, mahkemeleri, kurulları, ortak kullanım alanlarını, meclisleri, düşüncesiz insanların bulundukları bütün toplantıları ve gruplaşmaları kınarlar. Huzur ve dinginlik dolu bir yaşamı arzulayarak <span class="t14">do</span><span class="t14">ğ</span><span class="t14">ay</span><span class="t14">ı</span> ve doğada bulunan her şeyi <span class="t14">tema</span><span class="t14">ş</span><span class="t14">a ederler,</span> dikkatlice yeri, denizi, havayı, gökyüzünü ve burada bulanan tüm doğaları incelerler; düşünce yoluyla aya, güneşe, hareketli ya da sabit diğer yıldızların devirlerine, dünya üzerindeki cisimlerine eşlik ederler, hatta <span class="t14">ether'de</span> yükselerek burada bulunan kuvvetleri gözlemleyebilsin diye ruhlarına kanatlar verirler. Gerçekten de <span class="t14">dünya vatanda</span><span class="t14">ş</span><span class="t14">ı</span> haline gelmiş olanlar, dünyayı, vatandaşlan bilgeliğe aşina olan, kendi siteleri olarak göz önünde bulundururlar, Evren&rsquo;in yönetimine egemen olan Erdem&rsquo;in sivil yasalarını kabul ederler. Böylelikle, eksiksiz mükemmeliyetle dolu, bedenin kötülüklerini ve dıştaki kötüleri artık hesaba katmamaya alışmış, hazlara ve arzulara karşı korunaklı, tek bir kelimeyle, daima kendini tutkuların üstünde tutmaya can atan [...], saldırılarını önceden tahmin ettikleri (zira, düşünce, olaylarda beklenemedik hiçbir şeyle karşılaşmayıp da algıyı, sanki eski ve kullanılmış şeylerden bahsediliyormuşçasına, körelttiği zaman; dilemediğimiz halde vuku bulan şeylerin en acı verenleri bile, öngörüyle hafifletilmiştir) için feleğin darbelerine boyun eğmeyen, neşeyi erdemde bulan böyle insanlar için <span class="t14">bütün ya</span><span class="t14">ş</span><span class="t14">am bir</span> <span class="t14">ş</span><span class="t14">enliktir.</span></p>

  <p class="p3">Bunlar; erdem tamamen sönüp gitmesin ve türümüz bundan yoksun kalmasın diye, sitede süregelen bilgelikle yanıp tutuşan pek az kişidir.</p>

  <p class="p3">Lakin eğer her yanda, bu az sayıdakilerin duygularına sahip insanlar var idiyse, eğer hakikaten de doğa kendilerinden ayıplanmaksızın, yakınmaksızın, iyiden zevk alan, <span class="t14">bilgeli</span><span class="t14">ğ</span><span class="t14">in â</span><span class="t14">ş</span><span class="t14">ı</span><span class="t14">klar</span><span class="t14">ı</span> haline gelmelerini istediyse, bu, bunun iyi olmasından ve ahlaki iyiyinin tek iyi olarak düşünülmesinden kaynaklanmaktadır... böylelikle siteler mutluluk dolu, her türlü kederden ve korkudan kurtulmuş, neşeyi ve ruhani hazzı oluşturan her türlü şeyle dolu, hiçbir anın neşeli bir yaşamdan mahrum kalmadığı ve bütün yıl döngüsünün bir <span class="t14">ş</span><span class="t14">enlik</span> olacağı şekilde olacaktır. '</p>

  <p class="p3">Stoacılıktan esinlenmiş İskenderiyeli Philon&rsquo;un bu metninde (<span class="t14">De special. leg.,</span> 11, § 44), Helenistik ve Romen dönemde felsefenin en temel açılarından biri açıkça görünmektedir: Felsefe bir yasam tarzıdır, bu. yalnızca belli bir ahlaki tutum &ndash;zira bu metinde doğayı temaşanın oynadığı role tanık oluyoruz&ndash; olduğu anlamına gelmez fakat her an deneyimlenmesi gereken, tüm yaşamı dönüştürmesi gereken bir dünyada var olma tarzıdır da.</p>

  <p class="p3"><span class="t14">Phil</span>o-s<span class="t14">ophia,</span> &ldquo;bilgelik aşkı&rdquo; kelimesi, antiklerin nazarında, felsefe kavramını açıklamak için yeterliydi. Platon <span class="t14">Ş</span><span class="t14">ölen'de,</span> philo-sophos figürü olan Sokrates&rsquo;in, <span class="t14">Poros</span> (çare) ve Penla&rsquo;nın (yoksulluk) oğlu Eros ile özdeşleşebileceğini göstermiştir. Bilgelikten yoksundu, fakat nasıl sağlanacağını biliyordu. Felsefe de, neredeyse insan için ulaşılamaz bir hale, bilgeliğe ulaşmaya çabalamak amacıyla bir düşünce, istenç, varlığın hepsinin alıştırması olarak ortaya çıkmaktadır. Felsefe, kökten bir geri&ndash; dönüş, olma tarzının kökten bir dönüşümünü gerektiren bir ruhani ilerleyiş yöntemiydi. Felsefe demek ki bilgeliğe ulaşmak için, çabasında, alıştırmasında bir yaşam tarzı idi, üstelik de bu amaçta bilgeliğin ta kendisiydi. Zira bilgelik yalnızca bilmeyi değil, aynı zamanda farklı &ldquo;olmayı&rdquo; da sağlar. Antik felsefe paradoksu ve yüceliği, hem bilgeliğin ulaşılamaz olduğu gerçeğinin hem de ruhani ilerleyişi kovalamanın zorunluluğuna ikna olmuş olmanın farkındaydı. Quintilien&rsquo;in (<span class="t14">Institut. Orat.,</span> 1, proem., 19) de dediği gibi: &ldquo;En yüksek olana doğru yönelmeli: Hepsi de henüz bilgelikle karşılaşmadığımızı düşünen, bilgelik öğretilerinden dahasını öğretmeyen antiklerin çoğunun yaptığı da budur.&rdquo; Kendinde sabit ve kesin bir evre olarak bilgeliğe hiçbir zaman erişmeyeceğimizi biliyorduk, ancak en azından bazı ayrıcalıklı anlarda buna ulaşmayı umuyorduk; ve bilgelik eylemi yönlendiren aşkın bir normdu.</p>

  <p class="p3">Bilgelik, ruhun dinginliğini (<span class="t14">ataraxia</span>), içsel-özgürlüğünü (<span class="t14">autarkeia</span>)<span class="t14">,</span> kozmik bilinci beraberinde getiren bir yaşam şekliydi. Öncelikle felsefe, sıkıntıyı iyileştirmeye yönelik bir tedavi yoluydu. Bu; üstü kapalı bir halde de olsa, Platon&rsquo;un müridi Xenocrates'te, Epikuros&rsquo;ta (<span class="t14">Pythocles</span>&rsquo;e <span class="t14">Mektup,</span> § 85: &ldquo;Göksel fenomenler bilgisinden, ruhun huzurundan başka edinilecek meyve yoktur&rdquo;), stoacılarda (Marcus Aurelius, IX, 31) , septiklerde güzel bir imgesine rastladığımız bir temadır (Sextus Empiricus, <span class="t14">Hypotyp.,</span> 1, 28): &ldquo;Meşhur ressam Apelle, atın terini resim ile yeniden canlandırmak istiyordu. Bir türlü başaramadığından vazgeçmeye karar verdi. Böylece tablonun üstüne, fırçalarını temizlemek için kullandığı süngeri fırlattı. Tam da tabloyla temas ettiği noktada sünger, atın terinin taklidini oluşturmaktaydı.&rdquo; Aynı şekilde septikler de, ruhun huzurunu, yargının kapalılığı ve teminatını arayan diğer filozoflar gibi yapmaya başlarlar. Ve işte, şans eseri, ruhun huzuru, gölgenin bedeni takip ettiği gibi yargının askıya alınmasına eşlik eder.</p>

  <p class="p3">Felsefe aynı zamanda da bağımsızlığa, içsel özgülüğe (<span class="t14">autarkeia</span>) &ldquo;ben&rdquo;in kendinden başka hiçbir şeye bağımlı olmadığı hale ulaşmak için bir yöntem olarak ortaya çıkıyordu. Tema, Sokrates&rsquo;te (Xenophon, <span class="t14">Memorables,</span> I, 2, 14), kiniklerde, temaşa yaşamının bağımsızlığın temeli olduğu (<span class="t14">Eth. Nicom.,</span> X, 7, 1178b 3) Aristoteles&rsquo;te, Epikuros&rsquo;ta (<span class="t14">Gnomol. Vatican.,</span> § 77), stoacılarda (Epiktetos, IH, 13, 7) bulunmaktadır. Tüm felsefi ekollerde, çeşitli yöntemler uyarınca, insan &ldquo;ben&rdquo;inin sahip olduğu, kendisine yabancı olan her şeyi aşma gücünün aynı farkındalığına rastlarız, ki bu septiklerde olduğu gibi, karar vermeyi inkar etmeyle ortaya çıkmayacak mıdır?</p>

  <p class="p3">Epikurosçulukta ve stoacılıkta bu temel eğilimlere, kozmik bilinç, yani kozmosun bir parçası olma bilinci, &ldquo;ben&rdquo;in evrensel doğanın sonsuzluğuna yayılımı da eklenir. Epikuros'un müridi Metrodoros&rsquo;un dediği gibi: &ldquo;Hatırla ki, ölümlü olmana ve yalnızca sınırlı bir yaşama sahip olmana rağmen, gene de, doğanın temaşası aracılığıyla, uzayın ve zamanın sonsuzluğuna yükseldin ve tüm geçmişi ve tüm geleceği gördün.&rdquo; Ve Marcus Aurelius&rsquo;a (Xl, 1) göre, &ldquo;insan ruhu kozmosun bütününü ve kendini çevreleyen boşluğu kat eder, sonsuz zamanın sonsuzluğuna yayılır ve evrenin döngüsel yeniden doğuşunu düşünür ve kavrar.&rdquo; Antik bilge, her an, kozmosta yaşamanın bilincindedir ve kozmos ile uyum içindedir.</p>

  <p class="p3">Antik felsefenin ne tarzda bir yaşam şekli olduğunu daha iyi anlamak için, belki de Stoacıların felsefe üzerine söylem ve felsefenin aslı (Diogenes Laertius, VII, 39) arasında önerdikleri aynına başvurmak gerekir. Stoacılara göre, felsefenin kısımları, fizik, etik ve mantık, aslında felsefenin aslının kısımları değil, felsefi söylemin kısımlarıydı. Bununla; felsefe öğretmenin bahsi geçtiğinde, bir mantık teorisi, bir fizik teorisi, bir etik teorisi önermek gerektiğini söylemek istiyorlardı. Söylemin hem mantıksal, hem de pedagojik gereklilikleri, bu ayrımları yapmayı zorunlu kılar. Fakat felsefenin aslı, yani felsefi yaşam şekli, kısımlara bölünmüş bir teori değil, ama mantığı, fiziği ve etiği <span class="t14">ya</span><span class="t14">ş</span><span class="t14">amaya</span> dayanan tek bir eylemdir. O halde artık mantık, yani doğru konuşma ve doğru düşünme teorisi yapmayız, fakat doğru düşünür ve konuşuruz; artık fiziksel dünya teorisi yapmayız, fakat kozmosu temaşa eder; artık ahlak teorisi yapmayız, fakat doğru ve haklı bir biçimde davranırız.</p>

  <p class="p3">Felsefe üzerine söylem, felsefe değildir. Antik Akademi ekolünün önderlerinden biri olan Polemon şöyle derdi: &ldquo;Müzik manüellerini okumaktan memnun olup da hiçbir zaman çalmayacak olan bir müzisyen hakkında ne denilebilir? Filozoflar her ne kadar kıyaslamaları için hayranlık uyandırmış olsalar da, yaşamda kendileriyle çelişirler&rdquo; (Diogenes Laertius, IV, 18). Ve bu söz, beş asır sonra Epiktetos'ta yankı bulur (111, 21,4&ndash;6): &ldquo;Marangoz size gelip de &lsquo;Marangozluk sanatı hakkında nasıl akıl yürüttüğümü dinleyin&rdquo; demez, fakat bir ev için anlaşma yapar ve evi inşa eder [...]. Sen de aynısını yap. İnsan gibi ye, insan gibi iç [...] evlen, çocuk yap, site yaşamına katıl, haksızlığa maruz kalmayı bil, diğer insanlara tahammül et...&rdquo;</p>

  <p class="p3">Stoacılarca formüle edilmiş, lakin filozofların çoğunca örtük bir şekilde ele alınmış, teori ve pratik arasındaki ilişkileri ilgilendiren bu ayrımın sonuçlarını hemen sezinliyoruz. Epikurosçu bir cümle bunu açıkça söyler: &ldquo;Ruhun hastalığına çare olmayan filozofun söylemi boştur&rdquo; (Usener, <span class="t14">Epicurea, 222</span>)<span class="t14">.</span> Felsefi teoriler, felsefi yaşamın hizmeti altındadır. Bu yüzdendir ki, Helenistik ve Romen dönemde bunlar, teorik, sistematik, fazlasıyla somut, kuvvetli bir ruhsal tesir uyandırmaya muktedirdir ve daima bunu el altında bulundurabilelim diye yeterince kullanışlı bir çekirdeğe indirgenmişlerdir. Felsefi söylem sistematiktir; tüm gerçekliğin sistematik ve bütünlemesine bir açıklamasını verme arzusundan ötürü değil, fakat zihne, birbirine sıkı sıkıya bağlı ilkeleri sağlamak amacıyla sistematiktir. İlkeler bu sistematikleştirmeden, en önemli ve oldukça ikna edici kuvveti, en iyi bellek eğitici tesiri edinirler. Zaten, içinde yaşamak zorunda olduğumuz mizaçta konumlanmamıza imkan tanımak amacıyla, bazen çarpıcı bir şekilde, kısa cümlelerde özetlenir esas öğretiler.</p>

  <p class="p3">Öyleyse felsefi yaşam, yalnızca yaşamın sorunlarını çözmek için sahip olduğumuz teoremleri her saniye uygulamaktan mı ibarettir? Aslında, felsefi, yaşamın neyi kapsadığını düşünürken, felsefi teori ve canlı edim olarak felsefe yapmak arasında bir uçurum olduğunu fark ederiz. Sanatçı da kurallar uygulanmaktan hoşnut gibi gözükür. Lakin sanatın soyut teorisi ve sanatsal yaratım arasında ölçülemez bir mesafe vardır. Zira, felsefede de söz konusu olan, yalnızca bir sanat eseri yaratmak değil, kendi kendini dönüştürmektir. Gerçekten yaşamak, filozofta, felsefi, söyleminkinden bütünüyle farklı bir gerçeklik düzeyine tekabül eder.</p>

  <p class="p3">Epikurosçulukta olduğu gibi stoacılıkta da felsefe yapmak, sürekliliği olan bir eylem, yaşamla özdeşleşen sürekli bir eylem, her saniye yenilenmesi gereken bir eylemdir. Her iki durumda da bu eylemi, bir dikkat yönlendirilmesi olarak tanımlayabiliriz. Stoacılıkta dikkat, niyetin saflığına, yani insan iradesinin Akıl&rsquo;la &ndash;evrensel Aklın iradesiyle&ndash; uygunluğuna yönlendirilmiştir. Epikurosçulukta dikkat, nihayetinde hazza, yani &ldquo;var olma hazzı olan hazza&rdquo; yönlendirilmiştir. Fakat, bu dikkati gerçekleştirmek için her türlü alıştırma zorunludur: Bilhassa temel öğretilerin yoğun meditasyonu, yaşamın sonluluğunun yenilenmiş farkındalılığı, bilinç sınanması, her şeyden öte de zaman karşısında takınılması gereken belli bir tavır. Stoacılar ve Epikurosçular, aslında, geçmiş tarafından allak bullak edilmeksizin, belirsiz gelecek için kaygılanmaksızın, şimdide yaşamayı tavsiye ederler. Onlara göre şimdi, mutluluğa yeter, çünkü bizim olan tek gerçeklik, bize bağımlı olan tek gerçek budur. Stoacılar ve Epikurosçular her anın sonsuz değerini teslim etmekte hemfikirdirler; onlar için bilgelik, tüm ebediyet boyunca olduğu kadar bir saniyede de eksiksiz ve mükemmeldir. Özellikle de stoacı bilge için, kozmosun bütünü, her saniyede içerilir, kapsanır. Zaten, her daim sadece mutlu olabiliriz değil, mutlu olmalıyız da. Durumun aciliyeti vardır, gelecek belirsizdir, ölüm tehdit eder. &ldquo;Biz yaşamayı beklerken, yaşam geçip gider&rdquo; (Seneca, <span class="t14">Lucilius</span>&rsquo;a <span class="t14">Mektup,</span> 1, 1 ). Böyle bir tavır, antik felsefede; var olmanın, Kozmos'da kozmik olayın nadide gerçekliğinde var olmanın sonsuz, ölçülemez değerinin keskin bir farkındalılığını varsayarsak anlaşılabilir.</p>

  <p class="p3">Öyleyse Helenistik ve Romen dönemde felsefe, bir yaşam şekli, bir yaşama sanatı, var olma tarzı olarak ortaya çıkar. Aslında, en azından Sokrates&rsquo;ten beri, antik felsefe bu karaktere sahipti. Sokratesçi bir yaşam stili (ki kinikler bunu taklit edeceklerdir) vardı ve Sokratesçi diyalog, Sokrates&rsquo;in muhatabını kendini sorgulamaya, kendisi için kaygılanmaya, mümkün olduğunca ruhunu daha güzel ve daha bilge kılmaya sevk eden bir alıştırmaydı (Platon, Sokr. <span class="t14">Sav.,</span> 29e 1 ). Platon felsefeyi. ölüm alıştırması olarak, ve filozofu, zamanın ve varlığın bütününü temaşa ettiğinden ötürü ölmekten korkmayan insan olacak tanımlar (Devlet, 474d ve 476a). Bazen Aristoteles&rsquo;in salt bir teorisyen olduğunu düşünürüz, ama onun için de felsefe, felsefi söyleme ya da bir bilgiler külliyatına indirgenmez, fakat bu, tinin bir niteliği, içsel bir dönüşümün sonucudur: göklere çıkardığı yaşam biçimidir, tine göre yaşamaktır (<span class="t14">Eth. Nicom..</span> 1178a sq.).</p>

  <p class="p3">O halde, sıklıkla yaptığımız gibi, felsefenin Helenistik dönemde, yani Yunan sitelerinin Makedon egemenliği altında kaldığı dönemden sonra ya da imparatorluk döneminde temelden dönüştüğünü düşünmemek gerekir. MÖ 330&rsquo;dan sonra, çoğunluğumuzun kolayca söküp atılamayan klişelerin etkisi altında kabul ettiği bu &ldquo;Yunan sitesinin ve siyasi yaşamın ölümü&rdquo; diye bir şey olmamıştır. Ve her şeyden öte de yasama sanatı olarak, yaşam biçimi olarak felsefe kavramı: siyasi koşullara kaçıp gitme ihtiyacına, kaybolan siyasi özgürlüğü telafi edecek olan bir içsel özgürlük ihtiyacına bağlı değildir. Halihazırda. Sokrates&rsquo;te ve müritlerinde felsefe, bir yaşam şekli, bir içsel yaşam tekniğidir. Felsefe, antikçağ serüveni boyunca özünden bir sev kaybetmemiştir.</p>

  <p class="p3">Felsefe tarihçileri genelde, antik felsefenin her şeyden öte bir yaşam tarzı olması olgusuna pek fazla dikkat etmezler. Felsefeyi özellikle bir felsefi söylem olarak düşünürler. Bu önyargının kökenini nasıl açıklamalı? Bunun, felsefenin aslının ortaçağda ve modern zamanlardaki evrimine bağlı olduğunu düşünüyorum. Hıristiyanlık bu fenomende, göz ardı edilemez bir rol oynadı. Başlangıçta, MS 2. yüzyıldan itibaren Hıristiyanlık bir felsefe olarak yani bir Hıristiyan yaşam şekli alarak ortaya çıktı. Ve eğer Hıristiyanlık, bir felsefe olarak ortaya çıkabilmişse, bu ancak, felsefenin antikçağda da bir yasam şekli olarak kavranmakta olduğunu doğrular. Eğer felsefe yapmak. Aklın yasaları gereğince yasamaksa, Hıristiyan bir filozoftur, çünkü o, <span class="t14">logos</span>&rsquo;un, ilahi Doğa&rsquo;nın yasaları gereğince yaşar (Justin, <span class="t14">Apol.,</span> 1, 46, 1&ndash;4). Felsefe olarak ortaya çıkmak için Hıristiyanlık, zaten antik felsefeden ödünç almış olduğu unsurları benimsemiş, Jean&rsquo;ın İncil&rsquo;inin logos&rsquo;unu stoacı kozmik Akıl ile, sonra da Aristotelesçi ya da Platoncu Zeka ile uyuşturmuş olmalıdır. Felsefi ruhani alıştırmaları da, Hıristiyan yaşamla bütünleştirmiş olsa gerek. Bu bütünleştirme fenomeni İskenderiyeli Clemens&rsquo;ta açıkça gözükmektedir, ve stoacı ya da Platoncu kendine dikkat (prosoche), bilinç sınanması, ölüm alıştırması, meditasyon gibi ruhun dinginliğine ve özdeksizliğe ithaf edilen değerlere vakıf olduğumuz alıştırmalara rastladığımız monastik harekette de yoğun bir biçimde gelişir.</p>

  <p class="p3">Ortaçağ, Hıristiyan felsefe olarak, yani yaşamanın Hıristiyan tarzı olarak monastik yaşam kavramının mirasçısı olacaktır. Dom Jean Leclercq de söyler (&ldquo;Pour l&rsquo;histoire de l'expression &lsquo;philosophie chretienne&rdquo;&rsquo;, dans Melanges de scince religieuse, cilt IX, 1952, s.221 ): &ldquo;Antikçağda olduğu gibi monastik ortaçağda da. <span class="t14">philosophia</span> bir bilme teorisi ya da tarzını değil, yaşanmış bir bilgeliği, akla göre bir yaşama tarzını ifade etmektedir.&rdquo;</p>

  <p class="p3">Lakin aynı zamanda, ortaçağda üniversitelerde, ilk olarak Hıristiyanlıkta, iman kuralı üzerine temellendirilen teoloji ve akıl üzerine temellendirilen geleneksel felsefe arasında bulunmakta olan karmaşıklığa bir son verilir. Felsefe, artık üstün bilim değil, fakat &ldquo;teolojinin hizmetkarı&rdquo;dır; teolojiye, ihtiyaç duyduğu kavramsal, mantıksal, fizik ya da metafizik ana maddeyi sağlar. Sanatlar yetisi, teoloji yetisine bir hazırlıktan başka bir şey değildir. Ortaçağda, eğer philosophia kelimesinin monastik kullanımını bir kenara koyarsak, felsefe salt anlamda teorik ve soyut bir faaliyet halini alır, artık bir yaşam tarzı değildir. Antik ruhani alıştırmalar, bundan böyle felsefenin bir parçası değildir, ama Hıristiyan ruhaniliğiyle bütünleşmişlerdir: buna Aziz Ignatius&rsquo;un <span class="t14">Exercitia</span> <span class="t14">spititualia</span>&rsquo;sında rastlarız; ve yeni-Platoncu mistiğin uzantısı, Hıristiyan mistikte, özellikle de Maitre Eckhart gibi Rhin&rsquo;li Dominiken mistiğinde devam eder. O halde felsefenin içeriğinin, antikçağa göre kökten bir değişimi söz konusudur. Bir yandan, teoloji ve felsefe, bundan böyle ortaçağda &ldquo;kilise&rdquo;nin eseri olan üniversitelerde öğretilmiştir. Her ne kadar zaman zaman &ldquo;üniversite&rdquo; kelimesini antik ekolcü kurumlar için kullanmak istemiş olsak da, üniversite nosyonu ve gerçekliği, belki Doğu hariç, antikçağ sonunda hiç de var olmamıştır. Üniversitenin karakteristiklerinden biri, profesörleri eğiten profesörler, profesyonelleri eğiten profesyoneller tarafından oluşturulmuş olmasıdır. O halde eğitim, artık insan olsunlar diye eğitmek istediğimiz insanlara değil, ama diğer uzmanları eğitmeyi öğrensinler diye uzmanlara hitap etmektedir. Bu, antikçağ sonunda taslağı çıkarılmış olan, ortaçağda gelişen ve bugün hâlâ felsefede mevcudiyetini hissettiğimiz &ldquo;skolastik&rdquo; tehlikedir.</p>

  <p class="p3">Teolojinin hüküm sürdüğü skolastik üniversite, 18. yüzyıl sonuna kadar işlevine devam edecektir, ama 16. ve 17. yüzyıllar arasında gerçek bir yaratıcı felsefi, faaliyet, üniversite dışında Descartes, Spinoza, Malebranche, Leibniz ile gelişecektir. Felsefe, teoloji karşısındaki otonomisini yeniden kazanacaktır, ama ortaçağ skolastiğine tepki olarak doğmuş olan bu hareket, onunla aynı paydada konumlanacaktır. Felsefi teorik söylem karşısına başka bir teorik söylem çıkaracağız.</p>

  <p class="p3">18. yüzyıl sonundan itibaren yeni felsefe, Wolff, Kant, Fichte, Schelling ve Hegel ile üniversiteye girer ve bundan böyle felsefe, Schopenhauer ya da Nietzsche gibi birkaç istisna hariç, kaçınılmaz bir şekilde, Bergson, Husserl ya da Heidegger ile gördüğümüz üzere, üniversiteye bağlıdır. Sonuç olarak, olay, ehemmiyetini kazanır. Gördüğümüz üzere, felsefi söyleme indirgenmiş felsefe kesin olarak antik felsefeden başka bir atmosferde, başka bir çevrede gelişir. Modern üniversite felsefesinde, felsefe pek açıktır ki artık bir yaşam tarzı, bir yaşam türü değildir, en azından felsefe profesörünün yaşam türü olduğundan daha fazla değil. Felsefe, yaşamsal yer olarak, unsur olarak Devlet&rsquo;in okulsal kurumudur, ki bu da felsefenin bağımsızlığı için daima bir tehtid unsuru olmuştur ve olmaya da devam edecektir. Schopenhauer'ın (<span class="t14">Le Monde comme volonte</span>..., cilt II, s.297, çev. Burdeau) dediği gibi: &ldquo;Üniversitelerin felsefesi, bir ayna karşısında eskrimdir. Esasında hakiki amacı, kürsüleri dağıtan bakanın gönlünü hoş tutan fikirleri öğrencilere iletmektir [...]. Bunu pek de ciddiye alamayız. Gülünecek bir felsefedir bu. Gene de, dünyada arzulanan tek bir şey varsa bu, bir ışık süzmesinin yaşamımızın gizemli bilmecesi üzerine düştüğünü görmektir...&rdquo; Her ne olursa olsun, modern felsefe, her şeyden öte, derslerde keşfettiğimiz, kitaplarda kaydettiğimiz bir söylem, tefsirini yapabildiğimiz bir metindir.</p>

  <p class="p3">Bu, modern felsefenin, farklı yollardan, antik felsefenin bazı varoluşsal açılarına rastlamamış olması demeye gelmez. Zaten bu açıların hiçbir zaman bütünüyle kaybolmadığını söylemek gerekir. Örneğin Derscartes eserlerinden birinin adını <span class="t14">Meditasyonlar</span> koyuyorsa bu yalnızca bir tesadüften ibaret değildir. Bunlar, gerçekten de Aziz Augustinus'un Hıristiyan felsefesi özüne göre meditasyonlandır (alıştırma anlamında <span class="t14">meditatio</span>)<span class="t14">,</span> ve Descartes bunları belli bir süre boyunca deneyimlemeyi önerir. Sistematik ve geometrik biçimiyle Spinoza'nın Etik&rsquo;i, stoacılıkta sistematik felsefi söylem olabilecek şeye pekâlâ denk düşer. Antik felsefeden beslenmiş olan bu söylemin, insanın varlığını kökten ve somut bir şekilde dönüştürmeyi, insanı sonsuz mutluluğa kavuşturmayı öğrettiği söylenebilir. Zaten bilge figürü, eserin son satırlarında ortaya çıkar. &ldquo;Bilge,&rdquo; der Spinoza, &ldquo;olsa olsa ruhundaki kargaşayı bilir, ama ebedi bir zorunluluk ile kendinin, Tanrı'nın ve şeylerin bilincindedir; var olmayı asla bırakmaz, fakat daima ruhun gerçek memnuniyetine sahiptir.&rdquo;</p>

  <p class="p3">Schopenhauer ve Nietzsche felsefeleri de, yaşama tarzının kökten bir dönüşümüne davet niteliğindedir. Schopenhauer ve Nietzsche zaten antik geleneğe bulanmış düşünürlerdir. Öte yandan, Hegelci yöntemin, yani insan bilincinin salt tarihsel karakteri fikrinin &ndash;ki bu fikre göre daimi olan tek şey, insan tininin kendisinin, sürekli yeni biçimler oluşturan, eylemidir-etkisi altında, genç Hegelcilerde ve Marx&rsquo;ta, teorinin praksis&rsquo;ten ayrı tutulamayacağı, temsilleri oluşturanın insanın dünya üzerindeki eylemleri olduğu fikri belirmiştir. 20. yüzyılda, Bergson felsefesi ve Husserl fenomenolojisi kendilerini, sistemden öte, dünya algımızı dönüştürmek için yöntemler olarak sunarlar. Ve ilk adımı Heidegger tarafından atılmış ve varoluşçuluk tarafından takip edilmiş düşünce hareketi, teorik olarak, ilkesel olarak, insanın özgürlüğünü ve eylemini, felsefi işleyişe &ndash;her ne kadar bu, nihayetinde her şeyden önce bir felsefi söylem olsa da&ndash; katmayı amaçlamaktadır.</p>

  <p class="p3">Antik felsefeyi modern felsefeden ayıran şeyin, antik felsefede yalnızca, felsefi bir söylem geliştirdikleri için filozof olarak düşünülen Chrysippos ya da Epikuros&rsquo;un değil, ama Chrysippos ve Epikuros usullerine göre yaşayan her insanın da filozof olarak düşünülmesi olduğunu söyleyebilriz. Caton d&rsquo;Utique gibi bir siyaset adamı, her ne kadar, hayatını mükemmel bir stoacı olarak yaşasa, hiçbir şey yazmamış ya da kimseyi eğitmemiş olsa da, filozof ve hatta bir bilge olarak düşünülür. Kendilerine bahşedilmiş toprakların yönetiminin de her türlü çıkardan uzakta örnek alınacak bir insanlık gösteren, stoacılığı deneyimlemiş olan Rutilius Rufus ve Quintus Mucius Scaevola Pontifex gibi Romen devlet adanılan için de aynısı geçerlidir. Bunlar yalnızca ahlak timsalleri değil, aynı zamanda stoacılığı tamamıyla yaşayan, stoacılar gibi konuşan (Ciceron, takipçisi oldukları seyirde belli bir tip retoriğe bağlı kalmayı reddettiklerini örtük bir şekilde söyler), dünyayı stoacılar gibi gören, yani kozmik Akıl ile uzlaşma içinde yaşamak isteyen insanlardır. Bunlar, stoacı bilgelik idealini, belli bir manada insan olma, kozmosta ve diğer insanlarla, akla uygun yaşamayı gerçekleştirmeye çalışan insanlardır. Bu sadece bir ahlak meselesi değildir; tüm varlık işin içine katılır. Modern felsefenin her şeyden önce kendini, uzmanlara mahsus teknik bir dil kurulumu olarak görmesinin tersine, antik felsefe, insana bir yaşam sanatı önerir.</p>

  <p class="p3">Felsefeyi istediğimiz gibi tanımlamakta, dilediğimiz felsefeyi seçmekte, eğer yapabilirsek, geçerli olduğuna inandığımız felsefeyi icat etmekte özgürüz. Fakat eğer Descartes'ın ya da Spinoza&rsquo;nın da yaptıkları gibi, antik tanıma &ndash;ki bu tanıma göre felsefe, &ldquo;bilgelik alıştırması&rdquo; idi&ndash; sadık kalmak istersek, insanlar için esas olanın bu bilgelik haline ulaşmaya çalışmak olduğunu düşünürsek, antik geleneklerde, farklı felsefe ekollerinde &ndash;Sokratesçilikte, Platonculukta, Aristotelesçilikte, Epikurosçulukta, stoacılıkta, kinizmde, septisizmde&ndash;, yaşam &ldquo;modelleri&rdquo;yle, aklın insan varoluşuna uygulanabilir olmasını sağlayan temel biçimlerle, bilgelik arayışı tipleriyle karşılaşacağız. Kısacası kıymetli olan antik ekollerin çokluğudur. Bu çokluk bize aklın muhtemel farklı temel tavırlarını karşılaştırma imkanı sunar, deneyimlemenin ayrıcalıklı bir sahasını sunar. Bu da açıkça, bu felsefeleri, hükümsüz kozmolojik ya da efsanevi unsurlarından ayırarak, özlerine, esaslarına indirgemizi ve bu felsefelerin kendilerince temel olduğu düşünülen önermelerini ortaya çıkarmamızı varsayar. Elbette, bu geleneklerden birini seçmek değildir söz konusu olan. K. Jaspers'ın da dikkat çektiği üzere (&ldquo;Epikur&rdquo;, dans les <span class="t14">Melanges E. Beutler,</span> 1960, s. 132), Epikurosçuluk ve stoacılık, &ndash;bir örnek vermek gerekirse&ndash; içsel yaşamımızın zıt ama birbirinden ayrılamaz iki kutbuna tekabül etmektedir: ahlaki bilincin gerekliliği ve var olma sevinci içinde filizlenme.</p>

  <p class="p3">Antikçağda felsefe, her an bir alıştırmadır; yaşamın her anına yoğunlaşmaya, &ndash;kozmos perspektifinde yeniden konumlarıdıracak olursak&ndash; mevcut her anın sonsuz değerinin farkında olmaya davet eder. Zira, bilgelik alıştırmasının beraberinde getirdiği bir kozmik boyut vardır. Olağan insan, dünya ile temasını kaybetmiş, dünyayı dünya olarak görmeyip de, dünyayı arzuları tatmin etmenin bir yolu olarak ele alırken; bilgenin yaptığı, Bütün'ü zihninde aralıksız bir şekilde bulundurmayı sürdürmektir. O, evrensel bir perspektifte düşünür ve eyler. Bireyselliğin sınırlarından taşan bir Bütün&rsquo;e aidiyet duygusuna sahiptir. Antikçağda bu kozmik bilinç, örneğin astronomik fenomenler bilimi olabilen, Evren&rsquo;in bilimsel bilgisinden farklı bir perspektifte konumlanmaktaydı. Kozmik bilinç, kozmosun büyük akımındaki, Bütün&rsquo;ün perspektifindeki bireysel varoluşun yerinin farkına varmaya dayanmakta olan bir ruhani alıştırmanın sonucu iken, bilimsel bilgi nesnel ve matematikseldi: <span class="t14">&ldquo;toti se inserens mundo&rdquo;,</span> &ldquo;dünyanın bütününe dalarak&rdquo; (Seneca, <span class="t14">Lucilius&rsquo;a Mektuplar,</span> 66, 6). Bu alıştırma, kesin bilimin mutlak uzayında değil, somut, yaşayan ve algılayan öznenin yaşanmış deneyiminde konumlanmaktaydı. Bunlar birbirlerinden kökensel olarak farklı, dünyayla ilişkinin iki düzenidir. Husserl tarafından altı çizilmiş, bilimsel olarak doğrulanmış ve kanıtlanmış Yer&rsquo;in kendi ekseni etrafındaki devri ve Yer&rsquo;in hem gündelik deneyimizce hem de aşkın ve kurucu bilinççe ortaya çıkarılmış devinimsizliği arasındaki zıtlığı anımsayarak, bu iki düzen arasındaki ayrımı anlayabiliriz. Bu sonuncusuna göre Yer, yaşamımızın devinimsiz toprağı, düşüncemizin referansı, ya da Merleau&ndash;Ponty&rsquo;nin dediği üzere (Eloge de la philosophie et autres essais, N.R.F., s.285), &ldquo;uzayımızın olduğu gibi zamanımızın da ana kalıbıdır. Benzer şekilde, kozmos ve doğa, yaşanmış deneyimimiz için, yaşamımızın sonsuz ufku; canlı algımız için, Lucretius&rsquo;un dile getirmiş olduğu üzere <span class="t14">&ldquo;horror et divina voluptas&rdquo;,</span> &ldquo;ilahi bir haz ve ürperti&rdquo;den esinlenen varoluşumuzun sırrıdır. Goethe&rsquo;nin de hayranlık uyandırıcı dizelerinde söylediği gibi (Faust, dize 6272): &ldquo;Ürperiş insanlığın en iyi kısmıdır. Lakin dünya, bu hissin bedelini pahalıya ödetir; insanın hissettiği olağanüstü gerçekliğin sezisiyle doludur.&rdquo; Kendiyle ilişki, kozmosla ilişki, diğer insanlarla ilişki: bu sonuncu alanda antik felsefi gelenekler oldukça eğiticidir. Doğrusunu söylemek gerekirse, modern tarihçilerin zihniyetinde, antik felsefenin bir kaçıp gitme, &ndash;ister Platoncularda idealar göğünde olsun, ister Epikurosçularda siyasetin inkarında olsun, isterse de stoacılarda Kader&rsquo;e boyun eğmede olsun&ndash; kendi üzerine kapanma tutumuna ilişkin fikirden daha kökü kazınamaz, daha sıkıca bağlanmış başka bir klişe yoktur. Aslında, şeyleri bu şekilde görme biçimi, iki bakımdan yanlıştır. Öncelikle, ilk olarak antik felsefe, daima grup halinde pratik edilen, Pisagorasçı toplulukların, Platoncu aşkın, Epikurosçu dostluğun, stoacı ruhani kılavuzluğun söz konusu olduğu bir felsefedir. Antik felsefe, toplu halde bir çabayı, bir araştırmayı, karşılıklı yardımlaşmayı, ruhani destek topluluğunu varsayar. Lakin özellikle de filzoflar, nihayetinde Epikurosçular bile, sitelere karşı harekete geçmekten, toplumu dönüştürmekten, kayıtların tanıklık ettiği gibi, genellikle sitenin nimetlerinin dışında kalan vatandaşlara hizmet etmekten hiçbir zaman vazgeçmemişlerdir. Siyasi kavramlar ekollere göre farklılık gösterse de, site ya da Devlet üzerinde, kral üzerinde, imparator üzerinde bir etkiye sahip olma kaygısı daima sabit kalmıştır. Hele de, Stoacılıkta (ki Marcus Aurelius'un pek çok metninde buna dikkat çekebiliriz), her an düşünmek zorunda olduğumuz üç yükümlülük arasında, kader tarafından dayatılmış olaylara rıza göstermenin ve düşünceye dikkatliliğin yanı sıra, daima insan topluluğu uğruna eyleme geçme görevi, adalete göre eyleme görevi ayrıcaklı bir yere sahiptir. Bu gereklilik, diğer ikisine sıkı sıkıya bağlıdır. Hem kozmik Akla ve hem de insanlara ortak Akla uygun olan aynı bilgeliktir. Bu insan topluluğu hizmetinde yaşama kaygısı, bu adalete göre eyleme kaygısı tüm felsefi yaşamın temel bir unsurudur. Başka bir deyişle, felsefi yaşam normal olarak, topluluğa ilişkin bir sözleşmeyi beraberinde getirir. Ki muhtemelen gerçekleştirilmesi en zor olan da budur, çünkü aklın düzleminde bozulmadan kalmaya, kendini siyasi arzularca, kızgınlıklarca, kırgınlıklarca, önyargılarca körleşmeye bırakmamaya erişmektir söz konusu olan. Bilgelikten kaynaklanan içsel huzur ve insanların sefaletlerinin, ıstıraplarının, adaletsizliklerinin görünümünü kışkırtmaktan çekinmeyen tutkular arasında gerçekleştirilmesi neredeyse imkânsız bir dengenin olduğu doğrudur. Fakat bilgelik özellikle, bu dengeye dayanmaktadır; içsel özgürlük, verimlilikle eyleyebilmek için olmazsa olmazdır.</p>

  <p class="p3">Böyledir işte antik felsefe dersi: Her insanın kendini dönüştürmesi için bir davet. Felsefe; geri-dönüş, var olma tarzının ve yaşama tarzının dönüşümü, bilgelik arayışıdır. Bu basit bir şey değildir. &ldquo;Bu bilgelik haline götüren yol çetin gözükse bile,&rdquo; diye yazar Spinoza Etik&rsquo;in sonunda, &ldquo;gene de yolu bulabiliriz. Fakat, eğer bu yolu böylesine zorlanarak keşfedersek, bu, pekâlâ çetin bir yol olmasındandır. Eğer refah el atında idiyse ve büyük çaba sarf etmeksizin buna ulaşabiliyorduysak, nasıl olur da bu refah neredeyse herkes tarafından göz ardı edilebilir? Lakin, güzel olan her şey, nadir olduğu kadar da zordur.&rdquo;</p>
</body>
</html>
