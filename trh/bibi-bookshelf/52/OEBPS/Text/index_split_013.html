<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_4"><span class="calibre_1">XVII. yüzyıl, açıkça bir «</span><span class="bold"><span class="calibre_1">bunalım</span></span><span class="calibre_1">» yüzyılıdır Avrupa’da; iktisadî, sosyal, siyasal, kültürel, toplumun hemen her kurumunu içine alan bir bunalım. Uzun zamandan beri bir arada yaşayan, birbirine karıştığı kadar, birbiriyle de çatışan, yığınla uzlaşmaz eğilimler; her devlette, her sınıf ve zümrede ve hemen her insanda görülen bu. Yoğunluk derecesi, yerine ve zamanına göre değişse de süreklidir bu bunalım.</span></p>

  <p class="calibre_4"><span class="calibre_1">Yeni bir denge, yeni bir düzen aranışı içindedir dünya.</span></p>

  <p class="calibre_4"><span class="calibre_1">Nedir aslında olan?</span></p>

  <p class="calibre_4"><span class="calibre_1">Kapitalizmin yükselen sınıfı burjuvazinin zenginliği ve etkinliği, feodal üretim ilişkilerinin bağrında kapitalist üretimin öğeleri önem kazandığı ölçüde artıyordu, kapitalizmin iyiden iyiye kök saldığı ülkelerde, burjuvazi, mutlak feodal monarşinin kendisini koruyup gözetmesiyle yetinmek istemiyordu artık.</span> <span class="bold"><span class="calibre_1">Gözü iktidardadır</span></span><span class="calibre_1">; devleti, yani asıl baskı aracını ele geçirip, kapitalist rejimin hizmetine sokmak ve asalak bir sınıfı, feodalleri iktidardan yoksun bırakmak: Gündemindeki baş madde budur. Aslında, daha XVI. yüzyıldan beri, gözü iktidardadır burjuvazinin. Reform ve Almanya’daki köylü savaşları, bu anlamda ilk girişimleriydi onun; Pay-Bas’daki devrim de. Her iki halde de söz</span> <span class="calibre_1">konusu olan, iktidarın feodallerden burjuvaziye geçirilmesiydi; yeni kapitalist rejimin eski feodal rejime karşı bir zaferi, geride kalmış bir düzenden daha ileride bir başka düzene devrimci yoldan bir geçişti görülen.</span></p>

  <p class="calibre_4"><span class="calibre_1">XVII. yüzyıldaki</span> <span class="bold"><span class="calibre_1">İngiliz burjuva devrimi</span></span> <span class="calibre_1">ile kesin sonuç alınmış olur. Bu</span> <span class="calibre_1">bakımdan, İngiliz devrimi, yalnız İngiltere ve Avrupa tarihinin değil, insanlık tarihinin de en önemli olaylarından biridir. Ne var ki, kapitalist ekonominin ve burjuva egemenliğinin, Avrupa’da bile genel bir olgu haline gelebilmesi için, daha hayli zaman gerekecektir.</span></p>

  <p class="calibre_4"><span class="calibre_1">Yalnız siyasal ve sosyal alanda değildir ileriye doğru sıçrayış; felsefe, feodal değerlere karşı «kuşku»sunu açıkça ilân etmiştir ve bilimde devrim olmaktadır gerçekten: Descartes’ın, Galilei’nin, Newton’un çağındayız. Yalnız doğa bilimlerinde de değildir köklü değişme; siyasal ve sosyal düşüncenin de ufku değişmiştir: Bir Locke gelmiştir ve, hemen bütün bir XVIII. yüzyılın arkasından yürüyeceği bir miras bırakacaktır geriye. Daha da önemlisi, Avrupa düşüncesinin çok önemli bir buluşu vardır: İlerleme düşüncesi. Özetle, sürekli bir başkaldırı içine giriyordu insan aklı; XVII. yüzyıl, bir düşünceler kasırgası içinde biter Avrupa’da.</span></p>

  <p class="calibre_4"><span class="calibre_1">Michelet, «Büyük Yüzyıl» diyordu XVII. yüzyıl için; haklıydı.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_13"></div>
</body>
</html>
