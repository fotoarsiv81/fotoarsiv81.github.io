<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM II</span></span></span><br class="calibre2" />
  <span class="italic"><span class="bold"><span class="calibre_1">BÜYÜK COĞRAFYA BULUŞLARI VE SÖMÜRGE FETİHLERİNİN BAŞLANGIÇLARI</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">XV. yüzyılın sonlarında, o zamana değin dar denizlerin çevrelediği kendi küçük kıtalarına sığınmış Avrupalılar, uçsuz bucaksız okyanuslara açılırlar, yeni kıtalar keşfeder ve bulun dünyayla ilişki kurarlar:</span> <span class="bold"><span class="calibre_1">Büyük coğrafya buluşları</span></span> <span class="calibre_1">diye adlandırılır bu. İki yüz yıldan fazla bir zamana yayılan bu etkinliğin, yalnız Avrupa tarihi bakımından değil, bütün insanlık tarihi bakımından önemli sonuçları olmuştur.</span></p>

  <p class="calibre_4"><span class="calibre_1">Neydi Avrupalıları okyanuslara atan?</span></p>

  <p class="calibre_5"><span class="bold"><span class="calibre_1">I</span></span><br class="calibre2" />
  <span class="bold"><span class="calibre_1">BÜYÜK COĞRAFYA BULUŞLARI</span></span></p>

  <p class="calibre_4"><span class="calibre_1">«Büyük buluşlar»ı, Portekizliler ve İspanyollar başlattılar; öteki halklar, İngilizler, Hollandalılar, Fransızlar da onları izledi.</span></p>

  <p class="calibre_4"><span class="calibre_1">Olayın önemli nedenleri vardır.</span></p>

  <p class="calibre_5"><span class="calibre_1">BÜYÜK ÇOĞRAFYA BULUŞLARININ NEDENLERİ</span></p>

  <p class="calibre_4"><span class="calibre_1">Harekete en erken Portekizlilerin geçmesinde</span> <span class="bold"><span class="calibre_1">siyasal</span></span> <span class="calibre_1">ve</span> <span class="bold"><span class="calibre_1">dinsel nedenler</span></span> <span class="calibre_1">büyük rol oynuyor. Prens Denizci Henri (1394-1460), Afrika’nın Fas’ın güneyinde kalan kıyılarını araştırmak ister; niyeti de, masallara geçmiş bir ülkeyi, Rahip Jean’ın krallığını bulup, Fas’lı müslümanları arkadan çevirmektir. Aslında, Haçlı düşüncesinin bir uzantısıydı bu. Henri, bunun için, Saint Vincent Burnu yakınlarında, Sagres’da gerçek bir denizcilik okulu kurup, Cenova’lı ve Floransa’lı denizcilerle Alman astronomlarını oraya çekti. 1406 yılından başlayarak, Portekizliler, Afrika kıyıları boyunca ilerleyip 1445’e Yeşil Burun’a vardılar. İslâmı arkadan çevirme düşüncesi, kısa bir süre sonra İspanyolları da sahneye çıkardı; İspanya’da son müslüman devleti olan Gırnatanın düşmesinden sonra (1491), Asya’ya giden yolu Batı yönünden araştırmak için, Kristof Kolomb’un girişimini desteklediler. Son olarak, hepsi de havarilik ateşi ile doluydular; yani, uzaktaki bilinmeyen halklar bulunacak ve «gerçek din»e döndürülecekti.</span></p>

  <p class="calibre_4"><span class="calibre_1">Avrupalıların uzak diyarlara atılımının</span> <span class="bold"><span class="calibre_1">iktisadi nedenleri</span></span> <span class="calibre_1">de vardır ki, git gide başa geçmiştir: XV. yüzyılın Avrupası,</span> <span class="bold"><span class="calibre_1">değerli maden sıkıntısı</span></span> <span class="calibre_1">içindeydi. Nakit, monarşiler ve tam gelişmekte olan Batı ekonomisi için alabildiğine yetersizdi. Avrupalılar, Orta Avrupa’daki madenlerin işletilmesini son haddine çıkardılarsa da, gümüş ve altın açlığını gideremediler. Efsanevî öyküler, Afrika’da ve Asya’da masalsı hazinelerden söz ediyorlardı: Türk fethi ise, onlara en çok istek duyulduğu bir anda, ilişkileri daha da güçleştirmişti. Böylece, Avrupalılar, altını bizzat gidip aramayı koydular kafalarına. Portekizlilerin, hiç olmazsa 1446’dan beri. Afrika kıyılarında, Sudan altını, fildişi, köle, biber ya da malagot karşılığında bakır, şarap, buğday, at, dokuma, silah değiş tokuşu yolundaki ilk başarıları, daha da kamçıladı istekleri.</span></p>

  <p class="calibre_4"><span class="calibre_1">Büyük coğrafya buluşlarının baş nedeni olarak,</span> <span class="bold"><span class="calibre_1">Osmanlıların</span></span> <span class="calibre_1">Anadolu’da ve Akdeniz’in doğusundaki</span> <span class="bold"><span class="calibre_1">ilerleyişleri</span></span> <span class="calibre_1">gösterilmiştir. Öyle denir: Osmanlılar, Hint’le Batı arasındaki eski ticaret yollarını kestiler ve baharat sağlamak böylece güçleşince, kaynaklara doğrudan varan yeni bir yolun aranmasına zorladılar Batılıları.</span></p>

  <p class="calibre_4"><span class="calibre_1">Gerçek midir bu?</span></p>

  <p class="calibre_4"><span class="calibre_1">Aslında, Osmanlıların savaşları, kimi zaman ticarete büyük sekte vuruyordu; ancak Osmanlıların kendileri, Batılılarla olan ticarete hiçbir zaman karşı olmadılar. Venedikliler ve Cenovalılarla yaptıkları ticaret andlaşmalarını seve seve yeniliyorlar ve hükümlerine de uyuyorlardı. Osmanlılar, İran yönünden kervan yollarının yanı sıra, İran Körfezi ile Kızıl Deniz yönünden deniz yollarını serbest bıraktılar. Yavuz Sultan Selim, 1514’te Mısır’ı fethettiğinde, Mısır’ın eski sahipleri Memluklar’ın Venediklilerle yapmış oldukları andlaşmaları hemen yeniledi. Daha sonra, 1528’ de, Kanunî Sultan Süleyman, I. François ile andlaşma yaptı ve Fransız gemileri de gelip İskenderiye’de Venediklilerle rekabete başladılar. Hatta Osmanlılar, Memlukluların baharata koydukları vergileri de azalttılar; %10 yerine, %5, sonra da %3 aldılar.</span></p>

  <p class="calibre_4"><span class="calibre_1">Hayır, baharat bunalımında Osmanlıların hemen hiçbir rolü yoktur.</span></p>

  <p class="calibre_4"><span class="calibre_1">Başka nedenlerden doğmuştur bu bunalım.</span></p>

  <p class="calibre_4"><span class="calibre_1">Önce Mısır’daki taht kavgaları gelir ki, Memlukları hayli sıkıntıya sokar bu. Bedeviler, bundan yararlanıp, kervan yollarını keserler. 1497’den başlayarak, Kahire pazarları kapanmak zorunda kalır; çünkü, Doğu’dan mal gelmemektedir artık. Aynı dönemde, İtalya, bir iktisadi bunalıma girer: Roma’da, Venedik’te bankalar birbiri ardından kapanır. Bu bunalıma yol açan da. Venedik devletinin, Osmanlılara ve Fransızlara karşı savaşta kullanmak üzere, büyük bir kredi istemesidir. Bir başka neden, git gide artan nakit kıtlığı olmalı. Portekizliler, Sudan altınını, Afrika’nın Atlantik kıyılarından kendilerine çekiyorlardı: böylece, normal olarak Akdeniz’e gelmiyordu bu. Öte yandan, Mısır’daki karışıklıklar, baharat miktarını azaltıyordu. Alman tacirler de, Venedik’e, Orta Avrupa madenlerinden az gümüş götürüyorlardı. Bundan dolayı da bankalar iflâs ediyordu. Ancak, bu bunalımların ortaya çıktığı sıralarda, büyük coğrafya buluşları bir süre önce başlamıştı. Aslında Portekizlilerin. Afrika kıyıları boyunca ilerlemeleri, salt baharat adına değildir. Altının dışında, el emeğine, kölelere, dokumalar için boya maddelerine, yiyecek maddelerine, buğdaya, şekere, balığa gereksinmeleri vardı. Osmanlıların ilerleyişleri psikolojik bir rol oynamıştır olsa olsa. Onların kişiliğinde olmak üzere, İslâmın büyük saldırıya geçişi, tüm Hıristiyanlıkta toplu bir ruhsal sıkıntıya yol açmışa benzer; müslümanları arkadan çevirmeye kalkma isteğini arttıran da bu olsa gerek.</span></p>

  <p class="calibre_4"><span class="calibre_1">Kısacası, Portekizlileri, arkasından da İspanyolları okyanuslar ötesi serüvene götüren üç şey oldu:</span> <span class="bold"><span class="calibre_1">İncil, zafer</span></span> <span class="calibre_1">ve</span> <span class="bold"><span class="calibre_1">altın</span></span><span class="calibre_1">.</span></p>

  <p class="calibre_4"><span class="bold"><span class="calibre_1">Bilimsel ve teknik gelişmeler</span></span> <span class="calibre_1">de böylesi bir yolculuğun koşullarını hazırlamıştır: XV. yüzyılın bilginleri, eski Yunan ve Romalıların coğrafya kuramlarını biliyorlardı. Coğrafyacı Ptolemaios, İsa’dan sonra ikinci yüzyılda şunu söylemişti: Bütün dünyayı çeviren tek bir okyanus vardır; böylece, Afrika’yı güneyden dolaşarak Hint’e varmak mümkün olmalıydı. Şunu da söylemişti: Dünya yuvarlaktır; öyle olunca da, Avrupa’dan kalkıp hep Batıya doğru yol alacak bir denizci, zorunlu olarak Asya’nın doğusuna varabilecekti. Bu yolculuğun -görece- kolaylığına inanmaya bir yanlışlık da neden oldu: Asya, Doğu’ya doğru daha da yayılmış sanılıyordu; ve böylece, Batı Avrupa’ya -gerçekte olduğundan da- az bir uzaklıkta olmalıydı.</span></p>

  <p class="calibre_4"><span class="calibre_1">Ayrıca, uzun süreden beri, pusula ve eksene ilişkin dümenden yararlanılıyordu; dahası, denizcilik sanatı büyük ilerlemeler kaydetmişti: Kuzey yıldızının olsun, Güneşin olsun -Ekvatorun güneyinde Kuzey yıldızı görünmüyordu çünkü- yüksekliğine bakarak enlemi hesaplamak öğrenilmişti. Buna karşılık, zaman ölçmede gereken yetkinlikte araçlar olmadığı için, boylamı belirleme söz konusu olduğunda, yapılan yanlışlar çoğu kez daha büyüktü. Son olarak da, XV. yüzyılın ortalarından başlayarak, yeni bir gemi tipi, okyanusun dev dalgalarını göğüsleyecek</span> <span class="bold"><span class="calibre_1">karavel</span></span> <span class="calibre_1">yapılmıştı.</span></p>

  <p class="calibre_4"><span class="calibre_1">Bunun gibi, XIV ve XV. yüzyıllarda, Atlantik Okyanusu’nda deniz araştırmaları fazlalaşmıştı: İskandinav ve İngiliz denizcileri, Terre-Neuve adasına ve -belki de- Kanada kıyılarına varmışlardı; başkaları, Kanarya adalarından yola çıkıp, Batı’ya dönerek Antilia’yı -kuşkusuz Küba’dır bu- bulmuşlardı. Son olarak da, 1420 dolaylarında, Portekizliler, Afrika’nın batı kıyılarını sistemli olarak araştırıp duruyorlardı.</span></p>

  <p class="calibre_5"><span class="calibre_1">PORTEKİZLİLERİN BULUŞLARI</span></p>

  <p class="calibre_4"><span class="calibre_1">İlk büyük coğrafya buluşlarına girişmek ve onları gerçekleştirmek onuru Portekizlilerindir.</span></p>

  <p class="calibre_4"><span class="calibre_1">Bir düzine olanak Portekizlileri destekledi.</span></p>

  <p class="calibre_4"><span class="calibre_1">XV. yüzyıla değin, Portekiz, Avrupa’nın kıyıcığında, belli başlı ticaret yollarıma katetliği Akdeniz havzasının dışında kalmış, az gelişmiş bir ülkeydi. Kıyılarını yalayan Atlantik Okyanusu’nda tek bir yol vardı onun için: Portekiz limanlarını İngiltere’ye ve Flandra’ya bağlayan deniz yolu. Atlantiğin uçsuz bucaksız genişliği bir bilinmezliğin de simgesiydi. Bununla beraber, yine bu coğrafi durumdur ki, Portekizlilere, sömürgeci yayılışta öteki Avrupa ülkelerinden önce davranma olanağı verdi. Güneydeki eyaletler Magriplilere karşı yeniden fethedilince, XIII. yüzyıl ortalarında birlik kesinlikle gerçekleştirilmişti. Soylularla, hayli kalabalık ve yeniden fetih savaşlarının ateşinde pişmiş şövalyeler, Portekiz’in dışında yeni ganimet kaynakları bulmak zorundaydılar. Gözler, Afrika’nın kuzey-batı kıyılarına çevrildi. XV. yüzyılda güneye, Arap coğrafyacılarının, içinden altın akan ırmakların bulunduğu ülkeler olarak gösterdikleri Afrika ülkelerine doğru yeni yollar bulmak için seferler düzenlemeye başlandı.</span></p>

  <p class="calibre_4"><span class="calibre_1">Gerçekten 1416 yılından başlayarak, prenslerinden biri, «Denizci» diye ün salan -I. Jean’ın beşinci oğlu- Henri, Portekiz kıyılarının en göze çarpan çıkıntısı olan Saint - Vincent Burnu yakınlarında Sagres’taki şatosunda, gerçek bir coğrafya ve harita araştırmaları merkezi kurar. Krallığın önde gelenlerinin, şövalyelerin ve kıyı kentlerindeki tacirlerin de desteğiyle olur bu. Sagres’ta toplanan bilginler ve bir de Prens Henri’nin tutkusu sayesinde, hemen her yıl, Afrika kıyılarını araştırmak ve gitgide daha güneye kaymak göreviyle yüklü bir sefer düzenlenir. Başlarda pek yavaş yürür Protekizlilerin ilerleyişi. Bu bilinmeyen denizler hakkında korkutucu şeylerin öyküsü dolaşmaktadır ağızlarda: Orada burada «mıknatıslı taşlar»dan sözedilir; yakınından bir gemi geçtiğinde, bu mıknatıs, çivileri yerinden oynatmakta, gemi darmadağın olup batmaktadır. Güneye doğru denizin git gide daha yakıcı olduğu da söylentiler arasındadır; o kadar ki, Ekvator’da sular kaynamaktadır. Ne var ki, Denizci Henri’nin ölümünden sonra izlenen yöntem ve inatla bu girişimler başarıyla sonuçlanır. 1420’de Mader’e ulaşırlar; 1431’de Açores adalarını ele geçirirler; 1434 yılında Bojador Burnu’nu döndükten sonra, onu izleyen on beş yıl içinde bütün Senegal kıyılarını dolaşırlar ve Yeşil Burun’a erişip Gine Körfezi sularına girerler. Lizbon’a doğru ilk Afrikalı köle yüklemesi 1442 yılında olur. Portekizlilere pek kazançlı bir girişim olarak görünür bu; hatta Denizci Henri, tutar Papa’dan, Avrupa’ya siyahileri getirme tekelini alır. Ayrıca orada, yerlilerin Nijer ırmağının kaynaklarından elde ettikleri altına kavuşurlar: O tarihe değin, bu altın, kervanlarla Akdeniz’de Cezayir limanlarına taşınıyor ve Cenevizliler de onu gelip satın alıp. Avrupa’ya yeniden satıyorlardı. Portekizliler, Cenevizlilerin elinden bir kârlı ticareti kapmış olurlar. 1471 yılında Ekvator’dadırlar. Son olarak. 1488’de kaptan</span> <span class="bold"><span class="calibre_1">Bartholomeu Diaz</span></span> <span class="calibre_1">Afrika’nın güneyindeki en son burnu dönüp Hint Okyanusu’na çıkar; bir ad da takar ona: «Fırtınalar Burnu», ne var ki, Portekiz Kralı II. Jean, geleceğin getireceklerini de sezinlediğinden olacak. «Güzel Umut Burnu» diye değiştirir onu.</span></p>

  <p class="calibre_4"><span class="calibre_1">Gerçekten Portekiz’e Hint yolunu açıyordu bu gezi.</span></p>

  <p class="calibre_4"><span class="calibre_1">On yıl sonra, 8 temmuz 1497’de, bir başka Portekizli denizci</span> <span class="bold"><span class="calibre_1">Vasco de Gama</span></span><span class="calibre_1">, üç karavelli bir seferin kaptanı olarak, Lizbon’dan aynı yola yeniden koyuluyordu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Kafasında, daha önce</span></span> <span class="italic"><span class="bold"><span class="calibre_1">Pedro de Covilham</span></span></span><span class="italic"><span class="calibre_1">’ın sağladığı bilgiler de vardı. Portekizliler. Faslılarla çatışıp onların elinden Septe ve Tanca limanlarını alınca, kral II. Jean, Habeş imparatorunun bağlaşıklığını sağlamak amacıyla, bir iki adamıyla beraber bu Pedro de Covilham’ı yollamıştı. O da, Mısır yoluyla Habeşistan’a ulaşıp, Güney Afrika kıyılarına kadar uzanmıştı. Dönüşünde getirdiği bilgiler arasında şu da vardı: Afrika’nın doğu kıyılarından, yazın Muson rüzgârlarından da yararlanıp, Hindistan’a kadar gitmek kolaydı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Vasco de Gama, bundan cesaret alıp, ümit Burnu’nu döndükten sonra. Afrika’nın doğu kıyıları boyunca Zanzîbar’a kadar çıktı. 1498 nisanında, Ekvatorun hafifçe güneyinde, Somali’nin başladığı noktada, Malindi’de demir attı. Afrika’nın doğu kıyılarını izlerken, Vasco de Gama Hint yolu hakkında bilgi edinmek istiyordu. Her yola başvuruyordu: Arap denizcilerini esir ediyor ve konuşturmak için işkenceye tabî tutuyordu; az buçuk direndiklerinde de yerlileri -acımasız- kırıp geçiriyordu. Ovsa. Malindi ile Mozambik ve Somali’nin öteki limanları, uzun bir tarihten beri. İran ve Hint’le sıkı ilişkiler içindeydiler. İran ve Arap gemileri, Hint Okyanusu’nu katedip duruyorlardı. İki kez, biri 1418’de, öteki de 1421-1422’de, Arap denizlerini kullanan Çinli denizci Tgen He, Mozambik ve Somali kıyalarını ziyaret etmişti.</span></span>
  </blockquote>

  <blockquote class="calibre_6">
    <span class="italic"><span class="calibre_1">Vasco de Gama, sonunda Malindi’de, ünlü Arap denizcilerinden birini yol gösterici olarak elde etmeyi başardı: Hint Okyanusu için küçük çapta -pek hünerli - deniz haritaları yapmış olan Ahmet İbni Mecid, Portekiz filosunu Hindistan’a kadar götürdü. 1498 yılının 20 mayısında, Vasco de Gama’nın karavelleri Malabar kıyılarında Kalikut’ta demir atıyorlardı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Portekizliler pek soğuk karşılandılar. Vasco de Gama’nın getirdiği orta düzeydeki malların hiçbiri, yerel hükümdarların yanında revaç bulmadı; dahası. Arap tacirler, Portekizlilere karşı çıkmışlardı. Vasco de Gama, içine düştüğü uyuşmazlıktan yakasını güç sıyırdı; karada kalan bir grup Portekizliyi kurtarmak için akla karayı seçti ve sonunda. 31 ağustosta, az buçuk baharat yükleyerek Kulikut’u terketti. Dönüş yolunda denizcileri büyük güçlükler bekliyordu; sefere çıkanların yarısından fazlası yolda kırıldılar. 10 temmuz 1499’da da Lizbon’a döndü.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Büyük yankıları oldu Vasco de Gama’nın yolculuğunun. 80 yıl süren çabalardan sonra, Portekizliler amaçlarına ulaşmışlardı: Balı Avrupa ile Hint Okyanusu’nun kıyı ülkeleri arasında doğrudan ilişki, ilk kez olmak üzere, gerçekleşmişti.</span></p>

  <p class="calibre_4"><span class="calibre_1">Bu arada, Kristof Kolomb da Amerika’yı bulmuştu.</span></p>

  <p class="calibre_5"><span class="calibre_1">İSPANYOLLARIN BULUŞLARI</span></p>

  <p class="calibre_4"><span class="calibre_1">Portekizliler, Afrika’nın güneyini dönüp, Hint Okyanusunda batıya doğru ilerlerken, İspanya hizmetindeki bir denizci</span> <span class="bold"><span class="calibre_1">Kristof Kolomb</span></span><span class="calibre_1">, batıya doğru yola çıkıyor ve yeni bir kıta keşfediyordu.</span></p>

  <p class="calibre_4"><span class="calibre_1">Kristof Kolomb’un yaşamı hakkında bilgilerimiz fazla değil. 1446 yılına doğru doğmuş bir Cenova’lıydı. Önce, babası gibi dokumacılık yaptı, sonra denize merak saldı; Tirenien ve Ege denizlerinde, Cenova bayrağını taşıyan gemilerde bir süre denizcilik yaptığı tanıtlanmış durumda. Sonunda, bir Cenova ticaret evinin komisyoncusu olarak gelip Lizbon’a yerleşti (1474). Orada, Portekizlilerin, Gine körfezi kıyıları üzerinden Sudan altını aramak için yaptıkları girişimlerle ilgilendi. Bu seferlere katıldığını, Gine’ye gittiğini kendisi de söyler. Sonra, Portekiz kralına, Japonya’ya pek yakın sandığı -altınca zengin- Antilia adasına bir sefer yapma önerisinde bulundu. XIV ve XV. yüzyılların haritalarında, Atlantik’in çeşitli yerlerine, çizenlerin keyfine göre yerleştirilmiş «başıboş» adalar görüyoruz; Antilia da bunlardan biri. Kolomb da, Avrupa’nın batısındaki gizemli bir ülkeden şözedildiğini kuşkusuz duymuştu; ve balina avı için çıkıp fırtınalarla pek uzaklara sürüklenen Bask’lı ve Dieppe’li kimi denizciler, belki daha önce ayak da basmışlardı oralara; ve sonra bunlar, okyanusu bir boydan bir boya kaleden deniz akıntılarıyla Avrupa kıyılarına dönebilmişlerdi. Kolomb da, Asya kıtasının çıkıntılarından biri diye düşündüğü bu ülkeye ulaşılabileceği kanısındaydı. Portekiz kralı başından savınca, o da İspanya hizmetine geçti. Uzun yıllar kapıları dolaşıp çaldıktan sonra, zengin armatörler olan Pinzon Kardeşler in desteğini sağladı; arkasından da Katolik kralların tasarısına ilgi duymalarını başardı. 1492 yılında Santa-Fe’de bir sözleşme imzalandı: Kraliçe Kastilya’lı İsabelle, kendisine amirallik rütbesi veriyor, keşfedeceği topraklara kralın naibi olarak atamasını yapıyor ve bu ülkelerin getireceği gelirin % 10’unu da ona bırakıyordu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Neydi nedenleri terazinin kefesinin Kolomb’dan yana ağır basmasının?</span></span>
  </blockquote>

  <blockquote class="calibre_6">
    <span class="italic"><span class="calibre_1">İspanya’nın birleştirilmesi, XV. yüzyılın 70’li yıllarından başlayarak bir gerçekti; Gırnata. Magriplilerin bu son kalesi, Kolomb’un tasarısının kabul edildiği yıl ele geçirilmişti. İsabelle’le Ferdinand’ın mutlak monarşisi, feodal savaşların üstesinden gelip birliği gerçekleştirdikten sonra, sömürgecilik alanında, yayılışına kendisinden 80 yıl önce başlamış bulunan Portekiz’in önüne geçmek istiyordu. Uzak diyarlara seferler, İspanyol şövalyeleri için gerçek bir zorunluluktu; çünkü zahmetsizce zenginleşme olanağını görüyorlardı onda. Aragon’la, içinde yığınla İtalyanın bulunduğu Sevilla’nın bankacı ve tacirleri, yeni pazarlar arıyorlardı. Görülmez iplerden bir düğüm, saraya, Sevilla’nın, Siraküza’nın ve Barselona’nın iş çevrelerini bağlıyordu. Floransalı tacir Berardi ile, Aragon bankacılarıyla ilişkileri olan saraydan Samanjel ve Sanchez’in yardımları, Kristof Kolomb’un ilk seferinin hazırlanışında önemli bir rol oynamışlardı.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Kolomb, 3 Ağustos 1492’de, üç karavelle, Palos limanından yola çıkar. Önce Kanarya adalarına uğranır, arkasından yüzünü doğru batıya çevirerek yola koyulur. Tam 33 gün gördükleri gökle denizdir sadece. 11 ekimi 12’ye bağlayan gece kara görünür sonunda; Kolomb’un sandığı gibi Japonya değil, Florida’ya yakın bir adadır bu. Arkadan, Küba ile Saint-Domingue’e uğranılır. Kolomb’un, Amiller sularında seçtiği yol, hayli karışık ve yararsız dolaşmalarla dolu görünüyor. Nedeni de pek basit bunun: İçinde altın bulunan bölgeler arıyordu. Arada gemilerinden birini yitiren Kolomb, İspanya’ya dönmeye karar verir; çıkışından yedi ay sonra ülkesindedir (15 mart 1493). Palas’ta büyük şenliklerle karşılanır. Kolomb, Asya’nın doğu kıyılarına ulaştığı sanıyordu: öyle olduğu içinde, ilk gördüğü ülkelerin yerlilerine</span> <span class="italic"><span class="calibre_1">Hintli</span></span> <span class="calibre_1">dedi. Oralardan getirdiği de, yerli halktan bir iki kişiyle beraber, bir parça altın ve Avrupalıların görmedikleri çeşitli türden kuşlardı.</span></p>

  <p class="calibre_4"><span class="calibre_1">Hindistan’a ve Çin’e yakın olduğu sanılan ülkelerin bulunduğu haberi, İspanya’yı sevince boğdu. Kolomb, Atlantik ötesinde kolay kazançlar olduğu düşüne daldırdı herkesi. Öyle yazıyordu: «Haşmetmeaplarının -İsabelle’le Ferdinand’ı kastediyor- kendilerine, gerektiği kadar altın sağlayabileceğime inanmak gibi bir mutlulukları vardır... ve Haşmetmeaplarının, lütfedip emredecekleri kadar baharat, pamuk... ve arzu ettikleri kadar sarısabır ve köleler de vereceğim».</span></p>

  <p class="calibre_4"><span class="calibre_1">Yeni-Dünya’nın «değerlendirilmesi» programı işte böylesine güzeldi!</span></p>

  <p class="calibre_4"><span class="calibre_1">İspanyol sömürgecileri, daha sonraki yıllarda da bunu böyle yapacaklardır. Kolomb’un vaatleri, bunların doğruluğunu vaktinden önce belli ediyordu.</span></p>

  <p class="calibre_4"><span class="calibre_1">Kolomb, ilk yolculuğundan sonra üç gezi daha yaptı (1493-1496; 1498-1500; 1502-1504). Antiller’de başka adalar buldu, hatta iki kez Amerika kıtasına dokundu; önce Venezüella’ya, sonra da Orta Amerika’ya. Ne var ki, hayal kırıklığına uğrattı bütün bu girişimleri. Her seferinde azıcık altınla dönüyordu ve baharat diyarına giden yolu bulamamıştı! Saint-Domingue’yi sömürgeleştirme girişimi de boşa çıktı. Sonunda alabildiğine de düşman edinmişti. O nedenle de, Kastilya’lı İsabelle, keşfettiği topraklar üzerindeki kral naibliğini aldı kendisinden. Kolomb, 1506 yılında, gözden düşmüş, hemen hemen de unutulmuş bir halde öldü.</span></p>

  <p class="calibre_4"><span class="calibre_1">Son nefesine kadar, Asya kıtasını bulduğuna inanıyordu.</span></p>

  <p class="calibre_4"><span class="calibre_1">Ne var ki, daha Kolomb’un sağlığında, Asya ile Avrupa’nın arasında, o zamana değin bilinmeyen bir kıtanın keşfedildiği kuşkusu yaygınlaşmaya başlamıştı. Cenovalı olup İngiltere kralının hizmetine giren John Cabot, VII. Henri’nin kumandasına verdiği bir filo ile Terre-Neuve ve Kanada kıyılarını dolaşmıştı. Floransalı coğrafyacı ve bilgin denizci</span> <span class="bold"><span class="calibre_1">Amerigo Vespucci</span></span> <span class="calibre_1">(1454-1512), Portekiz bayrağı altında bir yolculuk yapıp Güney Amerika’nın doğu kıyıları dolaylarına kadar gitti. Söylediklerine inanırsak, güneyde 52 derece enlem çizgisine kadar inmişti. Vespucci. 1504 - 1505 yıllarında yayınladığı mektuplarında, bu kıtanın yeni bir dünya olduğunu tanıtlamaya çalışıyordu. İşte onun onurunadır ki, Lorrain’li bir yayıncı, 1507 yılında yayınladığı bir kitabın önsözünde, Kolomb’un bulduğu kıtayı Amerika diye adlandırdı. 1513’te, İspanyol Balboa, Orta Amerika’yı, en dar bölümünde, Panama’da yaya olarak aşıyor ve uçsuz bucaksız bir okyanusla karşılaşıyordu: Pasifik Okyanusu’ydu bu. O okyanusa deniz yoluyla geçişi ise 1520 yılında bir Portekizli gerçekleştirecektir:</span></p>

  <p class="calibre_4"><span class="bold"><span class="calibre_1">Magellan</span></span> <span class="calibre_1">(1480-1521)’dır bu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Baharat diyarına götürecek geçidin batıya doğru giderken bulunacağına inanıyordu Magellan da. Düşüncesini Portekiz kralına kabul ettiremeyince, Şarlken’in hizmetine girdi ve onun desteğini sağlamaya başardı. İspanya’dan 20 Eylül 1519’da, beş gemiyle yola çıktı; 265 adamı vardı. Önce Brezilya’ya uğradı, oradan Güney Amerika kıyılarına indi. Kıtanın bittiği noktada, bugün kendi adını taşıyan -600 kilometrelik- bir boğaz gördü. Onu aşıp, yine batıya doğru yoluna devam etti. Sakinliğini hep sürdüren bir okyanusta -bu yüzden onu «Pasifik» diye adlandırdı- Magellan, üç ay süren bir yolculuktan sonra, Mariannes adalarına, arkasından da Filipin adalarına ulaştı. Su ve taze yiyecek yokluğundan, adamları yolda «iskorbit»ten kırıldılar; kendisi de 1521 yılı nisanında, yerlilerle olan bir çatışmada öldürüldü. Geri kalanları, tek bir gemide toplaşıp,</span></span> <span class="italic"><span class="bold"><span class="calibre_1">Sebastian del Cano</span></span></span><span class="italic"><span class="calibre_1">’nun başkanlığında yolculuğu sürdürdüler. Del Cano, İspanya’ya, 6 Eylül 1521’de ulaşmayı başardı: Gezi üç yıl sürmüştü, arkaya kalansa 18 kişiydi sadece.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Magellan’ın ve Del Cano’nun yolculuğu dev boyutlardaydı: Dünya çevresinde gerçekleştirilmiş ilk geziydi bu; dünyanın yuvarlak olduğu ve bir yandan Avrupa ile Afrika, öte yandan Asya arasında bir dördüncü kıtanın yer aldığı kesinlikle ortaya çıkmıştı.</span></p>

  <p class="calibre_4"><span class="calibre_1">Evet, bir kıta keşfedilmişti, kalıyordu onu fethetmek ve sömürmek!</span></p>

  <p class="calibre_5"><span class="bold"><span class="calibre_1">II</span></span><br class="calibre2" />
  <span class="bold"><span class="calibre_1">SÖMÜRGE İMPARATORLUKLARI VE COĞRAFYA BULUŞLARININ SONUÇLARI</span></span></p>

  <p class="calibre_4"><span class="calibre_1">Bu buluşlar, aynı zamanda geniş bir sömürgeci yayılışı da arkasından getirdi. Feodalitenin bağrından doğmuş olan kapitalist iktisadî düzen geliştikçe, sömürgeci yayılış hızlandı. Bu hareket, geniş bir pazar yayılışını, bunun yanı sıra da, durmadan yenilenen ilkel birikimin kaynaklarının keşfini içeriyordu. Olanaklar, Avrupa’da daha şimdiden sınırlı olduğu için, kapitalist üretimde gerçek «sıçrayış», uzak ülkelerdeki bitmez tükenmez kaynakları sömürerek mümkündü ancak. İspanya ve Portekiz, arkasından İngiltere. Fransa ve Pay - Bas. XVI. yüzyılda, sonra da XVII. yüzyılda. Eski ve Yeni Kıtada uçsuz bucaksız topraklar ele geçirdiler. Bu devletler, bu bölgelerin masalsı kaynaklarına el koydular ve «sömürge işletmesi» adına da iğrenç bir sistem çıkardılar ortaya.</span></p>

  <p class="calibre_4"><span class="calibre_1">Önce, daha başlardaki bir bölüşmeden sözedelim.</span></p>

  <p class="calibre_5"><span class="calibre_1">İSPANYOLLARLA PORTEKİZLİLER ARASINDA DÜNYANIN BÖLÜŞÜMÜ</span></p>

  <p class="calibre_4"><span class="calibre_1">Kristof Kolomb’un ilk yolculuğundan dönüşünün hemen arkasından, İspanya ile Portekiz arasında bir uyuşmazlık çıktı. Portekiz’de yaygın düşünce şuydu: Hint yolu üzerinde ya da ileride keşfedilecek bütün denizler ve topraklar Portekiz Tacının mülkleriydi ve yabancılara oraları kapalı olmak gerekirdi. İspanya, 1479 yılında, Kanarya adalarının güneyindeki bütün denizlerde Portekiz’in tekelini tanımıştı.</span></p>

  <p class="calibre_4"><span class="calibre_1">Kolomb’un yaptığı keşifler, İsabelle’le Ferdinand’ı, bu andlaşma üzerinde yeniden düşünmeye zorladı. Papa VI. Alexandre’a baskı yapıldı; o da, bir düzine kararla, 1493 yılında, yapılacak keşifler dünyasını, İspanya’nın yararına olmak üzere Portekiz’le İspanya arasında paylaştı.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Papa, katolik kralların buyruklarına göre, dünya haritası üzerinde, «bir kutuptan ötekine» giden bir çizgi çekti; çizgi, Yeşil Burun adalarının batısında 100 fersah -aşağı yukarı 600 km.- uzaklıktaki bir noktadan geçiyordu. Bu çizginin batısında kalan tüm denizler ve topraklar İspanyolların mülkü olarak tanınıyordu; doğusundakiler ise Portekizlilerin. Bundan hoşnut kalmayan Portekizliler, konuyu yeniden görüşme masasına getirdiler. Uzun çekişmeler bir sonuca bağlandı: 1494</span></span> <span class="italic"><span class="calibre_1">temmuzunda</span></span> <span class="italic"><span class="bold"><span class="calibre_1">Tordesillas Andlaşması</span></span></span> <span class="italic"><span class="calibre_1">yapıldı. Bu andlaşma, ayırım çizgisini, 270 fersah -1600 km. dolayında- daha batıya alıyordu. Banda 50° boylamdan geçiyordu. Bu andlaşmaya dayanarak, İspanya, tüm Amerika üstünde hak ileri sürdü: Brezilya, bunun dışındaydı, çünkü Brezilya’nın büyük bir bölümü, Afrika ve Asya gibi, Portekiz alanında kalıyordu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Fransa’nın, iki komşusunun kendi aralarında anlaşarak yaptıkları bu dünya bölüşümünden, 1. François, hiç de hoşnut kalmamıştı: Öyle olduğu için de, İspanya’nın ya da Portekiz’in, böyle dünyanın yarısını kendilerinin diye göstermelerinin, Âdem’in vasiyetinin neresinde yazılı olduğunu kendi kendine sordu. Âdem’in vasiyeti de ortada olmadığı için, her iki ülke, «hakları»nı tanıtmada uzun süre zora başvurdular. XVII. yüzyıla değin, İspanyol ve Portekiz diplomatları, Papa kararları ile Tordesillas Andlaşması’na dayandılar; oysa, sömürge yayılışında üstünlük İngiltere’ye ve Pay-Bas’ya geçmişti. XVIII. yüzyılın ikinci yarısına değin, Güney Amerika’da ortaya çıkan sınır uyuşmazlıkları, Tordesillas Andlaşması’na göre çözüldü.</span></p>

  <p class="calibre_4"><span class="calibre_1">1529 yılında, Magellan’ın yolculuğundan sonra, Siraküza’da İspanyollarla Portekizliler arasındaki bir andlaşma, Büyük Okyanus’ta bir ikinci ayrım çizgisi saptıyordu: Molük adalarının doğusunda, 17. boylam derecesinden geçiyordu çizgi; ve henüz o sıralarda keşfedilmemiş Avustralya’yı, Kore’yi, Amur ve Yakutistan’ı katediyordu.</span></p>

  <p class="calibre_5"><span class="calibre_1">PORTEKİZ SÖMÜRGE İMPARATORLUĞU</span></p>

  <p class="calibre_4"><span class="calibre_1">Vasco de Gama’nın ilk yolculuğu, Avrupalılara Hint Okyanusu’nun yolunu açmıştı. Sonraki yıllarda Vasco de Gama’nın birkaç seferi, arkasından</span> <span class="bold"><span class="calibre_1">Albukerk</span></span><span class="calibre_1">’in gezisi, Portekiz’e bu okyanusta egemenliğini kurma olanağını sağladı. Yapılması gereken, önce Arap tacirlerini saf dışı bırakmaktı. Kızıl Deniz’in girişinde Socotora ile Aden’i (1513), arkasından İran Körfezi girişinde Hürmüz’ü (1515) ele geçiren Portekizliler, Asya denizlerini Akdeniz’e bağlayan iki giriş kapısını denetim altına almış oldular. Hint’in batı kıyılarında Goa’ya yerleştiler ki, Asya’daki yerleşmelerinin merkezi olup çıktı burası. Yerli güçlerin birbirleriyle didişmeleri, bu yayılışı kolaylaştırıyordu. Seylan kıyılarında birçok noktanın işgali ve Malaka’nın alınışı (1511) Hindiçini’nin yolunu açtı onlara. Son olarak da, Sonda adalarına ve Çin kıyılarına ulaştılar (1517). 1520 yılında Pekin’de kabul edilen elçileri, Çin yönetiminden, Makao’yu elde etti (1530); Kantonun bu büyük limanı ile ticarete başlayacaklardır. Afrika’nın batı ve doğu kıyılarında da tezgâhlar sıraladılar; kimi zaman - örneğin Angola’da olduğu gibi- ülkenin içine de daldılar.</span> <span class="bold"><span class="calibre_1">Alvarez Cabral</span></span><span class="calibre_1">’ın, 1500 yılında -bir rastlantı sonucu- Brezilya’ya ayak basmasıyla, Portekiz egemenliği tâ oraya kadar yayılmış oldu.</span></p>

  <p class="calibre_4"><span class="calibre_1">Ne var ki, Portekizlilerin Hint Okyanusu’na ve Uzak Doğu’ya böylesi el atışları, çoğu çıkarları da zedeliyordu. Kendilerine direnen kitleleri bombardıman ederek, rastladıkları ticaret gemilerini yakarak, Portekizliler, Doğu ticareti üzerinde tam bir tekel kurmaya kalkmışlardı. Venedikli armatörler, Arap tacirler ve Mısırlı aracılar, kazançlarının temel kaynağına ket vurulduğunu açıkça görüyorlardı. Tepki gösterdiler: Venediklilerin parası ve silahlarıyla Kızıl Deniz’de bir Mısır donanması kuruldu. Portekizliler, bu donanmayı da yakıp hatırdılar. Venediklilerin, bu olayın arkasından Süveyş’te bir kanal açmayı düşünmüş olmaları da olası. Ancak, İtalya savaşlarıyla felce uğrayınca, doğuşu terkettiler ve alanı olduğu gibi hasımlarına bıraktılar.</span></p>

  <p class="calibre_4"><span class="calibre_1">Böylece, 1550 yılına doğru, Avrupalı bir devletin kurduğu ilk sömürge imparatorluğu ortaya çıkmış oldu.</span></p>

  <p class="calibre_4"><span class="calibre_1">Ne var ki, Portekizliler, Brezilya dışında, el attıkları ülkelerin içerlerine derinliğine dalmayı ve -terimin modern anlamıyla- sömürgeleştirmeyi düşünmediler: Kıyılarda yerleşip ticaret yuvaları kurmakla yetiniyorlardı; Lizbon’a gönderilecek değerli mallar da gelip bu yerlerde toplanıyordu. Bütün bu noktalar da, Goa’da oturan bir kral naibinin otoritesine bağlıydı.</span></p>

  <p class="calibre_4"><span class="calibre_1">Güney-doğu Asya’da gerçek bir</span> <span class="bold"><span class="calibre_1">soygun rejimi</span></span> <span class="calibre_1">kurulmuştu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Her yıl, ağır yük alan gemilerden oluşan bir donanma, ilkbaharda Lizbon’dan hareket ediyor. Umut Burnu’nu geçtikten sonra, güney-batı Musonlarından yararlanıp eylül ya da ekimde Goa’ya varıyordu. İki ay sonra da, baharat, ipekli, koku, kahve, nadir eşya ve değerli taşlarla yüklü olarak, Portekiz’e doğru yola çıkıyorlardı. Başka gemiler de Hint kıyıları, Çin limanları ve Sonda adaları arasında ilişkiyi sağlıyordu. Bütün bu ticaret, krallık yönetiminin mutlak denetimindeydi; hükümet, kimi mallar, özellikle baharat ticareti üzerinde tekel kurmuş, ötekilerden de önemli yararlar sağlıyordu. Baharat ticaretini krallığın tekeline almakla yetinilmemiş, bütün yerel hükümdarlar, bu baharatı, Portekiz acentalarına, Lizbon pazarındaki fiyatlardan 100 ila 300 kez daha aşağıya satmak zorunda bırakılmışlardı. Baharatın Avrupa’da yüksek fiyatlara satılmasını güvence altına almak için de, Portekiz makamları Hint’teki stoklarını -belli aralıklarla- yok ediyor ve Hint limanlarından çıkan karabiber, karanfil tanesi, küçük hindistan cevizi üstünde sert bir denetim uyguluyorlardı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Güney-Doğu Asya ülkeleriyle ticaret yapmaları da Araplara yasaklanmıştı.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Bu ticaretin tehlikesi büyük de olsa -1590 ile 1599 yılları arasında Lizbon’dan kalkan 33 gemiden yalnız 16’sı dönebilmişti-, bıraktığı kazanç da o oranda idi. Bütün Avrupa için, sömürge malları edinmede başlıca merkez haline gelen</span> <span class="bold"><span class="calibre_1">Lizbon</span></span><span class="calibre_1">, büyük bir gelişme kaydetti. Ne var ki, Portekizliler, bu yararları uzun süre ellerinde tutmayı bilemediler. Sömürgelerdeki ticaret yuvaları arasındaki ilişkiler ağır ve -çoğu kez- geçici idi. Portekizlilerin kendileri de, bu denli geniş ve dağınık ülkelerden oluşan bir bütünü gerektiği gibi savunamayacak kadar azınlıktılar; belki bir buçuk milyonluk bir ülkeydi Portekiz o sıralar. Çok geçmedi, yerlerini İspanyollara, özellikle de Hollandalılara bırakmak zorunda kaldılar. XVIII. yüzyılda, bu geniş imparatorluktan yalnız sınırlardı geriye kalan: Afrika kıyılarında birkaç ticaret tezgâhı, Brezilya, Uzak-Doğu’da da Goa ile Makao.</span></p>

  <p class="calibre_4"><span class="calibre_1">Özetle, Portekizlilerin sömürge imparatorluğu uzun sürmedi.</span></p>

  <p class="calibre_5"><span class="calibre_1">İSPANYOL SÖMÜRGE İMPARATORLUĞU</span></p>

  <p class="calibre_4"><span class="calibre_1">İspanyol imparatorluğunun yazgısı başka oldu; çünkü, İspanyollar, Portekizlilerden farklı hareket ettiler. Kolomb yaşarken, yalnız Amiller ele geçirilmişti; ancak, onun ölümünden (1506) sonra, İspanyollar, kıtanın kendisini fethe başladılar: İlk keşiflerin sonuçları, İspanyol Tacıyla, yeni topraklara gelip yerleşmiş bulunan kolonları doyurmaktan uzaktı. Antiller’de az altın vardı; yerli halkın çoğunluğu yağmalanıp boğazlandıktan sonra, kolay ganimet umutları azalmaya başlamıştı. Bu arada, ülkelerinde yarı-aç bir duruma gelmiş olan İspanyol soyluları, Okyanusa karşı kitle halinde saldırıya geçiyorlardı. İspanyollar, bir yarım yüzyıl içinde, egemenliklerini Meksika’ya, Orta Amerika’ya ve -Brezilya dışında- Güney Amerika’nın bir bölümüne yaydılar. Bu koca imparatorluğu,</span> <span class="bold"><span class="calibre_1">İspanyol fatihleri</span></span> <span class="italic"><span class="calibre_1">(Conquisladores)</span></span> <span class="calibre_1">diye adlandırılan birkaç bin kişi, hem de pek kolayca kurdu. Bu şaşırtıcı başarıyı açıklayan da, koşulların uygunluğu, yerli halkların saflığı, Avrupa’dan gelmiş serüvencilerin gözüpekliği, başta da, silahlarının üstünlüğüdür. Bu fetihten, özellikle ikisi unutulmadan kaldı:</span></p>

  <p class="calibre_4"><span class="calibre_1">Cortez’in Meksika’yı ele geçirişi, Pizarro’nun da Peru’yu.</span></p>

  <p class="calibre_4"><span class="calibre_1">Olayların akışını genel çizgileriyle anlatalım: 1517-1518 yıllarında, İspanyol gemileri, Yukatan yarımadasına dayanırlar. Orada taştan tapınaklarıyla önemli birikimler bulup, farkına varırlar ki, ülkenin içine doğru altın dolu topraklar uzanmaktadır: O dev</span> <span class="bold"><span class="calibre_1">Aztek İmparatorluğu</span></span><span class="calibre_1">’nun adının anılışı ilk kez böyle olur. Gemiler Küba’ya dönerler. Altın imparatorluğu konusundaki kulaktan kulağa yayılan söylenti, kolonlar arasında büyük bir kaynaşmaya yol açar. Gözüpek bir serüvenci olan</span> <span class="bold"><span class="calibre_1">Fernandez Cortez</span></span> <span class="calibre_1">(1485-1547), Küba yöneticisinin haberi olmadan 500 adam toplar yanına; yığınla top ve 16 atıyla, 1519 dolayında Meksika’ya yönelir. Karaya çıkar çıkmaz, Azteklerin boyun eğdirdikleri ve onlardan tiksinen kabilelerin desteğini sağlar kendisine. Arkadan Meksika’nın başkenti olan Tenoçtitlan’ı -bugünkü Meksiko - kuşatır. Azteklerin imparatoru</span> <span class="bold"><span class="calibre_1">Moktezuma</span></span><span class="calibre_1">’yı, kalleşçe aldatıp ele geçirir ve hazinelerine el koyar. Tenoçtitlan’ın kendisinin olduğunu sandığı bir sırada, bir başkaldırı patlak verir; Cortez ve askerleri kaçmak zorunda kalırlar. 1521 yılında, Cortez, güçlü bir orduyla gelir, uzun bir kuşatmadan sonra kenti alır; yağmalar ve hemen bütün genç erkekleri öldürtür. Onu izleyen yıllarda, İspanyol fatihi ve yoldaşları, tüm Meksika’yı, Guatemala’yı ve Honduras’ı ele geçirirler.</span></p>

  <p class="calibre_4"><span class="calibre_1">İspanyollar, zengin bir ülkenin ve pek eski bir uygarlığın sahibiydiler. Orada alabildiğine gümüş ve altın buldular. Geniş bereketli toprakları kendilerine ayırdılar, tarlalarında çalıştırmak için de binlerce köylüyü aralarında bölüştüler. Yerli köylüler, ilke olarak, İspanya Tacının «özgür vassaller»i olarak görülüyordu; ve sömürge makamları, yeni gelenlere, patronluk koşullarına -ya da</span> <span class="italic"><span class="calibre_1">encomienda</span></span><span class="italic"><span class="bold"><span class="calibre_1">-</span></span></span> <span class="calibre_1">göre devrediyorlardı onları. Bu ise, aslında, düpedüz bir köleliği ve giderek yerli halkın dizginsiz sömürülüşünü gizleyen bir yutturmacadan başka bir şey değildi.</span></p>

  <p class="calibre_4"><span class="calibre_1">Yayılma, henüz başlamıştı. 1530 yılında, Meksika’dan çok daha zengin olan Peru fethedilir.</span> <span class="bold"><span class="calibre_1">Francisco Pizarro</span></span> <span class="calibre_1">adlı bir fatih<sub class="calibre5"><small class="calibre6"><span class="calibre_1">:</span></small></sub> az sayıda -180 kişiden fazla değildiler- maceracı bir gurubun başına geçer; Büyük okyanus’la güneye doğru yelken açarak Panama’dan uzaklaşır. Güney Amerika’nın kıyılarına uzanır ve 1532’de Peru’da karaya çıkar. Pizarro, Kajamarka kentine yaklaştığında, İnka hükümdarı Atahualpa’nın -5000 kişilik- ordusuyla karşılaşır. Aldatma ve kalleşlikle, Pizarro, Atahualpa’yı ele geçirir; arkasından da, İspanyollar, çok geçmeden Peru ordusunu darmadağın ederler. Peru’nun şefinden büyük bir kurtarmalık alan Pizarro, onu boğazlatır ve 1534 yılında da başkenti Kurzo’yu ele geçirir. Pizarro’nun bir yoldaşı Dicgo Almagro, Şili’nin kuzeyini fetheder (1535-1536), ve Oueseda ve Belalcazar adlı fatihler de, bugünkü Kolombiya’yı alırlar. Pizarro’nun birliğinden bir emektar, Francisco Orellana da, Amazon’un kaynaklarını keşfeder ve ırmağın denize döküldüğü yere kadar tüm akışını izler (1541-1542).</span></p>

  <p class="calibre_4"><span class="calibre_1">Francisco Pizarro, 1541 yılında öldürülecektir.</span></p>

  <p class="calibre_4"><span class="calibre_1">Yedi yıl süren bir çekişmeden sonra, Andlar ülkesi, Karayipler Denizi’nden Magellan Boğazı’na kadar, İspanya’nın mülkü oldu. Peru ile çevresindeki ülkeler, Meksika’dan çok daha masalsı hazineleri barındırıyorlardı. 1545 yılında keşfedilen Potosi’nin gümüş madenleri, eski dünyada olanlardan çok daha fazla ürün veriyorlardı. Peru’da da</span> <span class="italic"><span class="calibre_1">encomienda</span></span> <span class="calibre_1">sistemi kuruldu. Binlerce ve binlerce yerli, ayrıca</span> <span class="italic"><span class="calibre_1">mita,</span></span> <span class="calibre_1">yani angarya borcu altındaydılar ve böylece madenlerde zorla çalıştırılıyorlardı. İspanyol egemenliğinin ilk otuz yılının sonunda, acımasız bir sömürü, yerli halkı yarıya indirmişti. Fatihler, Meksika ve Peru’daki halkların eski uygarlıklarını, akıl almaz bir barbarlıkla, hayasızca yıkıp çiğnediler. Onların, insanı hayran bırakan mimarlık anıtlarıyla, baha biçilmez sanat eserlerini yokettiler. Bu halklar, zorla katolik yapıldı. İğrenç bir sömürü sistemi, fethedilmiş ülkelerin halklarını geriletti, silip süpürdü.</span></p>

  <p class="calibre_4"><span class="calibre_1">İleride yeniden döneceğiz bu konuya.</span></p>

  <p class="calibre_5"><span class="calibre_1">İNGİLİZ, HOLLANDALI VE FRANSIZLARIN SÖMÜRGE FETİHLERİNİN BAŞLANGIÇLARI</span></p>

  <p class="calibre_4"><span class="calibre_1">Sömürge edinmede, XVI. yüzyılın ortalarından başlayarak, İspanya ile Portekiz’in karşısına, tehlikeli bir rakip dikildi: İngiltere’dir bu. I. Elizabeth’in hükümdarlığı döneminde, büyük deniz yollarının egemenliği adına, korkunç bir mücadele, İngiltere’yi İspanya’nın karşısına çıkardı.</span> <span class="italic"><span class="calibre_1">Yenilmez Armadanın</span></span> <span class="calibre_1">yenilgisi, denizler üzerindeki İspanyol egemenliğine son verdi; İngiliz gemileri denizlerde ve okyanuslarda tam bir özgürlükle seyredebileceklerdi artık. İngilizler, yeni kıtaya ayak bastılar.</span></p>

  <p class="calibre_4"><span class="calibre_1">XVI. yüzyılın sonlarında, Atlantik kıyısında, Virjinia’da bir koloni kurdular; orada, kesin yerleşmeleri, XVII. yüzyılın başlarında olacaktır. Bunun yanı sıra, kabrador’u ve Grönland’ı döven denize girdiler ve Güyan’da yerleştiler; çok geçmedi, Bermuda adalarını, ele geçirdiler; 1632 yılından 1655’c kadar, İngilizler, Küçük Antillerde bir çok ada ile Jamaika’yı aldılar.</span></p>

  <p class="calibre_4"><span class="calibre_1">XVII. yüzyılın başlarında, Hollanda da karıştı kavgaya; onun sömürgeci yayılışı ise pek çabuk yürüdü. XVII. yüzyılın ilk on yılları boyunca, Hollandalılar, Hint Okyanusundaki deniz yolları üzerinde denetimlerini kurdular, Malezya takımadalarına yerleştiler ve Molük adalarını ele geçirdiler; Yeni Dünya’da da, Güyan’ın bir bölümü ile Küçük Antillerde birkaç adayı fethettiler; Sona takımadalarında, Cava’ya sıkı sıkıya yerleştiler ve orada Batavya -bugünkü Jakarta- kentini kurdular. 1602 yılında kurulan «Doğu Hint Hollanda Ortaklığı» orada dal budak saldı; bu ortaklık, kollarını tâ Çin ve Japon limanlarına değin uzattı. Hollandalılar 1600 ile 1644 yılları arasında, Avustralya’nın batı ve kuzey kıyılarını keşfettiler. 1642 ve 1643 yılları arasında ise, bir Hollandalı denizci</span> <span class="bold"><span class="calibre_1">Abel Tasman</span></span><span class="calibre_1">, Hint Okyanusu ile Büyük Okyanus’ta sefere çıktı ve Yeni Zelanda ile Fiji ve Tonga adalarını buldu.</span></p>

  <p class="calibre_4"><span class="calibre_1">XVII. yüzyılın başlarında</span> <span class="bold"><span class="calibre_1">Fransızlar</span></span><span class="calibre_1">, Kanada’da Saint-Laurent’a kadar uzandılar; arkasından da Güyan’da Cayenne sömürgesini kurdular.</span></p>

  <p class="calibre_4"><span class="calibre_1">İspanya, Amerika’daki belli başlı topraklarını, ancak İngiltere’yi, Hollanda’yı ve Fransa’yı karşı karşıya getiren azgın rekabet sayesinde elinde tutabildi. Portekiz’e gelince, 1584’ten 1640 yılına değin, bütün ele geçirdikleriyle beraber İspanya’nın vesayetindeydi; Güney-Doğu Asya’daki sömürgelerinden çoğunu da yitirdi.</span></p>

  <p class="calibre_4"><span class="calibre_1">Avrupa’lı sömürgeciler, Amerika’daki topraklarında, özel bir işletme tipi yarattılar: «Plantasyon» denen bu işletmede köleler çalışıyordu; Afrika’dan getirilen yüzbinlerce köle, şekerkamışı ve pamuk plantasyonlarında çile doyuruyorlardı. Kara derili insanların ticareti, XVI. yüzyıldan XVII. yüzyıla değin, en kazançlı uğraşlardan biri oldu. Batı Afrika, köle avlamak için, bir tür sahibinin izni olmadan girilemeyen yer olup çıktı; iki yüzyıl içinde, halkından iki milyondan fazlasını yitirdi; bunun içinde, -en azından- bir milyonu, köle tacirlerinin giriştikleri seferler boyunca ve Yeni Dünya limanlarına taşınırken eriyip gitti.</span></p>

  <p class="calibre_5"><span class="calibre_1">RUSLARIN COĞRAFYA BULUŞLARI</span></p>

  <p class="calibre_4"><span class="calibre_1">Bugünkü Avrupa Rusya’sının tüm kuzeyi, XII ve XIII. yüzyıllarda,</span> <span class="bold"><span class="calibre_1">Novgorod kökenli gezginler</span></span><span class="calibre_1">ce araştırılıp keşfedilmiştir: Gözüpek kâşifler, Uralları aştılar ve Beyaz Deniz’e ve Baremler Denizi’ne götüren ırmak yollarını tanıdılar; Norveç ve Spitzberg kıyılarını da, XII. yüzyıldan başlayarak, Büyük-Kuzey’de oturan Ruslar gidip gördüler. Novgorodlular, XIV. yüzyılın ortalarında Ob kıyılarında görümlüler. XV. yüzyılda, Moskova voyvodaları, İrtiş doğrultusunda bir sefer düzenlediler; Sibirya -ya da daha çok Sibir, ya da Sebur- adını, Katalanya’da yapılan bir haritada, 1375 yılından başlayarak görüyoruz.</span></p>

  <p class="calibre_4"><span class="calibre_1">XV. yüzyılın sonlarıyla XVI. yüzyılın başlarında, Ob ırmağının aşağı bölgelerindeki topraklar, Moskova’nın elindeki topraklara katılır. 1550 yılında, Ob körfezine kadar olan deniz yoluyla, Taz’ın denize döküldüğü yer tanındı. Rus gezginleri, XVII. yüzyılın başlarında, Taz’ın aşağı bölümünde Mangazeia kentini kurdular; çok geçmedi, önemli bir ticaret merkezi ve Doğu’ya, Yenisey ve Lena havzalarına doğru yürüyüşte bir dayanak noktası oldu bu. Böylece Sibirya,</span> <span class="bold"><span class="calibre_1">Yermak</span></span><span class="calibre_1">’ın 1851-1852 yılındaki seferinden çok önce keşfedilmişti. Yermak’ın seferinin tarihsel önemi ise şurada: Onun, Tura, Tobol ve İrtiş havzalarında bulduğu geniş topraklar, Moskova ülkesine katıldı. Biraz daha sonra, XVII. yüzyılın ilk yarısı boyunca, Rus gezginleri İrtiş ve Taz kıyılarını terkederek, tâ Okrotsk Denizi’ne ve Çukotka’ya kadar erişirler. 1648’de, bir kazak, Semion Dejnev’le, sanayici Fedot Alexiev, kuzey sularında dolaşmak için, pek güzel donatılmış gemileriyle denize açılırlar. Kolyma’nın ağzından hareketle, Asya kıtasının kuzey-doğudaki en uç noktasını -bugünkü Dejnev Burnu- dolanırlar, Asya’yı Amerika’dan ayıran boğazı geçerler ve Anadir’in denize döküldüğü yere varırlar.</span></p>

  <p class="calibre_4"><span class="calibre_1">Rusların, Sibirya’da ve Uzak-doğu’daki keşiflerini, Kuzey-Asya’nın geniş alanlarını nüfusça kolonileştirme hareketi izledi: Büyük toprak sahiplerinden, Boyarlardan ve Voyvodoların keyfi davranışlarından kaçan binlerce sıradan insan, Uralları aştı. Sibirya’da yerleşen Ruslar, yerli halkla pek çabuk bağ kuruyorlardı: Onlara, kendi kültür yöntemlerini, giderek Rus uygarlığını tanıtıyorlardı; yeni gelenler, Sibirya’nın çeşitli halklarıyla, bilerek ve isteyerek karışıyorlardı. Bunların, kıta Sibirya’sında olsun, Uzak-Kuzeyde ya da Kamçatka’da olsun, çok uluslu bir Rus devletinin oluşumunda büyük katkıları olmuştur. Bununla beraber, çok acılar da çektiler: -mal olarak verilen ağır bir ödenti anlamına -</span> <span class="italic"><span class="calibre_1">yasak</span></span> <span class="calibre_1">koyan Çar voyvodolarının baskısından, Sibirya halkları arasına Hıristiyanlığı sokup yerleştirmek isteyen Rus papazlarının aşağılamalarından ve emeklerinin ürününe konmak için çırpınan tacirlerin kötü davranışlarından ileri geliyordu bu.</span></p>

  <p class="calibre_4"><span class="calibre_1">XVII. yüzyılın ilk yarısında, Rusların gerçekleştirdiği buluşların boyutları ve hızı pek çarpıcıdır. Yeni keşfedilen topraklar, Batı Avrupa’nın iki mislinden fazlaydı. Ruslar, Asya’nın -erişilmesi alabildiğine güç- Arktika bölgelerine ve Tayga’ya girdiler. Bütün bunların sonunda dünya haritasına, uçsuz bucaksız bir ülke sokuldu. Bu ülke, Urallar’dan Büyük Okyanus’a kadar yayılıyordu. Bu toprakların çevresi, gözüpek Rus gezginlerinin anlattıklarıyla aydınlığa kavuşmuştur.</span></p>

  <p class="calibre_5"><span class="calibre_1">COĞRAFYA BULUŞLARININ SONUÇLARI</span></p>

  <p class="calibre_4"><span class="calibre_1">Büyük coğrafya buluşlarının, Batı Avrupa, giderek insanlık tarihi bakımından çok büyük etkileri oldu.</span></p>

  <p class="calibre_4"><span class="calibre_1">Batı Avrupa’da,</span> <span class="bold"><span class="calibre_1">iktisadi ilişkilere</span></span> <span class="calibre_1">Orta Çağ’da egemen sistemin yeni bir dökümünü de beraberinde getirdi bunlar. Akdeniz havzası, çok daha özel olarak da İtalyan kentleri, eski önemlerini yitirdiler: Uluslararası ticaretin çekim merkezi, önce Lizbon’a ve Sevilla’ya geçti, sonra da Anvers’e; XVI. yüzyılın sonunda, Hollandalılar, Escaut’nun ağızlarına yerleştiklerinde, Anvers, Amsterdam’a verdi önceliğini; Londra da, bir büyük ticaret merkezi oldu. Bu üç liman, dünyanın bütün ülkelerine mamul ürünler gönderiyor ve, kolonilerden, pamuk, şeker, tütün ve çeşitli ham madde taşıyıp getiriyorlardı; Anvers’in, Amsterdam’ın ve Londra’nın borsalarında her türlü malî işlem yapılıyordu. Marx,</span> <span class="italic"><span class="calibre_1">Kapital’</span></span><span class="calibre_1">inde</span> <span class="calibre_1">öyle yazar: «Dünya pazarındaki bu ani gelişme, piyasadaki malların çoğalışı, Asya’nın ürünleriyle Amerika’nın hazinelerine konmak için Avrupalı uluslar arasındaki yarışma, sömürge sistemi, bütün bunlar, üretimin feodal sınırlarının parçalanıp atılmasında, geniş ölçüde katkıda bulundu».</span></p>

  <p class="calibre_4"><span class="calibre_1">Büyük keşiflerle beraber ortaya konan sömürge sistemi, Asya, Afrika ve Amerika’daki milyonlarca insanın hayasızca yağmalanmalarına dayanıyordu. Bu, Avrupa burjuvazisine, özellikle İngilizlerle Hollandalılara,</span> <span class="bold"><span class="calibre_1">kapitalist üretimin gelişmesi için gerekli dev sermayeleri biriktirme</span></span> <span class="calibre_1">olanağını verdi. «Amerika’nın, içinde altın ve gümüş bulunan bölgelerinin keşfi, yerlilerin köle durumuna düşürülmeleri, maden ocaklarına tıkılmaları ya da yok edilmeleri, Doğu’da Hind’in fethi ve yağmasının başlaması, kara derili insanların avlanmaları adına Afrika’nın bir tür ticaret alanına dönüştürülmesi, işte kapitalist çağın seherini simgeleyen ilkel birikimin göz alıcı yöntemleri».</span></p>

  <p class="calibre_4"><span class="calibre_1">Olan bitenin bu açık sergilenişi de Marx’ındır.</span></p>

  <p class="calibre_4"><span class="calibre_1">Avrupa’daki hemen bütün gelişmeler, «</span><span class="bold"><span class="calibre_1">fiyatlardaki devrim</span></span><span class="calibre_1">» diye adlandırılan olayın etkisinde kalmıştır. XVI. yüzyılın 40’lı yıllarından başlayarak, malların fiyatları, git gide hızlanan biçimde yükseldi; Meksika ve Peru’dan gelen -akıllara durgunluk veren- altın ve gümüş yüzünden idi bu. Değerli madenlerin fiyatları ise azaldı: Yalnız miktarlarındaki çoğalmalar değildi neden; İspanyol sömürgelerindeki madenlerden çıkarılmaları, yerlilerin ve siyahilerin -hemen hemen- bedava emekleriyle sağlandığı içindi. Sonuç olarak, alış-veriş aracı olmasının yanı sıra, bir mal da olan altınla gümüşün değeri, düşmüştü; oysa, aynı zamanda, mamul ya da tarımsal ürünlerin elde edilmeleri için gerekli emek miktarı, XVI. yüzyılda, bir önceki yüzyıldakinin aynı kaldı. Bütün bu ürünlerin fiyatları, XVI. yüzyıl boyunca Batı Avrupa ülkelerinde 2, hatta 2,5 katına çıkmıştı; İspanya’da 4 katına çıktığını görüyoruz.</span></p>

  <p class="calibre_4"><span class="calibre_1">«Fiyatlardaki devrim»,</span> <span class="bold"><span class="calibre_1">sosyal bakımdan</span></span> <span class="calibre_1">ücretlilerin pek zararına oldu; gerçek ücretlerin değerini düşürdü. Bu düşüş ise, tersine -imalâthane ya da atölye sahipleri olarak- girişimcilerin yararına oldu; bir de tacirlerin. Yoksul köylülerin durumu daha da felâketti, tutup emek güçlerini satmak zorunda kaldılar. Soylular da felâkete gidiyorlardı: Çünkü, ürettikleri pazara giden ücretlileri bir yerde sömüremiyorlardı; ve böylece, nakit olarak para geliriyle yetinmek zorundaydılar. Burjuvalaşmış soylular ile, ürünlerinin bir bölümü pazara giden hali vakti yerinde köylüler ise, iktisadî bakımdan güçlendiler. «Fiyatlardaki devrim», kentte ve kırsal kesimde sınıf çelişmelerinin daha belirgin hale gelmesinde katkıda bulundu; küçük üreticilerin mülklerinin ellerinden çıkmasını çabuklaştırdı ve yeni bir sınıfın,</span> <span class="bold"><span class="calibre_1">kapitalistler</span></span> <span class="calibre_1">sınıfının oluşumunu hızlandırdı.</span></p>

  <p class="calibre_4"><span class="calibre_1">Kayda değer bir başka önemli etki de şu: Büyük coğrafya buluşları, Avrupalının dünyasına, giderek</span> <span class="bold"><span class="calibre_1">insan düşüncesine büyük boyutlar kazandırdı.</span></span> <span class="calibre_1">Avrupalılar, XV. yüzyıla değin, Avrupa ile Asya’nın bir bölümünü ve Kuzey Afrika’yı biliyorlardı yalnız; oysa, bir anda, o zamana kadar bilmedikleri yığınla şeyin farkına vardılar: Yıldızlar, okyanuslar, kıtalar, bitkiler, insan ırkları, tartışılmaz uygarlıklar. Orta Çağ’dan kalma yığınla anlayışı alt üst etti bu; ve çok geçmedi, sosyal düşüncede, bilimde ve teknikte</span> <span class="bold"><span class="calibre_1">gerçek bir devrimi</span></span> <span class="calibre_1">başlattı.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_7"></div>
</body>
</html>
