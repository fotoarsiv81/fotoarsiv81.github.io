<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_4"><span class="calibre_1">XVII. yüzyıl Avrupası, gerileyenlerle ilerleyenlerin Avrupa’sıdır. Gerileyenler arasında ilk göze çarpanlardan biri, İspanya’dır. Aslında bir çelişmeler ülkesidir o: İktisadî bakımdan gerileyen İspanya, sanat alanındaki büyüklüğünü sürdürmektedir.</span></p>

  <p class="calibre_5"><span class="calibre_1">İSPANYA: ÇELİŞMELER ÜLKESİ</span></p>

  <p class="calibre_4"><span class="bold"><span class="calibre_1">III. Philippe</span></span> <span class="calibre_1">(1598-1621) zamanında, İspanya’nın eski büyüklük ve gücü bir anıydı artık. Bu kral, tüm yaşamı boyunca devlet işlerine karşı bir tiksinti duydu; bütün yetkileri de, gözdesi, yetersiz bir kişi olan Dük de Lerma’ya terketti. Lerma, onun ailesinden olanlar ve kuyrukları, krallığın kasalarını -hayasızca- yağmaladılar. Büyükler, siyasal iktidarı yeniden ele geçirmek için krallığın zayıflamasından yararlandılar.</span></p>

  <p class="calibre_4"><span class="calibre_1">Batmış malikânelerinin acınacak gelirinden başka bir şeyleri olmayan soylular hayli çoktu. Çalışacak yerde, yarı-aç yaşamayı yeğliyorlardı. Onurları, sefaletlerini göstermeye de engeldi; o yüzden de onu maskeleyecek bir tutum takınıyorlardı; küçük soylular, çoğu kez saray halkı arasına girmenin arkasından koşuyorlar, ya da ruhban takımına, orduya, idareye giriyorlardı. Aç gözlü görevliler, krallığın gelirlerinin büyük bir bölümünü ceplerine indiriyorlardı. Sayıları çoktu; çünkü hükümet, satmak amacıyla yeni görevler icat ediyordu durmadan. Asalak ruhban takımı da çoğaldı; yığınla manastır yapıldı. İspanya Kilisesi, tüm toprakların üçte birini tutuyordu elinde.</span></p>

  <p class="calibre_4"><span class="calibre_1">Vergilerin çoğalması, üretici çalışmanın yararını ortadan kaldırdı. Kendi toprak parçalarını terkedip, kentlerde de iş bulamayan köylülerle, eski zanaatçılar serseriliğe başvuruyor, meslekten dilenci oluyor, ya da karın doyurmak için manastırlara giriyorlardı. XVII. yüzyılın başlarında yazılmış bir kitapta, İspanya’da 150.000 dilenci ve serseri olduğu kaydedilir. O yıllarda yaşamış biri şöyle yazar: «İspanyolların çoğu gerçek bir miskin olup çıktılar; bir bölümü soylu-miskinler, ötekiler de dilenci-miskinler!».</span></p>

  <p class="calibre_4"><span class="bold"><span class="calibre_1">Morisklerin İspanya’dan kovulmaları</span></span><span class="calibre_1">, ülke ekonomisi için pek zararlı oldu: çünkü, bu ekonomi, çok şey borçluydu onlara. Geçen devrin, güney ve doğu eyaletlerindeki tarımsal atılımı onlar gerçekleştirmişlerdi, ipekböcekçiliğini onlar biliyorlardı. Onların kovulmalarıyla ilgili karar, ruhbanın isteğiyle oldu; bunda da, Katolikliğin bir zaferini görüyorlardı. Hükümet de, böylesi bir hareketin gelecekteki sonuçlarını düşünmeksizin, Hazinenin boşalmış kasalarını onlardan koparacaklarıyla doldurmanın arkasındaydı. Moriskler, İslâm dinine inanmak ve İspanya’nın düşmanlarıyla gizli ilişkilerde bulunmakla suçlandılar. Ferman, ülkeyi terkederek gidip Afrika’nın kuzeyine yerleşmelerini emrediyordu. İlk kovulanlar, 1609 yılında, halkın üçte birini oluşturan Valansiya Moriskleri oldular; sonraki iki yılda da ötekiler izledi onları. Bu halktan %6’sı alıkondu yalnız; çünkü, evleri, pirinçlikleri, sulama kanallarını korumak, şeker kamışı üretimini sürdürmek, yeni gelenlere de bütün bunların marifetini öğretmek için gerekliydi bu. Kovulanlar, beraberlerinde götürebileceklerini götürdüler; çoğu da yollarda yağmalandı. Valansiya Morisklerinin bir bölümü başkaldırdı; gidip dağlara sığındılar ve bir hükümdar seçtiler kendilerine. Korkunç çatışmalar oldu: Başkaldıranların binlercesi yaşamını yitirdi; sonunda tüm direniş kırıldı. Toplam olarak, 400.000’e yakın insan kovuldu İspanya’dan.</span></p>

  <p class="calibre_4"><span class="bold"><span class="calibre_1">IV. Philippe</span></span> <span class="calibre_1">zamanında (1621-1665), yetkiler, kralın gözdesi, Kont Olivares’e geçti. İktisadî yaşam, tümüyle dondu. Bu durgunluğun nedenleri, bir bölümüyle, XVI. yüzyılın sonlarında başlamış olan nüfustaki azalıştı. Az çok doğru kestirmelere göre, İspanya, XVII. yüzyılın ilk yarısı boyunca nüfusunun üçte birini yitirmiş olmalı; nedenleri de, açlıklar, sık sık ortaya çıkan salgınlar, savaşlar, Morisklerin İspanya’dan kovulmaları ve sömürgelere olan göçtü. Ülkenin iktisadi çöküşünden mutlak olarak habersiz, II. Philippe’in serüvenci amaçlarının neye mal olduklarından da hiçbir ders çıkarmamış olan hükümet, saldırgan ve gerici dış politikasını sürdürdü. III. Philippe’in hükümdarlığının son yıllarında, İspanya Habsburg’ları, Avusturya Habsburg’larıyla ortaklaşa, az önce patlamış olan Otuz Yıl Savaşına katıldılar. Öteki devletler, özellikle Fransa ve İsveç, Avrupa’da Habsburg’ların hegemonyasına karşı çıkmaya açıkça kararlı olarak, sert hareketlerde bulundular; bunlar da, bu külfetli savaşın İspanya aleyhindeki sonucunu belirledi. 1648 yılında imzalanan</span> <span class="bold"><span class="calibre_1">Westfalva Andlaşması</span></span><span class="calibre_1">, İspanya’yı Hollanda’nın bağımsızlığını tanımak zorunda bıraktı. Fransa ile İspanya arasındaki çatışmalara son vermek amacıyla yapılan 1659 tarihli Pireneler Andlaşmasıyla da, İspanya Roussillon ile, Pay-Bas’da İspanya’nın elindeki toprakların bir bölümünü terketti: Bunlar da Artois idi, bir de Flandra ile Luxemburg’taki yığınla müstahkem mevki.</span></p>

  <p class="calibre_4"><span class="calibre_1">Avrupa’nın çeşitli noktalarında İspanya’yı bitirip tüketen savaşlar sürerken, Katalonya ile Portekiz’de -hem de aynı zamanda olmak üzere- iki başkaldırı patlak verdi.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Portekiz soylular, 1640 yılında. Lizbonluların desteğiyle bir komplo düzenlediler, İspanyol egemenliğine karşı ayaklanış, çabucak tüm ülkeyi sardı. Kral ordusu, Otuz Yıl Savaşının cephelerindeydi ve Katalonya başkaldırısını bastırmakla uğraşıyordu. Portekiz. İspanya’dan koptu sonunda.</span></span>
  </blockquote>

  <blockquote class="calibre_6">
    <span class="italic"><span class="calibre_1">1640 yılında patlamış olan o korkunç Katalonya başkaldırısına yolaçan, vergilerin çoğalışı, halkın yoksullaşmasının yanı sıra, eyaletin ayrıcalıklarını, örflerini ve adli özerkliğini ortadan kaldırmak. Korteslerin haklarına son vermek amacıyla mutlak monarşinin giriştiği hareketlerdi. 20 yıllarına doğru, Katalonya kent ve köylerinde konaklamış bulunan Kastilya Askerleri, uzun süredir ücretlerini alamadıkları için halkı durmadan yağmalıyorlardı. 1640 ilkbaharında, Gerone eyaletinin dağlıları, yağmacıları kuşattılar. Haziranda, köylüler Barselona’ya girdiler. Kentliler, ayaklanmalara katıldı. Kral naibi ile hükümete bağlı çeşitli kişiler, boğazlandı. Tüm Katalonya başkaldırdı. Ayaklananların üzerine yürüyen kralın birlikleri, yenilgiden yenilgiye uğradılar ve savaş uzayıp gitti. Eyaletin bir bölümünü Fransızlar ele geçirdi. Ancak 1652 yılındadır ki, Barselona, tam 15 ay süren bir kuşatma sonunda, IV. Philıppe’e teslim oldu. Ertesi yıl, kral, Katalonya’nın bağışıklık ve ayrıcalıkların, tanımak zorunda kaldı. Bu başkaldırı, artık ikinci plânda bir güç haline gelmiş bulunan İspanya’nın iktisadî ve siyasal bakımdan zayıflayışının derinliğini koymuştu ortaya.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">III. Philippe’le IV. Philippe’in pek silik hükümdarlıklarından sonra, dört yaşındayken tahta çıkan (1665)</span> <span class="bold"><span class="calibre_1">II. Charles</span></span><span class="calibre_1">, öylesine sağlıksız idi ki, Avrupa, her yıl ölüm haberini bekledi; bu haberse, 1700 yılında geldi.</span></p>

  <p class="calibre_4"><span class="calibre_1">İspanya, iktisadî ve siyasal alanda bir çöküntüyü yaşasa da, «altın çağ»ın uygarlığı, edebiyatta, tiyatroda ve sanatta sürüyordu. XVII. yüzyılda özellikle resim, pek parlak bir dönemi yaşar: Resmin o yüzyılda</span> <span class="bold"><span class="calibre_1">Ribera</span></span><span class="calibre_1">,</span> <span class="bold"><span class="calibre_1">Zurbaran, Murillo</span></span> <span class="calibre_1">gibi önemli sanatçıları vardır. Ama, içlerinde en büyüğü -hiç kuşkusuz-</span> <span class="bold"><span class="calibre_1">Velasquez</span></span> <span class="calibre_1">(1599-1660)’dir: Kral ailesini ve «Büyükler»i gösteren yığınla tablo bıraktı bize o; alabildiğine yoksullukla, alabildiğine zenginliğin dirsek dirseğe yürüdüğü İspanya’nın, bu çelişmeler ülkesinin görkem ve sefaletlerini canlandırır fırçası.</span></p>

  <p class="calibre_5"><span class="calibre_1">İTALYA’NIN BİTMEYEN DRAMI</span></p>

  <p class="calibre_4"><span class="calibre_1">İtalya’nın XVI. yüzyılın ortalarından başlayarak, iktisadi bir gerileme içine girdiğini, bunun da sonucu olarak, sosyal ve siyasal çıkmazlar ortasında çırpındığını biliyoruz.</span></p>

  <p class="calibre_4"><span class="calibre_1">XVII. yüzyılda da sürer bu durum.</span></p>

  <p class="calibre_4"><span class="calibre_1">Halk kitlelerinin düştüğü korkunç sefalet ve İspanyol boyunduruğu, İtalya’nın güneyinde ve Sicilya’da, köylülerle kent halkı arasında sık sık karışıklıklara yol açıyordu. Bir önemli başkaldırı, 1647 yılında Sicilya’da patlak verdi: İspanya kral naibi kaçmakta buldu selâmeti: Palermo’da bir demokratik cumhuriyet kuruldu. Ayaklananlar, vergilerin kaldırılmasını ve kotu yöneticilerin kovulmalarını istiyorlardı. Başkaldırı, çok geçmedi, adanın büyük bir bölümüne yayıldı. Birçok noktada, köylüler, feodallerle hesaplaşmaya başladılar. Başkaldıranları ezmek için, Baronların güçlü bir ordusuyla İspanyol birlikleri ortaklaşa harekete giriştiler; korkuya düşmüş korporasyon temsilcileri de gelip katıldılar onlara. Ne var ki, İspanyollarla feodallerin baskısına karşı halkın yürüttüğü eylem durmadı. 1648 yılında, güney İtalya’da</span> <span class="bold"><span class="calibre_1">Masaniello</span></span><span class="calibre_1">’nun başkaldırısı ezildikten sonradır ki sonu geldi bunların.</span></p>

  <p class="calibre_4"><span class="calibre_1">Gerçekten, 1647’de Napoli’de, bir halk ayaklanması patlak verdi. Kral naibinin, yoksulların başlıca besini olan yemişler üzerine bir vergi koymasının arkasından doğmuştu bu. Thomas Aniello adındaki, daha çok da Masaniello diye adlanan bir balıkçının yönetimindeki Napoli’liler, silaha sarıldılar, vergi defterini yaktılar ve hapishanelerin kapılarını açtılar. İspanyol rejimine yandaş etkili kişilerin konaklarına saldırıldı. Kral naibi ile birçok büyük feodalin sığındıkları kale kuşatıldı. Çevredeki köylüler de, kazma ve kürekleriyle yardıma koştular. Kentliler, çeşitli noktalarda kenti savunmak amacıyla birliklere bölündüler; süvarileri ve topçuları da</span> <span class="calibre_1">vardı; kadınlar da</span> <span class="calibre_1">özel birlikler kurdular aralarında. Büyük saygınlığı olan Masaniello, Napoli halkının genel şefi ilân edildi.</span></p>

  <p class="calibre_4"><span class="calibre_1">Başkaldırı, Abruzzes’lara yayıldı ve Kalabriya ile Apulie’yi tutuşturdu. Apulie köylüleri yiyecek gereksinmeleri için hayvanlarını Napoli’ye gönderdiler. Salerno, Taranto ve başka yerlerdeki halk, zenginlere karşı silaha sarıldılar. Bari’de, İspanyol majistraları ile tahsildarları ele geçirdiler. Foggia’da, Napoli’den kaçıp gelmiş olan önemli kişiler, ellerine düştüler. İspanyollar, para vererek Masainello’vu yola getirmeye kalktılar; sonuçsuz kaldı girişimleri, 16 Temmuzda, kral naibinin kışkırtmasıyla öldürüldü.</span></p>

  <p class="calibre_4"><span class="calibre_1">Sona ermek şöyle dursun, başkaldırı daha büyük boyutlara erişti. Kral naibi, zaman kazanmak için, ayaklananların istemlerini kabul eder gibi yaptı. Neydi bu istekler? İspanyol yüksek yöneticilerinin, çiftlik kiracılarının ve tahsildarların kovulması; hükümet makamlarının soylulara yasaklanması; halkın iktidara katılması; birçok vergilerin kaldırılması; bir de genel af. Aynı zamanda, kral naibi baronları yardıma çağırdı; baronlar, İspanyolları desteklemek için, paralı asker tuttular ve vassallerden kendi hesaplarına ordu topladılar. İspanyol donanması, Napoli önüne geldi. Başkaldıranlar, İspanya’ya ve ona yandaş olanlara savaş ilân ettiler ve krallığın tüm halkını silaha sarılmaya çağırdılar. Yönetim kararıyla ölüme mahkûm edilmiş en güçlü feodallerin adlarını içeren bir liste ilân ettiler. Feodal ödentilerle soyluların ayrıcalıkları kaldırıldı. Ayaklanmanın başına, Masaniello’nun yerine, bir silahçı olan</span> <span class="bold"><span class="calibre_1">Gennero Annese</span></span> <span class="calibre_1">geçti.</span></p>

  <p class="calibre_4"><span class="calibre_1">22 Ekimde, Napoli’de cumhuriyet ilân edildi.</span></p>

  <p class="calibre_4"><span class="calibre_1">Ne var ki, git gide çoğalan birtakım çelişmeler de boy gösterdi. Hareketin antifeodal niteliği, tacirleri ve hali vakti yerinde halkı korkuttu; iktisadî bakımdan geri olan bu bölgelerde zayıf ve tutarsız öğelerdi bunlar. Halkın antifeodal eylemlerini desteklemişlerdi; ancak, İspanyollar zamanında tuttukları köşe başlarının yararlarını toplamak istiyorlardı artık. Onlar için, İspanyol rejiminin geri gelmesi, barışın ve sessizliğin bir güvencesi idi. Başkaldıranlar, Fransızları çağırdılar yardıma. Ne var ki, Fransız hükümeti, onlara gerçek bir destek sağlayacak durumda değildi pek. Lorraine dükü Henri de Guise, kendi girişimiyle Napoli’ye geldi. Napoli Tacı üstüne kafasında dolaştırdığı şeyleri değerlendirmek isteğindeydi. Halka hoş görünme yolunda yığınla manevra da çevirse, her türlü saygınlığını çabucak yitirdi. Köylü eylemlerinde hiçbir örgütlülük yoktu. Kentler, birleşme yolunda hiçbir girişimde bulunmuyorlardı. Annese, İspanyollarla gizli görüşmelere başladı. İspanyollarla yerel feodallerin birleşik güçleri, 1648 Nisanında Napoli’yi ele geçirdiler. Çok geçmeden, başkaldırı, öteki güney bölgelerinde de bastırıldı. Feodallere karşı girişilmiş en şiddetli kurtuluş ayaklanması yok edilmişti. Öyle de olsa, İspanyol hükümeti, Napoli krallığında, yemiş ve sebze üzerine konulmuş olan vergilere son vermek zorunda kaldı, çeşitli kimi vergileri de azalttı.</span></p>

  <p class="calibre_5"><span class="calibre_1">PRUSYA’NIN PALAZLANIŞI</span></p>

  <p class="calibre_4"><span class="calibre_1">Otuz Yıl Savaşından yenik de çıksa, Orta Avrupa’nın büyük gücü Viyana Habsburg’ları idi. İmparator I. Leopold (1658-1705), hemen XIV. Louis’inki kadar uzun bir saltanat sürdü; onun gibi de «Büyük» diye adlandırıldı. Sanat meraklısıydı ve, Versailles’ı örnek olarak yaptırdığı Schoenbrunn’ün de gösterdiği gibi, şatafat düşkünü idi; ayrıca, din saplantısı içinde bir kafa taşıyordu ve devlet hizmetine adamıştı kendini. Talihi yaver gitmiş, generalleri arasında, Prens Eugene de Savoie gibi, aynı zamanda politikacı olan parlak bir savaş adamına sahip olmuştu.</span></p>

  <p class="calibre_4"><span class="calibre_1">Leopold’un hükümdarlığının en önemli olayı, Osmanlılara karşı kazandığı zaferdir: Gerçekten, 1683’te, Merzifonlu Kara Mustafa Paşa kumandasında büyük bir Türk ordusu Viyana’ya kadar gelmiş ve kenti kuşatmıştı; İkinci Viyana Kuşatması diye anılır bu. Kral Jean Sobieski’nin kumandasındaki bir Polonya ordusunun -unutulmaz- yardımıyla, İmparator, bu son Osmanlı saldırısını da savuşturdu. Arkadan, saldırıya geçen İmparatorluk orduları, Macaristan’ı fethettiler; 1686 da Buda kalesi ele geçirildi; onu, başka başarılar izledi. Sonunda, Osmanlılar 1699’da, Karlofça Andlaşmasını imzalamak zorunda kaldılar: Bununla, Macar ovasını ve Transilvanya’yı bırakıyorlardı İmparatora.</span></p>

  <p class="calibre_4"><span class="calibre_1">Öte yandan, 1714’te, Rastadt Andlaşması, Viyana Habsburg’larına, İspanyol Pay-Bas’sı ile, İtalya’da birçok yerleri veriyordu, Egemenlikleri altına giren bu birbirinden farklı halkların geleneksel kurumlarına saygılı davranan Habsburg’lar, merkeziyetçiliği arttırırken, idareyi düzeltmeye de çalıştılar. Viyana, başkent oldu.</span></p>

  <p class="calibre_4"><span class="calibre_1">XVIII ve XIX. yüzyılların modern Avusturya devleti, böyle böyle doğmaya başlar.</span></p>

  <p class="calibre_4"><span class="calibre_1">Gelecekte oynayacağı rol bakımından bir başka önemli olay,</span> <span class="bold"><span class="calibre_1">Prusya’nın palazlanışıdır</span></span><span class="calibre_1">. Gerçekten,</span> <span class="bold"><span class="calibre_1">Hohenzollern Ailesinin</span></span> <span class="calibre_1">örgütleyip, sürekli de büyüttüğü Brandeburg Seçmenliği. Almanya’da Otuz Yıl Savaşı boyunca ortaya çıkan değişikliklerden özellikle yararlanmasını bildi. Tutkulu, ama gerçekçiliği de elden bırakmayan, Calvin’ci, ama hoşgörüsü de olan Büyük Seçici,</span> <span class="bold"><span class="calibre_1">Friedrich Guillaume</span></span> <span class="calibre_1">(1640-1688), Prusya’nın palazlanışının ilk yapıcısı oldu. Onun sayesindedir ki, Prusya devleti, bir çok yerleri kendine katıp büyüdü: Doğu Pomeranya, Magdeburg Başpiskoposluğu, Mindlen Piskoposluğu. Bu farklı kurumlara sahip dağınık ülkelere, Friedrich Guillaume, ortak bir yönetimin ilk öğelerini verdi; Berlin, işlerin merkezi oldu. Soylular -hiç olmazsa aralarından bazıları- da içinde olmak üzere, herkesin tâbi olduğu sürekli vergiler koydu. Yığınla yabancıyı, özellikle Nantes Fermanının geri alınmasının arkasından Fransız Protestanlarını çağırarak, ülkede iktisadi gelişmeyi canlandırdı; Berlin’de, ilk sanayi imalâthanelerini kulanlar, onlar olmuştur. Son olarak, bol ve güven verici malî kaynaklara dayanan Friedrich Guillaume, dönemi için büyükçe bir ordu kurdu ve, onunla. Almanya’da oraya buraya karışmak olanağını elde etti. 1675’te, Prusya ordusu, İsveçlilere karşı Fehrbellin zaferini kazandı; bu yeni güç için bir şeyler söylüyordu bu zafer. Yerine geçen</span> <span class="bold"><span class="calibre_1">I.Friedrich</span></span> <span class="calibre_1">(1688-1713), İmparatordan «Prusya’da» kral unvanını aldı; bu sınırlama, krallık unvanının, Hohenzollern’e tâbi tüm ülkeler için geçerli olmadığına işaret ediyordu. I. Friedrich. 18 Ocak 1701’de, Koenigsberg’te âlâyı vâlâ ile taç giydi.</span></p>

  <p class="calibre_4"><span class="calibre_1">«Prusya’da» kral, pek çabuk «Prusya’nın» kralı oldu.</span></p>

  <p class="calibre_5"><span class="calibre_1">ÇÖZÜLEN ÜÇ DEVLET: OSMANLILAR POLONYA VE İSVEÇ</span></p>

  <p class="calibre_4"><span class="calibre_1">Daha XVII. yüzyılın sonlarında Osmanlı imparatorluğunda gerileme başlamıştı. Karlofça Andlaşmasıyla, Türkler, Macaristan’da ve Transilvanya’da ellerinde tuttukları toprakları Habsburg’lara bırakmak zorunda kalmışlardı; Polonyalılar, Venedikliler ve Ruslar da önemli yerler kopardılar. Gerçi Osmanlılar, silkinip yeniden güçlü saldırı fırsatları yakalayacaklardır; ne var ki, saray darbeleri, git gide daha sıklaşarak, Sultanın otoritesini sarsmaya başlamıştır. Osmanlı egemenliğine tabi hıristiyan ülkelerde, yönetim tehlikeli zayıflama belirtileri göstermektedir; bunun gibi. İmparatorluğun uzak köşelerinde, Arabistan’da, Mısır’da ve Kuzey Afrika da kımıldanışlar vardır.</span></p>

  <p class="calibre_4"><span class="calibre_1">İlerde yeniden döneceğiz bu konuya.</span></p>

  <p class="calibre_4"><span class="calibre_1">«Polonya Cumhuriyeti», -monarşinin resmi adı bu idi orada- 800.000 km<sup class="calibre7"><small class="calibre6"><span class="calibre_1">2</span></small></sup> den fazla bir ülkeyi de içine alsa, sınırlar belirsizdir ve savunulmaları da güçtür. Gerçi, kral</span> <span class="bold"><span class="calibre_1">III. Jean Sobieski</span></span><span class="calibre_1">. Osmanlılara karşı mücadelelerde parlak zaferler kazanmıştır: öyle de olsa, Polonya devleti, git gide zayıflamaktadır. Krallık otoritesi seçimle belirlenmekledir, ama iktidar aslında Diyet’in elindedir: Diyet ise, toprak zenginliği git gide artmış büyük soyluların sultasında -gürültülü patırtılı- bir meclistir. Ne var ki, bu Diyet de, yavaş yavaş güçsüzleşir ve nedeni de, XVII. yüzyıl ortalarında artık iyiden iyiye yerleşmiş olan «liberum veto» uygulamasıdır: Kanunların kabulü için oybirliği aranıyordu; öyle olunca da, tek bir temsilcinin muhalefeti, herhangi bir önlemin yürürlüğe girmesini engellemeye yetiyordu. Bir şey daha olur: 1696’da, Jean Sobieski ölünce, Polonya Tacı, Saksonya Seçicisi Friedrich’e verildi. Gerek o, gerekse arkasından gelenler, Rusya’ya dayanıp durdular. Böylece Rusya, git gide daha sık, Polonya’nın işlerine karıştı, karışabildi.</span></p>

  <p class="calibre_4"><span class="calibre_1">İsveç. 1660 yılında, en geniş sınırlarına varmıştı; ancak, Baltık Denizini merkez alan bu «İmparatorluk»», büyük bir askerî gücün yanı sıra, ülkede iç tutarlılığın da sürdürülmesine bağlıydı. Dışarıda, İsveç kralları, bir kırk yıl kadar (1660-1700) denize bir çıkış aramak için çırpınan komşularına ve onların aralarında yaptıkları birleşmelere karşı, zaferlerini -güçlükle de olsa- sürdürebildiler. 1697’de, tahta on beş yaşında genç bir kralın, XII. Karl’ın çıkışı, İsveç’e karşı çevrede yeni bir birleşmenin işareti oldu: Danimarka, Polonya ve Rusya anlaştılar. XII. Karl, çok çabuk büyük kumandanlık örnekleri koydu ortaya: 1700’de, Narva’da, Çar Büyük Petro’nun yönettiği Rus ordusu bir saat içinde darmadağın oldu. Ne var ki, XII. Karl, serüvenci bir kafadaydı da: Uzun yıllar Polonya’da savaştı, arkasından ordusunu Rusya’nın güneyindeki uçsuz bucaksız topraklara sürükledi ve orada, Poltava Savaşında (1709), her şeyini yitirdi. Osmanlı İmparatorluğuna sığındı; Sultanı da Rusya’ya karşı savaşa sokmak için boş yere uğraştı. Osmanlılar, kendisini tutukladılar; ve, beş yıl sonra da, kaçıp, dört bir yandan saldırıya uğrayan krallığının başına geçti (1714). 1718 yılında, Norveç’te Fredrikshall kuşatmasında, Danimarkalılara karşı savaşırken öldü. Onun ölümüyle, İsveç «imparatorluğu» da çözüldü; bu çözülüşü, 1721’de Nystad Andlaşması hükme bağlayacaktır: İsveç, bu andlaşmayla, Baltık-dışı topraklarının en büyük bölümünü yitiriyordu.</span></p>

  <p class="calibre_5"><span class="calibre_1">YENİ BİR GÜÇ: RUSYA</span></p>

  <p class="calibre_4"><span class="calibre_1">XVI. yüzyıl boyunca, Moskova’nın en güçlü prensi, IV. Korkunç İvan olmuştur; «Çar» unvanını ilk kez o kullanmıştı ve Tatarların elinden aşağı-Don ve aşağı-Volga bölgelerini alıp, Sibirya’ya doğru kolonizasyonu başlatan da yine oydu. Ne var ki, onun ölümüyle, «Karışıklıklar Devri» diye adlandırılan uzun bir bunalım dönemi başlar: Büyük senyörler ya da Boyarlar, Çarın iktidarını sınırlandırmaya kalkarlar; köylüler ayaklanır ve yığınla düzmece tacı ele geçirir; bu arada, Polonyalılar da Rusya’yı istilâ edip, Moskova’ya girerler. Düzen, 1613 yılında,</span> <span class="bold"><span class="calibre_1">Mihail Romanov</span></span><span class="calibre_1">’un tahta çıkmasıyla kurulabilir ancak.</span></p>

  <p class="calibre_4"><span class="calibre_1">Romanov hanedanı, 1917’ye değin üç yüz yıl hüküm sürecektir.</span></p>

  <p class="calibre_4"><span class="calibre_1">XVII. yüzyılın başlarında, Rusya’nın, bir Avrupa devleti denebilecek -hemen- hiçbir yanı yoktur. Örfler kaba ve zalimdi. Düşünce düzeyi bakımından, Ruslar, Batılılara oranla pek geride idiler: 1650 yılına doğru, çarpma ve bölme işlemlerini bile bilmiyorlardı hâlâ ve Arap rakamlarını kullanmayı günah sayıyorlardı. Öte yandan, Polonyalılar, İsveçliler ve Osmanlılar, Rusya’yı Baltık Denizi ile Kara Denizden koparmışlardı; Rusya’nın, ikisi de işe yaramaz iki denizi vardı elinde: Kuzeyde -yılın bir bölümünde buz kesen- Beyaz Deniz ile, kapalı -ve bütünüyle Asyalı- Hazar Denizi.</span></p>

  <p class="calibre_4"><span class="calibre_1">İlk değişiklikler, Mihail Romanov’un oğlu</span> <span class="bold"><span class="calibre_1">Aleksey</span></span> <span class="calibre_1">(1645-1676) döneminde oldu. Çar, dışarıda Polonyalılardan -Smolensk’le beraber- Beyaz Rusya’nın bir bölümünü ve -Kiev’le beraber- Ukrayna’nın bir parçasını aldı. İçerde de üç önemli şeyi başardı: Bir yandan, Boyarlara boyun eğdirdi, bunun yanı sıra da güçlü ve sürekli bir ordu,</span> <span class="bold"><span class="calibre_1">Strelets</span></span><span class="calibre_1">leri kurdu; öte yandan, Rusya’da servajı kesinlikle yerleştirdi. O zamana değin, köylülerin, efendilerini terketip bir başka efendinin kapısına gitme hakları vardı; sık sık da, Güneyde henüz ayak değmemiş topraklara kaçıyor ve oralarda kolonlar halinde yerleşiyorlardı. XVII. yüzyılın başlarından başlayarak, köylüler topraklarına bağlandılar ve serf haline getirildiler.</span> <span class="bold"><span class="calibre_1">Servajın yerleşmesi</span></span><span class="calibre_1">, soyluların ve Çarın çıkarınaydı: Soylular, topraklarını ekip biçecek bol emek gücüne kavuşuyorlardı artık; Çarın da, her istediğinde vergi toplayacağı ve askere alacağı insanlar olacaktı elinin altında.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Servajın yerleştirilmesinin kolayca olduğunu sanmayalım. Kentlerde, başta artan vergilere karşı direniş zaten vardı; 1662’de Moskova’da, sabrı taşan halkın korkunç bir ayaklanışı olmuştu; ne var ki, kan içinde boğulmuştu hareket. Doğrudan doğruya servaja karşı köylülerdeki direnişin de örnekleri var: Bunların içinde, Don Kazaklarından</span></span> <span class="italic"><span class="bold"><span class="calibre_1">Stepan Razin</span></span></span><span class="italic"><span class="calibre_1">’in, 1667-1671 yılları arasında yürüttüğü köylü savaşı pek ünlüdür.</span></span>
  </blockquote>

  <blockquote class="calibre_6">
    <span class="italic"><span class="calibre_1">Serf boyunduruğundan kaçanların sığındığı Don havzasında Kazaklar yaşıyordu. XVII. yüzyılın ilk yarısında Don Birliği adı verilen bir Kazak askerî örgütlenişini de görüyoruz. Aslında, Rusya’ya dahil olan bu bölge, bir özerklikten yararlanıyordu. Rus yönetimi, Kırım Tatarlarının akınlarına karşı sınır koruyucuları olarak kullandığı zengin kazakları elinin altında tutmak amacıyla, onlara yardım ediyordu; buğday ve silâh veriyordu. Bunun şöyle bir sonucu da oldu: Zengin Kazaklarla, kasabaların halkı «baldırı çıplaklar» arasındaki çelişmeler keskinleşti.</span></span> <span class="italic"><span class="calibre_1">Geçim zorluğu ve zengin Kazakların</span></span> <span class="italic"><span class="calibre_1">baskısı</span></span> <span class="italic"><span class="calibre_1">yüzünden, en yoksul Kazaklar, Volga ve Hazar Denizi kıyılarına yağmaya gidiyorlardı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Stepan Razin, zengin bir ailedendi. Don Birliğinin Kalmuklara ve Moskovalılara gönderdiği elçilik heyetlerine bir çok kez katılmıştı. Deneyim sahibi, dinç ve zeki bir insandı. Hollandalı gezgin Struys ondan söz ederken öyle yazar: «Güçlü kuvvetli, dürüst ve kendine güvenen, sakin ve büyük bir insandı. Alçakgönüllü olduğu kadar, kendini kabul ettiren bir insandı da.» Köylülerin ve Kazakların, sömürücülere karşı giriştikleri hareketi, Stepan Razin, pek iyi yönetti. Hareket, 1667’de, «baldırı çıplaklar»ın Hazar kıyılarına bir seferiyle başladı. Başkaldıranlar, Layik kasabasını aldılar. 1688’de, Razin, orayı terkedip İran kıyılarına vardı. Hazar Denizinde Don Kazaklarıyla birleşen adamları, Derbent’ten Baku’ya değin, kıyıları allak bullak ettiler ve -hiç de eşit olmayan koşullarda- Şah’ın donanmasını da yendiler; alabildiğine ganimet elde ettiler ve, bu arada, Mendi Hanın kızını da. Razin’in gücü karşısında dehşete düşen Astragan Voyvodaları, kentin kapılarını kendisine açtılar. Böylesi bir zafer, aşağı-halk tabakasını pek etkiledi. 1669 Eylülünde, birlikleri, Volga’dan yukarı doğru çıkıp Çaritsin’i ele geçirdiler. Tutukluları serbest bıraktıktan sonra, beraberlerinde yüzlerce Astragan ve Çaritsin emekçileriyle, Don’a döndüler. Hareketin ilk aşaması böyle sona erdi: İçine yığınla haydutluk da karışmış olsa, harekette, sınıfsal hınç, daha şimdiden -ve açıkça- belli ediyordu kendini.</span></span>
  </blockquote>

  <blockquote class="calibre_6">
    <span class="italic"><span class="calibre_1">Razin’in, Don’dan Volga’ya doğru ikinci seferi, başkaldırının yeni bir aşamasıydı. 1670 Nisanında, yoksul Kazaklar ve kaçak köylülerle iyice güçlenen ordusuyla, Çaritsin’i yeniden ele geçirdi. Hareket, açıkça antifeodal bir nitelik aldı. Ayaklananlar, Boyarların ve efendilerin düşmanları olduklarını söylüyorlardı, ama Çar’ın değil. Razin’in yanında, yoldaş olarak -bu olaylardan önce ölmüş- «Çareviç Alexis» ile «Patrik Nikon»un da olduğu söylentileri dolaşıyordu; her ikisi de. Boyarların keyfiliklerinin kurbanları olarak görülüyordu.</span></span>
  </blockquote>

  <blockquote class="calibre_6">
    <span class="italic"><span class="calibre_1">Razin, Çaritsin’den Astragan üstüne yürüdü; kent halkının da yardımıyla ilk saldırıda aldı onu. Arkadan, bir büyük birlik, ırmağı yukarı doğru çıkıp, Saratov ve</span></span> <span class="italic"><span class="calibre_1">Samara’yı ele geçirdi. Eylül başlarında, Simbirsk kalesi önündeydi Razin. Kalede, Voyvoda Miloslavski’nin kumandasında önemli bir birlik bulunuyordu. Razin, Çaritsin’den bildiriler yayınlamıştı; halkı savaşa çağırıyordu. Volga’da yığınla halk, kendisine katıldı. Bütün Volga ve Doğu Ukrayna bölgesi ayaklanmıştı. Feodal boyunduruğa karşı harekete geçen köylüler, manastırları kuşatıyor ve malikaneleri yağmalıyorlardı. Ne var ki Razin, Simbirsk’i alamadı. Prens Bariatinski’nin kumandasındaki hükümet birlikleri de, kuşatılanların yardımına geldi. İki gün süren bir savaştan sonra, köylü ve Kazak güçleri yenildiler; Razin, yaralı olarak, arkaya kalan bir avuç adamıyla Don’a çekildi. Kendisini, zengin Kazaklar yakalayıp, Moskova’ya gönderdiler ve orada, Kızıl Alan’da boynu vuruldu (6 Haziran 1671).</span></span>
  </blockquote>

  <blockquote class="calibre_6">
    <span class="italic"><span class="calibre_1">Neydi verdiği ders hareketin?</span></span>
  </blockquote>

  <blockquote class="calibre_6">
    <span class="italic"><span class="calibre_1">Stepan Razin’in başkaldırısı, Orta Çağ’daki Köylü Savaşlarının hemen bütün çizgilerini taşır: Kendiliğinden gelişme, yerel nitelik, iyice saptanmış siyasal bir programdan yoksunluk! Bütün bir halkı, feodal senyörlere karşı savaşa çağırsa da, Razin, «iyi bir Çar» adına vermişti kararını. Ne var ki, köylülerin yenilgisiyle de sonuçlanmış olsa, savaşın etkisi pek büyük oldu: Halkın, kendi kurtuluşu adına verdiği mücadelenin diri bir örneğiydi bu; devrimci geleneklerin oluşmasında önemli bir aşamaydı. Öyle olduğu için de, Razin, halkın belleğinde efsanevi bir kahraman olarak yaşayıp durdu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Son olarak, o sıralarda Batılı düşünceler -usul usul- Saraya ve kimi Boyarların çevresine sızmaya başlar. Aleksey’in döneminde, özellikle de oğlu</span> <span class="bold"><span class="calibre_1">Fyodor</span></span> <span class="calibre_1">(1676-1682)’un zamanında, kimi yabancı eserlerin çevirisi gün ışığına çıkar: Çariçe de, tiyatro temsillerine gitmek cesaretini gösterir. Orta ve Batı Avrupa’dan gelme tacirler ve serüvenciler, Moskova’nın içinde olmasa da, bir dış mahallesinde yerleşip, Ruslara, Avrupa âdetlerini tanıtmaya başlarlar; çok geçmeden, yeni bir Çar, bunları zorla kabul ettirmeye kalkacaktır onlara.</span></p>

  <p class="calibre_4"><span class="bold"><span class="calibre_1">Büyük Petro</span></span> <span class="calibre_1">(1672-1725)’dur bu.</span></p>

  <p class="calibre_4"><span class="calibre_1">Fyodor’un ölümünde (1682), Aleksey’in ikinci evliliğinden olma yarım-kan kardeşi Petro, Çar ilân edildi; ancak, Çarın ilk eşinin yandaşları bir darbe yaptılar: Petro’nun yanı sıra, V. İvan da Çar oldu; naipliği ise kızkardeşleri Sofiya üslendi. Petro, köye gönderildi; yoksul bir yaşam sürdü orada ve pek yalın bir öğrenim gördü. Yalnız başına kalan Petro, Moskova’da yabancılar mahallesini ziyaret edip duruyordu; zanaatçıların işleriyle ilgileniyor, Hollandalılardan bilimleri ve gemiciliği, yabancı askerlerden de askerlik sanatını öğreniyordu. Hollandalı bir dülger, eğlenmesi için yelkenli bir gemi yaptı ona; oyuncak askerleri de vardı; kendi yaşındaki çocuklarla savaşçılık oynadı. Gelecekteki kılavuzu İsviçreli François Lefort, İngiliz Patrick Gordon ve -daha sonra metresi olan- Anna Mons’la yine bu mahallede dostluk kurdu; bütün yaşamı boyunca unutamayacağı gençlik zevk ve eğlencelerini de orada tattı. Birkaç yıl sonra da, iktidarı, kızkardeşinin elinden aldı ve Rusya’nın tek egemeni oldu.</span></p>

  <p class="calibre_4"><span class="calibre_1">On yedi yaşındaydı o sıralar.</span></p>

  <p class="calibre_4"><span class="calibre_1">Daha o yıldan, doymak bilmez bir merak dünyası içindeydi; her şey hakkında ve hiç vakit yitirmeden aydınlanmak istiyordu. Pratik şeylere karşı, büyük bir tutkuyla ilgileniyordu; ve Batı’nın maddî üstünlüğünü kuran ne ise, onu Rusya’ya da sokmayı koymuştu kafasına. Ülkesinin geleceğinin kendisine bağlı olduğu düşüncesindeydi. Görevinin büyüklüğünün bilincinde olarak, kendini ona adadı. Akıl almaz bir dinçlikteki bu genç sütun -boyu iki metreyi geçiyordu! - korkunç öfke ve anlatılmaz bir zalimliğin pençesindeki bu garip yaradılış, önüne çıkabilecek bütün engelleri kırıp parçalamaya hazırdı.</span></p>

  <p class="calibre_4"><span class="calibre_1">Öyle de oldu: Kırdı, parçaladı ve büyük bir miras bıraktı arkaya.</span></p>

  <p class="calibre_4"><span class="calibre_1">İktidarının büyük bir bölümü savaşçı bir dış politika uygulamakla geçti.</span> <span class="bold"><span class="calibre_1">Rusya’yı dışarıya karşı güçlendirmek</span></span> <span class="calibre_1">ve</span> <span class="bold"><span class="calibre_1">açık denizlere çıkmak</span></span><span class="calibre_1">: Bu oldu politikasının temeli. İkinci Viyana Kuşatmasından sonra Türklere karşı olan birliğe girdi ve -Don kıyılarındaki- Azak kalesini aldı Osmanlılardan (1696). Başarısının büyük onuru içinde, yabancı dostlarının o anlata anlata bitiremedikleri Avrupa’yı dolaşmaya karar verdi: Beş ay Hollanda’da, üç ay da İngiltere’de kaldı (1697-1698); özellikle, gemi yapımcılığına ilgi gösterdi oralarda. Öyle derler: Kimliğini gizleyerek, el altından gemi yapım uzmanlarıyla anlaşıp, bizzat bir işçi gibi Hollanda tersanelerinde çalıştı. Strelest’lerin büyük bir ayaklanışı üzerine (1698) birden Moskova’ya döndü; oraya vardığında, düzen gerçi kurulmuştu, ancak Petro -ibret olsun diye- korkunç bir şeye karar verdi: Ayaklanan yüzlerce kişiyi işkenceden geçirdi, sonra öldürttü, kimini de kendi elleriyle boğdu.</span></p>

  <p class="calibre_4"><span class="calibre_1">Bu arada İsveç’e karşı tasarladıklarını gerçekleştirmeye koyuldu: Polonya ve Danimarka krallarıyla bağlaşıklık kurup, İsveç’e saldırdı. Sonucu biliyoruz: İyi hazırlanmamış ve donatılmamış birlikleri, XII. Karl’ın önünde, Narva’da korkunç bir bozguna uğradı (1700). Bu yenilginin etkisiyle, Petro, Rusya’daki bütün kaynakları harekete geçirdi: Manastırların çanlarını bile eritip, top döktürerek 200.000 kişilik bir ordu meydana getirdi; askerî harcamalar için ağır vergiler koydu; Onega ve Ladoga gölleri bölgesinde maden sanayisini geliştirdi; top ve gemi yapımında kullanılacak teknik kadroyu yaratmak amacıyla yabancı uzmanlar çağırdı; İngriya’yı, Estonyayı, Livonya’yı ele geçirdi; Neva ırmağı kıyısında</span> <span class="bold"><span class="calibre_1">Petrograd</span></span> <span class="calibre_1">kentini kurdu; Baltık Denizinde köprü başı olan bu liman, dış ülkelere yapılan ticaretin merkezi Arhangelsk’in yerini alacaktır; yeni kenti, Moskova’ya ve Ladoga gölüne bağlayacak kanallar açıldı. Halkı çalışmaya zorladı; her soyluya en az iki katlı bir ev yapma görevini yükledi. Halktan istenen özveriler, sık sık ve bastırılması güç başkaldırılara yol açtı: Yabancılara karşı -1705’teki- Astrahan ayaklanmasını; 1707’de güneydoğu ve 1708’deki Don kazakları başkaldırısını hatırlatalım. Ne var ki, bütün bu özveriler sonucunu da verdi: Petro, iyi donatılmış ve talimli bir orduyla, XII. Karl’ı</span> <span class="bold"><span class="calibre_1">Poltava</span></span><span class="calibre_1">’da korkunç bir yenilgiye uğrattı.</span></p>

  <p class="calibre_4"><span class="calibre_1">Rusya, büyük bir güçtü şimdi. Gerçi, Prut’ta Baltacı Mehmet Paşa kumandasındaki Osmanlı ordusuna yenilip Azak kalesini yitirdiyse de. Baltık’taki yayılma politikasını yürüttü: Birlikleri Almanya’nın bağrına kadar ilerliyor, Elbe’ye varıyor, oradan İsveçlileri kovuyordu; Prusya kralı, daha şimdiden, Polonya’yı bölüşmeyi öneriyordu ona. Bu arada, Petro, ikinci yolculuğunu yaptı Batı’ya (1717); ne var ki, başka ulusların «rahlei tedris»inde dünyayı öğrenmek isteyen cahil bir prens değildi artık bu, Fransa’ya bile bağlaşıklığını öneren zaferler kazanmış bir kişiydi.</span></p>

  <p class="calibre_4"><span class="calibre_1">Büyük Petro, bu savaşlar boyunca, özellikle de dış tehlikeler uzaklaştırıldıktan sonra, Rusya’yı «</span><span class="bold"><span class="calibre_1">Batılılaştırma</span></span><span class="calibre_1">»ya girişti. Ne var ki, bir öğretiye dayanmayan, Batı’da kendi gördüğü, bir bölümü de yabancı danışmanlarının raporlarından -günü gününe- esinlenen reformlardı bunlar. İyi düzenlenmiş bir ordu ve polis örgütüne dayanarak zorla kabul ettirmeye kalktı bunları.</span></p>

  <p class="calibre_4"><span class="calibre_1">Neler yaptı?</span></p>

  <p class="calibre_4"><span class="calibre_1">Avrupa’dan ilk dönüşünde, erkeklerin sakallarını kesmelerini emretti (oysa Ruslar için günahtı bu); kadınların peçe, uzun elbise,</span> <span class="italic"><span class="calibre_1">terem</span></span> <span class="calibre_1">giymelerini yasakladı, Macar ya da Alman biçimi elbise giyilmesini dayattı; tütün içilecekti (bu da bir başka günahtı Ruslarca); takvimi değiştirdi, yılı Eylül yerine Ocak ayından, tarihlemeyi de, -Rusların yaptıkları gibi- dünyanın kuruluşundan değil, İsa’nın doğuşundan başlattı.</span></p>

  <p class="calibre_4"><span class="calibre_1">Biçimde de kalsa, Doğulu bir toplum için önemliydi bunlar.</span></p>

  <p class="calibre_4"><span class="calibre_1">Fransa’nın mutlakçı ilkeleri kadar, Prusya ve İsveç’in pratik deneyimlerinden de esinlenerek,</span> <span class="bold"><span class="calibre_1">devlet örgütünü temelden değiştirdi</span></span><span class="calibre_1">.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Süreklilik kazanan ordu kadrolarını, iki muhafız alayı sağlıyordu, bu kadrolar, soylular için bir okul hizmeti görüyor ve bir askeri kast oluşturuyordu aynı zamanda. Petro başlarda, kendisine yardıma olacak özel bir şansölyelik kurdu (1700); daha sonra, git gide bu kuruluşun yerini alacak, idari ve malî işleyişi destekleyecek ve yokluğu sırasında Çarın görevlerini yüklenecek dokuz kişilik bir Senato oluşturdu (1711). Yavaş yavaş sekiz idare bölgesi belirlendi: Hepsinin başı olan -meslekten- bir general, tüm askerî, malî ve adlî yetkileri elinde topluyordu. Ülke illere, iller ilçelere, onlar da bucaklara bölündü. Her ilin başında, Çarın atadığı bir Komiser vardı. Böylece Senato,</span></span> <span class="italic"><span class="calibre_1">bölge yöneticisi, il yöneticisi, hepsi de Çarın görevlileriydiler ve onun yetkilerine sahiptiler. Hepsi de soylular arasından seçiliyordu bunların. İlçe görevlilerini yerel soylular seçiyordu, başlıca görevleri de vergileri toplamaktı. Bucaklarda köylüler, aynı zamanda vergi de toplayan bir Adalet Divanı seçiyorlardı. Kentler, kendileri de bizzat vergi koyabiliyor ve dağılımını ve toplanmasını seçilmiş organlara bırakabiliyorlardı. Bireyler ya da halkın çeşitli zümrelerince seçilmiş heyetler ve hepsinin de Çar görevlilerinden oluşan -hiyerarşiye tâbi- bir şebekece denetlenmesi: İşte yönetim anlayışı!</span></span>
  </blockquote>

  <blockquote class="calibre_6">
    <span class="italic"><span class="calibre_1">Ne var ki, Senato'nun yetersizliği görüldü. Onunla, idare bölgeleri arasında bir halka eksikti; Petro, İsveç’in -bir tür Bakanlık görevi anlamına- kollejler sistemiyle gidermeye kalktı bunu: Adalet, Dış İşleri, Amirallik, Savaş, Maliye Bakanlığı kuruldu; 1712 yılından başlayarak da, Ticaret Bakanlığı kurulacaktı.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Subaylar gibi, belli başlı tüm görevler için de, Petro, soylulardan yararlandı;</span> <span class="bold"><span class="calibre_1">devlet hizmetinde</span></span> <span class="calibre_1">sayıldı hepsi de. Şöyle ki: Soylular, atalarından kalan toprakları tek bir mirasçıya bırakacaklardı; böylece, işletmelerin verimliliği düşmeyecek, öte yandan soyluların öbür çocukları ticaret (soyluların bazı mesleklerde çalışması yasağının kaldırılması) ve devlet hizmetleri için serbest kalacaklardı;</span> <span class="italic"><span class="calibre_1">çin</span></span> <span class="calibre_1">diye adlandırılan örgütlenişe göre, soylulara, üç türlü hizmet olanağı veriliyordu ki, bunlar, askerî, sivil hizmetlerle saray hizmetleriydi ve, bazı kademelerin dışında, bu hizmetler miras yoluyla geçemiyordu. Soyluları devlet hizmetinde saymasına karşılık, Çar, onlarla, köylüler arasındaki ilişkiye karışmadı pek. Özgür ya da serf, bütün köylülerin topraklarını terketmeleri de yasaklandı; böylece, köylüleri soylu mülk sahiplerinin iradesine terkederek, serfliği desteklemiş oluyordu. Devlet hizmetinde çalışanların yetişmesi amacıyla, temel öğretimini matematiğe dayandıran ilk ve orta dereceli okullar, yüksekokullar vardı; Petro, mühendislik, topçuluk ve denizcilik okullarıyla tamamladı bunları; soylular, bu okullara gitmek zorundaydılar.</span></p>

  <p class="calibre_4"><span class="calibre_1">Uygulamada, asıl ilgilendiği ordu ve donanma idi. Askerî harcamaları için, para gerekiyordu kendisine: Vergileri arıtırdı; uyruklarının ödeyebilmesi için de zengin etmeye kalktı onları. Çar, Colbert’in yaptığı gibi,</span> <span class="bold"><span class="calibre_1">sanayicileri ve tacirleri destekledi</span></span><span class="calibre_1">: Bol emek gücü adına, serfleri, hatta mahkûmları sürdü önlerine; paraca yardımlarda bulundu, kimi zaman soylulaştırdı onları. Altın, bakır ve demir madenlerinin işletilmesini destekledi; kanallar kazdırdı, Moskova ile Astrakhan fuarlarını koruyup gözetti; son olarak da, Petrograd’ı kurdu ve şenlendirdi: İlk kuruluş çalışmalarına 1703’te başlanan kentin nüfusu, Petro öldüğünde 100.000 kişiydi ve, yalnız yeni Rusya’nın başkenti değil, Arkhangelsk’in yerine, büyük bir ticaret limanı da olup çıkmıştı. 1714’te de, başkenti, dış ticaretin büyük bir bölümünün yürütüldüğü Petrograd’a taşıdı.</span></p>

  <p class="calibre_4"><span class="calibre_1">Büyük Petro, geleneklere bağlı ruhbanın, reformlarına ne denli karşı olduğunu, daha baştan hissetmişti. Rus Kilisesinin başında bir patrik bulunuyordu. O, 1700 yılında öldüğünde, Çar, yerine bir başkasını atamadı. 1721’de, Bakanlıkları kurduğunda, onlardan birine ruhbanın yönetimi görevini verdi:</span> <span class="bold"><span class="calibre_1">Kutsal Sinod</span></span> <span class="calibre_1">diye adlandırılan bu organ, dokuz piskopostan oluşuyordu; ancak aralarına, kendisini temsil etmek üzere, bir laik görevliyi katmayı da ihmal etmedi, ve uygulamada Rus kilisesini bu «savcı»» yönetti.</span></p>

  <p class="calibre_4"><span class="calibre_1">Âdetleri ve dini de içine alan bütün bu reformların, toplumda bir</span> <span class="bold"><span class="calibre_1">muhalefet</span></span><span class="calibre_1">le karşılaşması kaçınılmazdı. Muhalefet, eski Rus aristokrasisinden geliyordu; halk kitlelerinin gözünde ise, Petro, düpedüz bir «Deccal»dı. Bu genel düşmanlık duygusunu, Çareviç Aleksey de paylaşıyordu: Yeni düşüncelere alabildiğine karşı bir çevrede yetişmiş bu bilgisiz ve tembel genç, Petro’nun mirasçısı olacaktı ve iktidara geldiğinde babasının tüm yaptıklarını yıkacağını gizlemiyordu; İsveç’in elinden alınan ülkeleri bile ona geri vereceği söylenenler arasındaydı. Çar, Aleksey’in elinden, taht üzerindeki tüm hakları aldı önce; arkasından da, yargılatıp ölüme mahkûm ettirdi onu.</span></p>

  <p class="calibre_4"><span class="calibre_1">Aleksey, hapishanede işkence altında can verdi (1718).</span></p>

  <p class="calibre_4"><span class="calibre_1">Muhalefet saklanıyordu, ama güçlüydü. Kim sürdürecekti başlanmış eseri? Petro, mirasçısını belirleyecek zamanı bulamadan öldü (1725). Öyle de olsa eser sürdü; Çünkü Çar, ustaca davranmış,</span> <span class="italic"><span class="calibre_1">çin</span></span><span class="calibre_1">’i kurarak,</span> <span class="bold"><span class="calibre_1">devlet görevlisi soylularla devletin çıkarını birbirine bağlamıştı</span></span><span class="calibre_1">. Böylece, devletin yok olması, bu sınıfın da ölümü demek olacaktı. Öte yandan, Büyük Petro, tüm geriye dönüş tehlikesini ortadan kaldırmak amacıyla, Çar’ın, kendi yerine geçecek olanı kendisinin belirlemesine -1721 Fermanı- karar vermişti; eski Rusya’nın geleneklerine dönmekten yana olan mirasçılar saf dışı bırakılabilecekti bu yolla. Petro’nun eserinin sürmesi elbette sadece bu önlemlere bağlı değil; en başta, şurada aramalı onu: O zamanki Rusya için, «Batılılaşmanın dışında başka bir seçenek yoktu. Büyük Petro, bunu gördü ve uyguladı. Acı ekerek, gözyaşı biçerek olmuştur bu uygulama, ama olmuştur. Modern Rusya, hiç kuşkusuz onun eseridir. Türkiye’de -gırtlağına değin Rus düşmanlığıyla dolu- gerici tarihçilik, ondan «Deli Petro» diye sözeder; öfkesinin şiddetine bakarak, bu sıfatı -belki- yakıştırabiliriz ona; ama tüm eseri göz önüne alındığında, gerçekten «Büyük Petro»dur o. Puşkin,</span> <span class="italic"><span class="bold"><span class="calibre_1">«Tunç Süvari»</span></span></span> <span class="calibre_1">adlı şiirinde onu anlatırken bir yerinde öyle der, ve ne kadar da güzeldir söylediği:</span></p>

  <p class="calibre_4"><span class="calibre_1">Akıp giden suların kıyısında ayakta</span></p>

  <p class="calibre_4"><span class="calibre_1">Büyük düşüncelerle dolu kafası</span></p>

  <p class="calibre_4"><span class="calibre_1">Uzaklara bakıyor...</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_18"></div>
</body>
</html>
