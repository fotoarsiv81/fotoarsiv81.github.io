<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Bütün bunları, Okumuşlar, maddeci Çu-Hi öğretisine göre, doğa gücünün oyunları olarak yorumluyorlardı. Ancak, dinin halk için iyi bir şey olduğu noktasından kalkıp, yorumlarını, hep eski dinin terimleri içinde dile getiriyorlardı. «Rüzgâr, yağmur, şimşek ve yıldırım varsa, tanrıların eseriydi bu; Rüzgâr dindiğinde, yağmur kesildiğinde, şimşek çakıp yıldırım düşmediğinde, şeytanlar karışmıştı işe». Böylece mandarenler, asla inanmadıkları bir dinle görünüşte anlaşmalarını sürdürüyorlardı.</span></p>

  <p class="calibre_4"><span class="calibre_1">Nasıl bir yöntem izledi misyonerler böyle bir ortamda?</span></p>

  <p class="calibre_4"><span class="calibre_1">Bu dini ve bu manderenleri iyice anlamadıkları için, misyonerlerin elde ettikleri sonuçlar hiç de parlak olmadı. XVI. yüzyılın sonlarında hayal kırıklığı tamdı. Makao’da öyle deniyordu: Bir zenciyi beyazlaştırmak, Çin’i hıristiyanlaştırmaktan daha kolaydır. 1577’de bir karara varıldı: Japonya’da ve Hint’de olduğu gibi, Çin’de de, aslında Hıristiyanlığa ters düşmeyen Ülkenin Örf ve âdetlerine uyulacaktı. Cizvitlere, Çince öğrenmeleri, «Çinlileşme»leri öğütlendi. Din adamlarının çoğu, böyle bir şeyi çılgınlıkla suçladılar; ama küçük bir gurup, meslektaşlarının alaylarına aldırmayıp, bu öğüde uydular.</span></p>

  <p class="calibre_4"><span class="calibre_1">Ve Çinlinin dünyasına girmek için bir yöntem hazırladılar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Bir İtalyan Cizviti olan</span></span> <span class="italic"><span class="bold"><span class="calibre_1">Ruggieri</span></span></span><span class="italic"><span class="calibre_1">, 1580‘den başlayarak, Çin nezaketine uymanın önemini belirtti: Silahsız çıkılmalıydı önlerine, mandarenlerin huzurunda diz üstü oturulmalı, birçok kez secdeye varılmalı, kendinden söz ederken alçakgönülü şeyler söylemeli, başkalarından bahsederken övücü sözler edilmeliydi. Çok geçmedi, mandarenler, Ruggieri'den hoşlandılar; her tartışmaya ve her genel toplantıya çağırdılar onu; onun aklı başında ve barışçı olduğunu söylüyorlardı ve silah taşımadığını belirtiyorlardı. Bu son nokta, askerlerden tiksinen Okumuş takımı için önemliydi. Ruggileri, Avrupalı gibi giyinmenin terkedilmesi gerektiğini farketti ve budist rahipler gibi giyinmeye başladı. Çinliler, onu Seng diye çağırmaya başladılar; yabancı budist rahiplere verdikleri bir addı bu ve -bir elçi göndermiş olan- Papa Büyük Seng oldu. Ruggileri, ayrıca Makao’da, «Saint-Martin Evi» adıyla, özel bir konut kurdu; orada, dine yeni dönmüşlerle beraber, Çin usulü ayrı bir yaşam sürmeye başladı. Son olarak kral naibine bir başvuruda bulundu: «Bizim mesleğimiz Tanrıya hizmet etmek ve çeşitli bilimleri öğrenmektir. Ülkemizdeyken, Çin halkının iyi, yumuşak, barışsever, aklı başında, pek güzel tören ve töreleri, yığınla bilimi, ahlâk üstüne şahane eserleri olduğunu işitmiştik. İşte bu yüzden, bütün bunları görme ve öğrenme, bu krallığın değerlerini tanıma, böylesine üstün bir halkın arasında yaşama arzusuyla tutuşup, ülkemizi terkettik» diyordu. Kral-naibi, uygarlığa karşı böylesine yetenekleri olan bu barbarın Çin’e girmesine izin verdi.</span></span>
  </blockquote>

  <blockquote class="calibre_6">
    <span class="italic"><span class="calibre_1">Ruggileri, 1583’te, Çin’de ilk Katolik kilisesinin temellerini attı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Çok geçmedi,</span></span> <span class="italic"><span class="bold"><span class="calibre_1">Ricci</span></span></span> <span class="italic"><span class="calibre_1">ile tanıştı. İki Cizvit, mandarenlerin dikkatini. Batı bilimi ve tekniğine çekmeye başladılar; saatler, kitaplar, haritalar, onlara dünyanın büyüklüğünü ve her şeyin Çin demek olmadığını gösteriyordu; anahtarlar, camlar, siyah-beyaz perspektifli oyma kalıplar koydular önlerine. Roma kollejinin has öğrencisi Ricci, mandarenler için, güneş saatleri, dünya haritaları yapıyordu; aritmetik ve geometri öğretti onlara. Mantık ve çözümleme bilmiyorlardı; bir önermeler zinciri gözlerini büyüledi.</span></span>
  </blockquote>

  <blockquote class="calibre_6">
    <span class="italic"><span class="calibre_1">Muhterem pederler, mandarenlerle dört ya da beş saat konuşuyorlardı. Ağırdan ağırdan sözü dine getirmek için de yararlanıyorlardı bunlardan. Ruggileri, Ermiş Paul ile Ermiş Jean’dan yararlanıp, yöntemini,</span></span> <span class="italic"><span class="bold"><span class="calibre_1">Hıristiyan Öğretisini Açıklama</span></span></span> <span class="italic"><span class="calibre_1">adlı eseriyle, 1584’te ortaya koydu. Çincede hıristiyan dini hakkındaki ilk açıklamadır bu. Eyalette, bin nüshadan fazla dağıtıldı. Bu maddeci Okumuşlara, dinin temellerinin akla karşı olmadığını tanıtlamak gerekiyordu. Ne var ki, hepsi de Wang- Yang-Ming’in sezgiciliğine aşina idiler; kendilerini yönlendirecek kuralları yüreklerinde bulmaya alışkındılar. Ruggieri de bu noktadan hareket etti; öyle anlatıyordu: İnsan, iyiliği yüreğinde bulur. Bu iyilik, açıktır ki, insandan gelmez; o, baştan aşağıya iyilik, iyiliğin yetkinliğe ulaştığı bir varlıktan gelebilir ancak. Yetkinlik, işte Tanrı budur. İyiliğin yetkinliği, bir başkasına elde olan bütün iyiliği yapmayı sürekli isteyiş: Bilinci ve iradesi olan kişisel bir Tanrıdan başka bir şey değildir bu. Doğa, açıkça insanlar için yaratılmıştır. Kanıtları mı? İnsanın hayvanlar üzerinde kurduğu otorite, dağların derinliğinde arayıp çıkardığı madenleri işleyişi. Ancak, doğa, kendi kendisiyle açıklanabilir mi? Hayır! Bir doğa olayının nedenini arıyor ve buluyorsak, bu nedenin de nedenini aramak ve şu anlayışı sonuna değin sürdürmek zorundayız. Ve, belli bir anda, öyle bir neden olmalıdır ki, kendi kendine yetebilsin ve bütün öteki nedenleri açıklayabilsin. Bu ilk, yüce neden, işte Tanrı budur. Doğanın yaratıcısı odur ve doğanın düzeni, bu nedenin yüce bir zekâ olduğunu gösterir bize; böylece Tanrı, bilinçlidir, irade sahibidir ve kişiseldir. İnsanın adalete gereksinmesi vardır. Bu adalet, yeryüzünde tam anlamıyla yerine gelmez. Böylece, bu gereksinmeye yanıt vermek için, bir başka dünyada adaletin olması gerekir.</span></span>
  </blockquote>

  <blockquote class="calibre_6">
    <span class="italic"><span class="calibre_1">O halde? O halde, insanın ruhu ölümsüzdür.</span></span>
  </blockquote>

  <blockquote class="calibre_6">
    <span class="italic"><span class="calibre_1">Böylece, akıl yoluyla kişisel Tanrının varlığını, dünyanın yaradılışını, ruhun ölümsüzlüğünü tanımlayan Ruggieri, şunu da gösteriyordu: Tanrı, insanın yüreğine, mutlu yaşaması için gerekli her şeyi koymuştur. Ne var ki, insan, bilinçli olarak, kötülüğü ve mutsuzluğu seçti. O zaman da, Tanrı, insanları kendi yaradılışlarına döndürmek üzere, bir kanun koyucusu, Musa’yı gönderdi bir gün. Ancak insanlar, yeniden kötülükler içine düştüler. Tanrı, insanları kurtarmak için, o zaman da kendi oğlunu, İsa’yı gönderdi; Bâkire Meryem’in bedeninde oluştu o, nasıl güneş bir şişeyi bütünlüğüne zarar vermeden ışığıyla doldurursa, öyle!</span></span>
  </blockquote>

  <blockquote class="calibre_6">
    <span class="italic"><span class="calibre_1">Hıristiyanlığı kabul eden ilk Çinli, 1585’te Paul adıyla vaftiz edildi. O yılın sonunda. 20 hıristiyan vardı; 1586’da sayıları 40 oldu. 1588’de Ruggieri, yorgunluktan bitkin, hareket etmek zorunda kaldı.</span></span>
  </blockquote>

  <blockquote class="calibre_6">
    <span class="italic"><span class="calibre_1">Yeni bir kral naibi ile arası açılan Ricci, Şiu-şov’a gönderildi. Ricci, orada bir Okumuşla, K’iu-Tai-Su ile tanıştı. Adam, gerçek bir hümanistti; Avrupa bilimlerine de tutkundu; ve ilmihal üstüne sorularıyla, Ricci'nin 1588-1591 yılları arasında, Çin dinini oluşturan şeyleri, paganizmi, budizmi, taoizmi, Konfuçiusculuğun Çu-Hi yorumunu keşfetmesine yol açtı. İlk kez bir Avrupalı Çin hümanizmasını buluyordu. Ve Ricci, şunu da anladı ki, bu üniversiteler ülkesinde, yüksek Çin sosyetesine girmenin tek yolu, zavallı ve horlanan bir budist papazı gibi değil, bir okumuş kişi olarak kendini kabul ettirmektir. Böylece, Çin edebiyatını incelemeye başlar. Konfuçius’a mal edilen dört eseri, Değişmeler Kitabını, Kutsal Kitabı, Mısralar Kitabını, Adetler Kitabını, Latinceye çevirir. Mandarenlerin çoğu, bunlardan sadece birini öğrenebilirken, Ricci dördünü birden öğrenir. Bu arada, Avrupa filolojisi ile donanmış olarak, Çu-Hi'nin yorumlarına takılıp kalacak yerde, doğrudan doğruya metinlere eğilir, ve onlarda, Çu-Hi'nin verdiği anlamdan çok daha başka şeyler bulur: Tanrının kişiliğini, ruhun ölümsüzlüğünü, mutluların zaferini keşfeder. Avrupa zekâsının sağladığı bu yöntemle, Çinlilerin önüne, kendi metinlerinin canlı bilgi olanaklarını, bir ilerleme kaynağı olarak açıp sergiler. 1594 yılıyla beraber de, okumuşlar gibi giyinir bir yerden bir yere tahtırevanla gider; yanında bir kâtibi, iki ya da üç hizmetçisi vardır. Böylece, devletin ahlâkına saygı gösteren bir kişi gibi görülür çevrede.</span></span>
  </blockquote>

  <blockquote class="calibre_6">
    <span class="italic"><span class="calibre_1">Ricci, 1595’te, Orta Çin’de, edebî çevreler ve edebiyat akademilerinin bir kenti olan Nan-Şang’ta yerleşti. Çin edebiyatı hakkındaki üstün bilgisiyle, tüm yöneticiler ve rantlarıyla yaşayan Okumuşlarca pek iyi karşılandı. Çabucak şunun farkına vardı ki, onlar için aslı önemlisi, ahlâk felsefesi, kötülük, erdem, zalimlik, acıma, namusluluk, dostluk konularını, zarif ve güzel bir biçemle işlemekti. Bunun üzerine, Ricci, Lâtin yazarlarını pek iyi bildiği için, bütünüyle Cicero’dan aldığı 76 özdeyişli, Dostluk Üstüne İnceleme adıyla küçük bir kitap yazar. Öylesine çarpar ki Çinlileri eser, vali vekili, hemen bastırır kitabı ve yaydırır. Ricci, büyük bir Okumuş olarak görülmektedir şimdi. Onunla sohbet etmeğe gelirler; tartışmalar, din sorularına doğru kayar. Ricci, Ruggieri’nin yöntemini uygular. Ve şunu görür ki, kolejde öğrendiği skolastik mantık, tanıtlama sanatından habersiz olan bütün bu Çinli Okumuşlar üstünde büyük bir üstünlük sağlamaktadır kendisine. Çoğunu inandırır onların ve hıristiyan yapar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Ne var ki, Cizvitlerin durumu, hiç de sağlam değildi. Hoşgörüyle karşılanıyorlardı gerçi; ancak bu, valinin ya da kral naibinin insafına kalmış bir şeydi. Şimdi, genel ve resmî bir oturma izni elde etmek gerekiyordu. Onu da, ancak İmparator verebilirdi.</span></p>

  <p class="calibre_4"><span class="calibre_1">Onu elde etmek XVII. yüzyılın eseri olacaktır.</span></p>

  <p class="calibre_4"><span class="calibre_1">Ricci, kolejde, Gregor takvimi reformunu gerçekleştirenlerden biri olan Clavius’un matematikle ilgili eserlerini incelemiş, geometriyi, güneş saati yapma sanatını, kozmografyayı, enlem ve boylamları belirlemeyi öğrenmiş iyi bir öğrenci olarak, pek hoş karşılandı. Gerçekten, Çinliler, insanın tüm yaşamının yıldızların durumuna göre belirlendiğine inanıyorlardı. Böylece, hükümetin başlıca görevi, her yıl takvimi saptamaktı. Hiçbir Çinli, günlük yaşamında, yıldızların elverişli olup olmadığını soruşturmadan herhangi bir işe girişmezdi. Oysa, biri Çinli, öteki müslüman, iki astronomi dairesinin ikisi de, pek kötü durumdaydılar. Çinliler, matematiği savsaklamışlardı ve, bunun sonucu olarak da, Dünyanın düz ve dörtgen olduğuna, Güneşin de bir kovanın dibi gibi büyük olduğuna inanıyorlardı; onlara göre, Güneş battığında, bir dağın arkasına çekiliyordu ve Ay tutulması da Ay’ın Güneş’ten korkması yüzündendi. Böylece Moğollar, XIII. yüzyılda Çin’i fethettiklerinde, ve onların uygarlığını Çin’den Avrupa’nın sınırlarına değin yaydıklarında, İranlı müslümanlar, Çin’e, matematik ve astronomiyi getirmişlerdi. Sonra, 1360’a doğru, Batı’nın Türk-Moğolları, hoşgörüsü olmayan bir İslâmlığın içine kısılmışlardı. 1368’de, Çin’de millîci bir hareket, Moğolları kovup da Ming hanedanı yerleştiğinde, yeni yönetim, Müslüman Astronomlar Dairesini ortadan kaldırmadı; ancak, bu astronomlar, Eukleides geometrisinden önceki bir zihni aşamada kalmış Çin toplumunda, gerilediler. Kuramsal kitaplarını yitirdiler; ellerinde kala kala sayı tabloları kaldı; ancak, onları da, astronomi hareketlerine uygulayamaz oldular çok geçmeden. Takvimde yığınla belirsizlikler ve yanlışlıklar görülmeye başlandı. Hep olduğu gibi, bilim savsaklandığında teknik de geriledi.</span></p>

  <p class="calibre_4"><span class="calibre_1">Hıristiyan Bakanlar Paul Sin-Koang-Ki ile Leon Li-Çe-Tsao, Avrupa astronomisine dayanıp, Çin ve müslüman astronomilerini reforma tâbi tutmak için bir tasarı geliştirdiler. Ricci, 1607-1608 yıllarında, Eukleides düzlem geometrisini Çinceye çevirdi. Çinliler hayran kaldılar. Avrupalılar Çin’in, Kuzeyde 18-51 enlem derecelerinde ve Kanarya adalarının doğusunda da 128-177 boylam dereceleri arasında olduğunu sanıyor, yani doğu kıyısını Pasifik Okyanusunda Marshall adalarına doğru yerleştiriyorlardı. Ricci, Kuzey Yıldızının ufuktaki yüksekliğine bakıp enlemleri hesapladı; Çin’de ve Avrupa’da görülmüş bir Güneş tutulmasının saat farkına da dayanıp boylamları belirledi. Böylece, Çin’i, Kuzeyde 19 ve 42 derece enlem ve Kanarya adalarının doğusunda 112 ve 131 derece boylamlar arasına yerleştirdi.</span></p>

  <p class="calibre_4"><span class="calibre_1">Marko Polo, Kathay ve görkemli Kambalu kentinden sözetmişti.</span></p>

  <p class="calibre_4"><span class="calibre_1">Çin’le Pekin miydi bunlar?</span></p>

  <p class="calibre_4"><span class="calibre_1">Ricci, Cizvit Bento de Goes’i yolculuğa çıkardı. Adam, Ermeni tacir kılığında, kervanlara katılıp, Kâbil, Karband, Kaşgâr, Kogand yoluyla, 1607’de Su-Çeu’ya vardı. «40° paralel yolu» buldu ve gördü ki, her yerde, müslümanlar Çin’den Kathay, Pekin’den de Kambalu diye söz ediyorlardı.</span></p>

  <p class="calibre_4"><span class="calibre_1">Ricci, hıristiyanlaştırma yöntemlerini de aydınlığa kavuşturmuş bulunuyordu. Bir Çinliyi Tanrı’ya inandırmak gerektiğinde, güçlük, deizmden Hıristiyanlığa geçişte kendisini gösteriyordu. Öyle olduğu için, Ricci, dini eylem halinde sunuyordu. Kiliseleri, törenleri, ruhban takımı dışındaki hıristiyanların yaşamlarını, hastanelerde hastalara ve yoksullara gösterilen özeni, çeşitli öğretim ve yardımlaşma çalışmalarını gösteriyordu. Sonra, bu eylemlerden kalkıp, onlara esin veren inanca geçiyordu: İnsanların günahları için çarmıha gerilmiş İsa’yı anlatıyordu; çarmıha gerilmiş, ama sonra da dirilmişti; insanların arasında görünmeden, ancak her yerde hazır yaşıyordu; bu tapılası insanla bir arada kaynaşarak yaşamalı ve her şeyde ona öykünmeliydik.</span></p>

  <p class="calibre_4"><span class="calibre_1">Bir başka güçlük, Çin dinine ve âdetlerine uyum sağlamaktı. Ancak Ricci, Tranto Konsilinin görüşünden esinlenerek, bütün toplumların ve uygarlıkların, içlerinde iyi, giderek Hıristiyanlığa uygun bir yanın bulunduğuna inanıyordu. Çin hümanimasında, Çin klasiklerinde ve insanın ülküsünü gerçekleştirmek amacıyla kimi Çinlilerin harcadıkları çabada, hıristiyan dinine uygun olan şeyi bulmak. Öte yandan, Ricci, Çinlilerin bütününde görülen eksikleri hiç de gözardı ediyor değildi: Putataparlıkları, boşinançları, yoksullar ve sakatlar önünde, hattâ kendi aile bireyleri karşısında acımadan topyekûn yoksun oluşları, dikkatten kaçmayan şeylerdi. O, kendi hasta çocuklarını çöplüklere fırlatıp atan bu Çinli ana ve babalarını, Çinliler arasında adım başında hırsızlık ve aldatışı, kitlelerdeki kabalığı, her köşe başındaki oğlancılığı gösteriyordu. Ne var ki, ilk günahın bir sonucuydu ona göre bunlar. Ricci şuna inanıyordu: Çinliler, Âdem’den sonra gelenlerden bir Yüce Varlığın vahyini almışlardı; en eski çağlardan beri yaratıcı bir Tanrı kavramını saklayıp sürdürmüşlerdi. Ancak sonraları, bozulmuşlar ve boş inançların içine düşmüşlerdi. Öyle de olsa, İbranî halkının geçirdiği aynı gelişmeyi -olduğu gibi- onlar da izlemişlerdi; ve, eski Çin dininin temeli, Hıristiyanlığınkiyle aynıydı. Kendi öz atalarının düşüncesine uygun olanı bulup çıkarmalarında Çinlilere yardım etmek yetecekti; onlar için yüce değer bu düşünceydi.</span></p>

  <p class="calibre_4"><span class="calibre_1">Çoğu Çinliler için, atalar tanrılardı. Böylece, atalar kültü bir putataparlıktı ve Hıristiyanlıkla da uzlaşmazdı. Ne var ki, Ricci, Konfuçius’un kitaplarında şunu bulmuştu: Kült, toplumun yolunda yürüyüşünü sağlamaya has özdeyişlere ve kurallara katılışın dış görünüşüydü yalnızca, böylece, bütünüyle yurttaşlar arası bir işti. Bu, Ricci zamanındaki maddeci Okumuşların bir görüşüydü. Konfuçius, avam için bir Tanrıydı; Okumuşlar için, bir insandı ve kültü de bir bilgenin anılmasıydı. Böylece Ricci’ye göre, hıristiyan Çinlilere atalar kültüne uymaları olanağı tanınabilirdi pekâlâ; yeter ki, bunu bütünüyle siyasal bir olay olarak görsünler ve içlerinden hıristiyan imanıyla karşı çıksınlar buna.</span></p>

  <p class="calibre_4"><span class="calibre_1">Ya Tanrılar kültü?</span></p>

  <p class="calibre_4"><span class="calibre_1">Okumuşlar, Tanrılara doğal güçler ve küllerine de yurttaşlıkla ilgili törenler olarak bakıyorlardı. Böylece, öyle görülüyor ki, Ricci de bunları hoş karşıladı; yeter ki, hıristiyan Çinli, kült niyetini, dilinden dökülen tüm kutsal formülleri, yaptığı bütün hareketleri İsa’ya, haca yada giysilerinin altında sakladığı kutsal bir surete mal etmiş olsun.</span></p>

  <p class="calibre_4"><span class="calibre_1">İşte, «</span><span class="bold"><span class="calibre_1">Çin törenleri</span></span><span class="calibre_1">» diye adlandırılan, bütün bu uyumlardır.</span></p>

  <p class="calibre_4"><span class="calibre_1">Bunlar sayesinde, 1608’de Pekin’de, yüksek görevli, mandaren, Okumuş olarak 300 hıristiyan vardı. Ricci, 1610’da öldü; ölürken öyle diyordu: «Sizi, açık bir kapının önünde bırakıyorum». 1616 yılından başlayarak, Cizvitlerin oturdukları yer sayısı yediye yükselmişti: Pekin, Nankin, Çe-Kiang-Si, Kanton. Yirmi iki Cizvit, 13.000 hıristiyanı yönlendiriyordu.</span></p>

  <p class="calibre_4"><span class="calibre_1">Takvim, Çin’de devlet işiydi. Ricci’nin yerine, Çin Cizvitlerinin genel amiri olarak geçen Longobardo, Avrupa’dan matematikçiler ve astronomlar getirtti: Galilei’nin dostu</span> <span class="bold"><span class="calibre_1">Terentius</span></span> <span class="calibre_1">ile,</span> <span class="bold"><span class="calibre_1">Adam Schall</span></span><span class="calibre_1">, 1630’da Pekin’e geldiler. 22 Haziran 1629’daki güneş tutulmasını, Çinli ve müslüman astronomlar yanlış hesaplamışlardı yine. Hıristiyan Bakan Paul Siu-Koan-Ki, İmparatordan, bir üçüncü astronomi dairesinin kurulması iznini elde etti; takvimdeki düzeltmeleri yapacak ve gökgünlüğünü tutacak Avrupalı bir daire olacaktı bu. Muhterem Pederler, bunun üzerine, Çin’e, teleskopla Galilei’nin buluşlarını soktular. Ptolamcius’unkini izleyen Ricci’nin astronomisini terkederek, Tycho Brahe’nin karma sistemini kabul ettiler; bu sisteme göre, gezegenler Güneşin çevresinde dönüyorlardı, ancak Güneş de Dünyanın çevresinde dönüşünü sürdürüyordu. Muhterem Pederler, takvimi düzene koydular ve sayı tablolarını da yeniden yapıp, 1635’te İmparatora sundular. Son olarak, Schall, Mançu’lara karşı kullansın diye, İmparatora, Avrupa usulü kale topları döktü.</span></p>

  <p class="calibre_4"><span class="calibre_1">Schall, 1640 yılında, Çin’de misyonların genel amiri olmuştu. Ve, Ermiş Paul’dan esinlenerek, Mançu’ların 1644’te kenti almalarından sonra da Pekin’de kaldı ve ilk Mançu İmparatoru Çuen-Çe’nin dostu oldu. Yeni İmparator, onu, birinci sınıftan bir mandaren yaptı, atalarını soylulaştırdı, kendisine doğrudan doğruya dilekçe vermesini kabul etti ve Astronomi Dairesinin başkanı olarak atadı; Avrupalılar, 1825 yılına değin bu makamı ellerinde tutacaklardır. Schall, Mançu’lar için toplar döktü ve Çin ay takvimi ile gregoryen güneş takvimini uzlaştırdı; büyük ilerlemeler kaydetti bu eser. Böylece, bir imparatorluk buyrultusu, hıristiyan dinini iyi diye ilân etti ve, 1650’de, Pekin’de ilk hıristiyan kilisesini kurma iznini elde ettiler. O sırada, İmparatorlukta 150.000 Çinli hıristiyan vardı; 1667’de, Schall’ın ölümünden bir yıl sonra da, 300.000’e yükselmişti bu sayı.</span></p>

  <p class="calibre_4"><span class="calibre_1">Çuen-Çe, 1661’de öldü. Kendi yerine geçen Kang-Hi’nin erginliğe erişmediği dönemde, müslüman astronomlar, Cizvitleri devlete ihanetle suçladıkları için, gözden düştüler. Ancak müslümanlar, takvimdeki yanlışları çoğalttılar. Kang-Hi ergin olunca 1666’da, Schall’in yerine, İmparatorluk Kurulu’na Verbiest’i getirtti. Verbiest, müslümanların takvimde araya bir ay fazla soktuklarını söyledi. Müslümanlar, bu fazlalığın gerekli olduğunu ileri sürdüler. Kime inanılmalıydı? Kang-Hi, bir güneş saati getirtti ve, Verbiest’le müslümanlardan, ertesi günü öğle vakti gölgenin nerede olacağını hesaplamalarını istedi. Verbiest, hemencecik yaptı hesabını; müslümanlar bir sonuca varamadılar. Avrupalılar açıkça üstün durumdaydılar. Verbiest, takvimi düzene koydu. Astronomi Dairesi’nin başkanı oldu; altıncı sıradan mandaren, matematik ve astronomi konularında İmparatorla yüksek görevlilerin de profesörü. Cizvitler mühendis ve mekanisyen, topçu oldular; ve, Verbiest’in toplarıyla, Mançu’lar, Wu-San-Kai’de başkaldıranlarla, Amur ırmağı seferinde Rusları yendiler. Cizvitler, diplomat oldular; Verbiest Hollandalılarla görüşmelerde bulundu. Fransız Gerbillon, Nerçinsk andlaşması imzasına müsaade etti. Verbiest 1688’de öldü. 1688’den başlayarak, Portekiz’in gerilemesi karşısında, Fransa’nın yardımını istemişti; ölümünden on gün sonra ise, Fransız Cizvitleri gelmeye başladılar ve, Portekiz kralının otoritesine tâbi Cizvitlerin yanı sıra, bir ikinci misyonu oluşturdular onlar da.</span></p>

  <p class="calibre_4"><span class="calibre_1">Cizvitler, öylesine hizmetlerde bulundular ki, Kang-Hi, 1692 yılında yayınladığı bir fermanla, ilk kez olarak Çin balkının, Avrupalıların kilisesine gidip Tanrı’ya hizmet edebileceklerine izin verdi. Bu izin, hıristiyanlaştırmaya da izindi aynı zamanda. Böylece, o zamana değin sadece hoşgörüyle karşılaşmış olan Hıristiyanlık, o tarihte kanunsallaşıyordu da.</span></p>

  <p class="calibre_4"><span class="calibre_1">Cizvitler, 1693 yılından başlayarak, İmparatorluk sarayına yerleştiler. 1703’te bir kiliseleri oldu orada. Fransız Cizvitleri, 1706-1716 yılları arasında, İmparator için. Çin İmparatorluğunun haritasını yaptılar; bu haritayı, coğrafyacı d’Anville avamileştirip, 1737’de</span> <span class="italic"><span class="calibre_1">Yeni Çin Atlası</span></span> <span class="calibre_1">adıyla yayınladı.</span></p>

  <p class="calibre_5"><span class="calibre_1">ÇİN’İN AVRUPA’DAKİ GELİŞMELER ÜZERİNDE ETKİSİ</span></p>

  <p class="calibre_4"><span class="calibre_1">XVI. yüzyıl Amerika’yı keşfetmişti; XVII. yüzyıl Çin’i buldu. Avrupalı düşüncelerle, Avrupalıların Çin’den aldıkları düşüncelerin karşılaştırılması, Mekanistlerle Aydınlıklar felsefesinin çoğu temel düşüncelerinin gelişmesine katkıda bulundu.</span></p>

  <p class="calibre_4"><span class="calibre_1">Çin, Avrupa’da, önce -1589’da Fransızcaya çevrilen- Gonzales de Mendoza’nın kitabıyla tanındı; onu, Ricci’nin notlarına dayanılarak yazılmış ve 1616 yılından başlayarak yayılan Trigault’nun anıları izledi; arkasından da, öteki Cizvitlerin anı ve mektupları yayınlandı.</span></p>

  <p class="calibre_4"><span class="calibre_1">Bu yazılar, çetin sorunlar ortaya attı ya da yeniledi onları.</span></p>

  <p class="calibre_4"><span class="calibre_1">Nelerdi bunlar?</span></p>

  <p class="calibre_4"><span class="calibre_1">Başta, insanın iyiliği ve ilk günah sorunu geliyordu. Cizvitler, Konfuçius’un ahlâkını, hıristiyan ahlâkına benzer bir şey diye sunmuşlardı, Peki, öyle olunca, bu ahlâka uyan Çinliler, kurtulmuş oluyorlar mıydı? Cennete gidecekler miydi?</span> <span class="bold"><span class="calibre_1">La Mothe le Vayer</span></span><span class="calibre_1">, 1642’de yayınladığı</span> <span class="italic"><span class="calibre_1">Paganların Erdemi</span></span> <span class="calibre_1">adlı eserinde, olumlu yanıt verdi bu sorulara. Ona göre, Havarilerin gidip Hıristiyanlık vaazında bulunmadıkları, ama doğal kanunu izlemiş ve erdemli kalmış uluslarda bütün bilgeler kurtulmuşlardır. Büyük Arnauld, bu öğretinin taşıdığı zehri bulup gösterdi; şu anlama geliyordu bu: İlk günahtan sonra, insan doğası iyi kalmıştı; insan, güzel şeyler ortaya koyabilir ve Tanrı’ya lâyık kişi olabilirdi. Pelajianizmin içine düşmekti bu; ilk günah inancının, giderek Tanrı’nın bağışlamasının zorunlu olduğu inancının dibini oymaktı.</span></p>

  <p class="calibre_4"><span class="calibre_1">İkinci sorun, Tanrı vahyinin yanı sıra, Tanrı’nın esin verdiği ve insanlığın en eski tarihini içeren Kutsal Kitabın koruyucusu, -Âdem’den gelen- Yahudi halkının ayrıcalığı ile ilgiliydi. Oysa, Çin uygarlığının eskiliği, Kutsal Kitap’ta tüm anlatılanlardan daha öncesine gidiyordu. Çin tarihi,</span> <span class="bold"><span class="calibre_1">La Peyere</span></span><span class="calibre_1">’in dikkatini, Âdem’den önce halkların olup olmadığı noktasına çekti. 1655’te</span> <span class="italic"><span class="calibre_1">Âdemöncesiler Kuramı</span></span> <span class="calibre_1">adlı eserini yayınladı. Orada, ortaya attığı yığınla sorudan sonra şunu soruyordu ister istemez: Kutsal Kitap, öteki birçok halklardan sonra gelmiş küçük bir halkın tarihinden başka bir şey değilse, giderek bu kitaba insanlığın tarihi olarak bakamayacaksak ve, onun ileri sürdüğü gibi, insanlığın Tanrı’yla ilişkilerinin bir tarihi değilse bu, nasıl olup da Tanrı’nın esini olan bir kitap diye gösterilebilirdi? Üstelik, aklın erişmekte güçlük çektiği ya da aklın erişemeyeceği onca gerçeklerle dolu olduğu da düşünülürse! Bütün Hıristiyanlık sarsılmış bulunuyordu bu soru karşısında. Kitap, Fransa’da, Hollanda’da, Almanya’da, İsveç’te skandallara yol açtı. Ne var ki, 1669’da, Cizvit</span> <span class="bold"><span class="calibre_1">Martini</span></span><span class="calibre_1">, Çin’in eski tarihi ile ilgili bir kitap yayınladı: Eserinde, ilk Çin İmparatorunu İsa’dan önce 2952 tarihinde yaşamış gösteriyordu; bu tarih ise, Kutsal Kitabın Tufan için saptadığı tarihten 660 yıl öncesine gidiyordu. Yazarın gösterdiği tarihte, demek oluyor ki, bütün Çin’de insanlar yaşıyordu ve Çin astronomisi de gelişmişti. Martini, -hiç istemese de- La Peyrere’in kuramını ve ondan çıkarılacak sonuçları güçlendirmiş oluyordu.</span></p>

  <p class="calibre_4"><span class="calibre_1">Son olarak, «Çin törenleri» sorunu ortaya geliyordu. Dominikenlerle Fransiskenler için, Çin törenleri putataparlıktan başka bir şey değildi. 1645’te, Papadan, bu törenleri, özünde Hıristiyanlığa karşı oldukları gerekçesiyle mahkûm eden bir karar elde ettiler. Cizvitler ise, 1656’da, bu törenlere izin veren bir başka Papalık kararı çıkarttılar. Aslında, çelişme yoktu. İlke olarak, Çin törenleri kötüydü. Ne var ki, daha büyük kötülükleri, kin ve düşmanlıkları, insan zaafına geçici ödünler vererek saf dışı bırakmak için, onlara hoşgörüyle bakılabilirdi. Böylece, 1669’da, bir Papalık kurulu, 1645’le 1656 tarihli kararların her İkisini de onayladı.</span></p>

  <p class="calibre_4"><span class="calibre_1">Bu ilahiyat sorunu, Pascal’in 1656’daki</span> <span class="italic"><span class="calibre_1">Beşinci Taşralı’sı</span></span> <span class="calibre_1">ile, bir başka yergi kitabı,</span> <span class="italic"><span class="calibre_1">Cizvitlerin Uygulamadaki Ahlâkı</span></span> <span class="calibre_1">adlı eserleriyle, talihsiz değişikliklere uğratılıp, genel okuyucunun önüne çıkarıldı. Cizvitlerin yöntemi anlaşılmamıştı. Çarmıha gerilmiş İsa öğretisini saklamakla, putataparlığı uygulamakla, ahlâksızlığa izin vermekle suçlanıyorlardı.</span></p>

  <p class="calibre_4"><span class="calibre_1">Çu-Hi sisteminin, K’nin -Yin’le Yang’ın etkisi altında yaptığı- dairesel hareketlerin, Descartes’a, çevrintiler sistemini düşünüp oluşturmasında yardımcı olduğunu da söyleyebiliriz.</span></p>

  <p class="calibre_4"><span class="bold"><span class="calibre_1">Leibniz</span></span><span class="calibre_1">, bilime, bütün insanları birleştirecek bir evrensel uygarlığı gerçekleştirme aracı olarak bakıyordu. İnsanlar, bu evrensel uygarlığı, insanlığın çeşitli uygarlıklarını birleştirerek yaratacaklardı. Ve, Pekin’deki Cizvitlerin örneğinden yola çıkarak, 1670’de, bir «Filadelfik Toplum», uluslararası bilginler topluluğunun kurulmasını öneriyordu; ilk görevi de bu topluluğun, Çin’de ve Japonya’da haberleşme dairelerinin kurulması olacaktı. Leibniz, bunun yanı sıra, düşüncelerin seslerle değil, resimlerle anlatımına dayanan Çin yazısından evrensel bir dil çıkarmayı deniyordu. Daha sonra, İmparator Kang-Hi örneği, «aydın despot» düşüncesini esinletecektir ona. Çin misyonerlerinin, Avrupalılara, Çin ahlâk ve siyasetini öğreteceklerini düşlüyordu. Kang-Hi’nin egemen olduğu uygarlık alanını, Büyük Petro’nun hüküm sürdüğü uygarlık alanı birleştirecekti. I-Şing ya da</span> <span class="italic"><span class="calibre_1">Değişmeler Kitabı</span></span> <span class="calibre_1">ile Çu Hi sisteminin Leibniz’in örgenci felsefesinin ve Monadlar sisteminin yaratılmasında etkili oldukları, olasılık dışı değil. Gerçi Leibniz’e özellikle esin veren, döneminin doğal bilimlerindeki ilerleyiş, Leuwenhock’ların, Swammerdam’ların ve Malpighi’lerin buluşları, canlı varlığı Dekartçılığın mekanizmi yoluyla açıklamaktaki güçlük olmuştur; ancak, Leibniz’in, o daha baştan kurulduğunu söylediği ahenk düşüncesiyle, Çu-Hi’nin önceden varolduğunu ileri sürdüğü evrensel düşünce arasında, Leibniz’in «gelişmeler» ve «yer değiştirmeler»iyle, Çu-Hi’-nin -Yin’le Yang’ın birbirine izleyen etkileriyle- oluşan «değişmeler»i arasında benzerlikler vardır.</span></p>

  <p class="calibre_4"><span class="calibre_1">Çin,</span> <span class="bold"><span class="calibre_1">hıristiyan dininden yakasını sıyırmış bir ahlâk</span></span> <span class="calibre_1">arayan yığınla Avrupalıyı etkiledi. Hıristiyanlıktan uzaklaşan, insan-severlik üstüne kurulu bir ahlâktı istenen. Aynı zamanda, Çin hakkında yazılanlardan anlıyoruz ki, insansever bir ahlâk yeterli de görülüyordu. Çin üstüne 1687’de</span> <span class="italic"><span class="calibre_1">Confucius Sinarum Philosophus</span></span> <span class="calibre_1">adlı bir eser yayınlayan Couplet, önsözünde, Çinlilerin Tanrıtanımazlık ve materyalizmini itiraf ediyordu. Longobardi, 1701 yılında aynı noktanın üzerine parmak bastı. Bunun üzerine, Bayle de, öteden doğrulup şunları söyledi: «Halkların evrensel rızasından kalkıp Tanrı’nın varlığını ileri süren kanıt böylece hükmünü yitirmiştir; öte yandan, Çinliler, yeryüzünün en ahlâklı halkı olduklarından, sonuç olarak Hıristiyanlık dini de, ne ahlâk için gereklidir, ne de yüksek bir uygarlık düzeyi için».</span></p>

  <p class="calibre_4"><span class="calibre_1">1699’da</span> <span class="bold"><span class="calibre_1">Lecomte</span></span><span class="calibre_1">,</span> <span class="italic"><span class="calibre_1">Çin’in</span></span> <span class="italic"><span class="calibre_1">Bugünkü Durumu Üstüne Yeni Anılar’</span></span><span class="calibre_1">ında, Cizvitlerin, Çin dinine dayanarak elde ettikleri olumlu sonuçları açıklıyordu; ve ona göre, bu din. «Tanrı’nın ilk insana vahyettiği ilk gerçekleri, yüzyıllar boyunca bozulmadan ve olanca duruluğuyla korumuştu.», ve gerçek Tanrı bilgisini, 2000 yıl boyunca el değmeden sürdürmüştü. Kitabı, Paris İlahiyat Fakültesi ile Roma sansür etti ve Paris Parlamentosu da, yakılmasına karar verdi (1702). Lecomte’un bu düşüncesini, okuyucuları daha da genişlettiler ve şuraya vardılar: Çin, hıristiyanlara örneklik edecek biçimde Tanrı’yı yüceltmişti; Çin dini, en saf olanıydı bütün dinler içinde; Çinliler alçakgönüllü idiler, iç dünyaları vardı, ermiş kişilerdi; Çin, tüm uluslar içinde, Tanrı’nın lütfuna en sürekli mazhar olan bir ulustu. Bütün bunlardan sonra, Yahudi halkının ayrıcalığı da ne demek oluyordu? Ne gerek vardı Musa’yla İsa’ya? Neye yarayacaktı Tevrat’la İncil?</span></p>

  <p class="calibre_4"><span class="calibre_1">İşte o sırada, 1697’de, Cizvit</span> <span class="bold"><span class="calibre_1">Musnier</span></span><span class="calibre_1">, «felsefi günah» kuramını ortaya attı: Tanrı hakkında hiçbir bilgisi olmadan işlenmiş bir felsefi günah, Tanrı’ya bir sövgü değildir. Böylece, Konfuçius’la bütün eski Çinliler, lanetlenmiş kişiler olamazlar. Şu sonuç çıkıyordu bundan da: İnsanın kendi gücüyle uyguladığı doğal erdemler, yalnız bunlar, kurtuluş için yeterdi. Hıristiyanlık hiçbir şeye yaramazdı; deizm kâfiydi. Yine o sıralarda, «Çin törenleri» kavgası yeniden gündeme geldi. 1658 yılından başlayarak, Papa, ağır ağır üç vekil seçip yollamıştı Çin’e; bunlar, Çin’deki Kilise ve ruhban takımının yönetimini aralarında paylaşıyorlardı. Onlardan biri, papazlara bir buyrultu çıkarıp, Cizvitlerin düşüncelerini mahkûm ederek, Konfuçius’a ve ataların ruhlarına bağlanmayı yasakladı. 13 Ekim 1700’de Sorbonne, Cizvitlere maledilen birçok önerileri, «sapma ve Tanrıtanımazlık» olarak mahkûm etti. Papa, 1705 yılında, Çin’e bir de elçi gönderdi: İmparator Kang-Hi, elçiyi kabul etti; ancak, aradan çok geçmedi, Papa XI. Clementius’un, 1704 yılının sonlarında, Cizvitlerin ilkesini mahkûm etmiş olduğunu öğrendi. Öğrendi ve adamakıllı irkildi: Çünkü, 1697’de, Cizvitlerin önerisiyle, Konfuçius kültünün yurttaşlar arasında yalın ve olağan bir tören olduğunu belirtmişti. Bunun üzerine, Papalık vekili ile elçisini Çin’den kovdu. Vekil, 1707’de Nankin’de bir buyrultu çıkardı: Bütün Çin törenleri yasaklanmıştı. Çok geçmedi Kang-Hi bir ferman yayınladı: Ellerinde çağrı mektubu olmayan Avrupalılar Çin’de kalamayacaklardı. 1715’te de, Papa bir bildiri yayınlayıp 1704’teki kararında ısrar etti ve titizlikle uyulmasını emretti.</span></p>

  <p class="calibre_4"><span class="calibre_1">O tarihten sonra, Çin’de Hıristiyanlığın gelişmesi -hissedilir ölçüde- yavaşladı. Bunun bir sonucu olarak da, Çin. Çu-Hizmin çerçevesinde, törelerin baskısı altında, ataların ezici adetlerinin kalıpları içinde hareketsiz kaldı. Buna karşılık, Avrupa’da, Çin üstüne görüşler, Aydınlıklar Yüzyılının kimi temel düşüncelerine güç ve genişlik getirdi. Nelerdi bu düşünceler? Deizm, İnsanın doğuştan iyiliği, yararcı doğal ahlâk, aydın despotluğu, vb. Çin dondu. Avrupa ise, yüzyıllar öncesinden başlayan ve</span> <span class="bold"><span class="calibre_1">git gide yenileşen değişmeler</span></span> <span class="calibre_1">içindeydi: XI ve XII. yüzyılın skolastikleri başlatmıştı bu değişikliği; arkadan, XIV ve XV. yüzyılların «modernler»i gelmişti; son olarak da, Mekanistler ve Descartes.</span></p>

  <p class="calibre_4"><span class="calibre_1">Git gide hızlanıyordu değişmeler ve git gide hızlanacaktı.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_28"></div>
</body>
</html>
