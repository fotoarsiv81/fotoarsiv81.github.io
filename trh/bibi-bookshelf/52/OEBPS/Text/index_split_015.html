<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_4"><span class="calibre_1">Parlamento, savaşın sona erdiği gerekçesiyle, ordunun dağılmasına karar verdi. Ne var ki, karar orduyu ayağa kaldırdı: Birlikler, kendi temsilcilerini seçti ve onlardan asker temsilcileri «şûra»ları oluştu; yeni usul ordunun bağımsız subaylarından oluşan «Büyükler» vardı, onları da kesin kararlar almaya zorladılar. Askerler üste çıkmasınlar diye, Cromwell, tuttu «Ordu Kurulumu kurdu; bu kurula askerler katılıyor, ancak subaylarca gözetim altında tutuluyorlardı. Arkasından, ordu Londra’yı işgal etti ve iktidarı uygulamada da ele aldı.</span> <span class="bold"><span class="calibre_1">Sınıf mücadelesi ordu içinde de sürüyordu</span></span> <span class="calibre_1">şimdi. Büyüklerle Eşitçiler, İngiliz devletinin gelecekteki siyasal yapısını tartışıyorlardı. Büyükler, genel oydan korkuyorlardı; ve malı mülkü olmayanların iktidarı ele geçirip özel mülkiyete son vereceklerini söylüyorlardı. Bu uyuşmazlıklar öylesine sivrileşti ki, Eşitçi askerlerin ayaklanmaları başladı. Cromwell, söndürdü hepsini; ve Ordu Kurulunu feshedip yalnız «Subaylar Kurulu»nu saklı tuttu.</span></p>

  <p class="calibre_4"><span class="calibre_1">Ordu içindeki bu mücadeleden yararlanan karşı devrimciler, saklandıkları yerden başlarını çıkardılar. Parlamentonun Presbiteryenleri, açıkça kralcılarla anlaştılar. Kral, ordunun gözetiminden çıktı ve İskoçyalı feodallerle ilişki kurdu; onlar da, 20.000 kişilik bir ordu kurarak devrimci orduyla savaşmak üzere İngiltere’ye saldırdılar. Tehlikenin bilincinde olan Büyüklerle Eşitçiler Partisi birleştiler. Cromwell’in ordusu, İskoçyalıları bozguna uğrattı ve kral tutuklandı; «dökülen kanlar ve Tanrı’nın ve yoksul İngiltere halkının davasına verdiği zarardan dolayı», adalet huzuruna çıkarıldı. Ordu, Parlamentodan Presbiteryenleri kovarken, bağımsız milletvekilleri de, despot, hain ve ulus düşmanı kralı ölüme mahkûm etti ve 30 Ocak 1649’da kralın kafası kesildi; olay, çoğu İngiliz’de ve tüm Avrupa’da büyük heyecan yarattı. Arkasından «kralın ve Lordlar Meclisinin olmadığı» bir</span> <span class="bold"><span class="calibre_1">Cumhuriyet</span></span> <span class="calibre_1">ilân edildi.</span></p>

  <p class="calibre_4"><span class="calibre_1">Kralın idamından sonra, 1649 yılından başlayarak, halk hareketi, kazandığı zaferden de cesaret bularak, yoğunlaştı. 1649’da, Eşitçilerin tarafına geçmiş olan birçok alayların bir başkaldırıyı örgütledikleri anda, Cromwell, dört bin askerin başına geçip, ayaklanmayı bastırdı. Başkaldıran askerlerin şeflerini kurşuna dizdirdi. Bu arada, Lilburne de tutuklandı; çünkü, zenginlerin yoksullara baskı yaptığını ve halkın boynuna «yeni kölelik zincirleri» vurduğunu yazıyordu yayınladığı şeylerde. Krala karşı mücadelesinde, Cromwell, ordunun çoğunluğuna dayanmıştı; ancak, askerler kendi gerçek isteklerini öne sürdüklerinde de acımasızca ezmişti onları. Burjuvazi, bu hareketinden dolayı derin bir hayranlık gösterisinde bulundu Cromwell’e; Parlamento, minnettarlığını belirtti ve, para getirecek birçok işlere birden el atmış olanlar, tutup altından bir kupa armağan ettiler kendisine.</span></p>

  <p class="calibre_4"><span class="calibre_1">İç savaş, İngiltere’de, sanayiyi durgunluğa sürükledi; tarıma yoksulluk geldi, kitlelerde açlık ve sefalet başladı. İşte o sıralardadır ki, Londra dolayındaki tepelerde ve başka yerlerde,</span> <span class="bold"><span class="calibre_1">Aşırı Eşitçiler</span></span> <span class="calibre_1">ortaya çıkar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Yoksul köylü ve zanaatçılardı bunlar. «Kazma ile iş gören toprak işçisi» anlamına «digger»di ve adlandırılıyorlardı; adları böyleydi, çünkü çadırlarını diktikten sonra, boş toprakları çapalamaya koyuluyorlardı. Sıradan insanların, devrimden hiçbir şey elde etmediklerini söylüyor ve «gerçek eşitçiler» diye adlandırıyorlardı kendilerini; çünkü istedikleri, yalnız siyasa! haklarda eşitlik değil, servetlerde de eşitlikti. «Toprak kimsenin değildir» diyorlardı. Şeflerinden biri,</span></span> <span class="italic"><span class="bold"><span class="calibre_1">Winstanley</span></span></span> <span class="italic"><span class="calibre_1">şöyle yazıyordu: «Bütün insanlar, şu adına özel mülkiyet denen iğrenç şeyi yeryüzünden silip atmak için tüm çabalarını birleştirmelidirler»; «birlikte çalışınız ve ekmeğinizi de ortaklaşa yiyiniz»; «özel mülkiyeti yok ettiğiniz anda, ne zengin olacaktır ne yoksul, ne baskı olacaktır ne savaş». Ne var ki Winstanley, baskıya, mücadeleye başkaldırıyla değil, inandırma ve örneklik ederek son verilebileceğini düşünüyordu.</span></span>
  </blockquote>

  <blockquote class="calibre_6">
    <span class="italic"><span class="calibre_1">Cromwell, ordusunun da yardımıyla, bu «kazmacılar»a dağıttı ve aşırı eşitçilerin çoğunu tutuklattı.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Köylüler, hemen her yanda ayaklanıyordu. Lordların uyguladıkları komün topraklarının «çitlenmesi»ne karşı harekete geçmişlerdi. Cromwell, askerlikten kaçan köylüleri ya da «çitleme»lere karşı çıkanları zalimce cezalandırıyordu. İngiltere’de feodal sistem gerçi çürümüştü; ancak halkın da, onu kesinlikle yok etmek için silahı ele alması gerekmişti. Devrim, kralın yandaşlarına karşı, ordu saflarında, kentlerde ve köylerde yiğitçe savaşan köylülerle (veomanlar) zanaatçılar sayesinde zafere ulaşmıştı. Cromwell, halk kitlelerinin başında, krala karşı korkunç bir mücadele yürütmüştü; ordu gücünden yararlanmayı bilmiş, kralın kellesini kopartmış ve -kimini ölüme mahkûm ettiği- kral yandaşlarını saf dışı bırakmıştı. Ne var ki, Cromwell, burjuvazinin ve yeni soyluların ortaya çıkardığı bir kişiydi: öyle okluğu için de, halk kitleleri, durumlarını köklü biçimde düzeltmesi için isteklerini ortaya koyar koymaz. Cromwell de, olanca zalimlikle halk hareketini bastırdı.</span></p>

  <p class="calibre_5"><span class="calibre_1">SAVAŞLAR VE SÖMÜRGE FETİHLERİ. PROTEKTORA</span></p>

  <p class="calibre_4"><span class="calibre_1">İngiltere’nin, XII ile XVI. yüzyıllar arasında fethettiği</span> <span class="bold"><span class="calibre_1">İrlanda</span></span><span class="calibre_1">, bir sekiz yüzyıldan beri başkaldırmış durumdaydı. Ayaklanmayı bastırmak için, Cromwell, bir büyük ordu yolladı oraya; ele geçirilecek topraklar da bu ordunun subay ve askerlerinin olacaktı. 1649 yılında adaya boyun eğdirilmeye başlandı; halkı, uzun süre ve inatla mücadeleyi sürdürdü. Cromwell, İrlanda köylülerini astırıyor ve zaten sefalet içindeki kulübelerini yaktırıyordu. Topraklarına el koydu ve İngiliz asker ve subayları arasında paylaşıldı; Lordların kapıştıkları da oldu. Böylece Cromwell, özellikle orta ve zengin köylülerden oluşan ordusundan, İrlanda köylülerine boyun eğdirmek ve İngiltere’deki yoksul köylülerin hareketini ezmek amacıyla yararlanmıştı.</span></p>

  <p class="calibre_4"><span class="calibre_1">İrlanda’nın fethi ve yağmalanması, İngiliz ordusunu, bir uzun süre iç siyasal mücadelenin uzağında tuttu. İrlanda’daki savaş, ne bir iç savaştı, ne de bir ordunun krala karşı savaşı; düpedüz bir sömürge savaşıydı bu, bir haydutluktu. İrlandalıların topraklarına konmuş ve onlara zulmeden İngiliz Lordları, İngiltere’deki halka baskı yapılmasında ve monarşinin yeniden kurulmasında da rol oynuyordu. Başkaldıran İrlandalıların büyük bir çoğunluğunu, İngilizler tutsak olarak aldılar ve Kuzey Amerika’ya köle olarak sattılar.</span></p>

  <p class="calibre_4"><span class="calibre_1">Daha o yıllardan başlayarak bir İrlanda sorunu doğacaktır.</span></p>

  <p class="calibre_4"><span class="calibre_1">Bu arada, İskoçya’daki bir başkaldırı da ezildi (1650).</span></p>

  <p class="calibre_4"><span class="calibre_1">İrlanda’daki ayaklanmayı boğduktan sonra, Cromwell, denizlerin egemenliği adına bir mücadeleye girişti. Böylece, tüm silahlı güçlerin yüzünü, İngiltere’nin en büyük rakibi olan Hollanda’ya çevirdi. İngiltere, büyük boyda 40 gemiyi içeren dev bir savaş donanması yapmıştı. 1651de, Parlamento, Hollandalılara karşı olmak üzere, bir</span> <span class="bold"><span class="calibre_1">Denizcilik Kanunu</span></span> <span class="calibre_1">(Act of Navigation) yayınladı. Bu kanuna göre, İngiltere’ye gönderilecek malları ancak İngiliz gemileri taşıyacaklardı. O güne değin, gemileriyle bütün ülkelerin mallarını taşıyan «deniz hamalları», İngiltere ve sömürgeleriyle tüm ticaret kapılarının bir anda kapandığını gördüler. Ne var ki, Hollanda, İngiltere gibi bir yeni kapitalist ülkeye deniz üstünlüğünü hemen bırakma niyetinde değildi. İki ülke arasında savaş patladı; iki yıl sürdü savaş ve İngilizlerin zaferiyle sonuçlandı. Hollandalılar, çıkarlarına düpedüz zarar verecek olan «Denizcilik Kanunu»nu tanımak zorunda kaldılar.</span></p>

  <p class="calibre_4"><span class="calibre_1">İngiltere’nin sömürgelerini genişletme arzusunda olan Cromwell, İspanya’nın elinden - Amiller denizindeki- köle ticaretinin bir merkezi olan Jamaika adasını aldı. Oradaki şekerkamışı plantasyonlarını işletmek için, Jamaika’da oturan İngiliz patronlar, köleleştirdikleri İrlandalıların ve Siyahilerin emeğinden yararlanıyorlardı. Kuzey Amerika’da da birçok yerde yerleşmeler oldu.</span></p>

  <p class="calibre_4"><span class="calibre_1">Halk hareketinden nefret eden yeni soylularla burjuvazinin bir bölümü, bir</span> <span class="bold"><span class="calibre_1">askeri diktatörlüğün</span></span> <span class="calibre_1">kurulmasını istediler. 1653’te Cromwell, Uzun Parlamentoyu feshetmişti; 1654’te de, yüksek rütbeli subaylar kurulunun bir kararıyla Cromwell, «ömür boyu koruyucu lord» unvanıyla yönetimin başına getirildi.</span></p>

  <p class="calibre_4"><span class="calibre_1">Ve bu yeni yönetim, Parlamentosuz olacaktır.</span></p>

  <p class="calibre_4"><span class="calibre_1">Güçlü İngiliz ordusu, baştan aşağı kendisine bağlıydı, ülke, «Koruyucu»ya sadık generallerin yönettikleri bölümlere ayrıldı. Askerî diktatör olan Cromwell,</span> <span class="bold"><span class="calibre_1">yeni soylularla burjuvazinin yararına</span></span> <span class="calibre_1">hareket ediyordu; bu sınıflar ise, monarşinin yeniden kurulmasına karşı çıkarken, tüm halk hareketlerini de acımasızca boğduruyorlardı. Ne var ki, burjuvazi amaçlarına ulaştı gerçi, ama halkın desteğini de yitirdi. Kralın yandaşları, başlarını gizlendikleri yerden çıkardılar ve iktidarı yeniden ele geçirmenin tezgâhını kurmaya koyuldular.</span></p>

  <p class="calibre_5"><span class="calibre_1">STUARTLARIN DÖNÜŞÜ VE PARLAMENTONUN İKTİDARA GEÇİŞİ</span></p>

  <p class="calibre_4"><span class="calibre_1">Cromwell, 1658’de öldü. O sıralarda askerlerin hoşnutsuzluğu artmıştı. Öyle olunca da, «ayak takımı»nın tekrar hareketlenmesinden korkan yeni egemen sınıf olan burjuvazi, yeni soylularla beraber, birlikleri Londra’yı ellerinde tutan Cromwell’in generallerinin yardımıyla krallığı tekrar kurdular (1660). Devrimden önce olduğu gibi, her iki Meclis, Avam Meclisi ile Lordlar Meclisi toplantıya çağrıldı. «Konvansiyon Parlamento» -kralca davet edilmediği için böyle adlandırıldı- 1660 Nisanında, «krallığın eski temel kanunlarına uygun olarak, yönetimin Krala, Lordlara ve Halka ait olması gerektiğine karar verdi.</span></p>

  <p class="calibre_4"><span class="calibre_1">Yeni kral, 1660 Mayısında, debdebe ile girdi Londra’ya.</span></p>

  <p class="calibre_4"><span class="calibre_1">Ne var ki, yeniden iktidara gelmiş olan Stuartlar, önce</span> <span class="bold"><span class="calibre_1">II. Charles</span></span> <span class="calibre_1">(1660-1685), sonra da</span> <span class="bold"><span class="calibre_1">II. Jacques</span></span> <span class="calibre_1">(1685-1688), ilk Stuartlar gibi hareket ettiler; kim ki, devrime katılmıştır, koğuşturup zulmetmeye başladılar. O kadar ki, Cromwell’le devrimin en yiğit savaşçılarının cesetleri mezarlarından çıkarılıp darağacına çekildi.</span></p>

  <p class="calibre_4"><span class="calibre_1">Stuartlar, yalnız İngiliz halkına değil, devrimin başını çekmiş olan İngiliz burjuvazisine de düşmanlıklarını gösteriyorlardı. Öyle olunca da, kralın öç ve keyfiliğine karşı, burjuvazi, kendisini koruyacak önlemleri alma zorunluluğunu duydu. 1679’da, Parlamento,</span> <span class="bold"><span class="calibre_1">Habeas Corpus Act</span></span><span class="calibre_1">’ı kabul edip yayımladı. Bu kanun, keyfi tutuklamaları yasaklıyordu: Tutuklunun bulunduğu hapishanenin müdürüne ihzar müzekkeresini artık yargıçlar kaleme alacaktı. Tutuklu, bu müzekkere sayesinde, 24 saat içerisinde mahkeme önüne çıkarılmasını isteyebiliyordu; tutuklamanın kanuna uygun olup olmadığını da bu mahkeme saptayacaktı. Ne var ki, uygulamada, sadece zenginler bu haktan yararlanabiliyorlardı; çünkü, çoğunlukla yargıç, serbest bırakılması için, yüklü bir para istiyordu tutukludan.</span></p>

  <p class="calibre_4"><span class="calibre_1">1688’de, burjuvazi, çağdaşların «Şanlı Devrim» dedikleri, ama aslında kansız bir saray darbesini başardı; Stuartları kovarak, yerlerine onların yakın hısımlarından birini geçirdi:</span> <span class="bold"><span class="calibre_1">Guillaume d’Orange</span></span> <span class="calibre_1">tahta çıktı. Ancak Parlamento, Tacı sunarken, 1689 Şubatında kabul ettiği bir</span> <span class="bold"><span class="calibre_1">Haklar Bildirisi</span></span><span class="calibre_1">ni de önlerine koyuyordu Guillaume’la eşi Mary’nin. Bildiri, daha önce kimi bildirilerin de açığa kavuşturduğu kralla Parlamento arasındaki ilişkilerin yanı sıra, İngilizlerin geleneksel haklarını tekrarlayan maddeleri içeriyordu. Her ikisi de, Bildiri üstüne and içtikten sonra, III. Guillaume ve II. Mary adlarıyla, İngiltere kral ve kraliçesi ilân edildiler. Parlamentonun zaferi tamdı bu kez; ülkedeki sınıfsal güçler ilişkisini, Stuartların mutlakiyetinden çok daha iyi yansıtıyordu.</span></p>

  <p class="calibre_4"><span class="calibre_1">İngiliz devrimi, feodalizmin son kalıntılarını da silip süpürürken,</span> <span class="bold"><span class="calibre_1">Parlamentonun sınırladığı bir monarşi</span></span> <span class="calibre_1">İngiltere’de hüküm sürmeye başladı. Bu monarşinin dayanacağı yeni kuramsal temeli, devrimden sonra, John Locke,</span> <span class="italic"><span class="calibre_1">Sivil Yönetim Üstüne İnceleme</span></span> <span class="calibre_1">adlı eserinde bize verecektir. Daha şimdiden elde edilmiş sonuçlar ise şunlardı: Parlamentarizmin çift partili bir düzeni olacaktı: Daha önceki gelişmeler</span> <span class="bold"><span class="calibre_1">Torie’lerle Whig’leri</span></span> <span class="calibre_1">ortaya çıkarmışı.; Torie’ler, tarım soyluları ile Anglikan Kilisenin yandaşlarıydı; Whig’ler ise, aslında ticaret ve sermayenin temsilcilerinden oluşuyordu; birinciler temelde kralın haklarından, ikinciler ise Parlamentonun haklarından yanaydılar. Ülkede yönetici rolünü, Parlamento seçimlerinde çoğunluğu elde etmiş parti üstleniyordu. Bakanlar ve Başbakan, bu partinin önde gelenleri arasından çıkarılıyordu; ve hükümet, Parlamentoya karşı siyasal bakımdan sorumlu idi. Böylece, Parlamentonun desteğini yitiren hükümet, çekilecekti. Bununla beraber, Parlamentoda çoğunlukta olan parti, halkı gerçekten temsil etmiyordu; çünkü, yalnız zenginlerin ve önde gelen kişilerin, yani halkın ancak küçük bir bölümünün seçme hakkı vardı.</span></p>

  <p class="calibre_4"><span class="calibre_1">Büyük halk kitlelerine gelince, oy hakkından yoksundu onlar.</span></p>

  <p class="calibre_5"><span class="bold"><span class="calibre_1">III</span></span><br class="calibre2" />
  <span class="bold"><span class="calibre_1">İNGİLİZ DEVRİMİNİN TARİHSEL ANLAMI VE SONUÇLARI</span></span></p>

  <p class="calibre_4"><span class="calibre_1">XVII. yüzyıldaki İngiliz devrimi,</span> <span class="bold"><span class="calibre_1">ilk burjuva devrimi</span></span> <span class="calibre_1">oldu: Onunla mutlak monarşinin, feodal senyörlerin, doğrudan doğruya krala bağımlı Kilisenin otoritesine son verildi; kapitalizmin önündeki engeller kaldırıldı. İngiltere’de kapitalist rejimin zaferinin bir simgesidir o. Devrim, feodal rejimden kapitalist sisteme geçişi işaretlerken, giderek Orta Çağ’ı da kapatır, modern tarihi başlatır. Bu bakımdan, İngiliz burjuva devrimi, yalnız İngiltere ve Avrupa tarihinin değil, insanlık tarihinin de en önemli olaylarından biridir. Bununla beraber, kapitalist ekonominin ve burjuva egemenliğinin, Avrupa’da bile genel bir olgu haline gelebilmesi için daha hayli zaman gerekecektir.</span></p>

  <p class="calibre_4"><span class="calibre_1">İngiltere’nin 1689 ile 1714 yılları arasındaki tablosunda belli başlı noktalar ise şunlardır: III. Guillaume 1702’de öldü; yerine, II. Jacques’ın ikinci kızı -Danimarka kralından dul kalan-Anne’ın geçmesi gerekiyordu; ancak, o da çocuk bırakmadan öldü 1714’de. Ne var ki, Parlamento, daha 1701’de verdiği bir kararla, İngiltere tahtına hiçbir zaman bir Katolik kralın geçemeyeceğine, Anne öldüğünde de tahtın I. Jacques’ın torunu, Protestan Sophie de Hanovre’a kalacağına karar veriyordu. Parlamento, ikinci kez tahtın durumun düzenliyordu. 1714’te Sophie’nin oğlu George de Hanovre,</span> <span class="bold"><span class="calibre_1">I. George</span></span> <span class="calibre_1">adıyla, İngiltere kralı oldu. O yıldan başlayarak,</span> <span class="bold"><span class="calibre_1">Hanovre Hanedanı</span></span><span class="calibre_1">nı göreceğiz tahtta.</span></p>

  <p class="calibre_4"><span class="calibre_1">I. Guillaume’un tahta çıkışıyla, I. George’unki arasında geçen yıllar, İngiltere tahtında dört bakımdan önemli: Birinci olarak, içerde III. Guillaume ile Anne, Parlamentoyu her yıl toplantıya çağırdılar; Parlamentonun her iki meclisinin oyladığı kanunları veto etmemeyi âdet edindiler. Bu iki örneği, onlardan sonra gelecek krallar da izleyecektir. İkinci olarak, 1707 de, İngiltere ile İskoçya’nın siyasal birliği de gerçekleşti; devletin adı «Büyük Britanya Krallığı »dır artık Üçüncü olarak, III. Guillaume’un gelişiyle, İngiltere, Avrupa’da etkin bir politikaya dönecektir: 1689’dan 1713’e değin, İngiltere, Fransa’ya karşı koalisyonların baş oyuncusu oldu; bu mücadeleden ticaret ve sömürge olarak pek önemli kazançlar elde edecektir. Son olarak, İngiltere,</span> <span class="bold"><span class="calibre_1">dev bir iktisadi gelişme</span></span> <span class="calibre_1">içine girdi.</span></p>

  <p class="calibre_4"><span class="calibre_1">Gerçekten ülke, bu yirmi beş yıl boyunca sürekli savaş içinde de olsa, alabildiğine zenginleşti. Hep gelişme halinde olan kumaş sanayisine, kâğıt, halı ve -Nantes Fermanının kaldırılışından sonra Fransız Protestanlarının getirdikleri- renkli tül sanayisine eklendi. Ticaret de gelişti: Ticaret gemilerinin sayısı, 1660 ile 1714 arasında iki katına çıktı; Londra ve Bristol iki büyük limandı. Yığınla tacir, «üç köşeli ticaret» denen alış-verişten hesapsız kazançlar sağlıyorlardı; Afrika kıyılarına gidiyor, ıvır-zıvır eşya karşılığında köle alıp, onları Antiller’e ve Amerika’ya götürüp satıyor; oralardan da şeker, tütün, rom, kürk yükleyip getiriyorlardı. En önemlisi, Doğu Hint İngiliz Kumpanyası olmak üzere geleneksel ortakların yanı sıra, 1694’te zengin tacirlerin ve devlet hazinesinin katılımıyla</span> <span class="bold"><span class="calibre_1">İngiltere Bankası</span></span> <span class="calibre_1">kuruldu; banka, iş adamlarına gerekli krediyi sağlarken, kimi zaman devlete de borç para veriyordu. 1703 yılından beri Portekiz’in bağlaşığı olan İngiltere, Brezilya madenlerinin ürettiği altına da kavuşmuştu; kaçakçılık yoluyla, İspanya Amerika’sındaki gümüşün bir bölümünü de topluyordu. XVIII. yüzyıl başlarında. Sterlin. Avrupa’nın en sağlam parasıdır; Londra. Amsterdam’ı tahtından indirmiş ve malî alanda on safa geçmiştir.</span></p>

  <p class="calibre_4"><span class="calibre_1">Böylece İngiltere’de, armatörleri, tacirleri, simsarları, bankacıları, spekülatörlerle, hesapsız zenginleşen bir burjuvazi vardır; yeni ticaret pazarlarının kollayışı içinde, İngiltere’yi, rakipleri Hollandalılara, Fransızlara, İspanyollara karşı savaştan savaşa sürüklemektedir. Utrecht Anlaşmasıyla (1713), Fransa’dan ve İspanya’dan, ne denli korkunç iktisadî yararlar elde edeceklerini göreceğiz ilerde; bütün bunlarla da, İngiltere, daha şimdiden elinde tuttuğu iktisadî üstünlüğü XVIII. yüzyılda geliştirip duracaktır. İngiltere, XVI. yüzyılda İspanya’yı alt etmişti, XVII. yüzyılda Hollanda’yı yener ve, XVIII. yüzyılda da, Fransa’ya tanıtacaktır üstünlüğünü.</span></p>

  <p class="calibre_4"><span class="calibre_1">Böylesi bir güçleniş, onun burjuva gelişmesinin sonucuydu doğrudan doğruya.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_15"></div>
</body>
</html>
