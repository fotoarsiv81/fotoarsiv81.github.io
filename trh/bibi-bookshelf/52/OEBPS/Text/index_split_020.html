<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM V</span></span></span><br class="calibre2" />
  <span class="italic"><span class="bold"><span class="calibre_1">XVII. YÜZYILDA AVRUPA KÜLTÜRÜ: (2)</span></span></span><br class="calibre2" />
  <span class="italic"><span class="bold"><span class="calibre_1">BİLİM VE FELSEFE</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">XVII. yüzyılın, bilim tarihinde apayrı bir yeri var. Modern bilimin kesin dönüşümleri bu yüzyılda ortaya çıktı. Ne var ki, bilimsel çalışmanın koşulları, o yüzyılda da, günümüzdekinden pek farklıydı. Günümüzde, bir bilgin, tüm bilimleri kucaklayamaz; her bilimin, hattâ bir bilim içinde her daim kendi uzmanları vardır. XVII. yüzyılda ise, bilimsel çalışma hâlâ fazla uzmanlaşmış değildi. Descartes ve Leibniz, kendilerini hem felsefeye, hem matematiğe, hem fiziğe, hem astronomiye, hem doğal bilimlere verdiler.</span></p>

  <p class="calibre_4"><span class="calibre_1">Bunun gibi, günümüzde, bilginler, bilimi «meslek» edinmiş kişilerdir ve genellikle üniversitelerde bulunurlar. XVII. yüzyılda ise, bilimsel ilerlemeler, üniversitelerin dışında, çoğu kez onlara karşı gerçekleşti; hemen bütün bilginler «amatör» kişiler oldular; tartışmak için bir araya geliyor ya da buluşlarından birbirlerini haberdar etmek için uzun uzun mektuplaşıyorlardı.</span></p>

  <p class="calibre_4"><span class="calibre_1">Ayrıca bilginler, Hollanda dışında, düşüncelerini açıklamada tam bir özgürlükten yararlanamıyorlardı: Galilei, düşüncelerinden dolayı Kilisece mahkûm edildi; Descartes, ihtiyatlılık adına, kimi sorunlar hakkında düşüncelerini yayınlamayı reddetti. Bilginler, ancak o yüzyılın ikinci yarısında yönetimlerden yardım görecektir. Konunun bir başka önemli yanı da şu: XVII. yüzyılda, bilimde ilerlemeler, din ve düşünce yaşamı üzerinde derin etkilerde bulundu.</span></p>

  <p class="calibre_4"><span class="calibre_1">Neydi o büyük fetihler önce?</span></p>

  <p class="calibre_5"><span class="bold"><span class="calibre_1">I</span></span><br class="calibre2" />
  <span class="bold"><span class="calibre_1">BİLİMİN BÜYÜK FETİHLERİ VE SONUÇLARI</span></span></p>

  <p class="calibre_4"><span class="calibre_1">Doğayla ilgili buluşlar, barokun açtığı sınırsız ve ölçüsüz fetih anlayışıyla canlanmış olarak sürüyordu. En başta da,</span> <span class="bold"><span class="calibre_1">astronom</span></span> <span class="calibre_1">ve</span> <span class="bold"><span class="calibre_1">hekimlerin</span></span> <span class="calibre_1">çalışmalarının ürünü oldu bunlar; akla ilk gelen adlar da Kepler, Galilei ve Harvey.</span></p>

  <p class="calibre_5"><span class="calibre_1">BİLİMİN BÜYÜK FETİHLERİ: KEPLER, GALİLEİ VE HARVEY</span></p>

  <p class="calibre_4"><span class="bold"><span class="calibre_1">Çoğu kez burjuvalardı bu bilginler</span></span><span class="calibre_1">. Örneğin Kepler öyleydi; Galilei ile -logaritmanın bulucusu- Napier soylu sınıftandılar. Üniversite çevrelerinden geliyorlardı ve öğretim üyesiydi çoğu. Ne var ki, üniversitelerle uyuşmazlığa düştüler ve çoğu kez oralardan ayrılmak zorunda kaldılar. Niçin? Çünkü, felsefe ilahiyatın hizmetçisiydi hâlâ, üniversite de Kilisenin külkedisi; öyle olunca da, buluşlar, iman için tehdit edici görünüyordu. Bereket versin, bilginler, astrolog ve hekim olarak, prenslerin hizmetine giriyorlardı: Kepler, İmparatorun matematikçisi oldu; Harvey, I. Jacques’ın, Gilbert de Kraliçe Elizabeth’in hekimi olarak görevlendirildi; Galilei’yi ise, Toscana dükü korudu.</span></p>

  <p class="calibre_4"><span class="calibre_1">İlk görev, Kopernik’in eserini sürdürmekti. Bunu, Alman astronomu</span> <span class="bold"><span class="calibre_1">Johannes Kepler</span></span> <span class="calibre_1">(1571-1630) üstlendi.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Asistanı olduktan sonra, Tycho Brahe, ölüm yatağında, ona, kendi gözlemlerinin yanı sıra, gezegenlerin hareketlerinin cetvellerini yapma ve, Kopernik’in öğretisiyle uyumlu olarak, bir gezegenler kuramı ortaya koyma görevini emanet etti. Kepler, Kopernik’in Pitogorascılığı ile Platonculuğunu paylaşıyordu: Tanrı’nın, daha önceden var olan bir düzene uyumlu olarak dünyayı yarattığına inanıyordu: bu düzenin belirtileri, gezegenlerin sayı ve yörüngeleriyle hareketlerinde bulunmak gerekirdi. Bir olasılıkla, 1608’de Hollandalı bir göz hekimi olan Hans Lippersheg’in bulduğu teleskoptan yararlandı. Önce, Dünyanın yörüngesini inceledi; arkasından da Mars’ın hareketlerini. Gözlemleri, o güne değin bilinen daire düşüncesini doğrulamıyordu; el yordamı ile de olsa «elips» düşüncesine vardı 1609 yılında yayınladığı</span></span> <span class="italic"><span class="bold"><span class="calibre_1">Astronomia Nova</span></span></span> <span class="italic"><span class="calibre_1">(Yeni Astronomi) adlı eserinde, Mars gezegeninin hareketindeki ilk iki kanunu dile getirdi. Bunlara göre: 1. Gezegen, odaklarından birinde Güneşin bulunduğu bir elips çizer; 2. Güneşin merkeziyle gezegenin merkezini birleştiren vektör yarıçapın çizdiği alan, bu alanın çizilmesi için geçen zamanla doğru orantılıdır. 1618’de yayınladığı</span></span> <span class="italic"><span class="bold"><span class="calibre_1">Epitome astronomiae Copernicianae</span></span></span><span class="italic"><span class="calibre_1">’sinde, bu iki kanunu, öteki gezegenlerle Ay’a uyguladı; Güneş, hepsinin çizdiği elipsin ortak odağı oluyordu. Son olarak da,</span></span> <span class="italic"><span class="bold"><span class="calibre_1">Harmoniae Mundi</span></span></span> <span class="italic"><span class="calibre_1">(1619)’sinde üçüncü kanunu ortaya attı: Buna göre, gezegenlerin kavuşum dolanımı için geçen zamanın karesi, yörüngelerinin büyük ekseninin küpüyle doğru orantılıdır. Buluşları yaptığı</span></span> <span class="italic"><span class="bold"><span class="calibre_1">Rudolph Cetvelleri</span></span></span><span class="italic"><span class="calibre_1">nin (1627) temelini oluşturdu; bu cetveller, bir yüzyıl boyunca, gezegenlerin konumu hakkında vazgeçilmez araçlar oldular. Cetveller ayrıca, Tycho Brahe’nin yıldızlar katalogunu, kırılma cetvellerini ve bir logaritma cetvelini içeriyordu; İskoçya’da Napier’in (1614) ve İsviçre’de de Burgi’nin -çiceği burnunda- buluşları olan logaritma ise, çalışmalarını alabildiğine kolaylaştırmıştı.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Böylece Kepler, Kopernik’i doğrulamış ve gezegenlerin hareketine «merkez» olarak. Dünyayı değil, Güneşi koyan günmerkezli görüşü yetkinleştirmişti. Bir başka deyişle, görünüşlerin arkasında gizli duran gerçek hareketleri açıklamayı sonuna vardırmış ve bu hareketlerin kanunu yakalamıştı.</span></p>

  <p class="calibre_4"><span class="bold"><span class="calibre_1">Galileo Galilei</span></span> <span class="calibre_1">(1564-1642), 1609 yılında, optik kanunlar hakkındaki derin bilgisine dayanıp, Hollandalılarınkinden çok daha yetkin bir teleskop yaptı. 1610’da, Jüpiter’in dört uydusunu buldu ve bu gezegenle uydularının gözlemi, kıyas yoluyla gün-merkezli görüşün doğruluğuna götürdü onu. 1610 yılının sonlarında, Venüs’ün de Ay gibi evreleri olduğunu keşfetti. Ay’ın da Dünya’ya benzediğini saptadı; Ay üzerindeki ova ve dağları gözlemlerken, dağların yüksekliğini de hesapladı. Ülker takım yıldızı ile Samanyolu üzerinde gözlemlerde bulundu. Son olarak, 1610 Ekiminde Güneş’teki lekeleri buldu. Öte yanda, bir Alman matematik profesörü, Cizvit</span> <span class="bold"><span class="calibre_1">Christophe Scheiner</span></span> <span class="calibre_1">(1575-1650), teleskopu kullanıp, 1611’de bu lekeleri yeniden saptadı ve Güneş için özel bir teleskop olan heliskopu buldu; bununla 2.000’den fazla gözlemde bulundu; ve, 1626’da,</span> <span class="italic"><span class="calibre_1">Rosa Ursina</span></span> <span class="calibre_1">adlı eserinde, Güneş’in kendi ekseni çevresinde dönerken, yıldızların da döndükleri sonucuna vardı.</span></p>

  <p class="calibre_4"><span class="calibre_1">Bütün bunlar, «</span><span class="bold"><span class="calibre_1">Evrenin birliği</span></span><span class="calibre_1">»ni koyuyordu gözler önüne.</span></p>

  <p class="calibre_4"><span class="calibre_1">Ne var ki, Kopernik’in öğretisi, «hareket» adına, Aristoteles’cilerin saldırısına uğramıştı. Öyle olunca da, Galilei, hareket üstüne incelemelerini sürdürdü. Piza katedralinin tavanında asılı duran bir lâmbanın sallanmasını inceleyerek, salınanların eşzamanlı olduğunu gördü ve zaman belirtmede sarkacın kullanılabileceğini ortaya koydu. 1602’de, eğik düzlem sayesinde, cisimlerin düşme kanunlarını buldu.</span> <span class="italic"><span class="calibre_1">Mekanikle İlgili İki</span></span> <span class="italic"><span class="calibre_1">Yeni Bilim Üstüne Matematik Konuşmalar ve Tanıtlamalar</span></span> <span class="calibre_1">(1638) adlı eserinde, boşluğa atılan bir merminin parabolik bir yörünge çizdiğini ortaya koydu; ayrıca, eylemsizlik ilkesini ve hızların birleşmesi kanununu açıkladı. Aynı eserinde, ses yüksekliğinin frekansla ilgili olduğunu ve müzik aralıklarının frekansla orantılı olduğunu belirtti, titreşen telleri, rezonansı inceledi ve duraklı dalgaları açıkladı. Galilei’nin öğrencisi</span> <span class="bold"><span class="calibre_1">Toricelli</span></span> <span class="calibre_1">(1608-1647) de, 1644’te, suyun hareketinin öteki düşen cisimlerin hareketiyle aynı olduğunu tanıtladı. Bu arada, İngiliz</span> <span class="bold"><span class="calibre_1">William Harvey</span></span> <span class="calibre_1">(1578-1657), yüreğin hareketlerini inceleyip, kanın büyük dolaşımını açıklamıştı. Bir başka hekim, Fransız</span> <span class="bold"><span class="calibre_1">Jean Pecquet</span></span> <span class="calibre_1">(1622-1694), 1648 yılında, köpek üzerinde kilüsün dolaşımını buluyordu. Bu dolaşımın insanda olmadığı itirazı yükseldi; cerrah</span> <span class="bold"><span class="calibre_1">Jargan</span></span><span class="calibre_1">, bir döğüşte öldürülmüş bir asker üzerinde yaptığı incelemeyle, aynı olayın insan için de söz konusu olduğunu tanıtladı.</span></p>

  <p class="calibre_4"><span class="calibre_1">Özetle</span> <span class="bold"><span class="calibre_1">hareket</span></span><span class="calibre_1">, tüm doğanın ve Evrenin temeli oluyordu; kanunlara bağlıydı bu hareket ve bu kanunlar da matematik kanunlardı.</span></p>

  <p class="calibre_4"><span class="calibre_1">Aslında,</span> <span class="bold"><span class="calibre_1">bir devrimdi bütün bu buluşlar</span></span><span class="calibre_1">. Hükmünü hâlâ sürdüren Aristoteles’ler, sınırlı, dar boyutlu bir Evren düşünmüşlerdi: Hareketsiz Dünya bu Evrenin merkeziydi ve gökteki bütün cisimler de yirmi dört saatte onun çevresinde dönüyorlardı; bu hareket daire biçimindeydi, çünkü bütün biçimler içinde en yetkini daireydi onlara göre; bütün yıldızlar, yok olmaz, saf bir maddeden olmak üzere, insanlar için yapılmışlardı ve bu madde değişmez, yanılmaz, yetkin bir alandı. İşte Kopernik’in, Kepler’in, Galilei’nin yıktıkları bu dünya merkezli anlayıştı, bu durmuş oturmuş evrendi. Kopernik’çiler, her noktada Aristoteles’lere zıt düşüyorlardı: Kopernik’çiler, daire biçimindeki hareketin yerine elips biçimindeki hareketi geçirmişlerdi. Kepler’in ikinci kanunu, gökteki hareketlerin tek biçimliliğini yıkıyordu. Kopernik’çiler gökleri, doğuşun, çöküşün ve ölümün -o kaçınılmaz- kanununa bağlı gösteriyorlardı. Yeni yıldızlar ortaya çıkıyordu; Ay, Dünya gibiydi; Güneş’teki lekeler onun bozulabilir olduğunun kanıtıydılar. Galilei, daha ileriye gitmişti, yetkinlik işareti diye gösterilen değişmezlik dogmasına saldırıyordu; değişmenin, artıp çoğalmanın daha soylu, daha güzel olduğunu gösteriyordu, değişme, gökler de içinde olmak üzere, her yandaydı ve aynı doğa kanunlarına göre oluşuyordu hepsi de; göklerdeki madde de Dünya’nınki gibiydi, yok edilemiyordu gerçi, ama sürekli biçim değiştiriyordu. Kopernik’çiler, eski Aristoteles’çi Evreni yıkıp parçalamışlardı; mertebeli bir düzen içinde kapalı bir birim diye düşünülen kosmosun yerine, birliği kanunlarla oluşmuş açık ve sınırsız bir bütünü, Evreni koyuyorlardı; kısacası, «Sonsuzdu açıyorlardı insanın önüne. İnsan düşüncesinin tek yol göstericisi vardı artık: Sonsuz. Böylece, eski tümeller mantığının yıkılışı tamamlanmıştı: Aristoteles’in, her ikisi de «Sonluluk» düşüncesine dayanan mantıkla fiziği geçerliklerini yitirmişlerdi; belli türlere ve belli farklılıklara, olup bitmiş bir dünyaya bağlı kavramlar mantığı sona ermişti. Kopernik’çiler için, sonsuzu kucaklamayan her kavram soyut ve eksik bir kavramdı.</span></p>

  <p class="calibre_4"><span class="calibre_1">Tek gerçeklik vardı: Sınırsızın, bitip tükenmeyenin gerçekliği.</span></p>

  <p class="calibre_5"><span class="calibre_1">YENİ BİLİMSEL BULUŞLAR, KİLİSE VE ARİSTOTELES’ÇİLİK</span></p>

  <p class="calibre_4"><span class="calibre_1">Bu bilimsel buluşlar, Kutsal Kitap’la, Kilisenin dayanaklarından biri diye gösterip kullandığı Aristoteles sistemine olan uzun alışkanlığı buldu karşılarında. Scheiner, Güneş lekeleri hakkındaki buluşunu çevresindeki taşralılardan birine söylediğinde, adam hiç de inanmak istemedi buna. Dediği şuydu: «Aristoteles’imi baştan aşağıya bir çok kez okudum; sizi temin ederim ki, böylesi şeyler görmedim içinde. Gidiniz işinize evlâdım, sakin olunuz. İnanınız ki, kullandığınız camlara ya da gözlüklerinize bağlı bozukluklardır bunlar; o yüzden, size Güneş’te lekeler var diye görünmüş». Schneier’e, buluşundan, yalnız dostu hümanist Velser’e haber verme izni verildi başlarda: Onun yazdığı üç mektubu, Velser,</span> <span class="italic"><span class="calibre_1">De Maculis Solaribus</span></span> <span class="calibre_1">adıyla yayınladı. Yayınladı ama, sen misin yayınlayan? Aristoteles’çiler, hemen herkes ayağa kalktı, bir haykırışmadır başladı: Göğe hakaret edilmişti, felsefenin «onuru ayaklar altına alınmıştı»; «göz kararması idi bunlar, camlardan gelen hayaller ya da bozukluklar». «Tanrı’nın Evrene meşale olsun diye yarattığı bir şeye, herkesin gözü önünde pislik atan düşünceden duha yanlışı düşünülemezdi».</span></p>

  <p class="calibre_4"><span class="calibre_1">1616’da, Papalık makamı şunları ilân etti: «Güneşin Evrenin merkezinde hareketsiz olduğu görüşü çılgınlıktır, felsefi bakımdan yanlıştır ve baştan aşağıya da sapıklıktır; çünkü, Kutsal Kitab’a aykırıdır. Dünyanın Evrenin merkezinde olmadığı ve her gün döndüğü görüşü felsefi bakımdan yanlıştır; en azından yolunu şaşırmış bir inançtır». Böylece, Galilei, 1632 yılında, içinde Aristoteles’çi öğretiye saldırdığı</span> <span class="italic"><span class="calibre_1">Dünya Hakkında Temel iki Sistem, Ptolameus ve Kopernik Sistemleri Üstüne Konuşma</span></span> <span class="calibre_1">adlı eserini yayınladığında, kitabı, Engizisyon Roma’ya haber verdi. Galilei Roma’ya gitti; 1633 Şubatında tutuklandı, Haziranda sorguya çekildi. İşkence ile tehdit edildiğinde söylediklerini geri aldı; hapse ve, üç yıl boyunca her hafta yedi tövbe duası okumaya mahkûm edildi. Sapkınlık kuşkusu taşıyacak her şeye karşı çıkacağına and içmek zorunda kaldı.</span> <span class="italic"><span class="calibre_1">Konuşma’sı</span></span> <span class="calibre_1">da yasak kitaplar listesine alındı. Öyle derler: Diz çöküp, Kopernik öğretisinden vazgeçtiğini kabullenmek zorunda bırakıldığı mahkemede, kalkarken ayağını yere vararak, «Eppur si muove», yani, «her şeye karşın dönüyor» der.</span></p>

  <p class="calibre_4"><span class="calibre_1">Haklıydı, gerçekten her şeye karşın Dünya dönüyordu!</span></p>

  <p class="calibre_4"><span class="calibre_1">Bütün bunlar olurken, Aristoteles’çiliğin duvarında da çatlaklar açılıyordu. Yeni fizik, ona, astronomininki kadar sert darbeler indiriyordu. Aristoteles’e göre, başlıca hareket değişmeydi; doğal varlıklar da değişmelerin ilkesini taşıyorlardı kendilerinde. Her canlı varlıkta değişmeye yol açan bu iç ilke, ruhtu. Böylece ruh, doğanın, fiziğin incelediği asıl nesnenin en yetkin örneği idi. Fizik cevherler içinde, asıl doğurucu olan biçimdi; bir şeyin niteliği, o şeyin biçimiydi. Biçim, hareketin iç çelişkisi, ruha benzeyen ilkeydi. Ağırlık, cismi dünyanın merkezine doğru yönelten bir iç nitelikti; böylece dünyanın merkezini tanıyor ya da hissediyordu ve bu bakımdan da bir ruhtu. Ağırlık, cismin özünün bir niteliğiydi; uzamdan ya da kütleden bağımsızdı, maddî olmayan bir cevher gibiydi, bir ruhtu. Aristoteles’e göre, niteliği, gerçeği matematiğe vurmak olanaksızdı. Matematik varlıklar hareket etmezler: Onlar ebedîdir ve zamandışıdırlar. Öte yandan, geometrik biçimler, maddeyi hiçbir zaman yetkinlikle dile getirmezler: Gerçek dünyada, ne doğru, ne düzlem, ne üçgen, ne küre vardır. Maddî dünyanın yapısında, geometrinin düzgün biçimleri yoktur; geometrinin kanunları bu nesnelere uygulanamazlar.</span></p>

  <p class="calibre_4"><span class="calibre_1">Oysa, Galilei fiziği şunu getiriyordu:</span> <span class="bold"><span class="calibre_1">Hareket, matematik kanunlara tâbiydi</span></span><span class="calibre_1">. Zaman ve alan, sayı kanunu ile birbirine bağlı görünüyorlardı. Galilei, gerçeklik ile geometrik olanın ayrı cinsten şeyler olmadıklarını söylüyordu. Doğa, geometrik biçimi gerçekleştirir. Geometrik biçimler maddeye bağdaşıktır. Geometrik kanunlar gerçekliğe erişir ve fiziğe egemen olurlar. Doğanın konuştuğu dil, matematik bir dildir; bu dille soru sorulmalıdır doğaya. Matematik kuram deneyimden önce gelir. Doğanın kanunları, matematik kanunlarıdır. Kuram, olayların özünü dile getirir.</span></p>

  <p class="calibre_4"><span class="calibre_1">Galilei’ciler, tözsel biçimlerden söz etmiyorlardı; onların dikkate aldıkları</span> <span class="bold"><span class="calibre_1">hareket ve uzam</span></span><span class="calibre_1">dı sadece. Galilei, katı bir cismin, su yüzünde kalmasını, biçiminden değil, cismin kendi ağırlığından ileri geldiğini gösteriyordu; bu ağırlık, sıvının ağırlığından az olduğu sürece, cisim su yüzünde kalacaktır. Biçimin önemi yoktu; asıl önemli olan ağırlıktı, onun belirlediği hareketler ve onun kanunlarıydı dikkat edilmesi gereken. Her hareket ya da hareketsizlik, bir dış ve yabana gücü içeriyordu. Söz konusu olan, maddenin yer değiştirmesinden başka bir şey değildir. Galilei’çiler, hareketin özünü, ondaki matematik ilişkiyi arıyorlardı.</span></p>

  <p class="calibre_4"><span class="calibre_1">Galilei ve okulu, önce hareket ilkesini ortaya koyuyor; arkasından da, hareketin saptanması yoluyla geometrik çıkarsamalarda bulunuyorlardı. Tümdengelimin süreci bu olmalıydı. Geometri ve duygular, bilimsel buluşun araçlarıdır. Ne var ki, Galilei’nin meslektaşları teleskopla bakmayı reddediyorlardı; Harvey’e karşı çıkanlar da, onun kanda hiçbir ruha rastlamadığını söylediğinde, omuzlarını silkiyorlardı. Aristoteles’ler için, her ketime bir düşünceye yanıt verir ve her düşünce bir varlıktır. Böylece, gramer mantıktır, mantık da bilim. Niçin incelemeli doğayı, neden gözlemde bulunmalı, araştırmalı? Dünyaya düşünceden bakmalı; gerçek gerçeklik görülecektir. Kelimelerden oluşan her bileşim, bir nesneler ve gerçeklikler bileşimidir. Kelimeleri birbirine bağlamak, işte tanıyıp bilmek!..</span></p>

  <p class="calibre_4"><span class="calibre_1">Galilei’ciler, düşünsel bir değişim gerçekleştirmişlerdi.</span></p>

  <p class="calibre_4"><span class="calibre_1">Ne var ki, Aristoteles’ler, henüz yenilmemişlerdi. Gerçekten, yenilikçiler, bütün Evreni açıklayacak bir sistem ortaya koymamışlardı henüz. Aristoteles’çi yapı sarsılıp, yıkılmıştı; ancak yerine yenisi yapılmamıştı ve eski yapının kimi kalıntıları ayaktaydı. Kopernik’çiler, doğacılığa düşmüşlerdi. Kepler, hâlâ Güneş’te bir hareket ettirici ruhun olduğunu sanıyordu; bu ruh, bir tür manyetik yayıntı halinde, tekerleğin parmakları gibi güç çizgileri yolluyordu. Güneş, kendi ekseni çevresinde dönerken, bu güç çizgileri de her gezegen üstünde bir etkide bulunuyor ve onları Güneş’in çevresinde tutuyordu. Çekim, «birbirine karşı iki cisim arasında, bir tür manyetizmaya benzeyen, bir arada bulunmaya yönelik karşılıklı bir yakınlık»tı. Galilei, hiç olmazsa, 1630’dan önce, özünü aradığı hareketin nedenini de bunda görüyordu. Her ikisi de, kraliçe Elizabeth’in hekimi</span> <span class="bold"><span class="calibre_1">Gilbert de Colehester</span></span> <span class="calibre_1">(1540-1603)’in ve onun mıknatıs hakkındaki eserinin</span> <span class="italic"><span class="calibre_1">(de Arte magnetica, 1600)</span></span> <span class="calibre_1">etkisi altındaydılar. Gilbert’in mıknatıslı taş üstüne araştırmaları, onları, Dünya’yı da, kıyas yoluyla, dev bir mıknatıs olarak görmeye götürmüştü; Güneş, Ay, gökteki tüm cisimler, birer mıknatıstılar ve kendilerini çevreleyen uzaya manyetik, yani mıknatıslı bir etkide bulunuyorlardı. Hareketleri de bu etkiden doğuyordu. Bir ruhtu bu. Yıldızların bir yaşamı vardı. Mıknatıslar canlıydılar, biri ötekine, kendiliğinden hareket ediyorlardı.</span></p>

  <p class="calibre_4"><span class="calibre_1">Ne kalıyordu geriye?</span></p>

  <p class="calibre_4"><span class="calibre_1">Geriye kalan, eylemsizlik ilkesinin genelleştirilmesi ve tüm Evrenin uzam ve hareketle açıklanmasıydı. Ayrıca, gerçekliğin matematiğe vurulmasını haklı çıkarma da vardı. Galilei’ye, geometrik tümdengelimlerini dile getiren deneyimlerinin yanlış olduğu eleştirisi yöneltilebilirdi. Havanın direncini, çekimin ve sürtünmenin gücünü gözönünde tutmuyordu. Soyutlamaya gidiyor, arızaları bir yana bırakıp, mutlak olarak kaygan bir düzlem, mutlak olarak küresel bir küre düşünüyordu; her ikisi de bunların mutlak olarak sert, soyut cisimlerdi, gerçek bir alanın değil, soyut bir alanın içine yerleştirilmişlerdi. Deneyime değil, deneyimde var olduğunu sandığı kavramlara dayanıyordu. Böylece, bir bakıma, mutlak olarak gerçekliğin dışında kaldığı eleştirisi yöneltilebilirdi ona. Bir kuşku kalıyordu böylece. Matematiğin gerçekliği dile getirdiği, gerçekliğin gerçeği olduğunu kesinlikle tanıtlamak gerekiyordu.</span></p>

  <p class="calibre_5"><span class="calibre_1">BACON’UN YETERSİZLİĞİ</span></p>

  <p class="calibre_4"><span class="calibre_1">İngiliz filozofu</span> <span class="bold"><span class="calibre_1">Francis Bacon</span></span> <span class="calibre_1">(1561-1626) yeni bilim adına bir yöntem ileri sürmüştü. Bu konuda yazdıkları içinde ikisi pek önemli: Yeni âlet anlamına</span> <span class="italic"><span class="calibre_1">Novum</span></span> <span class="italic"><span class="calibre_1">Organon</span></span> <span class="calibre_1">(1620) ile</span> <span class="italic"><span class="calibre_1">De Augmentis Scientiarium</span></span> <span class="calibre_1">(1623). «Sofistlerin babası» deyip Aristoteles’e, «dalgacı» deyip Platon’a çatıyordu. Deneyim yoluyla, doğrudan doğruya doğaya başvurmak gerektiğini öğütlüyordu; doğaya egemen olmak için ona boyun eğmek, yani kanunlarını tanımak gerekliydi. Böylece, etkisi çarpıcı oldu; büyük heyecan uyandırdı ve bilimsel araştırmalara alabildiğine bir atılım getirdi. Ne var ki, eserleri sadece yöntem üstüneydi: Evren üstüne bütünlüğüne bir görüş yoktu onlarda; oysa, Aristoteles’çi Evrenin yerine bir yenisini koymak gerekiyordu. Ve yöntem olarak da, önerdikleri yetersizdi: Matematiğe karşı güven beslemiyordu; yaptığı, özellikle deneyimlerin birbirinden farklılığını ortaya koyup ayırımlara gitmekti. Oysa deneyim, bir kuramı, bir dili gerektiriyordu; çünkü, doğaya sorulmuş bir soru idi o. Bacon’da ise, aslında matematik olan bu dil yoktu; öyle olunca da, başarısı uzun sürmedi.</span></p>

  <p class="calibre_4"><span class="calibre_1">Yenilikçi de olsa, gerekli çözümleri getiremezdi.</span></p>

  <p class="calibre_4"><span class="calibre_1">Sonsuzun yolunu açan, değişmez sanılan her yere hareketi taşıyan, hareketi tüm yetkinliğiyle ayakları üzerine diken bilimsel buluşlar, düşünsel plânda barokun doğrulanmasıydı bir bakıma: Mimarlar, hareketi yapılara sokup, «kanatlanan biçimler»e giderken, bilim adamları da, tüm Evrene hareketi getirmişlerdi; bir yanda, ressam olarak Rubens’le Rembrandt vardı, öte yanda da matematikçi Kepler ile Galilei. Bilim duyarlığa hak verir gibiydi. Ne var ki, bir kaos da doğmuştu: Sarsılan, ama ayakta bir dünya sistemi ile, yeni bilimsel buluşlar arasında çelişmeler vardı. Böyle bir ortam, kuşkuculara ve inançsızlara da kapıları açacaktı ister istemez.</span></p>

  <p class="calibre_5"><span class="calibre_1">ÖZGÜR DÜŞÜNÜRLER</span></p>

  <p class="calibre_4"><span class="bold"><span class="calibre_1">Özgür düşünürler</span></span> <span class="calibre_1">(libertins) adı altında toplanan aydınların, ortak bir nitelikleri vardı: kuramda ya da uygulamada</span> <span class="bold"><span class="calibre_1">Hıristiyanlığı reddetmek</span></span> <span class="calibre_1">ve pagan bir yaşamı ya da</span> <span class="bold"><span class="calibre_1">yaşamın pagan bir anlayışını kabul etmek</span></span><span class="calibre_1">. Bu insanlar, Rönesans’ın akılcı eleştirilerini, Pomponazzi’yi, Machiavelli’yi ve kuşkucuların başı Montaigne’i sürdürüyorlardı. Onlar gibi, bu aydınlar da İlk Çağ yazarlarından yararlanıyorlardı. Bütün bir İlk Çağ öğretime girmişti. Genç çocuk, Latin ve Grek yazarlarda, yaşam için gerekli her şeyi buluyorlardı: Antik bir görüş elde ediyor ve Hıristiyanlığa karşı bir ruha sahip oluyordu.</span></p>

  <p class="calibre_4"><span class="calibre_1">Bu insanları Hıristiyanlıktan uzaklaştıran, ruhban takımının içinde bulunduğu durumdu önce: Devletlerin siyasal araçlarla devşirdikleri ruhban, bilgisizlik ve ahlaksızlık içindeydi, dinsel tartışmalar öğürtü verici bir hal almıştı, din savaşları da, dine olan saygıyı düşürüyordu: İsa ve Kutsal Kitap adına, insanlar birbirine küfrediyor, iftira ediyor, ihanette bulunuyor ve hemcinsini öldürüyordu. Bir dinsel gerçeğin olduğu düşüncesi kuşku götürüyordu artık ve içten içe işleyen düşünce şuydu: Din zararlı olabilirdi. İç ve dış savaşlar da, içgüdüleri dizginlerinden boşaltıyor ve dine saygıyı yıkıyordu.</span></p>

  <p class="calibre_4"><span class="calibre_1">Barok duyarlığın etkisiyle, Rönesans’ın büyük İtalyanlarının ve Montaigne’in derslerini açıp geliştiriyorlardı. İçlerinde bir</span> <span class="bold"><span class="calibre_1">Pierre Gassendi</span></span> <span class="calibre_1">(1592-1655) vardır ki, pek önemlidir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_6">
    <span class="italic"><span class="calibre_1">Gassendi,</span></span> <span class="italic"><span class="bold"><span class="calibre_1">Epukuros İçin Övgü</span></span></span> <span class="italic"><span class="calibre_1">adlı eseriyle, 1634’te Epikuroscu sistemi yeniden ihya etmeye başlamıştı. Gassendi</span></span> <span class="italic"><span class="calibre_1">için, Epikuros’tan farklı olarak, atomlar ebedi değildir; ancak, Epikuros gibi ona göre de, evren, sürekli hareket halinde olan, boşluğa düşüp, dünyamıza benzer sonsuz sayıda dünyalar oluşturan atomlardan yapılmıştır. Her nesne, hareket halinde atomlardan oluşmuştur; bedenimiz öyledir, ruhumuz da. Böylece ruh, bedenin bütün etkilerine karşı duyarlıdır. Bedenin atomları, başka bedenlerin atomlarınca durmadan sarsılır; ruhu da beden sarar, duyguların kaynağı budur. Duygulanışlarımız hep doğrudur: bu duygulanışlar üzerine oluşturduğumuz yargılarımız yanlış olabilir. Gerçekten imgelem, duyguların verilerini yaklaştırır, düzenler, karşılaştırır, yayar ve düşünceleri çıkarır ondan. Böylece, bu işlemlerde yanlış nedenleri çoktur. Doğa üstü, duyuların verileri üzerinde kötü bir yargılama, imgelerin bir etkisidir. Bu işlemleri tekrarlamalı, düşünceleri kendi aralarında ve duygulanımlarımızla durmadan karşılaştırıp, sınamalıyız. Gassendi, çağın öteki kuşkucuları gibi Kopernik’çi ve Galilei’cidir. Atomlardan oluşan bedenimiz yok olduğunda, ruh da yok olur. Ne duygulanım vardır artık, ne duygular; insan bütünüyle ölür böylece.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Yığınla sonuç çıkıyordu bu materyalizmden. Önce, nesnelerin temeli hakkında hiçbir şey bilemez durumdaydık; duygularımız, olsa olsa</span> <span class="bold"><span class="calibre_1">görece</span></span> <span class="calibre_1">bir</span> <span class="bold"><span class="calibre_1">gerçeğe</span></span> <span class="calibre_1">götürebilirdi bizi, bu da pratik yaşamda yeterdi bize. Nesnelerin asıl özü kaçıyordu bizden. Varlığın aslı, Tanrı’nın ne olduğu üstüne tartışmaların, Tanrı’nın kanıtlarını sıralamanın ne değeri vardı? Bütün dünya halkları Tanrı’ya inanıyormuş. Neden? Çünkü, hepsinde doğuştan Tanrı düşüncesi varmış, İyi ama, doğuştan düşüncelerimiz olamaz ki! Her şey duygularımızdan gelir ve imgelem, duyuların verilerini birbirinden öylesine farklı biçimde bir araya getirir ki, yığınla insanın Tanrı üstüne hiçbir düşüncesi olamaz sonuçta. Nitekim, özgür düşünürler, Tanrı hakkında hiçbir düşünceleri olmadığını söylüyorlardı. Gassendi’ye göre, bu Tanrı düşüncesi, bütün genel düşüncelerimiz duygularımızdan geldiği için, sonsuzluk, ebedîlik, yetkinlik, kadiri mutlak, üstün iyilik kavramlarıyla beraber, insan soyunda gördüğümüz o yığınla yetkinliğin uzantısıdır bir yerde.</span></p>

  <p class="calibre_4"><span class="calibre_1">Son çizgisine varmış insandır Tanrı.</span></p>

  <p class="calibre_4"><span class="calibre_1">Bir başka sonuç da,</span> <span class="bold"><span class="calibre_1">tarihsel tanıklığa olan güvensizlikti</span></span><span class="calibre_1">. Düşünceleri onca yanılgı olasılıklarını da beraberinde taşıyan tanıklara nasıl güvenebilirdik?</span> <span class="bold"><span class="calibre_1">Gabriel Naude</span></span> <span class="calibre_1">(1600-1653), tarihsel eleştiriyi geliştirmeye başlar. 1625’te yayınladığı,</span> <span class="italic"><span class="calibre_1">Büyü Kuşkusu Alandaki Büyük Adamlara Övgü</span></span> <span class="calibre_1">adlı eseriyle, kaynaklara iner, tanıklıkların değerini tartar, bir savı ilk ortaya atanın yaşadığı zamanı, sosyal durumunu, bağlı olduğu partiyi inceler; söylediklerinin değerini ölçüye vurur ve üstelik materyalist bir açıdan yorumlar her şeyi. Her şey neden ve sonuç ilişkisine, insanları maddî çıkarlara bağlayan etkenlere indirgenmiştir. Şaşırır insan; neler bulmaz ki! Clovis’in katolikliği kabul etmesi, Jean d’ Arc’ın gönlünde Tanrı çağrısını duyması, Muhammed’in Cebrail’den ve Musa’nın da Tanrı’dan esinlenmesi, hepsi siyasal kurnazlıklardır aslında. Bunlar böyle olunca, varın kıyas edin İncil’le Hıristiyanlığın tanıklıklarını!</span></p>

  <p class="calibre_4"><span class="calibre_1">Coğrafya buluşları da yeni silahlar sağlıyordu. Amerika yabanlarına bakıp, Montaigne, hıristiyanların akılları, örfleri ve</span> <span class="calibre_1">dinleriyle alay etmeye başlamıştı. Çin de, aynı türden kanıtlar verdi.</span> <span class="italic"><span class="calibre_1">La Mothe Le Vayer</span></span> <span class="calibre_1">(1588-1672), 1642’de,</span> <span class="italic"><span class="calibre_1">Paganların Erdemi Üstüne</span></span> <span class="calibre_1">adlı eserinde öyle diyordu: Kilisenin gözünde, Musa’nın kanunundan önce, doğal kanuna uygun olarak yaşamış pagan filozoflar günahsız olabildiklerine göre, havarilerin vaazda bulunmadıkları ulusların bilgelerinin de günahsız olduklarını kabul etmek gerekir, İsa, Çin’de vaazedilmedi. Ancak, Çin dini, Yunanlıların, Romalıların ya da Mısırlıların dinlerinden daha saftır; çünkü, mucizelere başvurmuyor bu din ve Çinlilerin pek eski zamanlardan beri tek bir Tanrısı vardır. Çin’in Sokrates’i Konfüçyüs, tek Tanrıya inanıyordu ve, ilk olarak da şunu kabul etmişti: Kendine yapılmasını istemediğin şeyi, sen de başkasına yapma. Böylece, Konfüçyüs ve Çinliler günahsız olabilirler. Bütün bunlarda ana düşünce doğanın iyiliği düşüncesiydi; ve Hıristiyanlığın temellerini oluşturan ilk günah, İsa’nın bütün insanlık adına acı çekerek insanlığı kurtardığı, Tanrı’nın bağışı gibi inançları yıkmaya yönelmişti. Şu düşünce de yayılıyordu: Tüm Amerika, Asya ve Güney yarım küre halkları Adem’den gelmiyordu; böylece Kutsal Kitap, insanlığın tarihini ve Tanrıyla olan ilişkilerinin tarihini içermiyordu; sadece bir halkın, Yahudi halkının tarihiydi bu tarih. Kutsal Kitap, Kilisenin ona verdiği yüce değere hiç de sahip değildi!</span></p>

  <p class="calibre_4"><span class="calibre_1">Bütün bu saldırılardan daha tehlikeli olanı da şuydu: Eski Yunan ve Latin kültürü, Hıristiyanlığı bir yana bırakmanın araçlarını sağlıyordu. Bir evi idare etmek, çocukları yetiştirmek mi istiyorsunuz? İşte Xenofanes. Devlet yönetimi mi? Aristoteles, Platon, Tacitus vardır. Evrenin Kanunlarını mı tanımak arzusundasınız? Alınız Plinius’la Lucretius’u. Doğanın ve mucizelerin sınırları hakkında bilgi edinmek mi amacınız? Cicero</span> <span class="italic"><span class="calibre_1">De divinatione’</span></span><span class="calibre_1">yi yazmıştır. Ruhun ölümsüzlüğü üstüne düşünmeyi mi aldınız programınıza? Buyurun</span> <span class="italic"><span class="calibre_1">Phedon’</span></span><span class="calibre_1">la</span> <span class="calibre_1">Scipion’un Düşü’nü. İlk Çağ yazarlarında, yaşamın güçlükleri, acıları, kaygıları karşısında insana yardımcı olacak öğretiler, egemen akılla, özgür iradenin yer aldığı görüşler bulunuyordu daha çok. Epikuros için mutluluk, iki halden oluşuyordu: «Acısız beden, kargaşasız ruh». Asıl zevk, bu iki halden doğar; doğamızın, insanın ilk amacı da budur. Ne götürebilir bizi buna? Sağlıklı akıl! Arkasından büyük acılar gelecekse büyük zevkleri bir yana itmeyi öğütleyecek olan odur; sonu büyük zevklere varacaksa büyük ve uzun acıları kucaklamaya götürecek olan da o. Zevkle biten sadeliği, dürüstlüğü, adaleti bize gösterecek olan akıldır; mutlulukla erdemin bizi asla terketmeyecek iki kızkardeş olduğunu da o öğretir.</span> <span class="bold"><span class="calibre_1">Zevk ahlâkı</span></span><span class="calibre_1">, buydu su yüzüne çıkan.</span> <span class="bold"><span class="calibre_1">Pierre Charron</span></span><span class="calibre_1">’un</span> <span class="italic"><span class="calibre_1">Bilgelik</span></span> <span class="calibre_1">(1601) adlı eserinin temelinde bu vardır; eser, çok geçmeden yasak kitaplar listesine konulur (1606).</span></p>

  <p class="calibre_4"><span class="calibre_1">Özgür düşünürlerin çoğunun rehberleri bunlardır.</span></p>

  <p class="calibre_4"><span class="calibre_1">Ötekiler Stoacıları, Epiktetos’u, Seneca’yı seçerler. Bize bağlı şeyler vardır: Düşünce, istek, tiksinti, genel olarak yargılarımız ve tasarımlarımız; onların efendileriyiz biz, özgürüz. Aklımız nesneleri tasarlamak, onları iyi ya da kötü görmek, onları arzulamak ya da onlardan korunmak gücünü verir bize. Bize bağlı olmayan, başkalarına bağlı olan şeyler de vardır. Yalnız bize bağlı olan şeyleri istiyor, yerinde hüküm vermeyi ve irademizi hükmümüze uydurmayı arzuluyorsak, mutlu olacağız; çünkü mutluluk, arzu edilen şeyi elde etmektir.</span></p>

  <p class="calibre_4"><span class="calibre_1">Stoacılar, yüksek görevliler ve soylular arasında seyrek değildi. Hattâ</span> <span class="calibre_1">bir din adamı, yanından ayırmadığı Seneca’nın bir kitabıyla gömülmeyi vasiyet eder. Çoğunlukta olanlar ise Epikuros’çulardı. Epikuros’çuluk, burjuva anlayışına uygun düşen bir faydacılığa dönüşüyordu kolayca. Özetle, bu öğretileri, kaftan soyluları, burjuvalar, ruhban takımından nice kişi paylaşıyordu.</span></p>

  <p class="calibre_4"><span class="calibre_1">Ne var ki, doğayı izlemek, zevk aramak, çoğu kimsede, barok duyarlığın etkisiyle, içgüdülerin dizginlerinden boşanması, denetimsiz bir özgürlük, her türlü engeli fırlatıp atma biçiminde yorumlandı kolayca. Din bir aldatmaca olarak görüldü; sanki inanılmıyormuşçasına yaşanmaya başlandı. «Yalnız Paris, 50.000 tanrıtanımazı barındırmanın acısı içindedir»: O yıllarda yaşayan birinin sözüdür bu. 1623’le 1625 yılları arasında gerçek bir bunalım oldu: İki yılda yığınla kitap yayınlandı; sofuluğa ve ikiyüzlülüğe karşı çıkıyor, kurallara karşı zevkin hakkını istiyordu. Tam bir panik başladı; sofular, bir tertip karşısında oldukları düşüncesine kapıldılar.</span></p>

  <p class="calibre_4"><span class="calibre_1">«</span><span class="bold"><span class="calibre_1">Tanrıtanımazlık</span></span><span class="calibre_1">», tartışma götürmez bir gerçek oluyor; bu mücadele edilmesi gereken bir güç olarak mimleniyordu.</span></p>

  <p class="calibre_5"><span class="bold"><span class="calibre_1">II</span></span><br class="calibre2" />
  <span class="bold"><span class="calibre_1">DESCARTES’IN YANITI</span></span></p>

  <p class="calibre_4"><span class="bold"><span class="calibre_1">Rene Descartes</span></span> <span class="calibre_1">(1596-1650), Aristoteles’çiliğin yenilgisini tamamlamak amacıyla, bütünlüğüne bir öğreti koydu ortaya.</span></p>

  <p class="calibre_5"><span class="calibre_1">DESCARTES’IN OLUŞUMU, AMACI VE ESERLERİ</span></p>

  <p class="calibre_4"><span class="calibre_1">Fransa’da doğan Descartes, soyluluğa doğru yükseliş içinde olan bir burjuva ailede dünyaya geldi. Baba yönünden ataları hekimdi; babası Bretagne Parlömanında danışmandı; ana yönünden büyükbabasının babası Poitiers Mahkemesinde görevli idi. Hepsi de, soyluluk arkasında insanlardılar. Descartes da, «Poitou Soylusu» diye söz ederdi kendisinden. Cizvit kolejlerinden birinde ciddî bir eğitim gördü. Hukuku bitirdikten sonra, kılıç soylusu olarak yaşadı; ve 1618’de Maurice de Nassau’nun, 1619’da da Maurice de Baviere’in ordusunda hizmet etti.</span></p>

  <p class="calibre_4"><span class="calibre_1">Daha o tarihlerden başlayarak, Galilei gibi, o da fiziğe matematik yoldan yaklaşıyordu. 1618 Kasımında, ağırlığın tözsel biçimini bir yana bırakarak, ağırlığı harekete indirgedi. 1619-1620 yıllarından başlayarak, kafasında ve yönteminde fiziğini kurmuştu ve -üstü kapalı da olsa- maddeyi sadece uzama indirgiyordu. Ne var ki, tüm çağdaşları gibi, bu konuda kuşku, kararsızlık, şaşkınlık içindeydi daha çok. Oysa, dine yürekten inanan bir insandı; bu durum ise, dayanılır bir şey değildi. Ulm dolaylarında, İmparatorun taç giyişinden sonra, bir küçük karargâhta düşünüyordu. Orada, 10 Kasım 1619’da arka arkaya üç düş gördü. Yıldırım gürültüsüne uyandı, odasına yayılmış ateş kıvılcımlarıyla karşılaştı. Kendisini çekip avucuna almak üzere gerçeğin ruhu olarak yorumladı bunu. Sonra</span> <span class="italic"><span class="calibre_1">Corpus poetarumu</span></span> <span class="calibre_1">gördü. Şiirle bilgeliğin birleşmesi diye baktı ona; çünkü, şairin coşkusu, gerçeği aklın açıkladığından çok daha derinliğine gözler önüne seren Tanrısal bir ağırlık taşıyordu Descartes’ın</span> <span class="calibre_1">iç dünyasında. Bu mistisizm bunalımında, görevinin farkına vardı: Bilimin ilkelerini kendisinde aramak; çünkü, bu ilkeler bizdeydi, doğuştan düşüncelerimiz vardı; matematik usavurmayı doğa olaylarına uygulayarak, evrensel bilimi yaratmak; Evrenin gerçek sistemini yeniden kurmak. Ertesi günü, kendini aydınlatması ve gerçeğin araştırılmasında yönlendirmesi için Tanrı’ya dua etti; ve tâ Lorette’e kadar yaya gitmek üzere, Kutsal Meryem’e hac vaadinde bulundu.</span></p>

  <p class="calibre_4"><span class="calibre_1">Onu izleyen yıllarda, mantığını ve matematik fiziğini geliştirdi. Ne var ki, bu yeni bilimi haklı çıkarıp tanıtlamak, buradan kalkarak da kesinliği ve Tanrı’yı temellendirmek gerekiyordu. 1627 Kasımında, Paris’te, Papa’nın büyükelçisinin evinde, Berulle’ün önünde, onu gerçekten çarpacak düşünceler öne sürdüğü söylenir; o kadar ki, Berulle, bu tasarısını yerine getirmesini ister ondan ve bunun bir vicdan borcu olduğunu hatırlatır ona. Ne denirse densin, Descartes, Augustinus’çu hareketin içindeydi. Berulle, çömezleri Gibieuf’le Siehon, 1626’dan 1634 yılına uzanan yazılarında, Descartes’ın en yakın dostu Mersenne de, 1623’te yayınladığı</span> <span class="italic"><span class="calibre_1">Quaestiones in Genesim’</span></span><span class="calibre_1">den</span> <span class="calibre_1">başlayarak, hepsi de, Tanrı’nın varlığını tanıtlamada en güven verici araç olarak, Platon’un doğuştan düşüncelerini kabul etmişlerdi. Descartes, çok geçmeden başına geçeceği bir topluluğun içinde bulunuyordu. Vaktiyle Pythagoras’çılığın mistik harekete katılması gibi. Descartes’çılık da mistik harekete katılır. Evrensel yeni bir bilimi kurmak için, mutlak aşkı, serüven ve merak düşüncesi, araştırma coşkusu, kaygı, yeniye karşı duyulan susuzluk gerekiyordu; ve hepsi de, büyük mistiklerin özellikleriydi bunlar. Tanrı-merkezci mistisizm ile Dekartçılık, ortak bir kaynaktan doğan, ortak nitelikler gösteren, birbirine koşut hareketlerdir.</span></p>

  <p class="calibre_4"><span class="calibre_1">1625’te, Descartes, kendisi için</span> <span class="italic"><span class="calibre_1">Aklın Yönelimi İçin Kuralları</span></span><span class="calibre_1">’nı yazdı; arkasından, büyük çabasını sonuna erdirmek amacıyla, vaktiyle de bulunduğu Hollanda’ya çekildi. Bu kapitalist ülkede, liberal bir burjuvazinin sağladığı özgürlükleri buluyordu. «Etkin ve başkalarının yaptıklarına merak etmekten çok, kendi işlerine özen gösteren, güçlü büyük bir halkın arasında», «en ücra çöllere çekilmişçesine sessiz ve tek başına» yaşadı. 1629 yılından başlayarak, orada metafiziğini geliştiren</span> <span class="italic"><span class="calibre_1">Düşünceler’</span></span><span class="calibre_1">i</span> <span class="calibre_1">yazdı.</span></p>

  <p class="calibre_4"><span class="calibre_1">Descartes, Montaigne ve özgür düşünürler gibi gevşek bir kuşku halinde kalmaz. Kendisini taşıyan kayıkçıların kötü niyetinden kuşkulandığında, kılıcını çekerek, tehlikenin üzerine yürüyüp hepsini nasıl iradesine boyun eğdirmişse, bu soyluluk meraklısı asker, daha da büyük bir düşünsel ve manevî tehlike karşısında, güçlüğün üstüne çullanır. Kuşkudan yararlanıp denek taşı gibi kullanır onu; her şeyin yıkılıp yıkılmadığını, ya da yaşama olanak sağlayan kimi kesinliklerin sürüp sürmediğini görmek için sonuna değin götürür bu kuşkuyu. Nedir amacı? Eylem! Bir başka deyişle, «yaşama yararlı olabilecek her şey hakkında aydınlık ve güven verici bir bilgi». Kendi için olduğu kadar, herkes için de ister bu düşünceyi. Yüce gönüllü bir insan olarak, tüm insanlar için çalışır; kalabalıktan nefret eden ve sadece kendini düşünen, bulduklarını sandıkları gerçeklerin üzerine, yalnız kendilerinin yararlanabilecekleri inancıyla ellerini kapayan kuşkucu inançsızların yaşadığı bir çağda yapar bunu. Zenginliğe, şan, ve şerefe, her şeye sırt çevirir; engelleri, apaçık aptallıkları, kin ve düşmanlıkları göğüsler, gerçeğin araştırılmasına bütün yaşamını adar. Bu aranışta, tüm yaşamını zar diye atar ortaya. Ya yeniden bulunacak kesinlik ve Tanrı’nın zaferi vardır ya karanlığın ve hiçliğin felâketi, ya hep ya hiç! Descartes, başka büyük insanların arasında düşüncesiyle büyüktür; belki, daha da büyük oluşu, yüreğiyle büyük oluşundan geliyor. İnsanı şaşırtan bir başarıdır bu: Soyluluğun şövalyece ülküsü, burjuvazinin pratik bilgi zevkini ve başarının arkasını bırakmayan burjuva inatçılığını gelip taçlandırmıştır.</span></p>

  <p class="calibre_4"><span class="calibre_1">5 Haziran 1637’de, Leyde’de,</span> <span class="italic"><span class="calibre_1">Yöntem Üstüne Deneme</span></span> <span class="calibre_1">yayınlanır. Descartes’ın düşüncesinin temelleri bu eserdedir. Onu,</span> <span class="italic"><span class="calibre_1">Metafizik Düşünceler</span></span> <span class="calibre_1">(1641),</span> <span class="italic"><span class="calibre_1">Principia</span></span> <span class="calibre_1">(1644), son olarak da</span> <span class="italic"><span class="calibre_1">Ruhun Tutkuları</span></span> <span class="calibre_1">(1649) adlı eserleri, daha da açar ve tamamlar. İçinde, Bohemya’lı Prenses Elisabeth’e yazdığı mektupların apayrı bir yer tuttuğu hayli bol yazışmaları saymıyoruz.</span></p>

  <p class="calibre_5"><span class="calibre_1">DESCARTES’IN FELSEFESİ</span></p>

  <p class="calibre_4"><span class="calibre_1">Descartes, Galilei’nin önünde gerilediği eseri tamamlamak ister: Yeni bilimin, yani matematik fiziğin temel ilkelerine varmak ve ondan bir</span> <span class="bold"><span class="calibre_1">evrensel bilim çıkarmak</span></span><span class="calibre_1">. Öyle der: «Tüm felsefe bir ağaç gibidir: kökleri metafiziktir bu ağacın; gövdesi fizik, dalları da bütün öteki bilimler ve, bilimler de, üç belli başlı bilime indirgenir, yani tıp, mekanik ve ahlâk».</span></p>

  <p class="calibre_4"><span class="calibre_1">Nedir yöntemi bu evrensel bilimin?</span></p>

  <p class="calibre_4"><span class="calibre_1">Descartes’ın yöntemi, matematik düşüncenin özü olan şeydir. Bu anlayışa göre, akıl, gerçeğe sezgi yoluyla ulaşır; aklın tek ışığından doğar bu sezgi. Aydınlık düşüncelerin örneği, matematik düşüncelerdir. Akıl, bu sezgiden, tümdengelim yoluyla zorunlu sonuçları çıkaracaktır; düşüncenin sürekli ve kesintisiz hareketi içinde, matematik akla göre, en yalın şeylerden en karmaşık yapılara doğru ilerleyerek olur bu. Sayıp sıralama ya da tümevarım, yani belli bir soruna ilişkin araştırmaya, bilginin sezgiye in</span><span class="calibre_1">dirgenmediği halde başvurulur. Gerçekten, birbiri arkasından dolaysız olarak çıkarılan önermeler, çıkarsama açıksa, her adımda gerçek bir sezgiye varırlar. Ancak çıkarsama, birbirinden soyutlanmış, çok sayıda önermeden yapılmışsa, anlama yeteneği, bir tek sezgiyle kucaklayabilmek için yeterli olamaz; öyle olunca da, tümevarım gerekli olur. Akıl, özel nesneler arasında, belirgin oranlarda ilişkiler kuracak, bu ilişkileri birbiriyle karşılaştıracak, düzene koyacaktır; bu düzenlemede, her terim, kendinden öncekine bağımlıdır ve kendinden sonrakini de belirler.</span></p>

  <p class="calibre_4"><span class="calibre_1">Descartes, bir kesinlik arıyor. Yığınla kuşku ile dopdolu görüyor kendisini. Yetişkin bir insan haline gelmeden önce çocuktu. Eğiticileri, bulanık kavramlarla doldurmuşlardır kafasını; başka yığınla kavramı da duygularıyla edinmiştir. Oysa, deneyim yoluyla anlıyor ki, duyguları kimi zaman aldatıcıdır; böylece güvenilemez onlara. Bundan, her insanın yaşamında bir kez olsun yapması gereken bir şeye karar verir; Kesin, açık, gün gibi ortada herhangi bir şeye rastlayıncaya değin,</span> <span class="bold"><span class="calibre_1">her şeyden kuşkulanmak</span></span><span class="calibre_1">. Böylece, daha başta, iyimser bir kesinleme koyuyor: Gerçeğin denek taşı olarak insan aklının değeri; bir gerçek vardır ve akıl da yargıcıdır onun. Cizvitlerin bu öğrencisi, onlar gibi insana güven duymaktadır.</span></p>

  <p class="calibre_4"><span class="calibre_1">Ne güzel bir başlangıç?</span></p>

  <p class="calibre_4"><span class="calibre_1">Descartes, her şeyden kuşkulanıyor. Odası, masası, lâmbası düştür; elleri, kolları, bedeni varsayım. Var olan hiçbir şey yoktur. Ne ki var, sadece bir gölge, aldatıcı bir dehânın ürünü. Ancak, kuşku duyuyorsa, her şeyin varlığını yadsıyorsa, kuşku duyan birisinin, düşünen, idrak eden, kabul eden, yadsıyan, isteyen ya da istemeyen, tasarlayan ve duyan birinin, yani kendisinin olması gerekir:</span> <span class="italic"><span class="calibre_1">Cogito, ergo sum;</span></span> <span class="bold"><span class="calibre_1">düşünüyorum, o halde varım</span></span><span class="calibre_1">. Bu ilk gerçek, bir tasım, bir kıyas değildir; bu, doğanın ışığına dayanarak, kendi iradesinin dolaysız farkına varışıdır insanın; şu iki olgu arasında apaçık bir ilişkinin sezgisidir bu: Düşünüyorum, varım. Aynı açıklıkla farkına vardığımız başka olgular ve ilişkiler de var: İki kere iki dörttür; bütün parçadan daha büyüktür, vb. Böylece, bilim içerden dışarıya, akıldan nesnelere doğru gidebilir, gitmelidir de.</span></p>

  <p class="calibre_4"><span class="calibre_1">Böylece Descartes, kendisinde düşünceler bulmaktadır. Kimi düşünceler, kendi ayırdetme yetisi ile bulduklarıdır. Ancak, uzam, hareket, süre gibi, ilkel olarak farkına varılan, bir iç sezgi halinde, doğuştan düşünceler vardır. Bunun gibi sonsuz, yetkin gibi düşünceler de vardır ki, sonlu ve yetkin olmayan insan Descartes’a dışardan gelmektedir. Dışardan, ama nereden? Bu sonsuz ve yetkin düşüncelerini, onun kafasına, kendisi de sonsuz ve yetkin olan bir varlık sokabilir; Tanrıdır o da. İnsan, her şeyden önce sonsuzu ve yetkini tanır; sonluyu ise sonradan. Bu düşünceler Tanrı’yı kanıtlarlar; tek başına Tanrı düşüncesi Tanrı’yı tanıtlar. Çünkü Tanrı’da bütün yetkinlikler vardır; ve bu arada var olma yetkinliği de. Varlık, Tanrı’nın özündedir. Tanrı’yı, var olduğunu düşünmeden düşünemem. Tanrı yetkindir, böylece de aldatıcı değildir. Sonuç olarak, varlığını açıkça farkettiğim her şey, var olmaktadır: Böylece, dış dünya vardır; dünyanın matematik yapısı, gerçektir. Tanrı’nın varlığı, matematik fizik gerçeğini koyar ortaya.</span></p>

  <p class="calibre_4"><span class="calibre_1">Peki, nesneler hakkında kesinliğine bildiğimiz nedir?</span></p>

  <p class="calibre_4"><span class="calibre_1">Bir mum parçası alalım: Belli bir biçimi olan katı bir maddedir bu; bilinen bir rengi ve kokusu vardır ve serttir. Masaya vuralım onunla, ses verir, ateşe yaklaştıralım, erir, sıvı hale gelir, rengini değiştirir, kokusunu yitirir, ses vermez olur ve daha genişliğine bir yer kaplar. Daha fazla ısıtalım, buhar olacaktır. Bununla beraber, duygularımıza çarpan bütün bu değişikliklere karşın diyoruz ki, bu mumdur, olan biten de mumla ilgilidir. Nesnelerde kesinlikle algıladığımız şey, onların uzamı yani uzunluğuna, genişliğine ve derinliğine tuttukları yer; bir de</span> <span class="bold"><span class="calibre_1">hareket</span></span><span class="calibre_1">. Uzam ve hareket, her ikisi de ölçülebilir şeylerdir. Onları en iyi tanımanın yolu da, ölçmektir. Böylece, doğa hakkında edinebileceğimiz gerçek bilgi,</span> <span class="bold"><span class="calibre_1">matematik bilgi</span></span><span class="calibre_1">dir. Ancak geometride nitel vardır; onu aradan çekip, her şeyi nicele dönüştürmeli. Descartes, doğrularla eğrileri rakamlarla dile getiriyor; aralarındaki ilişkileri de denklemlerle. Böylece, eski Yunan geometrisinde eksik olan bir şeyi sokuyor ona: Hareket düşüncesini. Bir düzlem üzerinde bir noktanın durumunu sabit iki merkezle mesafesine göre belirtiyor. Noktanın durumunun her değişiminde bu mesafeler de değişir. Temsilde geometrik düşüncenin iki değişkenin cebirsel düşüncesiyle ilişkisi kurulmuştur; bu ilişki, aynı anda var olan değerlerin belirsiz sayısını içeren bir denklemdedir. Böylece fonksiyon kavramına varıyor ve modern fiziğin araçlarından birini</span> <span class="bold"><span class="calibre_1">analitik geometri</span></span><span class="calibre_1">yi buluyor. Matematik, gerçekliğin ruhudur: Evreni yöneten derin düzeni açıklıkla ortaya koyar o. Matematik gerçekliği kuran da Tanrı’nın varlığı. Descartes, Galilei’yi haklı çıkarmıştır ve aynı zamanda da Platon’un Aristoteles’ten öcünü almaktadır.</span></p>

  <p class="calibre_4"><span class="calibre_1">Her nesne, alanda bir yer tutar; ve bir başkasının yerini alabilir. Ancak terkettiği alan boş kalmaz. Böylece, tüm evren, dolu olarak görülmelidir. Evrensel uzam sonsuz olarak bölünebilir; bu süreçte bölünmez bir atoma rastlayanlayız. Böylece, atom diye bir şey yoktur. Ancak, var olan, boyutları birbirine eşit olmayan, değişik biçimlerde, gözenekli küçük uzam parçalarıdır. Bu parçalar arasında ve bu parçalarda pek ince ve akışkan bir madde vardır; tüm Evrene kesintisiz yayılmıştır bu madde. Tanrı, bu maddeyi harekete geçirir, bir anda her yana yayılır. Evren, uçsuz bucaksız bir</span> <span class="bold"><span class="calibre_1">mekanik</span></span><span class="calibre_1">tir; mekaniktik evrenseldir. Su, toprak, hava, tüm nesneler, değişik biçim ve büyüklerde yığınla küçük parçalardan oluşmuştur; bu parçaların arası da, ince, akışkan bir maddeyle doludur. Uzun, birleşmiş, kaygan küçük parçalar, sert nesneleri, toprağı, ağacı, vb. meydana getirir. Akışkan maddeyi, Güneşin parlak ışınları harekete geçirir; bu akışkan madde, sinirlerimizin küçük ağlarını, olduğundan da güçlü hareket ettirirler. Sıcaklık duygusunu bize veren budur. Yeryüzündeki nesnelerin gözeneklerinde bulunan akışkan madde, Güneşin ışınlarınca güçlü olarak harekete geçirildiğinde, o da, bu nesnelerin küçük parçalarını güçlü biçimde hareket ettirir; hareketleri için yeterince yer bulamayan bu küçük parçalar, tıpkı bir ovada gelip geçenlerin çıkardıkları toz gibi havaya yayılır. Buharı, çeşitli türdeki bulutları oluşturan bu küçük parçalardır. Bu bulutlar, yeryüzüne doğru birden inerlerse fırtınaya neden olurlar; bir bulut bir başka bulutun üstüne düşerse, bundan da şimşek, yıldırım, hava çevrintisi doğar.</span></p>

  <p class="calibre_4"><span class="calibre_1">Nedir çevrimi aslında?</span></p>

  <p class="calibre_4"><span class="calibre_1">Akışkan madde evrensel uzamı doldurur. Zorunlu olarak daire biçiminde hareket eder o: Bir nesne, uzayda, bir başka nesnenin yerine geçmek için, yerini değiştirdiğinde, vardığı noktadaki nesneyi itip atmak zorundadır. Aynı şeyi bu itilip atılan nesne de yapar ve ilk nesnenin bıraktığı boşluğu bir başkasının gelip doldurmasına değin sürer bu. Böylece, hareket daire biçimindedir ister istemez. Bunun sonucu şu ki: Evren,</span> <span class="bold"><span class="calibre_1">akışkan maddenin çevrintileri</span></span><span class="calibre_1">yle doludur; gezegenleri, Güneşin çevresinde döndüren de budur. Kopernik’in, Keplerin, Galilei ile Harvey’in tanımladıkları tüm hareketleri açıklayacak olan işte bu çevrintilerdir.</span></p>

  <p class="calibre_4"><span class="calibre_1">Böylece, dünyada her şey mekaniktir; ve mekanikte de,</span> <span class="calibre_1">geometrik ya da geometrik benzeri öğeler vardır ancak.</span></p>

  <p class="calibre_4"><span class="calibre_1">Hayvanların bedenleriyle insanınki birer makinedirler. Hayvanlar salt makinedir; yalnız insanın bir ruhu vardır, ama bir makineye bağlı ruh. Bedene hareket ve sıcaklık veren ruh değildir, ve ölüm, ruhla bedenin ayrılmasının değil, bedenin başlıca parçalarından birinin bozulmasının sonucudur. İnsan-makine, ruhun müdahalesi olmadan işler. Ruhta, düşüncelerimiz vardır yalnız. Beynin, başta dış nesnelerin etkisiyle olan hareketleri de, ruha, çeşitli duyguları aşılar: Bunlar tutkulardır. Ruhun eylemleri ise irade olarak ortaya çıkar.</span></p>

  <p class="calibre_4"><span class="bold"><span class="calibre_1">Ve insan iradesi özgürdür</span></span><span class="calibre_1">; asla zorlanamaz.</span></p>

  <p class="calibre_4"><span class="calibre_1">Mutluluk da, gelse gelse</span> <span class="bold"><span class="calibre_1">erdem</span></span><span class="calibre_1">den gelir bize. Erdem, yalnız bize bağlı, yani «cüzi irademizin sonucu olan şeyleri isteme arzusudur. Tanrı, yanılmaz ve değişmez bir kararla, kimi şeylerin bize bağlı, kimi başka şeylerin de kaçınılmaz bir zorunluluğun sonucu olmasını istemiştir. Yalnız kendi cüzi irademizi kullanmanın bize sağlayacağı büyük yararları gözönünde tutmak: Yüce gönüllülük bu yolla kazanılabilir. Böylece, insan kendisinde, yüce gönüllülük tutkusunu harekete geçirebilir; sonra da, onu alışkanlığa, yani erdeme dönüştürebilir.</span></p>

  <p class="calibre_4"><span class="calibre_1">Görülüyor ki, Descartes, klasiklerin yüce gönüllülüğü ile bağları yeniden kurmaktadır.</span></p>

  <p class="calibre_5"><span class="calibre_1">DESCARTES’IN ZAFERİ</span></p>

  <p class="calibre_4"><span class="calibre_1">Descartes’in düşüncesi, giderek Descartes’çı sistem büyük bir zafer kazandı. Bossuet, Spinoza, Malebranche, Leibniz, tüm bilginler, daha yerinde bir deyişle, kafalarında bir düşünce kırıntısı olan herkes, onun çömezi oldu, ya da onun etkisine uğradı. Hattâ salonlar, özellikle de 1660 yılından sonra, Descartes’çılığın tutkunu oldular. Descartes, Lafontaine’in dediği gibi, «eskiden yaşasaydı Tanrı olarak görülebilecek bir ölümlü» haline geldi. Reneri, onun öğretisini, Deventer’de, ve Leyde’de anlatırken, «Işığım, Güneşim, Tanrım» diye sözeder ondan. Bir başkası, Heerebord, «Filozofların en büyüğü, gerçeği, felsefeyi ve düşünce özgürlüğünü koruyup kurtaran ve öcünü alan» (1647) diye nitelendirir, öğrenciler, Descartes’ın düşünceleri için yumruk yumruğa döğüşüyorlardı.</span> <span class="calibre_1">Hollanda’lı büyük bilgin Huygens de, «yüzyıllar böylesini yaratmadı» derken, Descartes’ın kazandığı evrensel başarının kimi nedenlerini sayar ve bir yerde öyle der: «Eskiye karşı tiksinti vermekle yetinmemek; doğada ne ki var, onları anlamanın yollarını göstermek: Felsefesinin asıl öğütlediği budur».</span></p>

  <p class="calibre_4"><span class="calibre_1">Bu kadar mı?</span></p>

  <p class="calibre_4"><span class="calibre_1">Daha fazlasını yaptı Descartes. İnsana, yaşamanın, mücadele etmenin, yaratmanın nedenlerini ve kanıtlarını yeniden verdi. Kesinliği yeniden buldu; insan iradesine ve aklına, bilimin değerine güveni sağladı; ve insanda birliği yeniden kurdu: Artık, onun sayesindedir ki, cüzi iradenin egemen olduğu barış içinde bir iç yaşam ülküsüne kavuşmuştu insan; ama, daha da önemlisi, Evren üstüne bütünlüğüne bir açıklamaya. Yalın bir ilkeye dayanıyordu bu ve gerçekten bütünlüğüne bir açıklamaydı.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_20"></div>
</body>
</html>
