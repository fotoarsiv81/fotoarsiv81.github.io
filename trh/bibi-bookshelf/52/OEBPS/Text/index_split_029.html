<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 3</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM V</span></span></span><br class="calibre2" />
  <span class="italic"><span class="bold"><span class="calibre_1">ASYA, AVRUPA’YI REDDEDİYOR</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_4"><span class="calibre_1">Asya içindeki birkaç yüz bin insanı bir yana, Avrupa’nın kendisini değiştirmesini kabul etmedi. Katolik dinini reddetti. Avrupa biliminde, sadece merakı kurcalayan şeyi görmek istedi. Avrupa’dan birkaç teknisyen aldı, ama beraberinde teknik anlayışı da edinmeden yaptı bunu. Avrupalı tacirlerle kimi alış-verişe razı oldu; ancak, geleneksel yapısında köklü bir değişikliğe gitmedi o oranda. XVI ve XVII. yüzyıllar boyunca, gelişti elbet; ne var ki, Avrupalılarla ilişkilerinden çok, kuşkusuz kendi güçlerinin etkisiyle oldu bu gelişme; ve uygarlığının temelinde büyük ölçüde bir değişikliğe de gitmeden. Hindistan’a elmas ticareti için 1665’te yola çıkıp, Hind’i ve İran’ı gezip görmüş olan ünlü Fransız gezgini ve filologu Jean Chardin (1643-1713), Avrupalıların izlenimlerini ne kadar da güzel dile getirir. Öyle der o: «Bizim Avrupamızdan başka bir dünyadır Asya. Avrupa’da, giydiklerinde, evlerinde, her şeyde, moda adı altında az çok bir değişme görürsünüz. Doğu’da öyle değildir. Her yerde ve her şeyde bir sürekliliktir görülen; giysiler, yüzyıllardan beri nasıl biçilip dikilmişse bugün de öyledir. Buna bakıp, dünyanın bu parçasında, nesnelerin dış görünüşü, örfler, âdetler, hattâ konuşma biçimi, bugün nasılsa, iki bin yıldan beri de öyledir diye inanacağınız gelir. Değişme adına, -belki- dindeki devrimlerin yaptıklarını bu hükmün dışında tutmalı; ancak, o da ahım şahım bir şey değildir».</span></p>

  <p class="calibre_4"><span class="calibre_1">Böylece, Asya, bir hareketsizlik izlenimi veriyordu o yüzyıllarda.</span></p>

  <p class="calibre_4"><span class="calibre_1">Nasıl?</span></p>

  <p class="calibre_5"><span class="calibre_1">AVRUPALILAR ASYA’YI NİÇİN FETHETMEDİLER?</span></p>

  <p class="calibre_4"><span class="calibre_1">İlk sorulması gereken şu: Avrupalılar, niçin, Amerika’da olduğu gibi, zora başvurmadılar Asya’da da?</span></p>

  <p class="calibre_4"><span class="calibre_1">Avrupalı gezginler, silah üstünlüğü, disiplin ve taktiğin, Asya’da bir fethi kolayca sağlayabileceğini sanmışlardır. Hint’de, 1655’ten 1661 yılına kadar kalmış, üstelik zeki bir gözlemci olan Fransız hekim Bernier, öyle yazar: «Bu dev ve görkemli ordular kimi zaman büyük şeyler yapıyorlar; ama bir dehşet ve karışıklık içine girdiklerinde, neyle önü alınabilir bunun? Setlerini yıkmış bir büyük ırmaktır bu; düzlükte her yana yayılması gerekir ve hiçbir çare de yoktur. Böylece, düzenden nasipsiz ve koyun sürüleri gibi ilerleyen bu ordulara bakıp, çoğu kez şöyle düşündüğüm olmuştur: Karşılarında Prens hazretleri ile Turenne’in kumandasında o gün görmüş Flandralılardan 25.000 kişilik birlikler olsaydı, hiç kuşkum yok ki, sayıları ne olursa olsun, bu orduları çiğner geçerlerdi. İlk darbeye karşı direniniz, -ki hiç de zor olmaz bizim için-, şaşkına döner hepsi; ya da Büyük İskender’in yaptığı gibi, bir noktaya sertçe vurunuz, karşılık görmemişseniz, -ki alabildiğine güçtür bu onlar için- inanın, olan olmuştur: Geri kalan hepsi, altına kaçırıp, dehşet içinde kaçmaya başlayacaktır».</span></p>

  <p class="calibre_4"><span class="calibre_1">Çinliler de aynı durumdaydılar. Filipinler’deki İspanyol makamları, misyonerleri orduyla desteklemek için, II. Philippe’e Çin’in fethini önerirler, İspanya ve İtalya’dan 10-12.000 gün görmüş askere 5 ilâ 6.000 Japon askerinin katılmasının ve top dökmek için de 3 ya da 4 uzmanın yeteceğini tahmin ediyorlardı. Doğrusu, pek de haksız sayılmazlardı. Dikkate şayandır: Çin’i fethe kalktıklarında, Mançu’ların tek başarısızlıkları, Kuei-Lin’deki ilk kuşatma oldu; orada, Makao’daki Portekizlilerin gönderdikleri, toplarla donanmış 300 Avrupalı askerle karşılaşmışlardı. Haydi haydi denecektir ki, Avrupalılar, Ming’ler zamanında da zafere ulaşabilirlerdi: Çünkü, Çinliler, düşman güçleri ortadan kaldırmayı hedef almayıp, onurlu bir barış sağlamak adına, her iki tarafın da durumunu kurtaracak bir savaş biçimi yürütüyorlardı. Bu savaş biçiminde, dört yanlı bir kaleye, kuşatılmış olanlara kaçmak olanağı sağlamak ve göğüs göğüse bir savaştan kaçınmak için, dört bir yandan değil, sadece üç yandan saldırıyorlardı. Düşmanın attığına, gösterdiği şiddetten utansın ve hoyrat bir çıkışta bulunmasın diye yanıt verilmiyordu. Düşmanınız birkaç darbe yemişse, anlaşmaya girişmek zorundaydı. Böylece, birliklerinizi</span> <span class="calibre_1">bulundukları noktadan çekiyor ve barış görüşmelerini beklediğinizi göstermiş oluyordunuz. Bütün bu taktiğe toprak falı egemendi: Örneğin birlikler, bir kaleden, ilkbaharda Doğu kapısından, yazın Batı kapısından çıkmak zorundaydılar hep, vb.</span></p>

  <p class="calibre_4"><span class="calibre_1">Evet, Çinliler, Turenne karşısında</span> tutunamazlardı <span class="calibre_1">gerçekten.</span></p>

  <p class="calibre_5"><span class="calibre_1">AVRUPA’NIN SOSYAL TEMELLERİ VE DEVLET</span></p>

  <p class="calibre_4"><span class="calibre_1">İlk zaferden sonra gerisi kolaydı, diye düşünüyorlardı Avrupalılar. Bu büyük İmparatorluklar, birden yıkılıyorlardı; İran’da ve Hint’de, senyörler, yenileni terkediyor ve yenenin safına geçiyorlardı. Sosyal yapı, güçlü bir direnişe olanak sağlamıyordu. Bırakalım, o güçlü gözlemci Bernier anlatsın: «Fransa’da ve öteki hıristiyan devletlerde olduğu gibi büyük toprakların sahibi ve onların getirdiği büyük gelirlerle yaşamlarını -kendi kendilerine- bir süre sürdürme olanağı elde eden senyörler sözkonusu değildir Hint’de. Senyörlerin sadece ödenekleri vardır bu ülkede... Kral, her an çekip alabilir bunu ellerinden ve birden sipsivri kalıverirler ortada, borç alacak bir başkasını da bulamaz olurlar. Krallığın bütün toprakları O’nun (Büyük Moğol): sadece, uyruklarına, kimi ev ve bahçeleri -istiyorlarsa- aralarımla paylaşmak ya da alıp satmak izni verir. O kadar! Bizim Avrupalı hükümdarların, uyruklarının malları olan bütün toprakların böyle sahibi kesilmesini Allah göstermesin; yoksa, ülkeleri bugün bulunduğu durumda olmazdı: Ne böyle ekili biçili ve insanla dolu, ne böyle mâmur, zengin, nazik, ne de böyle gelişme içinde olurlardı. Bizim krallarımız, gerçi olduklarından da zengin ve güçlü olurlardı; ve itiraf etmeli ki, hizmetlerine daha iyi ve hükümdarlara yakışır biçimde koşulurdu. Ne var ki, çok geçmeden, çöllerin ve ıssızlığın, dilencilerin ve barbarların kralları olup çıkarlardı; o demin anlattıklarıma dönerlerdi: O her şeye sahip olup da sonunda her şeyi yitirenlere, kendini daha da zenginleştirip sonunda meteliksiz kalanlara; ya da -en azından- kendi kör tutkuları yüzünden, Tanrı’nın ve doğanın kanunlarından daha fazlasına göz dikip de zenginlikten alabildiğine uzaklaşanlara. Bu prensler, bu yüksek rütbeli papazlar, bu soylular, bu zengin burjuvalarla büyük tacirler, ve bu ünlü zanaatçılar, bu Paris, Lyon, Toulouse ve Rouen kentleri ve istiyorsanız ekleyelim, bu Londra kentiyle, öteki yığınla kent nerede olurlardı o zaman?..». Kralın ordusu yok edilince, kendine özgü gücü olan hiçbir şey de kalmaz ortada; hükümdara etkili bir savunma oluşturma zevk ve araçlarını sağlayabilecek bir şey de.</span></p>

  <p class="calibre_4"><span class="calibre_1">Çin’de İmparator, ilke olarak bütün toprakların sahibi de sayılsa, aile mülkiyeti çok daha sağlamdı. Ne var ki, bu İmparatorlukta -daha önce gördüğümüz gibi- ulusal direniş zayıflamıştı; bu da, herkesin sadece kendi çıkar alanıyla uğraşmasından, siyasal ve ulusal sorunlara olan kayıtsızlığından, bağımsız bir cumhuriyet gibi yaşayan büyük ataerkil ailenin varlığından ileri geliyordu.</span></p>

  <p class="calibre_5"><span class="calibre_1">AVRUPA’NIN TEKNİK VE BİLİMSEL ÜSTÜNLÜĞÜ</span></p>

  <p class="calibre_4"><span class="calibre_1">Savunma, zanaatçılarla olamazdı. Bütün Asya hükümdarları, Avrupalı topçu, fişekçi ve askeri mühendislerini çağırmak zorundaydılar. Asya’da teknik, alabildiğine zayıftı. Avrupalıların kullandıkları yüzlerce âlet vardı; Asyalıların elindekiler ise pek azdı. İran’da, gerçek anlamıyla, ne marangoz vardı, ne de dülger. İşçiler, yalnız balta, destere ve makastan yararlanıyorlardı; örneğin kollu matkabı bilmiyorlar, yaylı ve ipli bir matkapla açıyorlardı delikleri. İşçiler, sipariş verilen yere gidiyorlardı; ve kendilerine gösterilen bir odanın köşesine çekilip çalışıyorlardı. Kalaycı, yanında çırağı, kömür torbası, körüğü, birkaç kalay parçası ile çıkıp geliyordu; avlunun bir köşesine yerleşip, ateşini yakıp çalışıyordu. Hindular için de aynı şey söz konusuydu. Avrupalıların yüzden fazla âlet kullandıkları yerde, iki ya da üç âletten yararlanabiliyorlardı. Avrupa yapımı nesnelere pek güzel öykünüyorlardı; ancak, Avrupalı işçinin üç günde yaptığı şeye onlar bir aylarını veriyorlardı. Dülgerlerin tezgâhı yoktu: Yere oturuyor, odunları ayaklarının arasına yerleştiriyor, en kaba parçalara bile makasla girişiyorlardı; Avrupalı bir işçinin bir saatte yaptığını o üç günde yapıyordu. Demirci, müşterisinin evinin önüne yerleşiyordu: Ateşini yakıyor, kerpiçten küçük bir duvar yükseltiyor ve ocağını da önüne koyuyordu. Ateşin karşısına oturup, ayağıyla madeni iteleyip körüğünün alevine tutuyordu. Demir ısınıp kızardığında, ayağa kalkmaksızın ufak bir örsün üstünde, küçük çekiçlerle onu doğuyordu. Kötü beslenmiş olan bu iş çiler, hep oturmuş olarak ve alabildiğine ağır çalışıyorlardı.</span></p>

  <p class="calibre_4"><span class="calibre_1">Çin, az-buçuk ilerdeydi, ama en iyi durumda da değildi pek. Tek tekerlekli arabası kötü bir kaldıraçtı ve dengesi de bozuktu. Yükü boynunda taşıyordu çoğu zaman, vb. Tarım, daha da fazla emek istiyordu: Çiftini hayvan koşup süren, iki saban ortasını ata terkeden Avrupalı köylü, Çinli ya da Japon köylüden daha az emek harcıyordu; oysa ötekiler, başlardaki birkaç iş bir yana, hemen her işi elleriyle yapıyorlardı: Toprağın düzeltilmesi, setçikleri koruyup dikleştirme, durmadan çapalama hep böyleydi. Çinlilerin ya da Japonların manda, inek ya da eşeği, Avrupalının öküzünden daha kötü beslendiği için, çalışma gücü de o oranda azdı.</span></p>

  <p class="calibre_4"><span class="calibre_1">Asyalılar, bütün yeni usulleri reddediyorlardı. Avrupalıların getirdikleri rendeyi, pek kötü kullandılar. Avrupa’da XVI ve XVII. yüzyıllardaki teknik buluş tutkusu ile çelişmeli bir durum görüyoruz Asya’da: Asyalılar, Avrupalılardan, saat, top, vb. satın almayı yeğliyorlardı; hükümdarlar, Avrupa’dan kuyumcu, ince işler yapan marangoz, mineci, ressam getirtmeyi daha çok seviyorlardı. Hint’de, Büyük Moğol’un gözleri büyüleyen tahtı, bir Fransız kuyumcusunun eseriydi.</span></p>

  <p class="calibre_4"><span class="calibre_1">Neydi bu teknik durgunluğun nedenleri? Bu nedenler, İran’da ve Hint’de, dövülen, sövülen, hak ettiği ücreti alamayan zanaatçının ve işçinin çalışmaya karşı duyduğu tiksinti idi; Çin’de ise, tersine, çalışma onurlu bir iş olarak görülüyordu ve Çinliler, yorulmadan, sabırsızlık ve can sıkıntısı göstermeden, olağanüstü bir dayanıklılıkla çalışıyorlardı. Öyle de olsa, orada da, o devrin bütün Asya’sı için geçerli bir öğe giriyordu işin içine: Zihinsel çalışmaya karşı tiksinti! Asyalıların düşünsel merakı yoktu: Sadece dikkatlerini ve görüntüye dayanan belleklerini kullanabildiklerinde, taklit ediyorlardı; ne çözümleme ve soyutlama anlayışları vardı, ne de kişisel araştırma. Öte yandan, harflere değil, bir tür düşüncenin resimleştirilmesine dayanan Çin yazısı, binlerce biçimi belleğe yığmaya, işaretleri tanımaya, onları tekrar ve tekrar kopya etmeye, ezberlemeye dayandığı için, bilimsel yetileri de geliştirmiyordu; oysa Avrupa yazı ve dilleri, bir çözümleme, bir birleştirme ve ayrıştırma araçları olarak, kendiliğinden bilime kapı açıyorlardı. Asyalıların dinleri de, dış dünyaya tiksinti duymayı aşılıyordu onlara. Bir’i ve Mutlak’ı arayan, ya da</span> <span class="italic"><span class="calibre_1">Kur’an’da,</span></span> <span class="italic"><span class="calibre_1">Şastra’</span></span><span class="calibre_1">larda,</span> <span class="italic"><span class="calibre_1">Se-Şu’</span></span><span class="calibre_1">larda</span> <span class="calibre_1">yaşam için gerekli bütün bilgileri işleyen Asyalı, olayların kendi öz niteliğine ilgi duymuyor, incelemiyordu onları. Ünlüdür: 1715 yılında Paris’e gelen İran elçisi, Avrupa uygarlığını görüp tanıma konusunda kılını bile kıpırdatmadan, kendisine ayrılan otele kapanıp</span> <span class="italic"><span class="calibre_1">Kur’an’</span></span><span class="calibre_1">ını</span> <span class="calibre_1">okur; ve Parisliler hayretler içinde kalırlar. Asya, açık söylemek gerekirse, düşüncenin ikinci aşamasında kalmıştı: Eski Yunanlıların niteliksel akılcılığından önceki bir aşama idi bu ve, düşünce, nitelikler bütününün her şeyden önce sezgisindeydi henüz. Hindu ayakkabıcı, ölçü almıyor, müşterisinin ayağını eline koyuyor öyle ölçüyordu; yani, belli bir hacmin zihinsel biçimini ediniyordu. Ayakkabıyı da işte buna göre yapıyordu. Yaptığı ayakkabının iyi gidip gitmediği -doğaldır kibir sorundu. İranlı, tacir olarak hünerli idi; ama sayması kötüydü: Orantılardan haberi yoktu; yaptığı aritmetik işlemlerinin doğruluğu, üç ya da dört nazik meslektaşı da aynı sonuca vardıklarında ortaya çıkıyordu. İranlılar, Hindular, Çinliler, her bilimin temeli olan kavramlar mantığını, tasımı ve tanıtlama sanatını bilmiyorlardı. XVII. yüzyılın sonlarındaki Avrupalılar, bu farklılığın tam bilincindeydiler. «Çinliler, Eukleides’in</span> <span class="italic"><span class="calibre_1">öğeler</span></span> <span class="calibre_1">adlı eseri kendi dillerine çevrildiklerinde hayran kaldılar; tanıtlama sanatını henüz öğreniyorlardı; her sonuca, uygulama ile varılıyordu; Çinlilerin dehası pek de üstün olsa, Avrupalılarınkinden aşağıdaydı ve icat etmeyi ya da yetkinleştirmeyi pek az biliyorlardı. Böylece, İranlılar, Hindular, Çinliler, koyu bir büyünün içine gömülüp kalmışlardı: Tılsımlar, muska ve nazarlıklar, hastalıklara karşı büyülü ilâçlar, göz hastalıklarına karşı</span> <span class="italic"><span class="calibre_1">Kur’an</span></span><span class="calibre_1">’daki âyet; oturup kalkmaktan, yiyip içmekten, karı-koca ilişkilerine değin, yaşamın her durumu ile ilgili astroloji... O yüzyıllardaki İran’la ilgili bir gözlemciyi dinleyelim: «İyi hatırlıyorum, 1668 yılında, Hazar denizine bir donanma indirmek için karar alınmıştı; çünkü, kıyıları Kazaklar vurduğundan, onlara karşı çıkmak gerekiyordu. Ne var ki, bu tasarının yürürlüğe konması zamanı için bir ay yitirildi. Nedeni de, Ay, Akrep burcundaydı. Halk «imdat!» diye haykırıyordu, ama onlara soğukkanlılıkla verilen yanıt şuydu: Ay, Akrep burcundadır; Peygamber buyurmuştur ki, hayra alâmet değildir bu ve, ne ki yapılacak tehlikelidir, her şeyi ertelemek gerekiyor ve hiçbir şeye girişmemeli». Gerçi, Avrupalılar da, büyü ve astrolojinin pençesinde kıvranıyorlardı hâlâ ve, «Zehirler dramı»nda görüldüğü gibi, tâ XIV. Louis’nin sarayına değin bulaşmıştı bu; ancak, bu görüşler, onların yaşamını egemenliğine almamıştı.</span></p>

  <p class="calibre_4"><span class="calibre_1">Böylesi düşünme ve hareket etme de Asya’nın fethini kolaylaştırabilirdi.</span></p>

  <p class="calibre_4"><span class="calibre_1">Öyleyse, niçin girişmediler Avrupalılar buna?</span></p>

  <p class="calibre_5"><span class="calibre_1">ASYA’NIN FETHİNİN ÖNÜNDEKİ ENGELLER</span></p>

  <p class="calibre_4"><span class="calibre_1">Avrupalılar, tanımakta hayli geciktikleri bu büyük Asya İmparatorluklarının etkisinde kalmışlardır ve Asya serabı Avrupa hükümdarlarını yanıltıp durmuştur. Avrupalıların Asya üstüne bilgisizlikleri, uzun zaman hayali de aşan bir şey olmuştur: Pere Barzee, Goa’dan, 1551 yılında, Çin’in, ya da -hiç olmazsa- Büyük Tataristan’ın Almanya ile komşu olduğunu ileri sürüyordu; 1582’de, Goa’daki Saint-Paul kollejinde, Cizvitler, Himalaya ile Hindukuş’un varlığından habersizdirler; 1583’te, haritacılar, Çin’i hâlâ Pasifik Okyanusunun ortalarına kadar yayıyorlardı. Ancak Mathieu Ricci’dir ki, 1598’de, Çin’i, Kuzeyde 19 ve 42 enlem dereceleri arasına yerleştirdi; ve, Paris’in doğusunda 120 boylam derecesini aşmadığını belirtti. Ve yine o, Pere Bento de Goes’in, -Çin’e hâlâ Kathay ve Pekin’e de Kambalu diyen- Orta Asya müslümanları diyarına yaptığı yolculuğun (1602-1607) arkasından, Çin’in Marko Polo’nun Kathay’ıyla aynı şey olduğunu söyledi.</span></p>

  <p class="calibre_4"><span class="calibre_1">Bu bilgisizlik, Asya’nın gücü üstüne hayalleri besleyip durmuştur uzun süre.</span></p>

  <p class="calibre_4"><span class="calibre_1">Öte yandan, Avrupalılar, Avrupa’da ve tüm denizlerin üzerinde, birbirlerine pek düşmüşlerdi. Hiçbir devlet, Bernier’nin istediği o 25.000 kişiyi bir araya getiremedi. Kaldı ki, getirseydi bile, İran, Hind, Hindiçini, Çin ve Japonya için ayrı ayrı bu 25.000’er kişilik güçler gerekecekti. Sonra? Sonra mesafe, Avrupalıların karşısına dikiliyordu. Roma ile Makao arasında, bir mektubun yerine ulaşması için -birkaç ay da fazlasıyla- iki yıl gerekiyordu. Ricci’nin 1586’da yazdığı mektuplarından biri ancak 1593’te ulaşmıştı yerine; yanıtı ise, 1595’te eline geçmişti. Papa’ya gönderilen Japon elçisi, Nagasaki’den 20 Şubat 1582’de yola çıkmış, Lizbon limanına ise 10 Ağustos 1584’te varmıştı. Açıktır ki, Muson’ların esişinden yararlanamamıştı. Ve, o 25.000 kişilik orduyu, savaş alanına getirebilmek için ve götürdükten sonra da desteklemek için, arada kaç tane deniz ve kara üssü gerekecekti? Asya’nın mesafesi ve dev boyutları, üzerinde yaşayan sayısız halklar, bütün bunlar, birleşmiş bir Avrupa’nın dışında bir güç için topyekûn bir başarı umudunu engelliyordu. Avrupa ise, birleşik değildi. Son olarak, Amerika, Avrupa’nın elindeki çok önemli araçların yolunu değiştirmişti. Daha önce hesapta olmayan bir engeli aşmak için, Avrupa, Asya’ya, bu iki yüzyıl boyunca gönderdiğinden çok daha asker, sömürgeci ve misyoneri Amerika’ya gönderdi.</span></p>

  <p class="calibre_4"><span class="calibre_1">Ve belki de, Asya’yı kurtaran, Amerika’nın sömürgeleştirilmesi olmuştur.</span></p>

  <p class="calibre_5"><span class="calibre_1">AVRUPA ASYA’YI NİÇİN İNANDIRAMADI?</span><br class="calibre2" />
  <span class="calibre_1">AVRUPADAKI HAREKET, ASYA’DAKI DURGUNLUK</span></p>

  <p class="calibre_4"><span class="calibre_1">Avrupa, Asya’yı fethetmedi; onu, Avrupa yaşam biçimine sokamadığı gibi, Avrupalı dinlere de inandıramadı. Nedir Avrupalı bir yerde? Sürekli hareket: Ülküsü mücadele, eylem, yayılma, ilerleme ya da değişmedir onun; yenilik karşısında dindirilmez bir merak içindedir; ister doğadan, ister insanlardan gelsin, engeller önünde sabırsızdır ve başeğmez. Ya Asyalı? Asyalı, sürekli bir düş, çaba karşısında tiksinti içindedir; yerleşik kanunlara ve iletilmiş düşüncelere tapar; yeniye karşı güvensizdir; ister insanlardan ister doğadan gelsin, bütün dış güçlere karşı saygılıdır; olacağa, yazgıya boyun eğer. Asyalılar, deli diye baktılar Avrupalılara, İranlılar, gezinmeyi anlamsız bir şey olarak görüyorlardı; dolaşma, duygusuz insanların işiydi. Merak uğruna yolculuğu akılları almıyordu. Chardin, öyle diyor: «Merak için yolculuk yapan Dünyada yalnız Avrupalılardır»». İnsan, evinin dışından başka nerede erdeme kavuşabilir, ya da tutkusunu dindirebilirdi? Maddî bir şey elde etmek: Yolculuk. Asyalı için sadece bu halde iyiydi. «Tacir ya da zanaatçı değilse, her yabancının bir casus olduğuna inanırlar». Hindular da, böyle düşünüyorlardı; o kadar çalışkan Çinlilerin görüşü de buydu: Onlar için de, yolculuklar, beden hareketleri, bir çıkara dayanmayan araştırmalar, bunlar çılgınlıktı. Yaşam, şölen ve sohbet demekti; şairce, sanatça ya da dince düş ve seyre dalıp gitmeydi.</span></p>

  <p class="calibre_4"><span class="calibre_1">Harekete, zorunluluk halinde kalkılmalıydı.</span></p>

  <p class="calibre_4"><span class="calibre_1">Böyle olduğu için, uyuşturucu madde kullanma zevki İran’da ve Hint’de bütün toplumu pençesine almıştı. Daha olumlu ve daha pratik olan Çinliler, ancak XVIII. yüzyılın sonlarında bu alışkanlığa kapıldılar. İranlılar ve Hindular, hiç durmadan tütün içiyorlardı. Bir zanaatçı, elinde harcayacağı beş kuruş varsa, bunun üç kuruşunu beslenmek yerine tütüne veriyordu. Tütün kadar yaygın başka uyuşturucular da kullanıyorlardı: Afyon çiğniyor, haşhaş tohumu ve kenevir yaprağı kaynatıp içiyorlardı; tütün yerine kenevir yaprağını sarıp içtikleri de oluyordu. İran yönetimi, afyon çiğnemeyi yasaklamaya kalktı. Ancak boşa gitti denemesi; çünkü, öylesine yaygın bir eğilimdi ki bu, on kişinin içinde, bu iğrenç alışkanlıktan yakasını sıyırabilmiş bir kişi güçlükle bulunabilirdi.</span></p>

  <p class="calibre_4"><span class="calibre_1">Böyleydi, çünkü bunsuz yaşamak, zevki olmayan bir yaşamaktı onlara göre.</span></p>

  <p class="calibre_5"><span class="calibre_1">ASYALILARIN HIRİSTİYANLIK KARŞISINDAKİ TİKSİNTİSİ</span></p>

  <p class="calibre_4"><span class="calibre_1">Sonuç olarak, misyonerlerin Asya’yı hıristiyanlaştırmaları boşa gitti. Pek azdı sayısı bu misyonerlerin; çünkü çoğu. Amerika’ya gidiyordu. Ne var ki, özellikle Hıristiyanlığın özü, çoğu Asyalının itirazıyla karşılaştı ve itti onları. Neydi Hıristiyanlık? Misyonerlerin Asya’ya gelişlerinden on altı yüzyıl önce, İsa adında bir Galile’li Kudüs’te çarmıha gerilmişti. Aradan birkaç yıl geçmiş, Roma’lı bir görevli, doğan Hıristiyanlığı şöyle anlatıyordu: «Paulus’un yaşadı dediği İsa adlı biri hakkında Yahudiler arasında bir tartışma var». Hıristiyanlık önce bu! Hıristiyanlık, Tanrı’nın insan olarak meydana çıkışına, insanlığı günahlarından kurtarmak amacıyla, tıpkı bir hırsız, bir haydut, bir köle gibi çarmıhta öldüğüne inanma; ve ayrıca, bu ölünün dirildiğine, göğe çıktığına, Kilisesinin varlığında, yüzyılları aşarak yaşamakta olduğuna, her an aramızda bulunduğuna inanmak.</span></p>

  <p class="calibre_4"><span class="calibre_1">Oysa, bu Tanrı’nın Oğlu ve Tanrı’nın kendisinin de Babayla bir ve aynı cevherden oluşu düşüncesi; Yüce Varlığın bir dülgerin kişiliğinde, kendi halinde, yoksul ve gizli bir yaşam sürdürüp, sonunda, herkesin tükürükleri, hakaret ve alayları altında, yalnız başına, çıplak, kanlar içinde, utanç verici bir işkenceyle son buluşu düşüncesi, İncil’de aykırı görünen, paganların hoşgöremeyecekleri bir şeydi. Haç, bir skandal, bir delilikti onlara göre. Tiksinti, Çin’de ve Japonya’da, başka yerde olduğundan çok daha fazlaydı. Bu ülkelerde, gönenç, kadınlar, güzel yemekler, pahalı giysiler, onurlar, kamu görevlerinin kullanılmasıyla elde ediliyordu ve, bu görevler de, bilgeliğin, sosyal ahlâka saygının bir ödülü olarak görülüyordu; başarısızlığa uğrayıp düşen, yoksul, bahtsız, yenilmiş insan, Eskilerin kurallarını bozan, insansal ve tanrısal kanunlara uymayan ahlâk dışı bir varlıktı. Öyle olduğu içindir ki, Cizvitler, haçı gizliyorlar ve birisi Hıristiyanlığa kazanıldığında, vaftiz anında, ancak o zaman haça saygı gösteriyorlardı. Ama, bu arada nice vaftiz edilmiş kişi de paganlığa dönüyordu; Ermiş François-Xavier’nin hizmetçisi, o ilk kez Hıristiyanlığı kabul etmiş Japon da onlar arasındaydı!</span></p>

  <p class="calibre_4"><span class="calibre_1">Böylesi yeni, yepyeni kavramları açıklayıp kabul ettirmek, sınırsız derecede güçtü. Hıristiyan din anlayışını Asya dinlerinin terimleriyle anlatmanın hemen hemen olanağı yoktu. Yarattığı dünyadan ayrı ve her yerde hâzır ve nâzır kişisel bir Tanrı düşüncesi; her insanın, bedeninden, giderek maddeden ayrı ve kendisini yaratmış olan Tanrı’dan da ayrı ve ölümsüz bir ruhu olduğu ve, bu insanın, öldükten sonra, eğer kurtulmuşsa, ebedî olarak, temaşa edeceği, yetkinliğinden yararlanacağı, ama hep kişi olarak dışında kalacağı bir Tanrı düşüncesini açıklayıp inandırmaktı söz konusu olan. Böylece, Avrupalı din anlayışı, temelinde «ikici»» idi: «Bir»e, «sürekli»ye dayanıyordu. Çu-Hizm’le Tao-izm’den daha önce sözetmiştik biraz. Şimdi, kısaca Hint düşüncesine bir göz atalım: Hinduizmin temeline eğildiğimizde ne görürüz? Kendiliğinden var olan, tek mutlak</span> <span class="italic"><span class="calibre_1">Brahman</span></span> <span class="calibre_1">vardır. Bu</span> <span class="italic"><span class="calibre_1">Brahman</span></span> <span class="calibre_1">bir</span> <span class="italic"><span class="calibre_1">Atman’dır,</span></span> <span class="calibre_1">yani sınırsız, evrensel, sonsuz bilinçli bir ruh.</span> <span class="italic"><span class="calibre_1">Atman,</span></span> <span class="calibre_1">kendi düşündüğü ölçüde Dünyayı yaratır. Bütün nesneleri</span> <span class="italic"><span class="calibre_1">maya</span></span><span class="calibre_1">’ya, düşe dayanarak oluşturur. Evrenle Tanrı düşüncesi arasında bir ayrılık yoktur. İnsanın, düşünen varlık olarak, kendi içine eğilip yakaladığı ruh, evrensel olarak.</span> <span class="italic"><span class="calibre_1">Atman’ın</span></span> <span class="calibre_1">bir görünüşüdür aslında. Bireysel ruhla evrensel ruh arasında özdeşlik vardır böylece. Öte yandan, insanın</span> <span class="italic"><span class="calibre_1">Atman’ını</span></span> <span class="calibre_1">da, olgu olarak kendisi ile karıştırmamalı; olgu olarak insan da, duygu olarak, düşünce olarak, gerçekte madde olarak insanın, çeşitli bilinç hallerinin birbirini izlemesinden başka bir şey değildir. İnsan, kendisinin dışında, gerçek «ben»i, yani Tanrısal ruhu seyretmelidir. O zaman insan,</span> <span class="italic"><span class="calibre_1">Brahman’a</span></span> <span class="calibre_1">dönmüş olarak, ebedî huzuru tadar ve, ölümünden sonra da</span><span class="bold"><span class="calibre_1">,</span></span> <span class="italic"><span class="calibre_1">Atmanı</span></span> <span class="calibre_1">gidip</span> <span class="italic"><span class="calibre_1">Brahman’da</span></span> <span class="calibre_1">eriyip kaybolur.</span></p>

  <p class="calibre_4"><span class="calibre_1">İnsan kişiliği silinip yok olmuştur.</span></p>

  <p class="calibre_4"><span class="calibre_1">Hıristiyan anlayışın tam zıddıydı böylesi bir din görüşü. Ve sonuç olarak da Hindu düşünce ve yaşamını, Avrupalı yaşamdan bütünüyle ayırıyordu. Eğer dış nesneler ve insan, evrensel</span> <span class="italic"><span class="calibre_1">Atman’ın</span></span> <span class="calibre_1">değişmez özünün değişik görünüşlerinden başka bir şey değilse, duyguların tanıklığı ile öğünmek niye? Dış dünya, geçici düşlerin bir dalgasıdır sadece; olaylara sırt çevrilebilir, giderek bilim boşuna bir düşüncedir, tarih de kuruntu. Elle tutulur tek gerçeklik, düşünen insanın kendisidir. Buradan kalkarak, Hinduların neden Avrupalılar gibi bilim yaratmadıklarını, ve XVI ile XVII. yüzyıllarda, Avrupa biliminin ne olduğunu pek de kavrayıp araştırmadıklarını açıklayabiliriz.</span></p>

  <p class="calibre_4"><span class="calibre_1">Bu söylediklerimiz, birer «tekçi» olan Çinliler ve Japonlar için de geçerli.</span></p>

  <p class="calibre_4"><span class="calibre_1">Bütün varlıklar arasında derin bir özdeşlik varsa, ruh göçü ve bedenden bedene geçiş de anlaşılmaz olmaktan çıkar. Ancak, bedenden bedene geçişten ve bu bedenlerin çektikleri acılardan kurtulmak için, ruhun, çile ve mistik kavuşma ile, kişiliğini yitirmesi gerekir. Öyle olunca da, kişiliğini ortaya koymak için mücadelenin anlamı ne? Kişilik, olsa olsa bir kötülük. Sosyal ilerleme için çabada bulunma niye? Her insan daha önceki yaşamında lâyık olduğu bir varlığı sürdürür ve, mutluluk denen şey, bu değişen düşler dünyasında daha iyi olmak değil, tersine «ben»i yoketmektir. Bir Hindunun gözünde, Rönesans insanı ne kadar korkunç ve tiksinti verici bir varlıktır! Bir Çinli için de öyle. Dünya, Tanrı, gelecek yaşam, bugünkü yaşam anlayışı bakımından, Asya ile Avrupa, tepeden tırnağa birbirinden farklıydılar.</span></p>

  <p class="calibre_4"><span class="calibre_1">Hıristiyanlık, yüzyılların akışı içinde, Avrupa uygarlığı ile içiçe geçip kaynaşmıştı. Bu dinin yayılışı, Avrupa uygarlığının fetihleriyle aynı hızda olacağa benzerdi. Ne var ki, XVI ve XVII. yüzyıllardaki sorun, Hıristiyanlığın, temel niteliklerinden hiçbir şey yitirmeden, bütünüyle farklı uygarlıklarla bağlaşıklığını kurmaktı. Gerçekten Hindular, Çinliler, Japonlar, alabildiğine güçlü sosyal gurupların içinde hapsolmuş durumdaydılar: Kimisinde kast, kimisinde aile, günlük yaşamın tüm akışına ayrıntılı kurallar dayatıyordu. Bir Avrupalıyı ezip tüketecek olan bu guruplarda, Asyalı bir hoşluk, ortak bir yaşam buluyordu: Bu yaşamda, insan destekleniyor, yardım görüyor, yönlendiriliyordu ve bunun için de ne özgürlük çabasına gerek vardı ne de onun tehlikelerine. Bu kurallardan kaçmak, toplum dışına atılmak demekti; alabildiğine acılar ve felâketlerle dolu bir serüveni davet ederdi böyle bir girişim. Asyalıların çoğu da, zaten böyle bir şeyi ciddî olarak düşünmüyorlardı: Bütün duyarlıkları, bir bakıma et ve kanları haline gelmiş olan âdetleriyle bağlarının üzerinde yoğunlaşmıştı; hiçbir şey onları bozmamalıydı. Brahman, bir «dokunulmaz»a değdiğinde, ter basıyordu kendisini ve midesi bulanıyordu. Homeros’un çağdaşlarının şu kadar yüzyıl önce görüp tanıdıkları, o ataerkil büyük aile içindeki Çinli, atalarının ruhlarıyla ilişkisini sürdürdüğü aile kültünden vazgeçemezdi: Boşlukta yaşayan, evde ne ki olup bitiyor gören bu ruhlar, aileyle yaşıyorlardı; kendi döllerinden gelmiş olanların neler yapıp ettiklerini izliyorlardı; yaşayanların saygılarına gereksinmeleri vardı ve bu yerine getirilmediğinde felâket yazdırabilirlerdi üstlerine. Eve girişte çıkışta, oturmada kalkmada, başkasına bakıp konuşmada, konuk ağırlayıp uğurlamada, özetle, yaşamın tüm eylemleri için konulmuş kural ve formüllerden kaçılamazdı. Ataların, giderek yarının tanrısı olacak olan babanın baskısı da öyleydi: Çinli, onun önünde nefesini tutacak ve alçak sesle konuşacaktı; çünkü, ailenin en yaşlı kişilerinden oluşan Yaşlılar Kurulunun yardımıyla, o babanın, tüm aile bireyleri üzerinde mutlak iktidarı vardı ve, öylesine bir iktidardı ki bu, bir oğula ölüm cezası biçebilirdi. İşte bu yüzdendir ki, çoğu misyonerlerin hıristiyanlaştırma ile özümsemeyi birbirine karıştırmalarını önlemek için, Papalık, Çin’de işlerin yürüyüşüne göz kulak olsunlar diye, çeşitli yetkililer atamıştı. Katolik misyonerin görevi, dinseldi; ulusal bir görev verilmemişti kendisine. Hıristiyanlaştırma, dine döndürülecek olan halkın yaradılışına uygun olmalıydı; bu halklara Batı uygarlığını dayatmak söz konusu değildi. «Din ve iyi örflere açıkça zıt düşmedikçe, bu halklara, örf ve âdetlerini değiştirme konusunda, her türlü çabadan uzak durunuz ve öğütten kaçınınız» deniyordu. Ne var ki, gecikmişti bu hatırlatmalar: Nice kötü izlenimler daha önce gerçekleşmişti. Nice örnek bize, Hıristiyanlığın Asya uygarlıklarına uymada karşılaştığı güçlüğü ve ortaya atılan sorunun çözülmeden kaldığını gösteriyor.</span></p>

  <p class="calibre_4"><span class="calibre_1">Son olarak, bir başka güçlük de, şuradan geliyordu: Asya dinleri, o temellerindeki «tekçilikken vazgeçmeyen, her insanda yaşamın manevî açlığını giderip doyurabilecek tanrısal kişilikler de ortaya koyabilmişti.</span> <span class="italic"><span class="calibre_1">Brahman’ın</span></span> <span class="calibre_1">görünüşlerini dile getiren Hinduların</span> <span class="italic"><span class="calibre_1">İsthadeva’</span></span><span class="calibre_1">ları,</span> <span class="calibre_1">evrensel cevherin kişileşmesi demek olan Budistlerin</span> <span class="italic"><span class="calibre_1">Amida’</span></span><span class="calibre_1">sı</span><span class="italic"><span class="calibre_1">,</span></span> <span class="calibre_1">koruyucu, iyilik ve yardımsever, ermişliği nedeniyle alabildiğine sevimli bir Tanrı olarak sunuluyordu insanlara; yığınla insanın, o sınırsız şefkat ve aşk susuzluğunu gidermek için vazgeçemeyeceği tanrılardı bunlar. Yığınla Hindu kadını, Hinduizmde, haklarını ve yaşamlarını, tek kelimeyle, her şeyi kocalarına, eş ve tanrı olarak sunulan</span> <span class="italic"><span class="calibre_1">Patideva’</span></span><span class="calibre_1">ya feda edecek gücü buluyorlardı. Nice Hindu anası, çocuklarına, çocuk-tanrı</span> <span class="italic"><span class="calibre_1">Krişna’nın</span></span> <span class="calibre_1">huzurunda, onun gibi düşünce ve eylemde safça yaşamalarını öğütlüyorlardı. Yığınla koca ve baba, aile erdeminin koruyucusu ve örneği Rama’nın yaşam ve eylemlerine öykünüyorlardı sürekli. Nice Çinli ve Japon, şefkati dile getiren</span> <span class="italic"><span class="calibre_1">Amida’ya</span></span> <span class="calibre_1">tapıyorlardı; bütün varlıklar için iyilikle dolu olarak, namusluluk ve saflık içinde yaşıyorlardı. Misyonerler, tanrısal gerçeklerin izlerini, ilkel Vahyin kalıntılarını görüyorlardı bunda ve büyük bir umuda kapılıyorlardı. Şimdi, bütün bunlar böyleyken, bu dindar Asyalılar, ne denli cana yakın olursa olsun, ne diye İsa’yı içlerinde duymak istesinlerdi? Ya da onu bir</span> <span class="italic"><span class="calibre_1">İsthadeva</span></span> <span class="calibre_1">olarak görmeyeceklerdi de ne yapacaklardı? Oysa, misyoner için, yalnız İsa, bu Asyalı kültlerin ortaya çıkardığı özlemlere tastamam yanıt verebilirdi.</span></p>

  <p class="calibre_4"><span class="calibre_1">Özetle, Asya, Avrupa’ya yabancı ve kapalı kaldı; onun asıl iyi diye sunmak istediği şeyi bütün gücüyle itti. Avrupalıların ülküsüne de karşıydı, mutluluktan anladığına da.</span></p>

  <div class="mbp_pagebreak" id="calibre_pb_29"></div>
</body>
</html>
