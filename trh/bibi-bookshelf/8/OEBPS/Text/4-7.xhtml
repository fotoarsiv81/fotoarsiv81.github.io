<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="x4" xml:lang="tr-TR">
  <div class="basic-text-frame">
    <p class="split"></p>

    <p class="altbas" id="_idParaDest-6" xml:lang="en-GB">BEŞİNCİ BÖLÜM</p>

    <p class="alt" xml:lang="en-GB">İkinci Meşrutiyet</p>

    <p class="paragraf2">1908’de “Hürriyetin İlânı”yla başlayan II. Meşrutiyet, yalnız getirecekleriyle değil, hazırlanış özellikleri bakımından da son derece dikkat çekicidir.</p>

    <p class="arabaslik_sol">I. Meşrutiyet’in Yeniden Doğuşu</p>

    <p class="paragraf2">İkinci Meşrutiyet’in doğumunu hazırlayan ana etken, Abdülhamit rejimine karşı yürütülen muhalefettir. Ayrıca, uluslararası etkiler de bu rejime geçişte rol oynamıştır. Önce bunlardan (A), sonra da Meşrutiyet’in ilânına yol açan olaylardan söz edeceğiz (B).</p>

    <p class="bas" xml:lang="en-GB">A. JÖN TÜRK MUHALEFETİ</p>

    <p class="paragraf2">Abdülhamit rejimi, baskıcı niteliği bir yana, kendini ve devleti ayakta tutabilmek için “kurumsal modernleşme”ye önem vermiş, askerî ve sivil eğitim alanında birtakım atılımlarda bulunmak zorunda kalmıştı. Bu dönemde birçok yeni askerî ve sivil orta ve yüksekokul açıldı. Bunların uyguladıkları eğitim, ister istemez, çağdaşlığa ve yeni fikirlere toplumun kapılarını açıyordu. Özellikle de tıp eğitiminin pozitivist niteliği, biyolojik ve materyalist bir dünya görüşünün benimsenmesine ve tutucu değerlerden uzaklaşmaya hizmet ediyordu.<span class="charoverride11">1</span></p>

    <p class="arabaslik_sol">1- İlk Örgütlenmeler</p>

    <p class="paragraf2">Abdülhamit dönemindeki gizli örgütlenmelerin beşiği Tıbbiye-i Şahâne (Askerî Tıbbiye) olmuştur. İlk örgütlenme, Mayıs 1889’da <span class="charoverride10">İ</span><span class="charoverride10">ttihad-</span><span class="charoverride10">ı</span> <span class="charoverride10">Osmanî</span> adı altında burada gerçekleşti.</p>

    <p class="paragraf2"><span class="charoverride10">İ</span><span class="charoverride10">ttihad-</span><span class="charoverride10">ı</span> <span class="charoverride10">Osmanî,</span> İtalyan devrimci Carbonari örgütü örnek alınarak hücreler halinde kurulmuştur. Örgütün 1895’e kadar olan çalışmaları daha çok yeni üyeler kazanmak, gizli toplantılar yapmak ve özgürlükçü yayınları okumaktan ibaretti. Bu tarihten sonra <span class="charoverride10">Osmanl</span><span class="charoverride10">ı</span> <span class="charoverride10">İ</span><span class="charoverride10">ttihat ve Terakki Cemiyeti</span> adını alan gizli örgüt, Ermeni komitelerinin eylemciliği yanında sönük kalmanın da ezikliğini duyarak ses tonunu yükseltti, muhalefetini sertleştirdi. Memur, subay, ulema ve harp okulu çevrelerinde örgütlenen Cemiyet’in bu dönem faaliyetlerinin de odak noktasını, yine ihtilâlci eylem değil, örgütlenme ve basın yoluyla propaganda oluşturuyordu. Türkler gibi bütün Osmanlılar istibdada karşı mücadeleye çağrılıyordu. Bu arada yurtdışında da örgütlenme ve basın faaliyetleri başlamıştı. <span class="charoverride10">Me</span><span class="charoverride10">ş</span><span class="charoverride10">veret, Osmanl</span><span class="charoverride10">ı</span><span class="charoverride10">,</span> <span class="charoverride10">İ</span><span class="charoverride10">ntikam, Kanun-</span><span class="charoverride10">ı</span> <span class="charoverride10">Esasî</span> gibi gazeteler İmparatorluğun çeşitli halklarına sesleniyordu. Cemiyet’in 1896 ve 1897’de iki başarısız darbe girişimi de oldu. 1899’da, Jön Türk akımını canlandıran bir başka destek belirecektir. Almanya ile Abdülhamit arasındaki yakınlığın Bağdat demiryolu işinin Almanlara verilmesiyle katmerlenmesi, bir kısım İngiliz sermaye gruplarıyla, umutlarını İngiltere’ye bağlamış olan bazı Osmanlı çevrelerini Jön Türk hareketini desteklemeye yöneltti.<span class="charoverride11">2</span></p>

    <p class="arabaslik_sol">2- Jön Türk Düşüncesi</p>

    <p class="paragraf2">Tıpkı Genç Osmanlılar gibi Jön Türklerin de işlenmiş ve tutarlı bir doktrini yoktu. Jön Türk basınında akılcılık (rasyonalizm) övgüsünden laiklik (sosyal ahlâk ve laik ahlâk) ve kadın hakları savunusuna kadar pek çok çağdaş düşünce işleniyordu. Ama yazarların hepsinde İslamcı ve gelenekçi düşüncelerin izleri vardı. Batı uygarlığının bir bütün olarak benimsenmesini isteyen fikirler ile, Türkleri Müslüman oldukları için barbarlıkla suçlayan Batı’ya inat savunulan bir İslamcılık ya da laik-antiemperyalizm temaları atbaşı gidiyordu. Jön Türklerde iktisat bilgisi ve bilinci, iktisadî düşünce yapısı da pek kısıtlı ve dardı. İktisadî gelişmenin önemini görüyorlar ama bunun gerektirdiği ilk atılımların neler olduğunu kestiremiyorlardı. O zamana kadar Türkler için en önemli yaratıcılık belirtisi “Devlet kurma” olduğundan, “devlete zeval gelmemesi” için çalışmak en büyük siyasî faaliyet sayılmıştı. Jön Türkler de, ülkenin servet kaynaklarının ulusal güçlerinin elinde bulunmadığı koşullarda <span class="charoverride10">Osmanl</span><span class="charoverride10">ı</span><span class="charoverride10">c</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">k</span> yaparak tutarlı ve türdeş bir toplum yaratabileceklerini sanıyorlardı.<span class="charoverride11">3</span></p>

    <p class="paragraf2">Genel dünya görüşlerindeki bu dağınıklığa karşın, Jön Türklerin siyasal düşüncelerinin yine de birtakım ortak yönleri vardır: Mutlakiyet ve baskı rejimine karşı çıkmak, KE’nin yürürlüğe konmasını ve İmparatorluğun bütün halkları için adalet istemek. Jön Türk düşüncesinin asıl temeli “bütün Osmanlıların kardeşliği” fikrinden kalkılarak varılan “<span class="charoverride10">Osmanl</span><span class="charoverride10">ı</span> <span class="charoverride10">Milleti</span>”, “<span class="charoverride10">Osmanl</span><span class="charoverride10">ı</span> <span class="charoverride10">Vatan</span><span class="charoverride10">ı</span>” ve “<span class="charoverride10">Osmanl</span><span class="charoverride10">ı</span><span class="charoverride10">c</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">k</span>” kavramlarıdır. Amaç, Tanzimat ve I. Meşrutiyet’te olduğu gibi İmparatorluğu bölünme ve dış müdahalelerden korumak, Devleti kurtarmaktı. Hattâ denilebilir ki Jön Türklerin asıl hedefi özgürlük değil, İmparatorluğun kurtarılmasıydı. Özgürlük ve adaletin olduğu bir rejimde, İmparatorluktan ayrılmak isteyenler de azalacaktı. Böylece, Abdülhamit mutlakiyetine son vererek daha çağdaş bir yönetim kurmak, Müslüman olan-olmayan herkese siyasal haklar ve adalet götürmek, asıl amaç olan “devletin bekâsı”nı (kalımını) sağlamanın da tek yolu sayılıyordu.<span class="charoverride11">4</span> Bu noktada, Jön Türklerin Osmanlıcılık ile Türkçülük arasındaki bocalayışlarını da açıklamak gerekir.</p>

    <p class="paragraf2">Osmanlı İmparatorluğu eşine az rastlanır bir kozmopolit yapı üzerinde kuruluydu. Toplumu yirmi kadar “milliyet”ten oluşan, hanedanı kısmen Türk, ordusu Türk ve Arnavut, din uleması Türk ve Arap, tacirleri Rum, Ermeni ve Yahudi olan, diplomasisi Ermeni ve Rumlarla yürütülen, üst sosyal sınıfları Farsça ve Fransızca eğitim gören bu devlet, bir “Türk İmparatorluğu”ndan çok, bir “uluslararası imparatorluk”tu.<span class="charoverride11">5</span> “Millet” kelimesinin “Ulus” anlamına değil, dinsel topluluk (cemaat) anlamına geldiği bu düzende, “Türk” sözü de ulusal bir kimlik bağını akla getirmezdi.<span class="charoverride11">6</span></p>

    <p class="paragraf2">Bu yapı, 18. ve 19. yüzyıllardaki uluslaşma akımıyla parçalanmaya başladı. Fransız Devrimi’nin de etkisiyle Osmanlı toprakları üzerinde Batı’dan Doğu’ya doğru esen ulusçuluk rüzgârı Yunan, Sırp, Rumen, Bulgar, Ermeni, Arnavut, Arap ve Kürtleri etkisi altına aldı. Bundan en geç etkilenen ise Türkler oldu.<span class="charoverride11">7</span> Abdülhamit döneminde aydınlar arasında dil, edebiyat ve tarihte “Türkçülük” eğilimi belirdi. İlk defa olarak Anadolu bir “anavatan” anlamı kazanmaya başladı. Jön Türkler de bu fikirlerin çekim alanına girdiler,<span class="charoverride11">8</span> yayınlarında Türkçülük ve ulusal kültürün korunması sorunlarına yer verdiler.<span class="charoverride11">9</span></p>

    <p class="paragraf2">Ama Jön Türkler, Türkçü ya da ulusçu özlemlerini siyasal bir kalıba dökmekten kaçınıyorlardı. Çünkü, amaçları çokuluslu imparatorluğu korumaktı. Yoksa bir de onların ulusçuluk politikasına kalkışması, öbür halkları buna daha çok özendirmekten başka sonuç vermezdi. Bu ise İmparatorluğun sonu olurdu. Bu nedenle, Abdülhamit döneminde Türkçülük siyasal bir kisve kazanmadı. İktidar ve muhalefet, birbirinden farklı ama aynı amaca yönelen iki siyaset izledi. Abdülhamit istibdada dayalı İslamcı bir yol tutturup imparatorluğun bütünlüğünü bu yolla korumaya çalışırken, Jön Türk muhalefeti aynı amaca Meşrutiyet’e dayalı Osmanlıcılık ideolojisi ve siyasetiyle ulaşmaya çalışıyordu.<span class="charoverride11">10</span></p>

    <p class="arabaslik_sol">3- Programlar ve Eylemler</p>

    <p class="paragraf2">Pozitivist Ahmet Rıza Bey’in başını çektiği İttihat ve Terakkici kanat, Türklerin yönetici ve egemen duruma geçmelerini gerekli görürken, Prens Sabahattin’in öncülük ettiği bir başka kol ise bölgesel özerklikler ve yerinden yönetim (ademi merkeziyet) ilkelerine ağırlık tanıyordu. Bu eylemlere öncülük edecek güçlerin seçilmesinde de anlamlı görüş ayrılıkları vardı. Gerçi, bütün Jön Türkler “<span class="charoverride10">seçkinler</span>”in (elitler) rolüne özel bir önem veriyorlardı. Ama, Ahmet Rıza kanadı işi “<span class="charoverride10">seçkinci-otoriter</span>” tezleri ya da “<span class="charoverride10">ayd</span><span class="charoverride10">ı</span><span class="charoverride10">n despotlu</span><span class="charoverride10">ğ</span><span class="charoverride10">u</span>”nu savunmaya kadar götürüyordu. Buna göre halka tanınan ayaklanma hakkı, yönetimin bir uzman-seçkinler zümresine geçmesini sağlamak içindi. İlk amaç siyasî liderlik yapabilecek sınıfı yetiştirmek olmalı, parlamenter ve temsilî bir sistemin kurulması ise halkın eğitilmesinden sonraya bırakılmalıydı (Mizancı Murat). Hattâ açıkça askerlerin siyasal hayatta önderlik yapmasını öneren Ahmet Rıza, sanki, Leninizm’de partinin yapacağı işi subaylara yüklemek istiyor gibiydi. Bu “<span class="charoverride10">Devletçi</span>” (iktisadî anlamda değil) görüşlere karşı Prens Sabahattin ve arkadaşları, bürokrasiye, merkeziyetçiliğe ve “<span class="charoverride10">memur toplumu</span>” tipine şiddetle çatıyor, bireyciliği, kişisel özgürlük ve yaratıcılığı savunuyorlardı.<span class="charoverride11">11</span></p>

    <p class="paragraf2">Bu ayrılıklar arasında 1902’de Paris’te <span class="charoverride10">Birinci Jön Türk Kongresi</span> toplandı. Kongre iki önemli tezin tartışılmasına sahne oldu. Birinci teze göre, yalnız yayın ve propagandayla siyasal dönüşüm sağlanamazdı; askerlerin de bu mücadeleye katılmasını sağlamak gerekirdi. Bu görüşe karşı çıkan olmadı. Nitekim bir süre sonra da bu yönde çalışmalar başladı. Muhalefet hareketi, sivil-entelektüel yanını askerî vurucu cephesiyle destekleyecekti. İkinci tez, devrimi gerçekleştirmek için yabancı desteğini (İngiltere ve Fransa) sağlamanın da gerekli olduğu görüşünü savunuyordu. Prens Sabahattin’den gelen ve çoğunluğun da desteğini alan bu görüşe, Ahmet Rıza Bey’in başını çektiği azınlık karşı çıktı.<span class="charoverride11">12</span> Bu konudaki çatışma, zaten yukarıda belirtilen ayrılıklar içindeki Jön Türk hareketinin ikiye bölünmesine yol açtı. Özel girişimci, yerinden yönetimci ve yabancı desteğinden yarar uman Prens Sabahattin ve çevresi bundan sonra <span class="charoverride10">Te</span><span class="charoverride10">ş</span><span class="charoverride10">ebbüs-i</span> <span class="charoverride10">Ş</span><span class="charoverride10">ahsî ve Adem-i Merkeziyet Cemiyeti</span>’ni kurarak (1906) faaliyetlerine ayrı bir çizgide devam edeceklerdir. Ahmet Rıza kanadı ise İttihat ve Terakki Cemiyeti adını değiştirip <span class="charoverride10">Osmanl</span><span class="charoverride10">ı</span> <span class="charoverride10">Terakki ve</span> <span class="charoverride10">İ</span><span class="charoverride10">ttihat Cemiyeti</span> ismini alarak ciddî bir örgütlenme faaliyetine girişti. II. Meşrutiyet’teki İttihat ve Terakki ve Hürriyet ve İtilaf ikiliği bu ayrılıktan kaynaklanır. Bu bölünme, Cumhuriyet döneminde CHP ve karşıtları (Terakkiperver Cumhuriyet Fırkası, Serbest Cumhuriyet Fırkası, Demokrat Parti, Adalet Partisi) arasındaki ayrılıkları da bir ölçüde açıklar.</p>

    <p class="arabaslik_sol">4- Uluslararası Durum</p>

    <p class="paragraf2">Bu dönemde Avrupa ve Asya’da demokrasiye gidiş eğiliminin güçlenmesi, ülke içindeki özgürlük ve meşrutiyet mücadelesine de olumlu ortam hazırlıyordu. Özellikle Rus, Japon ve İran örnekleri Osmanlı meşrutiyetçileri üzerinde etkili oldu. Rusya gibi koyu bir mutlakiyetle yönetilen ülkede bile meşrutiyetin gerçekleşebilmesi (1905) önemli bir moral kaynağı idi. Rusya’da meşrutiyete geçişte, Japonlarla yapılan savaşın yenilgiyle sonuçlanması ve bundan doğan çalkantılı ortam önemli rol oynamıştı. O Japonya ki, hem bir Asya devleti hem de meşrutiyetle yönetilen bir ülke idi. Böylece, Asyalı bir devletin meşrutî düzenle yönetilebileceğini, üstelik hem içte hem de dışta başarılı olabileceğini kanıtlayan Japon örneği de Jön Türklerin dikkatinden kaçmadı.<span class="charoverride11">13</span></p>

    <p class="paragraf2">Jön Türkleri etkileyen bir başka deney, İran’daki meşrutiyet hareketi olmuştur. Bunun önemi, İran’ın bir İslam ülkesi olmasındadır. İran meşrutiyet devrimi iki şeyi kanıtladı. Birincisi, Kuran’ın anayasal (meşrutî) bir rejime geçişe engel olmadığını somut olarak göstermesiydi. İkincisi de Müslüman bir halkın, hükümdarından bir “anayasal belge” koparabileceğini ispatlamasıydı.<span class="charoverride11">14</span></p>

    <p class="paragraf2">Bütün bu gelişmeler, 1905’ten sonra Osmanlı ülkesindeki meşrutiyet mücadelesine yeni bir hız kazandırdı. Bu defa artık özgürlük ve meşrutiyet fikirleri askerleri de etkilemeye başlamıştı.</p>

    <p class="arabaslik_sol">5- Askerlerin Siyasîleşmesi</p>

    <p class="paragraf2">1905 sonrası, mücadelenin yeni bir yükselme dönemidir. Bir yandan Osmanlı Terakki ve İttihat Cemiyeti 1906 Nizamnamesi’yle ilk defa olarak Abdülhamit’i hedef alıp meşrutiyet mücadelesini iyice sertleştirirken, öbür yandan Selanik ve Şam’da yeni ve gizli örgütlenmeler göze çarpıyordu. Şam’daki örgütlenmede Mustafa Kemal’in de rolü vardı.<span class="charoverride11">15</span> Mücadelenin ordu saflarına yayılmasını göstermesi bakımından bunlar son derece önemlidir.</p>

    <p class="paragraf2">Gerçekten de, 1905 sonrasının en esaslı dönüşümü, meşrutiyet ve özgürlük düşüncesinin asker çevreleri sarması ve buralardaki gizli örgütlenmelerdir. Bunda, Rus ve İran devrimlerinin etkisi büyüktü. O kadar ki bazı Osmanlı subay ve aydınları Rus Çarı tarafından idam ettirilen Rus teğmeni Schmidt’in ailesine yolladıkları gizli mektuplarda, despotizme karşı çıkan bu kişinin anısının kendileri için Kâbe kadar kutsal olduğunu yazacaklardı.<span class="charoverride11">16</span> Ayrıca “mektepli subaylar”ın yetişme tarzı, bunların yeni fikirlere açılmasını kolaylaştırmıştı. Ancak, radikal fikirlerin subay çevrelerinde tutunmasını kolaylaştıran özel nedenler de yok değildi. Birincisi, “mektepli subaylar”ın, Abdülhamit’in koruyucusu olan ve çoğu “alaylı subaylar”dan oluşan İstanbul’daki Hassa Ordusu mensuplarına yükselme kolaylıkları ve maddî olanaklar tanınmış olmasından duydukları huzursuzluktu. Türlü yoksunluklar içinde yüzen, kıt maaşlarını bile ancak iki ayda bir alabilen “mektepliler” pek de haksız olmayarak, “üvey evlât” muamelesi gördükleri inancındaydılar. İkinci özel neden, İmparatorluğun dışarıdan müdahalelerle parçalanması tehlikesiydi. Genç subayları, siyasal birliği koruyamayacağı anlaşılan Abdülhamit’e karşı çıkmaya iten başlıca nedenlerden biri bu olmuştur. Zaten en yoğun olarak bulundukları bölge, paylaşma hesaplarının da konusu olan yerdi: <span class="charoverride10">Makedonya</span>.</p>

    <p class="paragraf2">Nitekim, Jön Türk muhalefetinin askerî kesimdeki en önemli örgütlenmesi bundan sonra Makedonya’da görülecektir. Bölge, Osmanlı askerî gücünün en yoğun olduğu alandı; başkent denetiminden nispeten uzak kalışı, Avrupa’ya ve liberal fikir odaklarına yakınlığı, ekonomik, sosyal ve kültürel hayatının gelişmişliği ve nihayet ulusçu düşüncelere beşik oluşturan kozmopolit (çokunsurlu) yapısı bakımından, ulusal ve demokratik örgütlenmeler için çok elverişli bir yerdi.<span class="charoverride11">17</span> Ayrıca yukarıda da belirtildiği gibi, paylaşılmak istenen yorgan Makedonya’ydı.</p>

    <p class="paragraf2">Bu nedenlerle, başka yerlerdeki gizil örgütlenmelerin (Suriye) ortamın elverişsizliği yüzünden serpilememesine karşılık, Makedonya’daki çalışmalar kalıcı sonuçlar vermeye başladı. 1906’da Selanik’te asker ve sivil aydınların kurduğu gizli <span class="charoverride10">Osmanl</span><span class="charoverride10">ı</span> <span class="charoverride10">Hürriyet Cemiyeti</span> bütün Rumeli asker ve sivil kesimlerinde hızla yayıldı. Özgürlükçü hareketin tipik temsilcisi ve 1908 Devrimi’nin asıl gerçekleştiricisi bu Cemiyet’in kadroları olacaktır. Bunların genel ve ortak özelliği, çoğunlukla Türk, genç, asker ya da mülkî memur ve “mektepli” olmalarıdır. İdeolojileri ise liberal, reformist ve ulusçu yönleriyle klasik burjuva nitelikler gösteriyordu. <span class="charoverride10">Osmanl</span><span class="charoverride10">ı</span> <span class="charoverride10">Hürriyet Cemiyeti</span> 1907’de <span class="charoverride10">Osmanl</span><span class="charoverride10">ı</span> <span class="charoverride10">Terakki ve</span> <span class="charoverride10">İ</span><span class="charoverride10">ttihat Cemiyeti</span>’yle birleşti; ona taze kan aşıladı; onu ihtilâlcileştirdi. Cemiyet bundan sonra <span class="charoverride10">Terakki ve</span> <span class="charoverride10">İ</span><span class="charoverride10">ttihat</span> adını aldı. Fakat, meşrutiyete götüren olaylar dizisi içinde asıl örgütleyici ve vurucu gücü, sonuna kadar Osmanlı Hürriyet Cemiyeti kadroları oluşturacaklardır.<span class="charoverride11">18</span></p>

    <p class="paragraf2">Böylece, 1907 sonlarına varıldığında Jön Türk muhalefeti, gerek örgütsel ve vurucu gücü gerekse yarattığı kamuoyuyla, İmparatorluğun geleceğini etkileyebilecek bir varlık haline gelmişti.</p>

    <p class="bas" xml:lang="en-GB">B. MEŞRUTİYET’İN İLÂNI</p>

    <p class="paragraf2">Jön Türk hareketinin <span class="charoverride10">İ</span><span class="charoverride10">kinci Kongresi</span> 29 Aralık 1907’de yine Paris’te toplandı. Kongre, Prens Sabahattin ve İttihatçı kanatlar da dahil olmak üzere bütün siyasal eğilimleri ve çeşitli milliyetlerden temsilcileri biraraya getirerek çelişkili de olsa bir birlik havası yarattı. Kongre’de yine merkeziyetçilik/ademi merkeziyetçilik tartışıldı ve bir sonuca varılamadı. Buna karşılık Abdülhamit’in tahttan inmeye zorlanması, yönetim düzeninin değiştirilmesi ve parlamentolu bir rejimin kurulması gibi önemli kararlar alındı. Çalışma yöntemleri olarak da ordu içinde propaganda ve ajitasyona ağırlık verilmesi, halkın vergi ödememek suretiyle pasif direnişe çağrılması, hükümete karşı silahlı-silahsız direnişler ve grevler düzenlenmesi, genel ayaklanma koşullarının hazırlanması gibi esaslarda anlaşıldı.<span class="charoverride11">19</span> 1902’deki Birinci Jön Türk Kongresi’nde bölünme nedeni olan dış destek alıp almama sorunu ise gündeme getirilmedi.<span class="charoverride11">20</span></p>

    <p class="paragraf2">1906-1908 yılları kitle mücadelelerinin de yükselişine sahne oldu. 1906’da Kastamonu’da halk belediye seçimlerini boykot etti. 1907’de Erzurum’da “Can Verir” adlı tüccar örgütünün ve Prens Sabahattincilerin çalışmalarıyla büyük kitle hareketleri görüldü. Başlıca talepler, bölge yöneticilerinin değiştirilmesi ve ağır vergilerin kaldırılmasıydı. Subaylar ve gençler de burada aktif rol oynadılar.<span class="charoverride11">21</span></p>

    <p class="paragraf2">Asıl kaynaşma ise yine Makedonya’daydı. 1908 Temmuzu’nda toplantı ve mitingler bütün Rumeli’yi sardı. Yıldız’a çekilen yüzlerce telgrafta meşrutiyetin ilânı isteniyordu.<span class="charoverride11">22</span> Burada, istibdat rejiminin baskısı, bölgesel yöneticilerin keyfiliği, sultanın ulusal ve dinsel çelişkileri körükleme politikası, topraksızlık ve ezici vergiler, kitle eylemlerini daha da körüklemişti.<span class="charoverride11">23</span> Sosyal ve siyasal muhalefet özellikle kara ve deniz subaylarını, orta ve küçük memurları, serbest meslek sahiplerini kucaklar duruma gelmişti.<span class="charoverride11">24</span> Hattâ, ulemanın bile bir bölümü davaya kazanılmıştı.<span class="charoverride11">25</span> Bu hareketlere kısmen önderlik eden İttihat ve Terakki, 1908 Temmuzu ortalarında Rumeli’nde, kolay yenilmeyecek bir çoğunluğa artık sırtını dayamış bulunuyordu.<span class="charoverride11">26</span> O kadar ki, Rumeli Genel Müfettişi Hilmi Paşa Meşrutiyet’in ilânından 10 gün önce Abdülhamit’e çektiği bir telgrafta durumu şu sözlerle itiraftan başka bir çare görmeyecekti. “Zatı Şahanelerine şunu arzederim ki, bu taraflarda benden başka herkes ittihatçıdır.”<span class="charoverride11">27</span></p>

    <p class="paragraf2">Ancak, bunca birikimin patlak vermesi için sanki bardağı taşıracak son bir damlaya ihtiyaç vardı. İngiliz Kralı ile Rus Çarı’nın <span class="charoverride10">Reval mülâkat</span><span class="charoverride10">ı</span> bunu sağlayacaktı. İngiltere, Mart 1908’den itibaren Makedonya işini iyice kurcalamaya başlamıştı. Bu girişimler ve özellikle Reval’deki görüşme, İttihat ve Terakki ve eylemci subaylarca, İmparatorluğun yeniden paylaşılmasına yönelik bir komplonun başlangıcı olarak algılandı ve büyük bir telaş ve tepkiye yol açtı. Padişah’ın Rumeli’ne göndermiş olduğu güvenilir adamlarının birbiri ardısıra vurulması da Saray’la bütün iplerin kopmasına yol açmıştı.</p>

    <p class="paragraf2">İşte Reval görüşmesinin yarattığı bulanık hava içinde, asker ve sivillerden oluşan 400 kişilik çetesiyle Resne’de dağa çıkan Kolağası Niyazi Bey’in bu hareketi, ayaklanmanın da başlaması demek oldu. Padişaha çekilen telgraflarda yine Kanun-ı Esasî’nin ilânı ve “bir millet meclisi”nin toplanması isteniyordu. 23 Temmuz 1908 günü İttihat ve Terakki Manastır’da hürriyeti ilân etti. O gün bütün Rumeli bunu benimseyerek telgraf yağmuru halinde durumu Saray’a bildirdi. Aynı günün gecesi Abdülhamit, KE’nin yeniden yürürlüğe konduğu anlamına gelen Meclis-i Vükelâ mazbatasını onaylayıp Meşrutiyeti resmen ilân etti.<span class="charoverride11">28</span></p>

    <p class="paragraf2">Bütün bu veriler ışığında, II. Meşrutiyet bir “saray darbesi” değil,<span class="charoverride11">29</span> genişçe bir toplumsal tabana oturan bir hareket, hattâ bir “ulusal ayaklanma”dır; sivil hareketlilik ve örgütlenme birikimine dayanmış ve bunları bir süre de olsa geliştirmiştir.<span class="charoverride11">30</span> Bu nedenle, II. Meşrutiyet’in ilânını “birkaç telgraf üzerine Abdülhamit’in pes etmesi”ne bağlamak, “otuz yıllık bir baskı düzeninin bir günde yıkılması” olarak görmek ya da Abdülhamit’in “denge uzmanlığı”nın yeni bir gösterisi olarak açıklamak<span class="charoverride11">31</span> gerçeklere uygun düşmüyor.</p>

    <p class="paragraf2">II. Meşrutiyet, köklü ve uzun birikimlere dayanan bir hareket olması kadar, kansız ve barışçı bir şekilde gerçekleşmiş olmasıyla da dikkati çeker. “Ulusal ayaklanma” deyimini böyle anlamak gerekir. İşte asıl bu noktada, Abdülhamit’in “esnek” tutumu önemli bir rol oynamıştır. Bu sayede, baskıcı yönetime karşı verilen mücadeleden meşrutiyete geçiş bir “uzlaşma”yla olabilmiştir. Padişah meşrutiyete rıza göstermekte, karşısındaki güçler de onun tahtta kalmasını kabullenmektedir.</p>

    <p class="paragraf2">19. yüzyıl Osmanlı anayasal gelişmelerinde başrolleri oynayanlar toplumun üst tabakalarından gelme kişilerdi. Padişahlar bile reform önderliği yapar durumdaydı. II. Meşrutiyet hareketi ise, yalnız genişçe bir temele dayanmakla kalmamakta, kadro ve kitle dayanaklarını orta sınıflarda bulmaktadır (aydınlar, serbest meslek sahipleri, tüccar, vb.).</p>

    <p class="paragraf2">II. Meşrutiyet hareketi, İmparatorluktaki Türk ve Türk olmayan unsurların demokratik ve liberal bir anlaşma zemini içinde giriştikleri ilk ve son harekettir. Bu nedenle de eylemin ön plandaki ideolojisi <span class="charoverride10">Osmanl</span><span class="charoverride10">ı</span><span class="charoverride10">c</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">k</span>’ idi. Bununla birlikte II. Meşrutiyet esas olarak Türk liberal-reformist aydınlarının ağır bastıkları bir harekettir. Bu nedenle de bağrında Türk ulusçuluğunu taşır, ulusal-burjuva profiller verir.</p>

    <p class="paragraf2">19. yüzyıl anayasal gelişmelerinden farklı olarak II. Meşrutiyet’in dinamiği esas olarak içseldir, içerdedir. Hürriyet’in ilânı bir dış zorlama eseri değildir. Bu açıdan, meşrutiyet hareketini şu ya da bu dış mihrakın eseri olarak gösteren komplocu tarih görüşleri gerçeği yansıtmamaktadır.</p>

    <p class="paragraf2">Bununla birlikte dış etken II. Meşrutiyet’te de önemli bir rol oynamıştır. Burada açık bir dış baskı ya da zorlama görülmemekle beraber, İmparatorluğu dış müdahalelerden koruma ve çokuluslu bir bütün olarak sürdürme güdüsü çok belirgindir. Böylece dış etken, içeride yarattığı tepkiler yoluyla anayasal değişime destek sağlamaktadır. Dış etken, Reval görüşmelerinin doğuracağı sonuçlarda da görüldüğü gibi, hareketi başlatıcı ya da hızlandırıcı rol oynamıştır.<span class="charoverride11">32</span></p>

    <p class="arabaslik_sol">II. Anayasal Düzene Dönüş</p>

    <p class="paragraf2">Meşrutiyet devrimcileri, Fransız Devrimi’nden aldıkları “Özgürlük-Eşitlik-Kardeşlik” üçlemesine, daha yerli olan dördüncü ilkeyi, “Adalet”i de katarak hem meşruluk temellerini pekiştirmeye hem de kitleleri kazanmaya çalıştılar. “Adalet” kavramı, özgürlük ve eşitlik gibi devrimci ilkelerden doğabilecek “sakıncaları” dengelemeye de elverişliydi.<span class="charoverride11">33</span></p>

    <p class="paragraf2">Meşrutiyet, Merkez’deki siyasal güç dengelerinde değişime yol açtı. Abdülhamit’in baskıcı rejimi son bulmuştu. Ama Padişah Meşrutiyet’i hemen ilân etmekle tansiyonu düşürmüş ve nispi bir yumuşama ortamı yaratmış, KE’nin yürürlükte olduğunu ilân etmekle kalmayıp nazırları da değiştirerek bir ödün daha vermişti. Bu durumda İttihat ve Terakki Cemiyeti de (İTC) sultanın tahtta kalmasına ve seçtiği nazırlara rıza gösterdi. İTC, yönetimi tam olarak üstlenmeye hazırlıklı değildi. Üstelik meşrutiyetçi hareket hiziplere bölünmüş durumdaydı. Bir kanat, devrimi daha ileri götürmek isterken, liberal çoğunluk bu kadarıyla yetinmekten yanaydı. Bu sonuncular aynı yılın eylül ayında <span class="charoverride10">Osmanl</span><span class="charoverride10">ı</span> <span class="charoverride10">Ahrar F</span><span class="charoverride10">ı</span><span class="charoverride10">rkas</span><span class="charoverride10">ı</span>’nı kuracaklardır. Böylece Temmuz Devrimi yeni ve kaygan bir siyasal denklem yaratmıştı: “Saray, Liberaller ve İTC arasında hassas bir denge.” Bu noktadan sonra, asıl etkili ve yükselen güç İTC olacaktır.<span class="charoverride11">34</span></p>

    <p class="paragraf2">Meşrutiyet’in ilânından sonraki aylarda İttihat ve Terakki’nin Abdülhamit’in şahsına karşı dikkatli ve saygılı davrandığını gördük. Ama Cemiyet İstanbul’daki ordu birliklerine Kanun-ı Esasî’ye bağlılık yemini ettirmekten, seçimlerle ilgili beyannamesinde halkı özgürlük ve meşrutiyet saflarında uyanıklığa davet etmekten de geri kalmıyordu.<span class="charoverride11">35</span> Bu sırada kendini KE’nin baş güvencesi sayan İTC’nin pek çok üyesi İstanbul’a gelerek önemli bir siyasal güç oluşturdu. <span class="charoverride10">Merkez-i Umumî</span> ise yine Selanik’teydi ve aldığı kararları İstanbul’da kurduğu <span class="charoverride10">Heyet-i Mahsusa</span> eliyle uygulatmaya çalışıyordu. Böylece Cemiyet, açık ve resmî olarak bir siyasal parti şekline dönüşmediği, iktidara doğrudan el koymadığı halde, en etkili siyasal güç durumundaydı. İktidar onun denetimine girmeye başlamıştı.</p>

    <p class="paragraf2">II. Meşrutiyet’in anayasal çerçevesi iki aşamada oluşmuştur. Birincisi, KE’nin yeniden yürürlüğe konmasıyla başlayan dönemdir. İkinci evre ise bu metnin 1909’da uğradığı önemli değişikliklerle sahneye girer.</p>

    <p class="bas" xml:lang="en-GB">A. KANUN-I ESASÎ’NİN UYGULAMAYA KONULMASI</p>

    <p class="paragraf2">Yeniden anayasal düzene geçişin konumuzu ilgilendiren iki önemli belgesi vardır: Meclis-i Mebusan’ın toplantıya çağrılmasına dair İrade-i Seniye ve KE’nin yürürlükte olduğuna dair Hatt-ı Hümâyun.</p>

    <p class="arabaslik_sol">1- İlk Anayasal Belgeler</p>

    <p class="paragraf2"><span class="charoverride10">Meclis-i Mebusan’</span><span class="charoverride10">ı</span><span class="charoverride10">n</span> <span class="charoverride10">İ</span><span class="charoverride10">çtimaa Davet Olunmas</span><span class="charoverride10">ı</span> <span class="charoverride10">Hakk</span><span class="charoverride10">ı</span><span class="charoverride10">nda</span> <span class="charoverride10">İ</span><span class="charoverride10">rade-i Seniye</span> (23 Temmuz 1908), Rumeli’ndeki bazı illerde “asker ve subayların şu son günlerde giriştikleri serkeşçe hareketler”den söze girip pek çok yerde halkın ayaklanmasının, subay ve askerlerin de onlara katılarak başkaldırmalarının, anayasanın geçerliliğini ve Meclisin toplanmasını sağlama amacına yönelik bulunduğunu saptadıktan sonra, bunları yola getirmek için verilen “nasihatlar”ın bir yarar sağlamadığını, tam tersine eylemlerin gittikçe genişleme istidadı kazandığını belirtiyordu. Bundan sonra KE’nin zaten “yürürlükte olup”, Meclis-i Mebusan’ın ise ülkenin içinde bulunduğu koşullar nedeniyle “geçici bir süre için tatil”e sokulduğu ve bir süreden beri de toplantıya çağrılmadığı öne sürülerek, “halk arasında kan dökülmesine ve yabancı devletlerin müdahalesine sebep verilmemek” niyetiyle meclisin yeniden açılmasına karar verildiği açıklanmıştı.<span class="charoverride11">36</span></p>

    <p class="paragraf2">Yeni dönemin ikinci önemli anayasal belgesi, <span class="charoverride10">Kanun-</span><span class="charoverride10">ı</span> <span class="charoverride10">Esasî’nin Meriyeti Hakk</span><span class="charoverride10">ı</span><span class="charoverride10">nda Sad</span><span class="charoverride10">ı</span><span class="charoverride10">r Olup Bab</span><span class="charoverride10">ı</span><span class="charoverride10">âli’de K</span><span class="charoverride10">ı</span><span class="charoverride10">raat Edilen Hatt-</span><span class="charoverride10">ı</span> <span class="charoverride10">Hümâyun</span>’dur (1 Ağustos 1908). Burada da KE’nin “tatili” zorunluluğunun, “kişisel kinlerin genel yarar fikrinin üstüne çıkması”ndan doğduğu, ama aradan geçen bunca zaman boyunca, “ülkenin meşrutî yönetim konusundaki yeteneğinin gözle görülür hale geldiği”, bu nedenle de KE’nin “bütün hükümleriyle yeniden uygulamaya konulması”na karar verildiği açıklanmıştır. Aslında, Sadrazam Sait Paşa’nın eseri olan Hatt-ı Hümâyun’un bundan sonrası daha önemli ve ilginçtir. Bu hat, hükümet yetkileri ve kişi hakları konusundaki “birtakım eksikliklerin tamamlanması” isteğini dile getirmektedir. Özetle:</p>

    <p class="paragraf2">“Kavim” ve mezhebi ne olursa olsun herkesin özgürlüğü ile haklar ve ödevler bakımından eşitliğinin sağlanması; yasa buyruğu olmadan sorguya çekilememe, tutuklanamama, hapis ya da başka bir cezaya çarptırılamama; olağanüstü mahkemeler ya da yargı yetkisine sahip komisyonlar kurulamaması; kimsenin yasa gereğince bağlı olduğu yargı bölgesi ve mahkemeden başka bir yerde sorguya çekilememesi ve yargılanmaması; konut dokunulmazlığı (yasal usullere uyulmadan buralara girememe, haneleri gözetleyememe...); sorgulamada yasa kurallarına sıkı sıkıya bağlılık; ticaret ve seyahat amacıyla istediği yere gidebilme ve istediği kişilerle toplanıp görüşebilme özgürlüğü; basına sansür uygulanmaması; özel mektup ve süreli yayınların (mevkuteler) postalarda tutulamaması; basın davalarının adliye mahkemelerinde görülmesi; öğrenme ve öğretme serbestliği; askerlik dışında, kimsenin isteği olmadan bir memuriyete atanmaması; memurların yasaya aykırı emirlere uymama ve istedikleri an istifa edebilme haklarının tanınması; şeyhülislamlık, harbiye ve bahriye nezareti dışında kalan bakanlıklara atanacak kişilerin sadrazamca seçilmesi ve padişaha arzı; memurların özlük durumlarının ilgili bakanlıklarca belirlenmesi vb.<span class="charoverride11">37</span></p>

    <p class="paragraf2">Bu içeriğiyle Hatt-ı Hümâyun, II. Meşrutiyet’in anayasal çerçevesinin ne yönde gelişeceği konusunda şimdiden bir fikir vermekte, adeta bir <span class="charoverride10">anayasal program</span> çizmekteydi.</p>

    <p class="arabaslik_sol">2- Anayasal-Siyasal Alanda İlk Sonuçlar</p>

    <p class="paragraf2">Bir yandan meşrutiyetçi ve özgürlükçü güçlerin siyasal yükselişi, öbür yandan 1876 Anayasası’nın yeniden yürürlüğe konması, pratikte ilk etkilerini göstermeye başladı. Padişahın anayasal konumu ve gücü meşrutî kalıplara dökülürken, kabine bir siyasal ve anayasal varlık olarak ortaya çıktı. Bu gelişmeyi başlatan olay, bakanların atanmasıyla ilgili bir çatışmadır.</p>

    <p class="paragraf2">KE’nin 7. maddesi “Vükelâ’nın azil ve nasbı (atanması)... hukuk-ı mukaddese-i padişahî cümlesindendir” diyordu. Bundan, bütün vekillerin padişah tarafından seçilip atanacağı sonucu çıkıyordu. Buna karşılık KE’nin 27. maddesi ise “Mesned-i sadaret ve meşihat-ı İslamiye (Şeyhülislamlık), tarafı padişahîden emniyet buyrulan zatlara ihale buyrulduğu misullû, sair vükelânın memuriyetleri dahi bâ-irade-i şahane icra olunur” demekteydi. Bundan da, yalnız sadrazam ve şeyhülislamın padişah tarafından seçileceği, öbür bakanları seçme yetkisinin ise sadrazama ait olduğu anlamı çıkıyordu. Abdülhamit, Meşrutiyet’in ilânından sonra, kendi güvenliği açısından harbiye ve bahriye nazırlarını bizzat seçmek istedi. Bu, söz konusu iki kilit bakanlık eliyle orduyu ve iktidarı denetlemek içindi. Yukarıda görülen 1 Ağustos 1908 tarihli Hatt-ı Hümâyun’da bu yetkinin padişahta kaldığı açıkça belirtilmişti (md. 10). Buna karşılık, İttihat ve Terakki, söz konusu bakanlıklara padişahın adamlarının atanmasına karşıydı. Sadrazam Sait Paşa, siyasal çatışmaların bu yeni odak noktasında iki ateş arasında kalmıştı. Paşa sonunda padişah tarafına eğilim gösterdi ve bu bakanlıklara onun istediği kişileri seçti. Ama bu atamalar yalnız kabine içinde bir uyumsuzluk yaratmakla kalmadı, İttihatçıları da kızdırdı. Sorun, bir hükümet bunalımına yol açtı. Sonunda da İttihat ve Terakki’nin baskısıyla Sait Paşa çekildi. Yeni kabineyi kuran Kâmil Paşa İttihat ve Terakki’nin istediği isimleri bu bakanlıklara alınca padişah yine karşı çıktı ve KE’nin harbiye ve bahriye nazırlarını seçme yetkisini kendisine verdiğini ileri sürdü. Kâmil Paşa ise KE’nin bu hükmünün yeterince açık olmadığını, gereken yorumun da Âyân tarafından yapılabileceğini belirterek diretti. Sonuçta padişah boyun eğdi ve atamalar kesinleşti. Bir süre sonra bu bakanlıklara yeni nazır atamak gerektiğinde Abdülhamit gene karşı koymak istediyse de, bu defa da sözünü geçiremedi. Bu, II. Meşrutiyet anayasal pratiğinde padişahın ilk önemli gerilemesi oluyordu. Bunu bir başkası izleyecektir. Abdülhamit, yine Kâmil Paşa’nın Heyet-i Âyân reisliğine önerdiği eski sadrazam Sait Paşa’nın atanmasına karşı çıktıysa da, Kâmil Paşa’nın diretmesi üzerine Sait Paşa’yı atamak zorunda kaldı.</p>

    <p class="paragraf2">Görüldüğü gibi, Meşrutiyet’in ilânıyla birlikte daha meclis toplanmış bile değilken, padişahın konumunda bir geriye sayma başlamıştı. Sultan, “kutsallıkla karışık saygınlığı”nı yitirmişti. Nitekim, kendisinin bu durumdan nasıl yakındığını, Mabeyn Başkâtibine söylediği şu sözlerden anlıyoruz: “Beni bir şeye karıştırmıyorlar. Ben de karışmak istemem.”<span class="charoverride11">38</span></p>

    <p class="paragraf2">Meşrutiyet’e yeniden geçişin bir başka ürünü de ilk defa olarak bir hükümet programının (Kâmil Paşa kabinesi) hazırlanıp kamuoyuna sunulması ve yayımlanması oldu. Böylece, <span class="charoverride10">hükümet programlar</span><span class="charoverride10">ı</span> Osmanlı siyasal hayatına girmiş oluyordu.<span class="charoverride11">39</span></p>

    <p class="paragraf2">Anlaşılıyor ki gerileyen saltanat makamına karşı ilerleyen güç şimdilik hükümetti. Çünkü meclis henüz toplanmamıştı. Fakat siyasal alanda asıl etkili odağın İttihat ve Terakki olduğunu unutmayalım.</p>

    <p class="arabaslik_sol">3- Seçimler ve Meclisin Toplanması (Kasım-Aralık 1908)</p>

    <p class="paragraf2">II. Meşrutiyet’in ikinci büyük adımı seçimlerin yapılması ve yasama organının oluşmasıdır. İlk Meşrutiyet’in ikinci yıl meclisi zaten bir seçim yasası hazırlamış fakat bu metin padişahça onaylanmamıştı. Bu taslak, nihayet 30 yılı aşan bir bekleyişten sonra onaylanarak (<span class="charoverride10">İ</span><span class="charoverride10">ntihab-</span><span class="charoverride10">ı</span> <span class="charoverride10">Mebusan Kanun-</span><span class="charoverride10">ı</span> <span class="charoverride10">Muvakkat</span><span class="charoverride10">ı</span>) yürürlüğe girdi. Yeni meşrutiyetin ilk seçimleri bu geçici yasa ve bunun nasıl uygulanacağını gösteren “<span class="charoverride10">Talimat</span>” uyarınca yapıldı. İttihat ve Terakki hâlâ bir siyasal parti değil, bir “cemiyet”ti. Ama bu durum, seçimlerde başrolü oynamasına engel olmadı. Çünkü Cemiyet en örgütlü, en popüler, üstelik ordu desteğine sahip tek güçtü. İTC’nin yanısıra liberallerin (Osmanlı Ahrar Fırkası) ve az sayıda bağımsızın katıldığı seçimlerde adayların saptanması ve oy verme işlemleri İTC denetimi, hattâ baskısı altında yapıldığından, seçimleri de onun listesi kazandı. Prens Sabahattin ve yandaşlarının kurduğu Osmanlı Ahrar Fırkası ancak tek bir adayını meclise sokabilmişti. Şu var ki, seçilenlerin çoğu gerçekten İttihatçı değildi. 275 mebustan 160 kadarı İTC üyesiydi. Üstelik, meşrutiyetin ilânından sonra ve seçim propaganda ve çalışmaları sırasında “Türkçü” (ulusçu) yanını ortaya koymaya başlamış olan Cemiyet, Türk/Müslüman olmayan mebuslarca da pek benimsenmiyordu. Bu yüzden İttihat ve Terakki, kendi seçtirdiği mebusların pek çoğuna söz geçiremeyecek, bunlar üzerinde sıkı bir disiplin kuramayacaktır. Böylece Meclis-i Mebusan’da, ilk fırsatta İttihatçı safları terk edip muhalefete katılacak önemli bir mebus topluluğu vardı.<span class="charoverride11">40</span> Nitekim, 31 Mart Ayaklanması günlerinde muhalefet meclis içinden de patlak verecektir.</p>

    <p class="paragraf2">Yeni Meclis-i Umumî 17 Aralık 1908 günü padişahın söyleviyle açıldı. Hükümdar, “rical-i devlet tarafından gösterilen lüzum üzerine Meclis-i Mebusan muvakkaten tatil olmuş(tu)” derken, 30 yıllık bir “geçici tatil”in sorumluluğunu başkalarına atmış oluyordu. Bu konuşmasında da yukarıda anılan Hatt-ı Hümâyun’daki gibi, eğitim yoluyla halkın yetenek düzeyinin yükselmesi sonucu KE’nin yeniden uygulamaya konduğunu hatırlatan Abdülhamit, anayasaya olan bağlılığını ise sıradan sözlerle geçiştiriyordu: “Memleketimizin Kanun-ı Esasî ile idaresi hakkında azmim kat’î ve lâyetegayyer’dir (değişmez).” Padişah, Mabeyn Başkâtibinin önerdiği, KE ve Meşrutiyet’e bağlılık belirtici formüldeki “Meşrutiyet” sözcüğünü kabul etmediği gibi, kararlaştırılanın aksine Mebusan önünde “Kanun-ı Esasî hükümlerine and içtim” demekten de caymıştı. Bu kaypak tutum, gerek meclis gerekse basın çevrelerinde kuşkuya yol açtı ve padişahı hedef alan eleştiriler yeniden yoğunlaştı. Meclis-i Mebusan’ın, “Cevap ariza”sında “<span class="charoverride10">Osmanl</span><span class="charoverride10">ı</span> <span class="charoverride10">Milletinin azm-i umumîsinin</span> de kuvve-i sârime (“darbe” diye anlayın) ile sarsılmayacak derecede kat’i ve lâyetegayyer olduğu”nu bildiren iğneli üslubu, saray ve çevresini gocundurmayacak cinsten değildi. Âyân’ın cevap yazısında da, “<span class="charoverride10">Hâkimiyet-i milliyenin timsali olan Meclisimiz</span>” sözleriyle<span class="charoverride11">41</span> “hâkimiyet-i milliye”den söz edilmesi ayrıca dikkat çekiciydi. Böylece, 30 yılı aşkın istibdat döneminin anıları henüz unutulmamışken, yeni başlayan dönem, padişahla millet ya da temsilcileri arasındaki mesafenin daha da açıldığını gösteriyordu. Saray’ın mebuslara yaklaşma ya da bir kısım basın organlarına el altından para dağıtma girişimleri de, “Saray-ı Hümâyunu milleti ile barıştırma”ya, padişahın yalnızlığını gidermeye yetmeyecektir.<span class="charoverride11">42</span></p>

    <p class="paragraf2">Meclis-i Umumî’nin yeniden toplanması II. Meşrutiyet’in ilânıyla doğan özgürlük ve demokrasi ortamına yeni bir ivme verdi. Henüz ortada bir anayasa değişikliği olmadığı halde, Osmanlı anayasal ve siyasal hayatında parlamento ilk defa olarak kurumsal bir değer kazanacaktı.</p>

    <p class="paragraf2">İlk önemli olay, Meclis-i Mebusan başkanlığına, uzun yıllar meşrutiyet mücadelesi vermiş olan Ahmet Rıza Bey’in getirilmesi oldu. Gerçi bu atama, meclisin önerdiği adaylar arasından birini seçmek suretiyle Padişah tarafından yapılmıştı. Ama bu makama böyle bir kişinin gelmesi, meşrutiyet ve parlamentoculuk rüzgârının ne kadar güçlü estiğini göstermekteydi.</p>

    <p class="paragraf2">İkinci önemli değişiklik, padişah egemenliği anlayışından <span class="charoverride10">millî egemenlik</span> anlayışına doğru bir kayışın kendini göstermesidir. Ahmet Rıza Bey meclis başkanı olduktan sonra yaptığı önemli konuşmada, “Uhdemize terettüp eden (düşen) vezaiften (görevlerden) biri... <span class="charoverride10">hâkimiyeti milliyenin kaviyen</span> (güçlü bir şekilde) <span class="charoverride10">teessüsüne çal</span><span class="charoverride10">ış</span><span class="charoverride10">makt</span><span class="charoverride10">ı</span><span class="charoverride10">r</span>” diyordu.<span class="charoverride11">43</span> Meclis-i Mebusan da padişahın açış söylevine verdiği cevapta, meclisin “<span class="charoverride10">hâkimiyeti milliyenin timsali</span>” olduğunu açıklıyor, hattâ kendisinden “<span class="charoverride10">Millet Meclisi</span>” diye söz ediyordu.<span class="charoverride11">44</span></p>

    <p class="paragraf2">Bir başka yenilik, <span class="charoverride10">parlamento</span> ve <span class="charoverride10">hükümetin</span> birer <span class="charoverride10">ba</span><span class="charoverride10">ğı</span><span class="charoverride10">ms</span><span class="charoverride10">ı</span><span class="charoverride10">z varl</span><span class="charoverride10">ı</span><span class="charoverride10">k</span> olarak ortaya çıkmalarıdır. Ahmet Rıza Bey yukarıda anılan konuşmasında, meclisin üstlendiği görevlerden birinin “Hükümetin kuvayi icraiyesini (yürütme gücünü) tezyide (arttırmaya) hizmet etmek” olduğunu söylemekle, Saray karşında bu kurulun hukukî ve siyasî bir kişilik kazanmasına verilen önemi vurgulamıştı. Padişahın konuşmasına verdiği cevapta ise Heyet-i Âyân; “kuvve-i teşriiye, ki Heyet-i Âyân ve Heyet-i Mebusan’ı teşkil eden parlamentodur” (...), “kuvvei tenfiziyeyi haiz olan Heyet-i Vükelâ...”<span class="charoverride11">45</span> gibi sözlerle yasama ve yürütme güçlerini birer hukukî kavram ve kurum olarak belirliyor, bunların padişahtan koptuğunu, birbirinden ayrıldıklarını ve demokratik organlara verildiklerini vurguluyordu.</p>

    <p class="paragraf2">Nihayet bu dönem, parlamentonun hükümet üzerindeki <span class="charoverride10">siyasal denetiminin</span> örneklerini verdi. Sait Paşa’dan sonra sadrazam olan Kâmil Paşa ile İttihat ve Terakki’nin arası açılmıştı. Paşa, bir yandan İttihatçıların hükümet işlerine karışmalarına ve kabineye kendi adamlarını yerleştirmelerine engel oluyor, öbür yandan da İttihat ve Terakki’yi Abdülhamit’e karşı bir koz olarak kullanmak istiyordu. Seçimlerde adaylığını Ahrar Fırkası listesinden koyan Kâmil Paşa hakkında Meclisin açılışından 13 gün sonra verilen bir önergenin yarattığı tartışmalar sonucu hükümet güvenoyu istedi ve bunu aldı (13 Ocak 1909). Bu, Osmanlı anayasal hayatındaki <span class="charoverride10">ilk güvenoyu istemi</span> ve <span class="charoverride10">güven oylamas</span><span class="charoverride10">ı</span>’dır.</p>

    <p class="paragraf2">Ama bundan sonra Kâmil Paşa, devlet işlerini eski dönemi andırır biçimde ve kişisel ağırlığını koyarak yürütmeye çalıştı. Liberaller de umutlarını ona bağlamışlardı. Kabine eski rejim kadrolarından oluştuğundan, meşrutiyet yönünde somut ilerleme sağlanamıyordu. Kâmil Paşa bu sırada kendini köşeye sıkıştıracak bir girişimde bulundu. İttihat ve Terakki’yi devlet işlerinden, orduyu da politikadan uzaklaştırmak amacıyla, Abdülhamit’in 1 Ağustos’ta yapmak istediğini tekrarladı. İttihatçı sempatizanı harbiye ve bahriye nazırlarını görevden aldı, yerlerine kendine yakın kişileri getirdi. Sultan da bu işlemleri onayladı. Paşa, İttihatçıların İstanbul’daki güvencesi olan Avcı Taburlarını da başkentten uzaklaştırmak istedi. Sadrazamın söz konusu nazırları görevden almasını meşrutiyet usullerine aykırı bulan üç nazır istifa etti. İttihatçı basın görevden alma olayını şiddetle kınadı. Bir grup mebus, sadrazamı hesap vermek üzere meclise davet etti. Hatırlanacağı gibi, meclisin tek denetim aracı soru sorma (istizah) hakkıydı, ama sorunun muhatabı da cevabını erteleme olanağına sahipti (md. 38). Bundan yararlanan Kâmil Paşa cevabını habire geciktirip meclise gelmeyince, meclis de onun hakkında (8’e karşı 198 oyla) güvensizlik bildiren kararını aldı (13/14 Şubat 1909). Bu da <span class="charoverride10">ilk güvensizlik oyu</span>’dur. Hükümetin istifası üzerine padişah, Hüseyin Hilmi Paşa’yı sadrazam atadı.</p>

    <p class="paragraf2">Hüseyin Hilmi Paşa kabinesinin, hükümet programını meclisin <span class="charoverride10">güvenine sunan ilk hükümet</span> olması da bu arada önemle belirtilmelidir.<span class="charoverride11">46</span></p>

    <p class="paragraf2">Osmanlı siyasal rejimindeki <span class="charoverride10">ilk güvensizlik oyu</span>, ilk ciddî siyasal denetim örneği olması bakımıdan son derece önemlidir. Bu adımın, henüz anayasa değişikliğinin yapılmadığı, hükümetin meclis önünde siyasal sorumluluğunun tanınmadığı bir dönemde atılmış olması ayrıca dikkat çekicidir. Olayı Kâmil Paşa açısından değerlendiren kaynaklara göre ise bunun parlamenter denetimle pek ilgisi yoktur. Amaç, ittihatçıların sorumsuz davranışlarını engellemeye çalışan sadrazamı her ne pahasına olursa olsun devirmek ve dizginleri tamamen ele almaktı.<span class="charoverride11">47</span> Paşa’nın kendisine göre de, 60 kadar mebusa İTC tarafından gözdağı verilip meclisi terkleri sağlanmıştı.<span class="charoverride11">48</span></p>

    <p class="paragraf2">Olayın siyasal sonuçları da olacaktır. İTC, siyasetten çekilmesinin ve iktidarı hükümete bırakmasının artık imkânsız olduğunu anlamıştı. Böylece İTC ile muhalifleri arasında gerginlik arttı. Sadrazam değişikliğinden tedirgin olan İngilizler, liberalleri desteklemeye hız verdi. Olayın bir başka anlamlı yanı daha vardı. Daha bir ay önce Kâmil Paşa’ya güvenoyu vermiş olan meclis, şimdi İTC baskısıyla tam karşıt yönde davranmıştı. Meclisin bu yerleşmemişliği, İTC muhaliflerini bir başka yönden umutlandırmıştı. Öyle ya, İTC herhangi bir yoldan devre dışı bırakılabilirse, meclis buna da boyun eğebilirdi. İki ay sonra patlak verecek 31 Mart Vakası, bu beklentilerin pek de boşuna olmadığını gösterecektir.<span class="charoverride11">49</span></p>

    <p class="paragraf2">Özetlemek gerekirse, bu geçiş döneminin anayasal pratiğinde beş büyük yenilik meydana gelmiştir. <span class="charoverride10">İ</span><span class="charoverride10">lk defa olarak</span> a) hükümet programı hazırlanması ve kamuya ilânı, b) güvenoyu istemi ve güvenoylaması, c) güvensizlik oyu ile hükümet düşmesi, d) hükümet programının meclisin güvenoyuna sunulması, e) Hâkimiyet-i Milliye kavramının resmen dile getirilmesi.</p>

    <p class="arabaslik_sol">4- 31 Mart Olayı, Hareket Ordusu ve Abdülhamit’in Sonu</p>

    <p class="paragraf2">Meşrutiyet ve İTC daha ilk günden epey tepki yaratmışlardı. Eski rejimin yüksek memurları, istibdadın uygulayıcıları, “Mektepliler” karşısında silineceklerini hisseden “alaylı subaylar” meşrutiyet hareketinden fazlasıyla ürkmüşlerdi. Askerler de, yeni eğitim düzeninin sıkı disiplininden yakınıyorlardı. Medrese öğrencilerinin sıkıntısı ise askere gitmeme ayrıcalıklarının kaldırılmış olmasıydı. Öte yandan, Bulgaristan’ın bağımsızlığını ilân etmesi, Avusturya-Macaristan’ın Bosna-Hersek’i kendi topraklarına katması, Girit’in Yunanistan’a bağlanma kararının alınması gibi gelişmeler de genç meşrutiyeti yıpratmıştı. Ayrıca, esen özgürlük rüzgârıyla ortaya çıkan kadın hareketleri ve işçi grevleri, bunlara alışık olmayan kamuoyunu tedirgin ediyordu. Devlet otoritesinin sağlanamamış olması da bazılarınca meşrutiyet aleyhine bir puandı. Bu açıdan bir iktidar boşluğundan bile söz edilebilirdi. Şöyle ki, geleneksel güç odağı Saray artık adamakıllı örselenmiş, onu bu duruma getiren İTC ise iktidar olamamış ya da olmak istememişti. Bu muhalefet cephesine siyasal bakımdan yön gösteren, kendisi de meşrutiyetçi ama kararlı bir İTC düşmanı olan <span class="charoverride10">Osmanl</span><span class="charoverride10">ı</span> <span class="charoverride10">Ahrar F</span><span class="charoverride10">ı</span><span class="charoverride10">rkas</span><span class="charoverride10">ı</span> (Prens Sabahattin grubu) olacaktır. İşte, 31 Mart Ayaklanması bu ortamdan doğmuştur.</p>

    <p class="paragraf2">Ayaklanmayı başlatan olay, muhalif gazeteci Hasan Fehmi’nin öldürülmesi oldu. Muhalefet tarafından bu cinayet İttihatçılara mâl edildi. Gerginleşen ortamda İTC’ye karşı tepki büyüdü. Cinayetten 7 gün sonra (13 Nisan 1909/31 Mart 1325) “şeriat isteriz” sloganıyla ayaklanan bazı askerler, kendilerini harekete geçiren muhalefet odaklarının denetiminden çıkarak kentte terör estirdiler; aralarında bakan, mebus ve subayların da bulunduğu birçok kişiyi öldürdüler. Ayaklanmanın dinci kanadının başını Derviş Vahdetî ve onun İttihad-ı Muhammedî Cemiyeti ile Volkan Gazetesi çekiyordu. İTC ulusçuluğunun kendileri için tehlikeli, Prens Sabahattin ve Ahrar Fırkası’nın Osmanlıcılık ve yerinden yönetimcilik (ademi merkeziyet) ilkelerini ise daha elverişli sayan Arnavut ulusçuları da bu eyleme destek oldu. Abdülhamit ise, destekçi değilse bile hoşgörülü bir tavır içindeydi.<span class="charoverride11">50</span> İngiltere’nin kışkırtıcı rol oynadığına ilişkin bazı bulgular da vardır.<span class="charoverride11">51</span></p>

    <p class="paragraf2">Ayaklanma karşısında hükümet (Hilmi Paşa) istifa etti. Tevfik Paşa sadrazam olarak atandı (14 Nisan). Meclis ise ancak olayların üçüncü günü toplanabildi, ayaklanmayı adeta onaylayan bir bildiri yayımlamaktan başka bir şey yapamadı. Arada geçen üç günlük hükümet ve meclis boşluğunda, padişah gene ön plana geçmişti. Abdülhamit bundan yararlanarak yeni hükümetteki Harbiye nazırını bizzat seçip atadı. Böylece yakın geçmişteki yenilgisinin de rövanşını şimdilik almış oluyordu. Partiyi kaybeden İTC, kazanan ise Sultan ve Liberaller gibi görünmüyordu. Bu arada, yeni hükümetin programını meclise sunduğunu, ama tartışma ve oylama yapılmadığını belirtelim.</p>

    <p class="paragraf2">Ayaklanmaya tepki, İTC’nin güçlü olduğu Selanik’teki askerî birliklerden geldi. Yüksek komuta konseyi ve bunları destekleyen genç subaylar Abdülhamit’in yeniden yükselişe geçişine kesin karşıydılar. İstanbul’daki askerî disiplinsizlik de onları tedirgin etmişti. Olayları bastırmakla görevlendirilen Hareket Ordusu birkaç gün içinde İstanbul’a dayandı. Ordunun amaç ve görevi komutanı tarafından açıklandı: Meşrutiyet’i bir daha hiçbir gücün sarsamayacağı biçimde güçlendirmek, düşmanlarına gereken dersi vermek ve “Kanun-ı Esasî’nin fevkinde (üstünde) hiçbir kanun, hiçbir kuvvet olmadığını ve olamayacağını ispat eylemek.” Bu sözler padişaha karşı bir meydan okuma idi. Üç gün sonra (22 Nisan) Ayastefanos’ta (Yeşilköy) “<span class="charoverride10">Meclis-i Umum-i Millet</span>” halinde birlikte toplanan Heyet-i Âyân ve Heyet-i Mebusan, bu bildirinin içeriğini “tasvip” ettiğini açıkladı.<span class="charoverride11">52</span> Karar metninde KE’nin Meclis-i Umumî’sinden “<span class="charoverride10">Meclis-i Umum-i Millet</span>” diye söz edilmesi son derece çarpıcıdır. Daha önce de, Abdülhamit’in Meclis-i Umumî’yi açış konuşmasına verdikleri cevaplarda bunlar, “Osmanlı Milletinin azm-i umumî”sinden ve “<span class="charoverride10">hâkimiyet-i milliye</span>”den söz etmişlerdi. Ayrıca şimdiki Bildiri’de, II. Meşrutiyet’in başka belgelerinde de görüldüğü gibi Heyet-i Âyân ve Heyet-i Mebusan’dan “<span class="charoverride10">Meclis-i Âyân</span>” ve “<span class="charoverride10">Meclis-i Mebusan</span>” diye söz edilmekteydi. Böylece KE’nin soluk “Heyet” kavramının yerine, bir yasama organına yakışan ad benimsenmiş olmaktaydı. Nihayet bir başka dikkat çekici yön, iki meclisin KE’de öngörülmediği halde birlikte toplanmasıydı. Bu durum, S. Akşin’in belirttiği gibi Fransız Devrimi’ndeki “Ulusal Meclis”in oluşumunu çağrıştırır. Besbelli ki Yeşiköy’de toplanan üyeler, ayaklanma günlerinde verdikleri kötü sınavın izlerini silmek istiyorlardı.</p>

    <p class="paragraf2">Hareket Ordusu 24 Nisan’da İstanbul’a girdi ve ayaklanmayı bastırdı. Yayımlanan bildirilerde, ordunun bir cemiyet ya da partinin değil, bütün Osmanlıların ordusu olduğu, İTC ile bir ilgisi bulunmadığı vurgulanmıştır.<span class="charoverride11">53</span> Ordu, bu ilk doğrudan müdahalesinde, cumhuriyet yıllarında sürdüreceği “<span class="charoverride10">partilerüstü söylem</span>” çizgisini ortaya koymuştu.</p>

    <p class="paragraf2">27 Nisan’da İstanbul’da toplanan meclisin ilk işi padişah değişikliğiyle ilgilenmek oldu. Yeni adı altında birlikte toplanan Mebusan ve Âyân, fetva taslağında sunulan hal’ ya da istifaya davet seçeneklerinden birincisini kabul ederek Abdülhamit’in tahttan indirilmesine, yerine Mehmet Reşat’ın geçirilmesine karar verdi.<span class="charoverride11">54</span> Kurulan askerî mahkeme devrik sultanın yargılanmasını istediyse de, hükümet buna yanaşmadı. Abdülhamit’in Selanik’e gönderilmesiyle yetinildi. Mahmut Şevket Paşa uzun süre devam edecek bir örfî idare (sıkıyönetim) ilân etti. Bu dönemde askerler iki ana siyasal kutup arasında bir denge ve tampon bölge oluşturmaya çalıştı.</p>

    <p class="paragraf2">Abdülhamit’in tahttan indirilmesi ve yerine Mehmet Reşat’ın geçirilmesi, anayasal açıdan büyük anlam yüklüydü. Birinci işlem, hal’ olaylarına pek çok rastlanan Osmanlı İmparatorluğu’nda, ilk defa olarak milletin temsilcilerinin millet adına monarkı indirmeleri demek oluyordu. Bunu tamamlayan boyut, Mehmet Reşat’ın, tahta çıkışını doğrudan doğruya milletin isteğiyle açıklamış olmasıdır. <span class="charoverride10">Cülus-</span><span class="charoverride10">ı</span> <span class="charoverride10">Hümâyun Münasebeti ile Bab</span><span class="charoverride10">ı</span><span class="charoverride10">âli’de K</span><span class="charoverride10">ı</span><span class="charoverride10">raat Olunan Hatt-</span><span class="charoverride10">ı</span> <span class="charoverride10">Hümâyun</span>’da yeni padişah şöyle diyordu: “Kanun-ı Esasîmiz ahkâmı ve alelumum milleti Osmaniye’nin icma ve arzusu üzerine (...) cülusumuz vuku buldu.”<span class="charoverride11">55</span> Taht değişikliklerinin bir padişah ağzından millet iradesiyle açıklanması ve meşrulanması, millet egemenliği kavramının yükselişine işarettir.</p>

    <p class="paragraf2">Bu arada bir başka ve önemli anayasa teamülü doğmuştu: Hükümet programlarının meclisin güvenoyuna sunulması. Tevfik Paşa’nın yerine yeniden sadrazamlığa getirilen ve daha önce Osmanlı siyasal yaşamında hükümet programının meclisin güvenoyuna sunulması çığırını açmış bulunan Hüseyin Hilmi Paşa, bu defa da “<span class="charoverride10">kabine beyannamesi</span>”ni oya sunma yoluna gitti. Meclis’te, bunun anayasada yer almayan bir usul olduğu yolunda itirazlar ve tartışmalar doğduysa da, sonuçta bu demokratik usul bir “<span class="charoverride10">anayasa teamülü</span>” olarak benimsendi ve sonraki hükümetlerce de sürdürüldü.<span class="charoverride11">56</span></p>

    <p class="paragraf2">Hareket Ordusu’nun müdahalesinden doğan sonuçlara gelince, bugünden geriye baktığımızda başlıca üç noktaya işaret etmek yerinde olur.</p>

    <p class="paragraf2">Birincisi, bu olayla birlikte <span class="charoverride10">Saray</span> <span class="charoverride10">etkisinin k</span><span class="charoverride10">ı</span><span class="charoverride10">r</span><span class="charoverride10">ı</span><span class="charoverride10">lm</span><span class="charoverride10">ış</span> <span class="charoverride10">olmas</span><span class="charoverride10">ı</span><span class="charoverride10">d</span><span class="charoverride10">ı</span><span class="charoverride10">r</span>. Bu durum, Birinci Dünya Savaşı sonlarına kadar böyle devam edecektir. Savaş yenilgisi, İT önderlerinin kaçması, meclisin feshi, işgallerin başlaması gibi gelişmelerle 1918 sonlarından itibaren, Vahdettin’le birlikte saray yine yükselişe geçecektir. Fakat 1909-1918 arasındaki durum, Osmanlı padişahının ve sarayının gerçekten meşrutî bir konuma itilmesi demek olmuştur. Bunda, yeni padişahın uysal kişiliğinin de payı vardı.</p>

    <p class="paragraf2">İkinci gözlem, <span class="charoverride10">ordunun siyasal hayattaki yeri</span> ile ilgilidir. Hareket Ordusu’nun müdahalesi ve bunu izleyen sıkıyönetim, silahlı kuvvetlerin siyasal iktidara ilk doğrudan müdahalesi demek oluyordu. Genç meşrutiyetin daha birinci yılını doldurmadan karşılaştığı bir büyük sarsıntı (31 Mart Olayı), askerlerin “vatanı ve meşrutiyeti korumak ve kollamak ve siyasal taraflar arasında hakem rolü oynamak” şeklinde özetlenebilecek bir müdahalesiyle sonuçlanmıştı. Bu olayın ve askerî müdahaleyi meşrulaştırmaya yarayan gerekçelerin, ilerki yılların Türk siyasî hayatında etkili olmuş olması kuvvetle muhtemeldir. 31 Mart Ayaklanması ve bastırılışı olayından doğan üçüncü önemli sonuç, şimdi ele alınacak olan köklü anayasa değişikliğidir.</p>

    <p class="bas" xml:lang="en-GB">B. KANUN-I ESASÎ DEĞİŞİKLİĞİ</p>

    <p class="paragraf2">31 Mart Ayaklanması’nın bastırılmasından ve Abdülhamit’in tahttan indirilmesinden sonra yeniden toplanan ve kendine gelen Meclis-i Umumî yoğun bir yasama faaliyetine girişti. Bu dönemin yasal ürünleri ilerde “Hukuk Reformları” başlığı altında ele alınacaktır. Yeni dönemin en önemli katkısı, Anayasada yapılan değişikliklerdir. 8 Ağustos 1909 tarihli yasa ile, 1876 metninin 21 maddesi değiştirilecek, bir madde kaldırılacak ve üç yeni madde eklenecektir. Aslında yapılan iş yeni bir anayasa yapmak değildi, ama değişiklikler o kadar önemliydi ki, ortaya çıkan tablodan bugün, yeni bir anayasa anlamına gelen “1909 Anayasası” deyimiyle de söz edilmektedir.</p>

    <p class="paragraf2">Değişiklik ihtiyacı nereden doğdu?</p>

    <p class="paragraf2">Birinci ve İkinci Meşrutiyetlerin uğradığı başarısızlıklar 1876 KE’sini de sanık sandalyesine oturtmuştu. Gerçekten de, içine düşülen çıkmazlarda bu metnin dengesiz ve padişahı güçlü kılan yapısının payı büyüktü. Ne var ki, 31 Mart Ayaklanması’nın bastırılmasından sonraki günler, yepyeni bir anayasanın yapılmasını mümkün kılacak türden değildi. Uzun süre anayasa işiyle oyalanmaya imkân yoktu. Ayrıca meclis kendini yeni anayasa yapmakla görevli ve buna yetkili bir kurucu organ olarak da görmüyordu. Bu nedenle KE’de esaslı bir değişiklikle yetinildi.</p>

    <p class="paragraf2">II. Meşrutiyet’i padişaha zorla kabul ettiren olaylar dizisi, onun ardından da 31 Mart Ayaklanması’nın bastırılma yöntemi, Abdülhamit’in tahttan indirilip yerine V. Mehmet’in getirilmesi gibi gelişmeler hesaba katılırsa, bu defaki anayasal belgenin artık padişahın tek yanlı bir işlemi şeklinde belirmeyeceği açıktı. Gerçekten de 1909 değişikliği, oluş biçimi bakımından “iki yanlı”lığın bütün özelliklerini taşır. Bu dönüşüm, <span class="charoverride10">Misak Anayasa</span>’ya geçişi vurgular. Değişikliği milletin temsilcileri yapmış, padişah da kabul edip onaylamıştır.</p>

    <p class="arabaslik_sol">1- İktidarın Yeniden Düzenlenişi</p>

    <p class="paragraf2">Bu alanda değişmeyen esaslar, devletin monarşik ve teokratik yapısıdır. Devletin monarşik yapısı korunmakta, ırsî monarşi sürdürülmektedir (md. 5). Teokratik yapı daha da pekiştirilmektedir. Yeni olarak; padişah şeriata bağlılık yemini etmekte (md. 3), şeriatı koruma görevini yüklenmekte (md. 7), yasaların fıkıh hükümlerine uygunluğu şartı getirilmektedir (md. 118).</p>

    <p class="paragraf2">Buna karşılık 1909 değişikliğinin en büyük katkısı monarşinin gerçekten sınırlanmasını sağlamasıdır. Organların kuruluşu, yetkileri ve aralarındaki ilişkiler bakımından değişikliklerin özü budur.</p>

    <p class="paragraf2">Padişah yine devletin başıdır, ama hem Meclis-i Umumî’de anayasaya bağlılık andı içme yükümlülüğü altına girmiş (md. 3) ve ödenekleri yasaya bağlanmış (md. 6), hem de bakanlar kurulunun oluşumu üzerindeki yetkilerini büyük çapta yitirmiştir. Artık sadece şeyhülislam ile sadrazamı atamakta, bunun seçtiği vekilleri de usulen atamaktadır (md. 7). Bakanlar kurulu şimdi Meclis-i Mebusan karşısında sorumlu olduğundan (md. 30), Padişahın, istediğini sadrazam seçme olanağı da yoktur; meclisten güvenoyu alabilecek birini seçmesi gerekmektedir.</p>

    <p class="paragraf2">Yasama organının yapısı ve oluşumu değişmemiştir. Heyet-i Âyân yine vardır ve üyeleri padişahça seçilip atanmaktadır. Eskisinden farklı olarak, Heyet-i Mebusan kendi birinci ve ikinci başkanlarını bizzat seçer (md. 77).</p>

    <p class="paragraf2">Organların yetkileri açısından yapılan değişiklikler önemlidir. Önce, yürütme yetkileri bakımından farkı görelim.</p>

    <p class="paragraf2">Padişahın 1876 metnine göre sahip olduğu haklar saklı tutulmuş, hattâ arttırılmış gibiyse de (md. 7), kendisi bunları doğrudan doğruya kullanamaz hale gelmiştir. Çünkü padişah “sorumsuz” olduğu gibi, bakanlar kurulu da artık ona karşı değil, mebusan meclisi önünde sorumludur. Şu halde, kurulan parlamenter hükümet sistemi içinde padişah, kendisine verilmiş gibi görünen bütün yetkileri ancak sadrazam ve ilgili bakanın girişim ve imzasıyla kullanabilecektir. Bakanlar kurulunun bir konuyu görüşmek için önceden padişahtan izin alması şartı da kaldırılmıştır. Bütün bunlarla, yürütme yetkisi padişahtan kopup demokratik yapılı bir bakanlar kuruluna kaymakta, siyasî ve fikrî birliği, bireysel ve ortak sorumluluğu olan bu kurul, yürütme yetkisinin gerçek sahibi olmaktadır. Böylece, “<span class="charoverride10">kabine usulü</span>” Osmanlı kamu hukukuna kesin girişini yapmaktadır.<span class="charoverride11">57</span></p>

    <p class="paragraf2">Padişah yetkileri yasama lehine de sınırlanmıştır; ya da meclisler gerçek bir yasama organı olarak belirmişlerdir.</p>

    <p class="paragraf2">Birinci örnek, antlaşma yapma yetkisi alanındadır. Değişik 7. madde padişahın yetkilerini saydıktan sonra şöyle diyor: “Ancak, sulhe ve ticarete ve terk ve ilhakı araziye ve tebaai Osmaniye’nin hukuku asliye ve şahsiyesine taallûk eden (ilişkin) ve devletçe masarifi mucip olan (harcamaları gerektiren) muahedatın (antlaşmaların) akdinde Meclis-i Umumî’nin tasdiki şarttır.” Mebusların ve İttihat ve Terakki’nin ulusal bağımsızlık bilincini gösteren bu hüküm, kapitülasyonlar zincirinin baş sorumlusu olan padişahlara, monarşiye, “yani merkezî feodaliteye karşı, antlaşma yapmak konusunda duyulan yerinde bir duyarlığın ifadesidir.”<span class="charoverride11">58</span></p>

    <p class="paragraf2">Yasama lehine ikinci yenilik Âyân ve Mebusan’ın her kasım başı davetsiz toplanması (md. 43), izin almadan yasa önerme hakkına sahip kılınmasıdır (md. 53). Nasıl bakanlar kurulu kendi girişimiyle kararlar alabilme durumuna gelmişse, meclisler de padişah iradesinden bağımsız olarak yasama sürecini başlatıp işletebilecektir.</p>

    <p class="paragraf2">Üçüncüsü, yasa önerilerinin Şûra-yı Devlet’te görüşülüp burada tasarılaştırılması usulünün kaldırılmasıdır. Böylece, temsilî ve yasayıcı bir niteliği bulunmayan bu kurul yasama faaliyetinin dışına çıkarılmakta, meclisler gerçek bir yasama organı olarak belirmektedir.</p>

    <p class="paragraf2">Dördüncü yenilik, padişahın mutlak veto yetkisinin geciktirici veto yetkisine çevrilmesidir. Meclislerden çıkan bir yasayı padişah onaylamak ya da iki ay içinde yeniden görüşülmek üzere meclislere geri göndermek yetkisine sahiptir. Meclisler bu metni yine ve üçte iki çoğunlukla kabul ederlerse padişah artık bunu onaylamak zorundadır (md. 54). 1876 metninde meclislerden padişaha gelen metin ancak bir “lâyiha” (tasarı) iken, şimdi artık bir “kanun”dur. Bu da yasama lehine bir yeniliktir.</p>

    <p class="paragraf2">Beşinci olarak, Heyet-i Âyân görüşmelerinin de açık olarak (alenî) yapılması esası getirilmiştir (md. 121). Bu meclisin üyelerinin padişahça seçildiği düşünülürse, bu yeniliğin Heyet-i Âyân’ı kamuoyu denetimine açmak ve böylece padişah yetkisini dengelemek amacına yöneldiği anlaşılır.</p>

    <p class="paragraf2">Nihayet, Meclis-i Mebusan’ın kendi birinci ve ikinci başkanlarını seçebilme yetkisini kazandığını görmekteyiz (md. 77).</p>

    <p class="paragraf2">Şu halde 1909 değişikliği yasamayı da demokratikleştirmektedir. Buna gölge düşüren hususlar, Heyet-i Âyân’ın hâlâ padişaha bağlı bir meclis olarak ortada bulunuşu, padişahın meclislerin açılış ve kapanış tarihleri üzerinde oynayabilme hakkının devam etmesidir.<span class="charoverride11">59</span></p>

    <p class="paragraf2">Organlar arasındaki ilişki ve dengeler sorununa gelince, yeni sistemin belkemiği, yukarıda da işaret edilen şu hükümdür: “Vükelâ, hükümetin siyaseti umumiyesinden müştereken ve daireyi nezaretlerine ait muamelattan dolayı münferiden Meclis-i Mebusana karşı mesuldürler” (md. 30). Bu hükümle bakanlar kurulu, padişah önünde sorumlu olmaktan çıkarılıp mebusan meclisi önünde sorumlu hale getirilmiştir.</p>

    <p class="paragraf2">Ayrıca, yürütmenin silahı olan <span class="charoverride10">fesih hakk</span><span class="charoverride10">ı</span> kısıtlanmıştır. Şöyle ki; vekiller ile Heyet-i Mebusan arasında bir anlaşmazlık çıktığında vekiller kendi görüşlerinde direnir, mebusan da iki defa üst üste bu görüşü reddederse, vekiller ya mebusanın kararını kabul etmek ya da çekilmek zorundadır. Çekildikleri takdirde, yeni bakanlar kurulu da öncekinin görüşünde direnir ve meclis yine buna karşı çıkarsa, padişah Heyet-i Âyân’ın da onayını almak ve üç ay içerisinde yeniden seçimlerin yapılması şartıyla, Meclis-i Mebusan’ın feshine karar verebilir. Yeni meclis de eskisinin görüşünde direnirse, bakanlar kurulunun yasamanın oy ve kararına uyması gerekir (md. 7, 35). Parlamenter sistem gereği padişah fesih yetkisini de tek başına kullanamayacaktır. Fesih hakkının kullanılışının bunca zorlaştırılmasının, adeta işlemez hale getirilişinin nedeni, 1876 tipi düzenleme ve Abdülhamit usulü uygulamalara karşı duyulan tepkidir.</p>

    <p class="paragraf2">Görülüyor ki 1909 metni, demokratik yürütme ve yasama (Heyet-i Âyân istisnasını unutmamak kaydıyla) organlarını yaratmış, kuvvetler ayrılığını yumuşak, işbirliğine dayalı, ama yasamayı daha çok kollayan bir biçimde gerçekleştirmiş, klasik parlamenter hükümet sisteminin tipik unsurlarını Anayasa Hukukumuza getirmiştir. 1876 Anayasası, esinlendiği söylenen 1831 Belçika Anayasası’na asıl şimdi, yani 1909 değişiklikleriyle yakınlaşmış oluyordu.<span class="charoverride11">60</span> Böylece meşrutiyet ya da anayasal monarşi asıl şimdi gerçekleşmiş, hattâ 15 Ağustos 1909 tarihli Heyet-i Âyân kararnamesinde dile getirildiği gibi, “<span class="charoverride10">hâkimiyet-i milliye</span>” ilkesi anayasal tarihimize girmiştir.</p>

    <p class="arabaslik_sol">2- Kişi Hak ve Özgürlükleri</p>

    <p class="paragraf2">Bu alandaki değişikliklerin de pusulası demokratikleşme yönündedir. Yenilikleri, eksikliklerle birlikte şöyle sergileyebiliriz:</p>

    <p class="paragraf2">İlk dikkati çeken husus, kişi güvenliğiyle ilgili yeni düzenlemelerdir. 1876 metni kişi özgürlüğünü yalnız yasadışı cezalandırmalara karşı korumakla yetinirken, 1909 değişikliği hem cezalandırmalar hem de tutuklamalar bakımından yasaya uygunluk koşulunu getirmiştir (md. 10). Ünlü 113. maddenin kişi güvenliğini yok eden hükmü (padişaha tanınan “sürgüne yollama” yetkisi) de madde metninden çıkartılmıştır.</p>

    <p class="paragraf2">Düşünce özgürlüğü gibi bir kaynak özgürlüğe yine yer vermeyen 1909 değişikliği, onun uzantısı olan basın özgürlüğünü öngörmektedir. “Matbuat kanun dairesinde serbesttir” şeklindeki her yana çekilebilir ibare yine basın özgürlüğü üzerinde sallanan bir kılıç gibi saklı tutuluyor, ama hemen arkasından, basının ön-denetime tâbi tutulamayacağı hükmü de getiriliyor (md. 12). Bu ek’in Abdülhamit sansürcülüğüne karşı bir tepki olduğu açıktır. Postanelere verilen evrak ve mektupların “müstantik” (sorgu yargıcı) ya da mahkeme kararı olmadan açılamayacağını belirten hüküm de (md. 119) bu bağlamda yer alır.</p>

    <p class="paragraf2">KE değişikliği, toplanma ve dernek kurma haklarını da getirmiştir (md. 120). II. Meşrutiyet’in hazırlanışında, yasak ve baskılara karşın toplanma ve dernekleşme eylemleri önemli rol oynamıştı. 1909 değişikliği bu faaliyetleri hukukîleştirmekle, Meşrutiyet’i ve onu hazırlayan olayları da doğal sonuçlarına ulaştırmış oluyordu. Aynı madde, Osmanlı Devleti’nin ülkesel bütünlüğünü bozma, meşrutî yönetimi başkalaştırma (tağyir), KE’ye aykırı hareket etme ve ayrılıkçı siyaset gütme amacına yönelik cemiyetler ile her türlü gizli dernekleşmeyi ise yasaklamaktadır.</p>

    <p class="paragraf2">1909’da getirilenler 1876 metnindekilerle birleştirildiğinde, II. Meşrutiyet’in temel hak ve özgürlükler bakımından doyurucu bir liste ve içerik sunduğu söylenebilir.</p>

    <p class="paragraf2">Sonuç olarak, gerek devlet aygıtının yeniden düzenlenişi gerekse kişi hakları açısından 1909 sisteminin, Türkiye’de ilk defa olarak gerçek anlamda parlamenter, meşrutî (anayasal) bir monarşi kurduğu görülmektedir. Ama buna bakarak, uygulamaların da aynı yönde olduğu sanısına kapılmak doğru olmaz.</p>

    <p class="arabaslik_sol">III. Uygulama</p>

    <p class="paragraf2">1909 değişikliğiyle oluşan II. Meşrutiyet’in anayasal yapısı, gerçek hayatta ne gibi renklere büründü? Bu sorunun cevabını, ilkin İttihat ve Terakki olgusunu eksen alarak araştırmak gerekir. Çünkü, döneme damgasını vuran siyasal güç odur. II. Meşrutiyet’te siyasal hayat büyük çapta onunla özdeşleşmiştir. Bu nedenle ilk altbaşlığı, İttihat ve Terakki’yi esas alarak “Siyasal hayat”ın gözden geçirilmesine ayırıyoruz (A). Arkasından da dönemin “İdeolojik hayatı”na (B) ve “Hukuk reformları”na (C) değinilecektir.</p>

    <p class="bas" xml:lang="en-GB">A. SİYASAL HAYAT</p>

    <p class="paragraf2">II. Meşrutiyet’in 1909’dan sonraki dönemi, birbirini izleyen üç aşamadan kuruludur: İttihat ve Terakki’nin (İT) iktidara tırmanışı (1909-1912), iktidar yılları (1913-1918) ve Mütareke Dönemi (1918-1922). Üçüncü ve sonuncu dönem burada ele alınmayacaktır. Çünkü “Mütareke Meşrutiyeti” ancak, o dönemin asıl sorunu olan ulusal kurtuluş mücadelesi ortamında ele alınıp kavranabilir. Bunun da yeri bu kitaptaki İkinci Kısım’dır.</p>

    <p class="arabaslik_sol">1- İttihat ve Terakki’nin İktidara Tırmanışı (1909-1912)</p>

    <p class="paragraf2">1908-1909 yıllarında İttihat ve Terakki (İT) iktidarı doğrudan ele almamış onu denetlemekle yetinmişti. Bu kuruluş, 1909-1912 arasında “iktidar partisi” diye tanınmakla birlikte yine iktidarda değildi; “hükümet” olmamıştı ya da olamamıştı. Ama hem denetimi daha sıkılaştırmış hem de iktidara tırmanmaya başlamıştı.</p>

    <p class="paragraf2">İttihat ve Terakki’nin iktidarı yakından denetlemesi, seçimler ve meclis üzerinde kurduğu baskılarda, hükümet değişikliklerinde oynadığı rollerde kendini gösterir. Abdülhamit’in yerini alan yaşlı V. Mehmet’in uysal kişiliği de bunu kolaylaştırıyordu. Ayrıca, 31 Mart’tan sonra İstanbul’daki sıkıyönetimin komutanı olan Mahmut Şevket Paşa’nın varlığı da, hükümetle olan ilişkilerde İttihatçılara büyük avantaj sağlamıştı. Paşa İttihatçı değildi, ama İttihatçı genç subaylarca destekleniyordu. İttihat ve Terakki bu dönemde yalnız iktidarı değil, ülkenin siyasal hayatını da denetimi altına aldı. İstanbul’daki sıkıyönetim onun başlıca aracıydı. Başkent dışında da en örgütlü ve hâlâ büyük çapta komplocu yöntemlerle çalışan güç kendisiydi. Bu dönemde üç muhalif gazetecinin büyük ihtimalle İttihatçı fedailerce öldürülmüş olması, denetim ve baskının açık terör boyutlarına ulaştığını gösterir. Böylece İT rakiplerini tasfiye etmek, tek siyasal güç haline gelmek istiyordu. 31 Mart’la onun “liberal Osmanlıcılık” politikası da son bulmuştu.<span class="charoverride11">61</span> Parlamentoda ve parlamento dışında muhalefet bir yüreklilik işi haline gelmişti.</p>

    <p class="paragraf2">İktidara tırmanmanın belirtileri ise, İT’nin, kurulan kabinelere gitgide daha fazla kendini kabul ettirmesi ve kendi adamlarını önemli bakanlıklara yerleştirmeye koyulmasıdır. Muhalefetin durumu neydi? Baskı yötemleri karşısında muhalefet, yok olmak şöyle dursun, hükümetlerin başarısızlıkları ve İT’nin de saygınlığını yitirmeye başlaması sayesinde yeniden güç topladı ve canlandı. Muhalifler basında ve İT grubundan kopan mebuslar başta olmak üzere parlamento içinde kümelendiler. Ülke düzeyindeki baskı, parlamento içinde örgütlenmeyi ön plana çıkarıyordu. Çünkü, sığınılabilecek ender korunaklardan biri yine de yasama dokunulmazlığı idi. Bu meclis içi partileşmelerin en önemlisi 21 Kasım 1911’de kurulan <span class="charoverride10">Hürriyet ve</span> <span class="charoverride10">İ</span><span class="charoverride10">tilaf F</span><span class="charoverride10">ı</span><span class="charoverride10">rkas</span><span class="charoverride10">ı</span><span class="charoverride10">’</span>dır (Hİ). Öyle ki, bu parti daha başlangıçta 70 kadar mebusu etrafında toplamıştı. Kuruluşundan 20 gün sonra İstanbul’da yapılan ara seçimini bile 1 oy farkıyla onun adayı kazandı.</p>

    <p class="paragraf2">Kendi içinden ve dışından doğan muhalefetin büyümesi karşısında İT ile onun etkisindeki meclis ve hükümet, tepki göstermekte gecikmediler. Hedeflerden biri, basın ve özellikle Hİ’yi destekleyen <span class="charoverride10">bas</span><span class="charoverride10">ı</span><span class="charoverride10">n</span> oldu. İdare-i Örfiye (sıkıyönetim) Kararnamesi’nin “tahdiş-i ezhânı mucip” (zihinleri karıştırıcı) yayınları yasaklayan 6. maddesine dayanan Divan-ı Harb-i Örfî, birbiri ardısıra gazete ve dergi kapatma kararları veriyordu. Ancak, kapatılanların başka isimle yeniden çıkmaları da önlenemiyordu. Bu durum karşısında, gazetelerin çıkışını baştan denetlemek için Matbuat Kanunu’nda yapılan bir değişiklikle (16 Mart 1912), gazete imtiyazı alabilmek için teminat akçesi yatırılması şartı kondu. Ayrıca devlet memurlarının ve eski askerlerin politik yazılar yazmaları yasaklandı ve cezaya bağlandı.</p>

    <p class="paragraf2">Öte yandan, parlamento üzerindeki denetiminin elinden kaçtığını gören İT, Meclis-i Mebusan’ın feshini denemek istedi. Fakat kendi eseri olan 1909 değişikliği bunu son derece zorlaştırmıştı. Bu engeli aşmak için fesih mekanizmasının 1876’daki biçimine geri döndürülmesini planladı. Meclis-i Mebusan’ın (İttihatçı) Reisi Halil Bey’e (Menteşe) göre de, “Meclis ihtirasa kapılıp memlekete muzır hal alınca, devlet reisi onu feshedebilmeli”ydi! Ne var ki, İT’nin bu amaçla Sadrazam Mehmet Sait Paşa’ya verdirttiği bir anayasa değişikliği önergesi (md. 7, 35..), meclisteki muhalefetin sürekli engellemeleri yüzünden görüşülemedi. Muhalif mebuslar sistemli bir şekilde toplantı yetersayısına ulaşılmasını önlüyorlardı. Sonunda İT ve onun denetimindeki hükümet, engellemeleri etkisizleştirmenin ve 7. ve 35. maddelerin üzerinden atlamanın “formülü”nü buldu. Meclisin toplanmaması “iki defa üst üste ret kararı” sayıldı; Sadrazam istifa etti (daha doğrusu ettirildi). Yine aynı kişi (Mehmet Sait Paşa) aynı makama getirildi. Yeniden KE değişikliği önerisi meclise sunuldu. 10 gün süren tartışmalardan sonra değişiklik için gerekli olan 2/3’lük oy çoğunluğu elde edilemeyince de, bu “ret kararı”na dayanılarak 18 Ocak 1912 tarihinde meclisin feshine karar verildi.</p>

    <p class="paragraf2">Yeni seçimlerin hangi koşallar altında yapıldığını kestirebilirsiniz. Kabineye sokulan İttihatçı bakanlar ile İT ve bazı yerel yöneticilerin elbirliğiyle yeni meclise 264 İttihatçı mebus girdi. Muhalefet ise yalnız 6 sandalyede kalmıştı. Bu seçimlerin siyasal edebiyatımıza “<span class="charoverride10">sopal</span><span class="charoverride10">ı</span> <span class="charoverride10">seçimler</span>” adıyla geçmiş olması, uygulanan öbür “yöntemler” konusunda yeteri kadar fikir verir. Bu koşullarda, 18 Nisan 1912 tarihinde açılan yeni meclisin, KE’nin 7, 35 ve 43. maddelerini istenen yolda değiştirmesi şaşırtıcı bir gelişme sayılmaz. Ancak değişikliklerin Âyân ve Padişahça da benimsenip kesinleşmesi için daha iki yıl beklemek gerekecektir. Şu var ki bu bekleyiş, Âyân ve Padişahın direnmesinden değil, siyasal koşullardaki anî değişiklikten doğdu.</p>

    <p class="paragraf2">Bu şaşırtıcı ve beklenmedik değişiklik, seçimlerden sonra kurulan İT yanlısı Mehmet Sait Paşa kabinesinin ancak 3 ay kadar dayanabilmesi, onun çekilmek zorunda kalmasıyla birlikte İT’nin de siyaset sahnesinin ön sıralarından uzaklaşmasıdır.</p>

    <p class="paragraf2">İT seçimlerde sandalye kazanmış ama saygınlığını yitirmişti. Huzursuzluk ve siyasal çalkantılar bu yüzden daha da artmıştı. Trablusgarp Savaşı ve Rumeli’deki ayaklanmalar hem hükümeti hem de onun siyasal dayanağı olan İT’yi yıpratmıştı. Kısa zamanda huzursuzluk o dereceye geldi ki, İttihatçıların baş dayanağı olan ordu içinde bile bir muhalefet hareketi başgösterdi. “<span class="charoverride10">Halaskâr</span> (Kurtarıcı) <span class="charoverride10">Zabitan</span>” adındaki bir askerî grup, hükümetin çekilmesi, sorumsuz hiçbir kuvvetin hükümet işlerine karışmaması, ordunun siyasetten uzaklaştırılması, âdil ve dürüst yeni seçimlerin yapılması talepleriyle ortaya çıktı. Sonuçta, “halaskâran” korkusu etkili oldu. Bu gelişmeler karşısında durumu iyice sarsılan hükümet, meclisten güvenoyu isteyip bunu elde ettiği halde, ertesi gün çekilmek zorunda kaldı (16 Temmuz 1912). Meclisin güvenini almış bir kabinenin çekilmek zorunda kalması, ülkede kamuoyu ve asker baskısının eriştiği boyutları gösterir.</p>

    <p class="paragraf2">Yeni hükümeti kuran Meclis-i Âyân Reisi Gazi Ahmet Muhtar Paşa’nın kabinesi kısmen tarafsız kısmen de muhalefete yakın kişilerden oluşuyordu. Üç eski sadrazamı da içine aldığından “Büyük Kabine” diye anılan bu kabineyle birlikte İT’nin de ayağı hükümetten kesilmiş oldu. Hükümetle anlaşmazlığa girip dağıtılma (fesih) vesilesi yaratmak istemeyen meclis de, bu şartlarda güvenoyunu esirgemeyecekti.</p>

    <p class="paragraf2">Yeni kabine, Hürriyet ve İtilâfçılar ve öbür muhaliflerin istekleri doğrultusunda, şaibeli seçimler sonucu oluşmuş olan meclisin dağıtılması çarelerini yine de aramaya koyuldu. Denenen yolların mecliste tıkanması sonucu, bu defa da başka bir “formül” bulundu. KE’yi yorumlama yetkisine sahip olan Heyet-i Âyân’dan alınan “Görüş”te, bu meclisin sırf eski meclisle kabine arasında doğan anlaşmazlığı giderme amacıyla oluştuğu belirtiliyor, bu nedenle de dağıtılmasının anayasaya uygun düşeceği sonucuna varılıyordu. Bu yoruma dayanılarak meclisin feshine karar verildi (4 Ağustos 1912). Böylece aynı yıl içerisinde ikinci defa meclisin feshi mekanizması çalıştırılmış oluyordu. Bu arada hükümet, ne olur ne olmaz düşüncesiyle sıkıyönetim ilân etmeyi de ihmal etmedi. Önce hükümetten ayağı kesilen İT, şimdi de meclisin dağıtılmasıyla büyük bir darbe yemiş oluyordu. Onun, iktidara doğru ve önlenemez gibi görünen yükselişi, beklenmedik bir düşüşle noktalanmıştı. Ama buna “virgüllü bir nokta” demek daha doğru olur. Çünkü başlayan yeni dönem de kısa bir parantez olarak kalacak, çok geçmeden İT kendine özgü yöntemlerle siyasal iktidara yeniden ve bu defa tam oturmacasına gelecektir.<span class="charoverride11">62</span></p>

    <p class="arabaslik_sol">2- İttihat ve Terakki’nin Kesin İktidarı (1913-1918)</p>

    <p class="paragraf2">İttihatçı çoğunluğuna dayalı meclis dağıtıldıktan sonra, Gazi Ahmet Muhtar Paşa hükümeti Hİ yanlısı, İT karşıtı bir siyaset izledi. Balkan Savaşı nedeniyle yeni seçimler yapılmadığından, ülke 20 ay <span class="charoverride10">kanun gücünde kararnamelerle</span> yönetildi. Savaşın ilk kademesinin kesin bir yenilgiyle kapanması ülke içindeki siyasal durumu yeniden etkiledi. İlkin Gazi Ahmet Muhtar Paşa kabinesi çekildi, onun yerine Kâmil Paşa kabinesi kuruldu (29 Ekim 1912). İkincisi ve asıl önemlisi, bozgun ortamının yarattığı havadan da yararlanan İT, bundan üç ay sonra ansızın yeniden iktidara geldi. Talat ve Enver Beyler’in düzenledikleri “<span class="charoverride10">Bab</span><span class="charoverride10">ı</span><span class="charoverride10">âli Bask</span><span class="charoverride10">ı</span><span class="charoverride10">n</span><span class="charoverride10">ı</span>” (23 Ocak 1913) sonucu Kâmil Paşa istifa ettirildi. Yerine getirilen Mahmut Şevket Paşa, İttihatçı gruba karşı bağımsız kalmaya özen gösteriyordu ama kabinesinin tek dayanağı bu güçtü. Üstelik kabinede de birçok İttihatçı yer almıştı. Paşanın, muhaliflerce düzenlenen bir suikastta öldürülmesi (11 Haziran 1913) sonucu kurulan Prens Sait Halim Paşa kabinesi ise İT’nin kesin iktidarı demek oluyordu. Aynı yıl İT, Cemiyet/Fırka ikiliğine son vererek kendini “<span class="charoverride10">siyasî f</span><span class="charoverride10">ı</span><span class="charoverride10">rka</span>” ilân etti ve Birinci Dünya Savaşı’nın bitimine kadar da ülkeyi <span class="charoverride10">fiilen tek parti</span> olarak yönetti.</p>

    <p class="paragraf2">Görülüyor ki 1913 yılı, hem Meşrutiyet hem de İT için bir dönüm noktasıdır. Bu dönemeç, İT açısından üç temel değişmeyi vurgulamaktadır. İT cemiyet tipi ve yarı-gizli bir örgütlenmeden açık bir siyasal partiye dönüşmekte, çok partili bir meşrutiyet içinde kendine yer aramaktansa “tek parti” olmaya doğru gitmekte; ve Osmanlıcı programından uzaklaşarak ulusçu, Türkçü ve laik bir eğilim içine girmektedir. Bu sonuncusu, Arap tepki ve ayaklanmalarına (1916) gerekçe olacaktır.<span class="charoverride11">63</span></p>

    <p class="paragraf2">Şu var ki, 1913’te partileşme kararı alan İT, 1918’de önderlerinin yurtdışına kaçmasından sonra kendini dağıtma kararı verene kadar gerçek bir siyasal parti kimliğine bürünemedi; yarı-gizli bir baskı ve terör komitesi ruhuyla hareket etmekten vazgeçmedi.<span class="charoverride11">64</span> Parti, imparatorluğun geleceğini belirleyecek en hayatî sorunlar karşısıda bile komplocu, oldubittici ve antidemokratik yöntemlere başvurmaktan, kapalı kapı siyaseti uygulamaktan geri kalmadı. Bunun tipik örneği, Birinci Dünya Savaşı’na sürüklenme sonucunu doğuracak olan karardan (sığınan Alman gemilerinin Karadeniz’e Rus limanlarını bombalamaya yollanması), nazırların ve sadrazamın bile haberinin olmayışıdır.<span class="charoverride11">65</span></p>

    <p class="paragraf2">Nisan 1914’te sadece İT’nin katıldığı ve bu yüzden de daha çok bir “plebisit”i andıran seçimler sonucunda oluşan meclis, 1912’de başlanan fakat Âyân ve Padişahça kabulü geciken anayasa değişikliğini tamamladı. Böylece <span class="charoverride10">meclisin feshi</span>, bazı ufak farklarla 1876 sistemindeki şekline döndürülmüş, kolaylaştırılmış oluyordu.<span class="charoverride11">66</span> Hatırlanacağı gibi bu değişikliğin amacı, meclisteki muhalefeti sindirmek ve gerektiğinde yeni bir meclisin oluşmasını sağlayabilmekti. Ancak, 1914’te tamamlanabilen bu değişikliğe artık pek ihtiyaç kalmamıştı. Çünkü bu tarihten sonra İT fiilen tek parti durumuna gelmişti. Nitekim bu dönemde “tatil” kararları (KE md. 7) aldıran (2 Ağustos 1914, 1 Mart 1915) İT, meclisin feshi yoluna gitme ihtiyacını duymamıştır. Tarihin cilvesi olarak bu önleme, savaş bitiminde başvurulacaktır. Ama başvuran, artık iktidardan devrilmiş ve önderleri yurtdışına kaçmış olan İT hükümeti değil, Padişah Vahdettin’di. Amaç, İttihatçı çoğunluğuna sahip meclisten kurtulmak ve galip devletleri yatıştırmaktı. Böylece, fesih mekanizmasını değiştiren İT, kendi silahıyla vurulmuştu.<span class="charoverride11">67</span></p>

    <p class="paragraf2">1914 yılı <span class="charoverride10">asker-sivil iktidar ili</span><span class="charoverride10">ş</span><span class="charoverride10">kileri</span> bakımından da bir dönemeç oldu. Bu tarihe kadar meşrutiyet yönetiminde siviller hâkim durumdaydı. Genç Türkler içinde siyasal kararları İT’den Talat, Nâzım, Cavit ve Hüseyin Cahit, muhalefet partisinden de İsmail Kemal, Prens Sabahattin ve Ali Kemal gibi sivil kişiler vermişlerdi. Küçük rütbeli Genç Türk Subaylar (Enver, Niyazi, Eyüp Sabri, Sadık Beyler...) yalnız 31 Mart Olayı, Haziran 1912’deki Halaskâr Zabitan Grubu Hareketi ve 23 Ocak 1913’teki askerî darbe gibi bunalımlar sırasında siyasal roller oynamışlardı. Yüksek rütbeliler ise (Mahmut Şevket Paşa, Mahmut Muhtar Paşa, İzzet Paşa vb.) Genç Türkler adıyla anılan siyasal kesimden değillerdi ve bunların politikayla yakından ilgileri de yoktu. İttihatçıların bunlarla zaman zaman işbirliği yapmış olmaları, bu iki grup arasında önemli ideolojik ayrılıkların varlığını da örtbas etmeye yetmiyordu.<span class="charoverride11">68</span> 1914’ten sonra ise, asker/sivil ilişkilerinde üstünlüğü ele geçiren birinciler oldu.</p>

    <p class="paragraf2">Birinci Dünya Savaşı yenilgisi, İT’nin dağılması ve meclisin feshinden (21 Aralık 1918) sonra durum yine değişecek ve Mütareke döneminin yeniden canlanan gücü Saray (Vahdettin) olacaktır. Birbiri ardısıra gelip giden kabineler de Saray’a karşı bir denge rolü oynayamayacaklardır.<span class="charoverride11">69</span> Ancak bu, kısa sürecek son bir canlanmadır. Bir yandan galip devletlerin baskısı ve sonra da başkenti ve yurdun çeşitli yerlerini işgal etmeleri, öbür yandan da yurdun önemli bölümünün giderek ulusal iktidarın etki alanına girmesiyle İstanbul sınırları içinde bile sözünü geçiremez hale düşen “Başkent monarşisi”nin ve Osmanlı Devleti’nin günleri artık sayılıdır. Son Osmanlı Meclis-i Mebusan’ı da İstanbul’un işgali üzerine (16 Mart 1920) çalışmalarına süresiz ara verecek, daha sonra da padişahça feshedilecektir (12 Nisan 1920).</p>

    <p class="arabaslik_sol">3- İttihat ve Terakki ile İlgili Bazı Kritik Sorunlar</p>

    <p class="paragraf2">Bu konu ve dönemle (1908-1918) ilgili olarak ilk akla takılan soru şu olsa gerekir: II. Meşrutiyet’i hazırlayan, 31 Mart Ayaklanması’nı orduyla birlikte bastıran İT, 1913’e kadar neden doğrudan doğruya iktidar olmuyor, kendi hükümetini kurmuyor, hâlâ Abdülhamit devri paşalarının kurduğu kabinelerle yetiniyordu? Bu soruya cevap arayanlar, İT’nin iktidar için değil, Meşrutiyet’i ilân etmek için kurulmuş ve örgütlenmiş olması, kadrolarının genç ve tecrübesiz oluşu üzerinde durmuşlar, bu eksikliklerin İttihatçıları bizzat iktidar olmaktan çekinir hale getirdiğini ileri sürmüşlerdir. Ayrıca mevcut kamuoyunun, akıl ve bilgeliği “baş”ta değil “yaşta” buluyor olması da bir handikaptı. Böylece, iktidar isteksizliğini, bazı İttihatçılar bir “erdem” haline bile getirdi. İktidar korkusu ya da çekingenliklerini, “mevki hırslarının olmadığı”nı ileri sürerek açıklamaya çalıştılar.</p>

    <p class="paragraf2">İT, gücünü nereden alıyordu? Siyasal ağırlığını nasıl duyuruyordu? Akla gelen bir soru da budur.</p>

    <p class="paragraf2">İT <span class="charoverride10">örgütsel gücünü</span> ihtilâlci ve yarı-askerî yapısından alıyordu. Cemiyet, Meşrutiyet’in ilânından ve hattâ 31 Mart Ayaklanması’nın bastırılmasından sonra bile gizli çalışma ve tedhiş yöntemlerini terk etmedi. Örneğin Cemiyet’in 1908, 1909, 1910, 1911 kongreleri kapalı yapıldığı gibi, Merkez-i Umumî’leri de açıklanmadı. İT’nin ideolojik ve psikolojik üstünlüğü ise, meşrutiyet kahramanı oluşundan ve 31 Mart Ayaklanması’nın bastırılmasında oynadığı rolden ileri geliyordu. İT’nin asıl politik-kurumsal güç kaynağı ise Ordu ve Meclis’ti. Özellikle, 31 Mart Ayaklanması’ndan sonra İstanbul’da ilân edilen ve 9 yıl kadar süren sıkıyönetim ve askerî mahkemeler onun başlıca baskı aracıydı. Komutan Mahmut Şevket Paşa’nın oldukça mesafeli tutumuna karşın bu dönem, İT’nin güçlenmesine, muhaliflerin ise sinmesine ve yarı askerî bir rejime yol açmıştır. Meclise gelince, buradaki ittihatçı çoğunluğa İttihat ve Terakki Fırkası adı verilerek dışarıdan, İttihat ve Terakki Cemiyeti tarafından kumanda edilmekteydi. Cemiyet/Fırka ikiliğine 1913’te son verilecek, İT kendini bir “fırka-i siyasiye” ilân edecektir. Nihayet, İT’nin güçlenmesine yarayan bir başka etken de, V. Mehmet Reşat’ın silik ve uysal kişiliğinin “Saray faktörü”nü devreden çıkarmış olmasıdır. Böylece İT’nin manevra alanı daha da genişlemiş oluyordu.<span class="charoverride11">70</span></p>

    <p class="paragraf2">Üçüncü soruyu şöyle düzenliyoruz: İT’yi otoriter ve antidemokratik davranmaya iten neydi? Bu soruya da burada ayrıntılı ve doyurucu bir cevap getirmeye olanak yoktur. Ancak belli başlı birtakım varsayımlara değinilebilir.</p>

    <p class="paragraf2">Bir görüşe göre, demokrasi ve özgürlük kavramlarıyla siyaset sahnesine giren İT’yi bu tezlerden saptıran başlıca iki neden vardı. Birinci neden <span class="charoverride10">Türkçülük</span>’tür. İttihatçıların görünürdeki programları Osmanlıcılık ve Meşrutiyet’ti. Ama bunun eksiksiz uygulanması, gerçek siyasal program olan Türkçülük (ve Türkler) zararına sonuçlar doğuracaktı. O zaman iki yoldan birini seçmek gerekiyordu. Ya meşrutiyetten vazgeçilecek ya da meşrutiyet iyice saptırılarak uygulanacaktı. Meşrutiyet kahramanı olarak ortaya çıkan İT birinci yola gidemezdi. Böylece ikinci seçenekte karar kılındı. Seçimler, meclis ve kamuoyu, diktacı ve komplocu yöntemlerle sürekli baskı ve denetim altında tutuldu. Kendini Türklüğün tek koruyucusu sayan İT, iktidardan uzaklaştırılmayı kabul edemiyor, kendine karşı yönelen her türlü muhalefeti “vatana ihanet” sayıyordu.</p>

    <p class="paragraf2">İkinci olasılık, seçimlerin ve Meclis-i Umumi’nin <span class="charoverride10">ta</span><span class="charoverride10">ş</span><span class="charoverride10">ra tutucular</span><span class="charoverride10">ı</span><span class="charoverride10">n</span><span class="charoverride10">ı</span><span class="charoverride10">n</span> bir yarışma ve etkinlik alanı haline gelmesinden duyulan korkudur. Meşrutiyetle seçimli ve parlamentolu düzene geçiş, tıpkı I. Meşrutiyet’te olduğu gibi, <span class="charoverride10">ta</span><span class="charoverride10">ş</span><span class="charoverride10">ra egemen s</span><span class="charoverride10">ı</span><span class="charoverride10">n</span><span class="charoverride10">ı</span><span class="charoverride10">f</span><span class="charoverride10">ı</span> olan eşraf, toprak ağası vb.nin yeniden yükselişine ve temsiline zemin hazırlamaktaydı. İttihatçı Jön Türklerin toplumsal ve idarî konumu ise bunu sineye çekmelerine elverişli değildi. Böylece, seçimler ve siyasal hayat üzerindeki İT baskısı, bir ölçüde İttihatçıların taşranın egemen sınıflarına karşı duyduğu tepkiden kaynaklanıyordu.<span class="charoverride11">71</span></p>

    <p class="paragraf2">İT’nin antidemokratik tutumunu, içinde bulunulan ortam da besliyordu. Geri tarımsal-feodal yapı ve kültür, demokrasi geleneğinin olmayışı, 30 yıldan fazla sürmüş olan istibdat dönemi başlıca etkenlerdir. Ayrıca dış müdahaleler ve savaş koşulları da otoritarizm için elverişli ortam yaratıyordu. Fransız ve İngiliz liberalizmlerine hayranlıkla işe başlayan Jön Türkler, bu devletlerin giderek Rusya’ya yanaşmalarından ürkünce, Abdülhamit’in dostu olan ve 1908’de karşı oldukları Almanya’ya yaklaşmak zorunluluğunu duydular.<span class="charoverride11">72</span> Nitekim, kısa süren bir duraklamadan sonra, ülkedeki Alman nüfuzu yeniden canlandı. Bu arada çok sayıda subay eğitilmek üzere bu ülkeye gönderildi. Böylece, Osmanlı Ordusu içinde Prusya militarizminin yarattığı bir komplocu subay çekirdeği doğdu. Bunların yardımıyladır ki, Alman militarizminin Yakın Doğu siyaseti ve bunun “yerli” uzantısı olan Turancılık ülküsü uygulamaya konacaktır.<span class="charoverride11">73</span> Bu eğilim ve yöntemlerin iç politikada da en katı uygulamaları beraberinde getirmesi ve muhalefete en küçük bir şans tanımaması şaşırtıcı değildir.<span class="charoverride11">74</span></p>

    <p class="paragraf2">Son olarak şu soruyu soralım: İttihat ve Terakki’nin bu dönemin siyasal hayatındaki yeri ve işlevi ne olmuştur?</p>

    <p class="paragraf2">1912’ye kadar iktidarı denetleyen ve iktidara tırmanan bir güç olan İT, 1913’teki Babıâli Baskını’yla tam iktidarını kurmuş ve fiilen tek parti haline gelmiştir. İT’nin bundan sonraki siyasetinin Anayasa Hukuku açısından iki önemli sonucu olacaktır. Birincisi, parlamento çoğunluğunun her şeye yetkin (kâdir) olduğu tezini dayatmış ve uygulatmış olmasıdır. Bu ise, antidemokratik işlemlerin parlamento iradesi biçimine sokularak hukukîleştirilmesi demektir. İkinci sonuç, İT’nin iktidarı ele geçirdikten sonra, bu “mevzi”i bir daha başkası tarafından alınamayacak biçimde “tahkim etmesi”, adeta geçilmez bir “kale” haline getirmesidir. Bunun da, siyasal hayatta serbestçe yarışma ve açık iktidar ilkelerine nasıl ters düştüğü ortadadır.<span class="charoverride11">75</span></p>

    <p class="arabaslik_sol">4- Milletler ve Meşrutiyet</p>

    <p class="paragraf2">Coğrafî ve nüfussal açılardan küçülmüş olmasına karşın Osmanlı Devleti 1908’den sonra da çokuluslu bir imparatorluktu. Dolayısıyla, II. Meşrutiyet rejiminde “milletler”in konumu, yeni düzenin işleyişini yakından ilgilendiren sorunlar arasındadır.<span class="charoverride11">76</span> Türk ve Müslüman olmayan “milletler” Meşrutiyet’in yeniden ilânını sevinçle karşılamışlardı. Ancak, çok geçmeden bunların çoğunda önemli tutum değişiklikleri görülecektir. İT’ye karşı muhalefetin ötesinde, Osmanlı sistemi dışında seçenekler arama eğilimi de ortaya dökülecektir. Bunun çeşitli nedenleri ve göstergeleri vardır.</p>

    <p class="paragraf2">Bir kere, Jön Türklerin liberal kanadının değil de, İttihatçı kanadının iktidarda söz sahibi olmaya başlaması, bir dönüm noktası olmuştu. Temmuz devriminden bir ay sonra liberal eğilimli Kâmil Paşa’nın sadrazamlığa getirilmesi, İT’nin değil liberallerin iktidara yükselmesi biçiminde algılanmış, Rum ve Ermeni cemaatlerince iyi karşılanmıştı. Bunlar, devletçi, Türkçü, millici yönleri belirginleşen İT’den farklı olarak liberalizme, yerinden yönetim ve kişisel girişim ilkelerine bağlı görünen Prens Sabahattin çevresine (Liberaller) yakınlık duymaktaydılar. Ancak, Kâmil Paşa kabinesine karşın İT’nin etkili bir iktidar paydaşı durumuna yükselmesi, sonra da 31 Mart Olayı, bu cemaat liderlerini İT’ye ve meşrutiyet rejimine karşı tutum almaya itti.</p>

    <p class="paragraf2">Bununla ilişkili olarak, söz konusu cemaatlerin içinde milliyetçi, özerklikçi ve ayrılıkçı tutumlar daha da su üstüne çıktı. Örneğin, 17 Aralık’ta toplanan meclisin Rum mebusları pan-Helenist’ti. Türdeş nitelikli Rum cemaati üzerinde Ortodoks kilisesinin nüfuzu büyüktü. Rumlar kadar türdeş olmayan ve kendilerini özdeşleştirebilecekleri bir devlete sahip bulunmayan Ermenilerin, aydınları ve Anadolu’daki tüccar ve zanaatkârların çıkarlarını temsil eden ve nispeten Jön Türklerle işbirliğine açık olan Taşnaklar kanadında bile bağımsızlık eğilimi gelişiyordu.</p>

    <p class="paragraf2">Dinsel cemaat ve liderlerinin bir başka tedirginliği de, “Milletler” sisteminden gelen tarihsel ayrıcalıklarını ve fiilî özerkliklerini yitirmeleri olasılığıydı. 19. yüzyılın sonuna gelindiğinde, Yahudiler dışındaki bütün gayrimüslim “Millet”ler kendilerine birer dış koruyucu bulmuşlardı. Bu da ülkenin bağımsızlığını tehdit eden bir durumdu. Tanzimat ve KE hukukî eşitlik sağlamıştı ama, geleneksel cemaat ayrıcalıkları son bulmamıştı. Şimdiyse İT yönetimleri, cemaat örgüt ve önderlerinden bu ayrıcalıklarından vazgeçmelerini, diğer yurttaşlarla eşit statüye gelmelerini istiyordu. Bu, yerleşik ayrıcalıkların ortadan kalkması demekti. İT’nin, “Milletler” sisteminin ayrıcalıklarını kaldırıp her şeyi aynı hizaya getirme politikasını başarması durumunda, Rum ve Ermeni varlıklı sınıflarının kaybedeceği çok şey vardı. Bunlar, İttihatçıların temsil ettiği Türk küçük burjuvazisi üzerindeki üstünlüklerini de yitireceklerdi.</p>

    <p class="paragraf2">Milliyetler sorununun gizlediği bir sosyo-ekonomik boyut da vardı; yani sorun sadece etnik ve dinsel değildi. İT yönetimleri, etnik ve dinsel kökenleri ne olursa olsun bütün ayrıcalıklı sınıfların konumunu sarsacak, küçük ya da orta burjuvaziye iktidar yolları açacak bir aranış içindeydiler. Başlıca amaçları tam egemenliğin, ekonomik ve siyasal bağımsızlığın kazanılmasıydı. Kapitülasyonlar ve dış ticarî ilişkiler yoluyla büyük ayrıcalıklar elde etmiş gayrimüslim (Rum ve Ermeni) nüfusun varlıklı kesimleri ise böyle bir programa karşıydı. Bu yüzden de, iktidardan düşürülen tutucular ile iktidarın kendilerine verilmesini bekleyen yukarı sınıftan liberal Türkler ve Müslümanlar kadar, bunlar da İT’ye ve onun şahsında yeni rejime karşı tavır aldılar.</p>

    <p class="paragraf2">19. yüzyılın son çeyreğinde Doğu Avrupa’da filizlenen Yahudi milliyetçiliğinden (Siyonizm) fazla etkilenmeyen Osmanlı Yahudilerinin bu noktada da tutumu farklı oldu. Bunlar, Rum ve Ermenilerin tersine, Osmanlı Devleti’nin 19.yy.’da Avrupa dünya sistemiyle bütünleşip yarı sömürgeleşmesi sürecinin, Türklerle birlikte zarar gören kesimiydi. Bu nedenle de, İT’nin ekonomik ve siyasal bağımsızlık, orta sınıfların yükseltilmesi gibi siyasetlerini benimsediler; kaderlerini içinde bulundukları ülkenin diğer millî sınıflarıyla birleştirdiler. İttihatçılar da, Türk ve Yahudilerin, Hıristiyanların ekonomik egemenliğine meydan okumalarını teşvik ediyorlardı. Bu iki grup, İTC’nin yaratmak istediği yerli burjuvazinin önemli bir unsuru olmuştur.</p>

    <p class="paragraf2">Buna karşılık, diğer milliyetlerin İT yönetimindeki Meşrutiyet’e karşı tutum almaları, yeni rejimin başarısızlıklarında rol oynadı. 31 Mart Olayı öncesinde ve sırasında oluşan, Meşrutiyet karşıtı değilse bile İT karşıtı koalisyon, daha sonra da kendini gösterdi. 1911 Kasımı’nda, içinde Türk liberalleri ile tutucularını, Arapları, Arnavutları, Rum ve Ermenileri buluşturan ve İttihat ve Terakki karşıtı bir koalisyon olan <span class="charoverride10">Hürriyet ve</span> <span class="charoverride10">İ</span><span class="charoverride10">tilaf F</span><span class="charoverride10">ı</span><span class="charoverride10">rkas</span><span class="charoverride10">ı</span> kuruldu.</p>

    <p class="paragraf2">Burada II. Meşrutiyet’teki milliyetler/meşrutiyet sorunsalına değinilmiş olmasının nedeni, çokuluslu bir toplulukta demokrasinin imkânsızlığını değil, sadece zorluklarını vurgulamaktır. Türk olmayan mebuslar “Millet-i Osmaniye”nin değil, seçildikleri bölgelerin temsilcileri gibi davranmış, böylece ulusal-genel temsilin yerine “emredici etnik vekâlet” kurumu geçmiştir. “Çokulusluluğun cadı kazanı” deyiminin ifade ettiği de budur. Değişik unsurların ayrılıkçı yönelimleri, bu denemeyi objektif olarak zorlaştırmış bulunmaktadır.<span class="charoverride11">77</span></p>

    <p class="bas" xml:lang="en-GB">B. İDEOLOJİK HAYAT</p>

    <p class="paragraf2">II. Meşrutiyet, ideolojik alanda çok önemli bir dönüşüme sahne olmuştur. Abdülhamit döneminde Batı’nın liberal ve sosyalist çevreleri Osmanlı İmparatorluğu’ndaki milletlerin bağımsızlığını savunuyordu. Jön Türk aydınlarının da liberalliğe ya da sosyalistliğe özenmesi, İmparatorluğun dağılması demek olabilirdi. Bu yüzden onlar Osmanlıcı, İslamcı ya da Türkçü olabiliyorlardı. İslamcılığa sarılan Abdülhamit’ten farklı olarak Jön Türkler Osmanlıcılıkta karar kıldı. II. Meşrutiyet’in resmî ya da görünürdeki ideolojisi <span class="charoverride10">Osmanl</span><span class="charoverride10">ı</span><span class="charoverride10">c</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">k</span> oldu.</p>

    <p class="paragraf2">Ancak, II. Meşrutiyet yılları Osmanlıcılık ülküsünün iflasını belgeledi. “Osmanlı milleti”, “Osmanlı İttihadı” ya da “İttihad-ı anasır” tezleri, kendilerinden beklenen birleştiricilik rolünü oynayamadılar. Sonuçta, ne dış müdahaleler ne de Türk olmayan ulusların ayaklanma ve ayrılmaları önlenebildi.</p>

    <p class="paragraf2">Öte yandan, Arnavutluk, Irak, Suriye ve Yemen’de görülen ulusçu eylemler, “<span class="charoverride10">din birli</span><span class="charoverride10">ğ</span><span class="charoverride10">i</span>”nin de güvenilir bir dayanak olmadığını kanıtlamaktaydı. Aslında Osmanlı Türkleri ile Araplar arasında kapanmaz bir mesafe öteden beri vardı. Asya’daki anayurtlarını çoktan geride bırakmış, unutmuş ve Anadolu kültürüyle kaynaşmış olan Osmanlı Türkleri, kendilerini Asyalı ya da Ortadoğulu olmaktan çok “Akdeniz”li hissediyorlardı.<span class="charoverride11">78</span> Gerçi çokuluslu imparatorluk, Türklerle Arapların da uzun yıllar birlikte yaşamalarına olanak vermişti. Bunda, din birliği önemli bir rol oynamıştı. Ama uluslaşma çağına girildiğinde işler değişmeye başladı. İmparatorluğun muteber unsuru Araplar bile 19. yüzyıldan itibaren ulusçuluğa yönelmişlerdi.<span class="charoverride11">79</span> II. Meşrutiyet’in getirdiği liberal ortam sayesinde ve Jön Türklerin dilde Türkçülük politikalarına karşı da bir tepki olarak, özellikle Suriye eyaletinde (bugünkü Suriye, Filistin, Ürdün, Lübnan) Arap milliyetçiliği hızla gelişti.<span class="charoverride11">80</span> Abdülhamit’le başlayan, Batı’ya karşı İslam enternasyonali yaratma düşüncesi, sonuçta Türk hilafetine karşı İslam ulusçuluğundan başka bir şey doğurmayacaktı.<span class="charoverride11">81</span></p>

    <p class="paragraf2">Böylece, nasıl Balkan ve Ermeni ulusçuluğu Osmanlıcılığın sonunu haber verdiyse, Arapların ulusçuluğa başlamaları, Osmanlıcılık ideolojisinin yedeği olan <span class="charoverride10">İ</span><span class="charoverride10">slamc</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">k</span> politikasının da tutunabilecek bir dal olmadığını ortaya koydu. II. Meşrutiyet, bel bağladığı ulusüstü değer yargılarının çöküşüyle birlikte, içinden çıkılmaz gibi görünen bir ideolojik bunalıma düşmüş oluyordu.</p>

    <p class="paragraf2">Bu durumda, İmparatorluğun Türklerine de sarılınacak son halka olarak bir tek “<span class="charoverride10">milliyetçilik</span>” kalıyordu. II. Meşrutiyet günlerini anlatan Falih Rıfkı Atay şöyle der: “Bizler, Türkçülükle idealsiz kalmaktan ve boşlukta sallanmaktan kurtulmuştuk.”<span class="charoverride11">82</span> Gerçekten de, ulusçuluğa en son giren Türkler oldu; ama 1908’den ve özellikle Balkan savaşlarından sonra bu akım, hızla yükselen ideoloji haline geldi.<span class="charoverride11">83</span> Jön Türk kanatları arasındaki mücadelede ağır basan İttihatçı milliyetçiliği, gerileyen Prens Sabahattin ve Hürriyet ve İtilaf’ın Osmanlıcılığı oldu. Bu ise, Jön Türklerin öteden beri asıl ve gizli programı olarak gösterilen ulusçuluğun, açık fakat göstermelik program olan Osmanlıcığı tahtından indirip onun yerini alması demekti.<span class="charoverride11">84</span> Böylece, “Jön Türk İhtilali başlıbaşına bir Türk teşebbüsü” olma niteliğini su üstüne çıkarıyor,<span class="charoverride11">85</span> Osmanlı-Türk aydınlarının kafasındaki dincilik, uyduculuk anlamındaki Batıcılık ve özellikle Osmanlıcılık hayalleri de yıkılmış oluyordu.<span class="charoverride11">86</span></p>

    <p class="paragraf2">İttihat ve Terakki ve II. Meşrutiyet ulusçuluğunun Turancı ve maceracı taşkınlıkları, yükselen yeni ideolojinin en olumsuz ve trajik serüveni olacaktır. Bir yoruma göre ise bu siyaset, “laikleştirilmiş ve modernleştirilmiş bir imparatorluğun ihtiyaç duyduğu ekonomik temeli ona kazandırmak için Pangermanist Almanya ile işbirliği yoluna gidilmesi”<span class="charoverride11">87</span> demek oluyordu.</p>

    <p class="bas" xml:lang="en-GB">C. HUKUK REFORMLARI</p>

    <p class="paragraf2">31 Mart Ayaklanması’nın bastırılmasıyla yeniden toparlanan meclis, yoğun bir yasama faaliyetine girişmişti. Mayıs 1909 başından ağustos sonlarına kadar süren bu dönem, “<span class="charoverride10">me</span><span class="charoverride10">ş</span><span class="charoverride10">rutî</span> <span class="charoverride10">ı</span><span class="charoverride10">slahat dönemi</span>” diye adlandırılmıştır.<span class="charoverride11">88</span> Yeni yasalar arasında Anayasa Hukukunu en yakından ilgilendirenler İçtimaat-ı Umumîye (toplantı), Matbuat (basın), Matbaalar ve Tatil-i Eşgal (grev) kanunlarıdır; ki bazıları Cumhuriyet döneminde de bir süre uygulanacaktır. Bunların dışında, eski düzeni tasfiye ve yeni düzeni pekiştirme amacıyla çıkarılan birtakım İrade-i Seniye’ler ve yeni yasalar daha vardır. Büyük gelir getiren padişah emlâkinin devlete mal edilmesi, saray personelinde kısıntı, bürokraside tasfiye yapılması, yüksek maaşların (ulema dahil) indirilmesi, saray ve hanedan ödeneklerinin azaltılması, alaylı subayların elenmesi, şahsî hukuk davalarına şeriye mahkemeleri yerine adliye (nizamiye) mahkemelerinde bakılması vb. konular, yeni düzenlemeler içinde en çok dikkati çekenlerdir. Besbelli ki bunlarla amaçlanan husus, merkezî feodalitenin gücünü kırmak ve çağdaş bir devletin temellerini atmaktı.<span class="charoverride11">89</span> Bu önemli atılımlar Meşrutiyet’in burjuva-demokratik eğilimlerinin önemli bir göstergesi olup yabana atılmaması gereken yeniliklerdir. Buna karşılık iktidar 1908-9 yılında yükseliş gösteren işçi ve esnaf örgütlenmelerini, hareketlerini ve grev uygulamalarını yasakladı (Tatil-i Eşgal Kanunu, 1909). Bu yasakların getirilişinde de, Alman işverenleri ile Adliye Vekâletinde danışman olarak görevli Kont Ostrorog önemli rol oynadılar.<span class="charoverride11">90</span></p>

    <p class="paragraf2">II. Meşrutiyet’in hukuk alanındaki yenileştirme çabalarının bir başka özelliği, <span class="charoverride10">hukuku laikle</span><span class="charoverride10">ş</span><span class="charoverride10">tirme</span> yönündeki uygulamalarıdır. Yargı organlarını birleştirmek ve şer’î kurumların etkisinden koparmak isteyen İttihat ve Terakki, mahkemelerin doğrudan doğruya ve yalnız Adliye Nezaretine bağlanmalarını sağladı. Böylece, laikleştirmenin yanısıra “yargı birliği” ilkesine de yönelinmiş oluyordu. Laikleştirme çabalarının bir başka uygulama alanı, kadın hakları ve aile hukukudur. Bütün yargı mercilerinin Adliye Nezaretine bağlanması zaten, aile hukuku ve ahvali şahsiye alanında dinî hukuktan ayrılma yolunda bir adımdı. Aynı yönde, evlenme ve boşanmada kadının durumunu iyileştiren düzenlemeler, hattâ “çok karılılık” olgusuna karşı alınan önlemler dikkat çekicidir. Dönem, kadınların öğrenim ve kamu hizmetlerine girme hakları konusunda da olumlu kazançlar sağladı.<span class="charoverride11">91</span></p>

    <p class="paragraf2">Yine hukuk reformları konusuda, bütün bu Meşrutiyet döneminin şu üç alandaki icraatından kısa kesitler vermek yerinde olacaktır: İdare, ekonomi ve köylü sorunu. Bunlarsız II. Meşrutiyet’i değerlendirmek bizi eksik ve tek yanlı sonuçlara götürebilir. Üstelik bu alanların her biri “Devlet sorunu”nu, yani Anayasa Hukukunu da çok yakından ilgilendiriyor.</p>

    <p class="paragraf2">II. Meşrutiyet, eski rejimden keyfî, kokuşmuş ve zalim bir <span class="charoverride10">idare</span> devralmıştı. Sırtlarını yerel güçlere (ağalar, nüfuzlu kişiler, eşraf, vb.) de dayayan küçük memurların (nüfus, tapu, vergi memurları...) tabanını oluşturduğu bir idare piramidinin daha üst basamaklarında, keyfî işlemleriyle Ziraat Bankası ve amansız uygulamalarıyla Düyûn-ı Umumiye (Osmanlı borçları örgütü) ile “Reji” diye bilinen ve Osmanlı borçlarına karşılık tuz ve tütün işletmeciliğine el koyan Tekel idaresi yer alıyordu. II. Meşrutiyet’le birlikte halk ve köylü üzerinde idarenin ve yerel güçlerin kurduğu bu baskıların hafifletilmesine çalışıldığı görülmektedir.<span class="charoverride11">92</span> 1909-11 yıllarında, yozlaşmış ve çürümüş taşra yöneticileri büyük çapta değiştirilip yerlerine “dürüst kişiler” getirildi. Yetkiler valilerin elinde toplandı. Halkın dilek ve şikâyetlerini saptamak ve onlara “anayasal (meşrutî) rejimin iyiliklerini anlatmak” amacıyla bu görevliler, halk ve köylü tabakalarıyla temasa geçtiler. İllerin yönetimini düzenleyen yeni Vilayetler Kanunu da bu sırada hazırlandı.<span class="charoverride11">93</span> Meşrutiyet’in sonlarına gelindiğinde, Osmanlı taşra yönetimi eski düzendekiyle kıyaslanmayacak bir çehre değişikliğine uğramış bulunuyordu. En azından, merkezî devlet örgütü yönetim cihazına hâkim olmuştu. Bu merkezileştirme ve iyileştirme çabalarının olumlu meyvesi, mütareke döneminde ulusal kurtuluş hareketinin ve ulusal devletin örgütlenebilmesinde kendini gösterecektir. Gerek millî mücadelede gerekse sonrasında, II. Meşrutiyet’in getirdiği görece rasyonelleştirilmiş idare rejimi mirasından yararlanıldığı açıktır.</p>

    <p class="paragraf2"><span class="charoverride10">Ekonomi</span> alanında II. Meşrutiyet, Türkler arasında ekonomik faaliyetlerin önemini kavratıcı ve bu faaliyetlere özendirici bir rota izlemiştir. Basında ve İttihat ve Terakki’nin düzenlediği konferanslarda bu konulara büyük ağırlık verildi. Bu arada, küçük sermayeli pek çok ulusal banka ve anonim ortaklık kuruldu.<span class="charoverride11">94</span> 1916-17 yıllarına varıldığında, kurucuları, yöneticileri ve iştirakçileri Türk, “hissedarları genellikle orta sınıflardan gelme” 40 anonim ortaklık kurulmuştu.<span class="charoverride11">95</span> Bu yeni çığırın, siyasal bilim ve kamu hukuku açısından üç önemli sonuç doğurduğunu söyleyebiliriz. Birincisi, ekonomik faaliyetleri düzenlemek ve teşvik etmek için çıkarılan yeni yasalarla (örneğin Sanayii Teşvik Kanunu) bir “<span class="charoverride10">ekonomik kamu hukuku mevzuat</span><span class="charoverride10">ı</span>”nın oluşmasıdır. İkincisi, canlanan yerli ekonomik faaliyetlerin beraberlerinde ekonomik bağımsızlık, “<span class="charoverride10">millî iktisat</span>” fikrini ve siyasetini de sürüklemiş olmasıdır. Bu çığırın somut vargısı, 1914’te kapitülasyonların kaldırılmasıdır.<span class="charoverride11">96</span> Üçüncü sonuç ise, oluşmaya başlayan millî (orta) sınıfın şimdiden ufuktaki “<span class="charoverride10">millî devlet</span>” için potansiyel güç ve toplumsal temel olma vaadini ifade etmesidir. İttihat ve Terakki özellikle 1913’ten sonraki mutlak iktidarları döneminde “millî iktisat” siyasetini uygulamış, Türk kesimlerini burjuvalaştırmakta oldukça başarı elde etmiştir. 1917 yılına varıldığında, Türklerin hâkim olduğu bir “millî ekonomi” doğmuş, yeni bir sınıf, “Türk burjuvazisi” oluşmuş bulunuyordu.<span class="charoverride11">97</span> Nitekim ulusal kurtuluş hareketi ve onu izleyen millî devletin kuruluşu aşaması önemli ölçüde bu toplumsal tabana oturacaktır.</p>

    <p class="paragraf2">II. Meşrutiyet’in, beraberinde bir <span class="charoverride10">köylü politikas</span><span class="charoverride10">ı</span> getirmesi, dikkat çeken bir başka özelliğidir. Köylüler, Osmanlı İmparatorluğu’nun en çok ihmale uğramış kesimiydi. Bulgar ve Ermeni aydınları köylü sorunlarını dile getirmişler, bunların kendi “ulusal sorunları”yla kaynaşmasını sağlamışlardı. Türk aydınları ise köylüye karşı ilgisizdi. Nüfusun ezici çoğunluğunu oluşturan köylüler de siyaset dışı kalmışlardı.<span class="charoverride11">98</span> İşte 1908 Devrimi, benzeri pek çok burjuva devrimi gibi zengince bir köylü literatürü ile çıkageldi. Köylü sorununun gündeme girmesiyle, köylünün maddî durumunun düzeltilmesi ve idareyle olan ilişkilerinin iyileştirilmesi yolunda birtakım yasal önlemler alındı.<span class="charoverride11">99</span> Burada da, devlete yeni ve daha geniş bir toplumsal taban arama niyetini sezmek mümkündür. Aynı bakış açısı Cumhuriyet döneminde “halkçılık” ve “köylücülük” siyasetleri şeklinde belirecektir. Demek oluyor ki II. Meşrutiyet bu açıdan da bir köprü işlevi görmüştür.</p>

    <p class="arabaslik_sol">IV. Değerlendirmeler</p>

    <p class="paragraf2">II. Meşrutiyet her şeyden önce <span class="charoverride10">olu</span><span class="charoverride10">ş</span><span class="charoverride10">um</span> biçimiyle bir yeniliktir. Osmanlı İmparatorluğu’nda ilk defa olarak <span class="charoverride10">a</span><span class="charoverride10">ş</span><span class="charoverride10">a</span><span class="charoverride10">ğı</span><span class="charoverride10">dan yukar</span><span class="charoverride10">ı</span> ve oldukça geniş tabanlı bir toplumsal hareket bu rejime geçişi, daha doğrusu dönüşü sağlamıştır. <span class="charoverride10">Ferman Anayasa</span> modelinden <span class="charoverride10">Misak Anayasa</span> modeline geçiş bunun anayasal alandaki ifadesidir. Abdülhamit 1876 Anayasası’nı tek yanlı iradesiyle ilân etmişti. 1909’daki anayasa değişikliği ise meclis tarafından yapılmış, padişaha dayatılmış ve kabulü sağlanmıştır.</p>

    <p class="paragraf2">Oluşum biçimiyle de bağlantılı olarak II. Meşrutiyet’in ve 1909 değişikliklerinin en temel katkısı, <span class="charoverride10">egemenlik hakk</span><span class="charoverride10">ı</span> ve bunun <span class="charoverride10">kullan</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">şı</span> bakımındandır. Burada <span class="charoverride10">egemenlik hakk</span><span class="charoverride10">ı</span> monark ile millet arasında paylaşılmıştır. 1909 değişikliklerinin <span class="charoverride10">misak</span> karakteri bu anlama gelir. Gerçi millet egemenliği ilkesi KE’ye açıkça girmemiştir ama yukarıda örneklendiği gibi, anayasa değişikliğini duyuran Heyet-i Âyân kararnamesi başta olmak üzere birçok belge ve demeç, “hâkimiyet-i milliye” düsturunu kabul ve ilân etmiştir.</p>

    <p class="paragraf2"><span class="charoverride10">Egemenli</span><span class="charoverride10">ğ</span><span class="charoverride10">in kullan</span><span class="charoverride10">ı</span><span class="charoverride10">l</span><span class="charoverride10">ışı</span> bakımından da dönüşüm büyük ve anlamlıdır. İlk defa olarak 1909 değişiklikleriyledir ki, yasama ve yürütme padişahtan koparak ayrı ve demokratik organlar haline gelmektedir. Millet’i temsil eden ve yetkileri artırılmış bir parlamento, bunun karşısında sorumlu bir bakanlar kurulu ile yetkileri budanmış bir monarktan ortaya çıkan tablo, gerçekten <span class="charoverride10">me</span><span class="charoverride10">ş</span><span class="charoverride10">rutî-anayasal</span> bir düzene geçildiğini göstermektedir. Monarşi asıl şimdi <span class="charoverride10">me</span><span class="charoverride10">ş</span><span class="charoverride10">rutî</span> bir kimlik almaktadır.</p>

    <p class="paragraf2">Dönem, doğrudan doğruya <span class="charoverride10">monar</span><span class="charoverride10">ş</span><span class="charoverride10">i kurumu</span> üzerinde de etkili olmuştur. Monarşi yalnız sınırlanmakla kalmamış, bir kurum olarak da epeyce örselenmiştir. Mutlak bir hükümdarın önce meşrutî düzene dönmeye kuvvet zoruyla razı edilmesi (1908), yerine gelenin silik ve uysal kişiliği (1914-1918) ve nihayet sonuncu padişahın (1918-1922) ulusal kurtuluş hareketine karşı tavır alması şeklindeki olaylar dizisi, bir kurum olarak saltanat makamını aşındırmış, yüzyıllardan beri örtündüğü kutsallık ve dokunulmazlık kaftanını onun üzerinden çekip almıştır. Türkiye’de 1922’de saltanatın kaldırılması, 1923’te Cumhuriyetin ilânı sırasında önemli bir direnmeyle karşılaşılmamış olması, ondan sonra da saltanatçı (monarşist) bir akıma rastlanmayışı, büyük ölçüde bu birikimlerle ilgilidir.</p>

    <p class="paragraf2">II. Meşrutiyet’in <span class="charoverride10">iktidar</span><span class="charoverride10">ı</span><span class="charoverride10">n düzenleni</span><span class="charoverride10">ş</span><span class="charoverride10">i</span> bakımından somut katkısı, <span class="charoverride10">kuvvetler</span> <span class="charoverride10">ayr</span><span class="charoverride10">ı</span><span class="charoverride10">l</span><span class="charoverride10">ığı</span> ilkesini ve <span class="charoverride10">parlamenter rejim</span>’i getirmiş olmasıdır. Yasama ve yürütme erklerinin padişahtan koparılarak ayrılmaları, bakanlar kurulunun Meclis-i Mebusan’a karşı sorumlu hale gelmesi, güvenoyu mekanizmasının işlemeye başlaması, meclisin güvenini alamayan kabine ya da üyelerinin göreve devam edememeleri, hükümet programları ve bunların meclise sunulması geleneğinin yerleşmesi gibi olgular, parlamenter rejimi kuran halkalardır. Bunun da özü, yasama-yürütme arasında yumuşak bir ayrılık ve karşılıklı denge silahlarının (düşürme-fesih) varlığıdır.</p>

    <p class="paragraf2">Ne var ki monarşik egemenlik anlayışının kökünden sarsılması, monarşinin kurum olarak gözden düşmeye başlaması, parlamenter rejimin benimsenmesi gibi önemli gelişmeler, II. Meşrutiyet siyasal pratiğinde milletin ve temsilcilerinin gerçek bir yükselişi anlamına gelmemiştir. Önce <span class="charoverride10">hâkim parti,</span> sonra da fiilen <span class="charoverride10">tek parti</span> durumundaki İttihat ve Terakki, baskı ve terör yöntemleriyle ve kısmen de ordu desteğiyle muhalefeti sindirmekte, ülkenin siyasal kaderini komplocu yöntemlerle belirleyebilmekte, parlamento dışı müdahalelerle iktidar değişikliklerine gidebilmektedir (Babıâli Baskını). Bu durumda meclis ve hükümet İttihat ve Terakki karşısında gitgide silinmekte, partinin <span class="charoverride10">Merkez-i Umumî</span>’si siyasal sistemin gerçek karar organı durumuna yükselmektedir. Parti oligarşisi ya da “ezelî muhalif” Lütfi Fikri Bey’in sık sık kullandığı deyimle bir “coterie” (yâran), egemenliğin fiilî sahibi olmaktadır.</p>

    <p class="paragraf2">Bu bağlamda, <span class="charoverride10">meclisin feshi</span> mekanizması siyasal komploların aracı olarak kullanılmakta, muhalefeti temizleme amacına hizmet etmektedir. Öte yandan, 1914’ten sonra savaş koşulları da bahane edilerek meclislerin tatili çığırı yeniden açılmıştır. Meclislerin ister dağıtıldıkları, isterse zoraki tatile gönderildikleri için toplanamamalarının Anayasa Hukuku bakımından yarattığı bir sonuç siyasal denetimin ortadan kalkması ise, öbürü de ülkenin <span class="charoverride10">geçici yasalarla</span> yönetilmesi ve bundan doğan “<span class="charoverride10">mevzuat anar</span><span class="charoverride10">ş</span><span class="charoverride10">isi</span>”dir.<span class="charoverride11">100</span></p>

    <p class="paragraf2">II. Meşrutiyet’in olumsuzlukları hanesinde yer alan bir başka husus, ordunun ve ordu mensuplarının aktif politika içine girmiş olmalarıdır. Bu sürecin sonunda rejim <span class="charoverride10">yar</span><span class="charoverride10">ı</span><span class="charoverride10">-askerî</span> bir niteliğe bürünmüştür. Komitacılıktan yetişme İttihatçıların orduya siyaseti iyice sokmaları ve muhalefete nefes aldırmamaları, kendi karşıtlarının da ordu içinde örgütlenmelerine yol açmış (Halaskâr Zabitan Grubu ve Temmuz 1912 darbesi), iktidarın askerî darbeler dışında normal yollardan el değiştirmesine hemen hemen olanak kalmamıştır. Bilindiği gibi Mustafa Kemal’in gerek bu dönemde gerekse Kurtuluş Savaşı sonrasında en çok önem verdiği ilkelerden biri, sivil ve askerî güçlerin kesin ayrılığı ve ordunun politikadan çekilmesi olmuştur.</p>

    <p class="paragraf2">II. Meşrutiyet’in <span class="charoverride10">hukuk reformlar</span><span class="charoverride10">ı</span> feodal devlet yapısından kopuşu vurgulamak, Halk-Devlet ilişkilerini iyileştirmek ve laiklik yönünde bir ilerleme sağlamak bakımından olumlu adımlar olarak değerlendirilmelidir. Ancak bu reformların bazılarının sadece modern devlet anlayışından kaynaklanmadığı, dışa güven verme ihtiyacının da işin içine girdiği söylenebilir. Örneğin, şeriye mahkemelerinin Adliye Nezaretine bağlanmasında bu düşüncenin de payı vardı. Daha sonra Birinci Dünya Savaşı yıllarında bu mahkemelerin kaldırılmasına yol açan nedenlerden biri, Almanya ve Avusturya-Macaristan’a adlî kapitülasyonların kaldırılmasını kabul ettirmek isteğiydi. Bu yolla sözü geçen devletlere, kendi uyruklarının artık Osmanlı Devleti’nde tek tip çağdaş mahkemeler bulacakları güvencesi verilmek istenmişti.<span class="charoverride11">101</span></p>

    <p class="paragraf2">Yukarıda, II. Meşrutiyet’in siyasal hayatından söz edilirken, daha çok olumsuz noktalar vurgulanmıştı. Ama bu alanda olumlu birtakım değişmeler de yok değildir. Siyasete ilgi duyan ve siyaset yapan kitlenin genişlemesi, “<span class="charoverride10">tebaa</span>” anlayışından “<span class="charoverride10">vatanda</span><span class="charoverride10">ş</span>” tipine geçiş, siyasal anlamda bir <span class="charoverride10">kamuoyunun geli</span><span class="charoverride10">ş</span><span class="charoverride10">mesi,</span><span class="charoverride11">102</span> her şeye rağmen <span class="charoverride10">meclis içi muhalefetin</span> doğması, bu dönemin olumlu katkılarındandır. Hattâ II. Meşrutiyet’in en başarısız göründüğü alanda, ilerisi için en büyük hizmeti gördüğü bile söylenebilir: <span class="charoverride10">Hürriyet</span>. Jön Türk hareketinin bu tılsımlı sözcüğü II. Meşrutiyet günlerinde ilk aylar dışında pek bir anlam taşımadı, ama halk kitlelerinin belleğine yerleşerek daha sonraki dönemlerin demokrasi ve özgürlük mücadelelerine de esin kaynağı oldu.<span class="charoverride11">103</span></p>

    <p class="paragraf2">II. Meşrutiyet’in bir başka önemli katkısı, iktisadî ve siyasî <span class="charoverride10">ba</span><span class="charoverride10">ğı</span><span class="charoverride10">ms</span><span class="charoverride10">ı</span><span class="charoverride10">zl</span><span class="charoverride10">ı</span><span class="charoverride10">k</span> fikrini ilk defa olarak ciddî bir şekilde su üstüne çıkarmış olmasıdır. Daha sonraki ulusal devlet aşamasına (1920 sonrası) bu noktadan kalkılarak ulaşılmıştır. Ayrıca, siyasal-ideolojik alanda II. Meşrutiyet, feodal ideolojiden kopuşu ve <span class="charoverride10">ulusal-laik</span> bir ideolojiye geçişi simgeler. Turancı ve maceracı taşkınlıkları dışında bu geçiş ileri bir adımdır.</p>

    <p class="paragraf2">Nihayet, II. Meşrutiyet’in iktisadî ve sosyal <span class="charoverride10">kalk</span><span class="charoverride10">ı</span><span class="charoverride10">nma</span> fikrini somut olarak getirdiği söylenebilir. Bu dönemin uygulamalarından söz ederken, idare, ekonomi ve köylü sorunlarıyla ilgili alanlarda atılan önemli adımlara değinilmişti. Bunlar, yeni bir anlayışın doğumuna işarettir. 19. yüzyıl Osmanlı reformcularının başlıca hedefi “Devleti düzeltmek”ti. Gerçi Jön Türkler de işe “Devleti kurtarmak” için başlamıştı. Fakat II. Meşrutiyet bu dar çemberi kırdı ve “milleti kurtarmak” fikri de gitgide ön plana çıktı. Toplumsal dönüşümler sağlanmadıkça Devletin de kurtulamayacağı ya da ayakta kalamayacağı fikri kendini kabul ettirdi. Bu nedenle II. Meşrutiyet aydınları, “Devleti kurtarma ülküsü ile ulusun gelişmesi ülküsünü bir arada görüyorlardı.”<span class="charoverride11">104</span> Bu “kurtarıcılık misyonları”nın ürettiği otoritarizm olgusuna ise, yeterince değinmiş bulunmaktayız.</p>

    <p class="paragraf2">Sonuç olarak II. Meşrutiyet rejimi, demokrasi ve özgürlükler pratiğindeki olumsuzluklarına karşın, <span class="charoverride10">ulusal toplum</span>, <span class="charoverride10">ulusal devlet</span> ve <span class="charoverride10">ulusal egemenlik</span> tezlerinin ilk mayalandığı ortam olması bakımından önemli bir hizmet görmüş sayılabilir. Nitekim Türkiye’nin 1918’den sonraki siyasal-anayasal gelişmelerinde II. Meşrutiyet’in bu olumlu mirasından yararlanılacaktır.</p>
  </div>
</body>
</html>
