<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-11</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="x4" xml:lang="tr-TR">
  <div class="basic-text-frame">
    <p class="split"></p>

    <p class="altbas" id="_idParaDest-9" xml:lang="en-GB">İKİNCİ BÖLÜM</p>

    <p class="alt" xml:lang="en-GB">1924 Anayasası</p>

    <p class="paragraf2">1921 Anayasası, olağanüstü koşulların ürünü olan eksik ve yetersiz bir metindi. Bu geçiş döneminden başarıyla çıkılmasından sonra, devletin temel kuruluşunu, toplumun ve bireylerin konumunu ve haklarını belirleyecek yeni bir yapılanmaya ihtiyaç vardı. “İki Anayasalı” (1876-1921) duruma da artık bir son verilmeliydi.</p>

    <p class="paragraf2">Böylece yeni meclis, yeni devletin yeni anayasasını yapma tarihsel göreviyle karşı karşıyaydı.</p>

    <p class="arabaslik_sol">I. Hazırlanışı</p>

    <p class="paragraf2">İkinci BMM bir <span class="charoverride10">kurucu meclis</span> değildi; bu sıfatla seçilmiş ve toplanmış bulunmuyordu. Ama 1920’den beri BMM’nin ulusun tek ve biricik temsilcisi olduğu inancı pekişmişti ve olağan bir meclisin yeni bir anayasa yapabileceği konusunda kuşku yoktu. Millet adına egemenlik hakkını kullanmaya tam yetkili sayılan bu organ, yasama döneminin ikinci yılında bu hazırlığa girişti. İlk çalışmalar Kanun-ı Esasî Encümeni tarafından başlatıldı.</p>

    <p class="paragraf2"><span class="charoverride10">Kanun-</span><span class="charoverride10">ı</span> <span class="charoverride10">Esasî Encümeni</span>, anayasa tasarısı hazırlanması konusunda bir öneri olmadan, kendiliğinden bir tasarı hazırlayarak Meclis genel kuruluna sunmuştur. Girişimin genel kuruldan gelmemesi, Anayasayı hukuken sakatlayıcı bir eksiklik değildir. Zaten o tarihte anayasa yapımını düzenleyen özel kurallar yoktu. 1921 Anayasası adi yasalar gibi görüşülüp kabul edilmiş, ilerki anayasa değişiklikleri için de özel kurallar koymamıştı; yumuşak bir anayasa idi. 1924 Anayasası’nın görüşülmesine başlandığında da kabul edilen bir tek usul kuralı olmuştur. Meclis, anayasasının kabulü için toplantı yetersayısı olan salt çoğunluğun üçte ikisinin kabul oyu vermesini gerekli ve yeterli saymıştır. Üye tamsayısının üçte ikisinin oyuyla kabul yolundaki öneri ise, bu oranı tutturmanın çok güç olacağı gerekçesi başta olmak üzere, iltifat görmeyerek reddedilmiştir. Salt çoğunluğun üçte ikisi şeklindeki özel nisap şartı her madde için ayrı ayrı uygulanmış, sadece anayasanın tümünün bu nisapla kabulü olarak anlaşılmamıştır.<span class="charoverride11">1</span></p>

    <p class="paragraf2">Görüşme ve kabul yetersayıları konusunda bir yanlış anlamayı gidermek gerekir. Heyet-i Umumiye kararındaki ifadeye göre Anayasanın, “Ekseriyet-i mutlakanın (salt çoğunluğun) sülüsan ekseriyetiyle (üçte iki çoğunluğuyla) müzakere ve kabulü takarrür etmiştir” (kararlaştırılmıştır).<span class="charoverride11">2</span> Bu ifade hatalıdır. Alınan kararda, mutlak çoğunluğun üçte ikisi “müzakere ve kabul” nisabı değil, sadece “<span class="charoverride10">kabul</span>” yetersayısıdır. “Müzakere” (görüşme) yetersayısı salt çoğunluktur. Bu husus tutanaklardan da açıkça anlaşılmaktadır. Meclis görüşmelere salt çoğunlukla başlayacak, kabul içinse “<span class="charoverride10">mevcudun</span>” üçte ikisinin oyu gerekecektir. Zaten, hatalı yazıldığı anlaşılan Heyet-i Umumiye kararı metninin başlığında sadece, “ekseriyeti mutlakanın sülüsan ekseriyetiyle <span class="charoverride10">kabul edilmesine</span>” ibaresi geçmekte, “müzakere” sözcüğü yer almamaktadır. Bu nedenle “yeni anayasanın meclisteki salt çoğunluğun üçte iki çoğunluğuyla <span class="charoverride10">görü</span><span class="charoverride10">ş</span><span class="charoverride10">ülmesi</span> ve kabul edilmesi üzerinde anlaşılmıştır”<span class="charoverride11">3</span> şeklindeki ifade yerinde değildir.</p>

    <p class="paragraf2">Encümen mazbata muharririnin açıklamalarından anlaşıldığına göre taslağın oluşturulmasında dört yıllık hızlı değişimin birikimleri esas alınmıştır. Ayrıca, Fransa 1875 anayasal kanunları ile Lehistan (Polonya) 1921 Anayasası’ndan yararlanılmıştır. Amaç, “<span class="charoverride10">kuvvetli bir devlet</span>” düzeni yaratmak diye ifade edilmiştir.<span class="charoverride11">4</span> Şu var ki, bu devletin üstün ve merkezî organı olarak tasarlanan güç, yürütme değil, demokratik ve temsilî bir kimlik taşıyan BMM’dir. Ayrıca, ileride görüleceği gibi genel kurul demokratik ve liberal dünya görüşünü son metne iyice sindirmiştir. 1924 Anayasası’nın demokratik bir rejim için yapıldığı açıktır.</p>

    <p class="paragraf2">İkinci TBMM’nin, anayasa hazırlık çalışmaları sırasında, dört yıldan beri yaşanan “<span class="charoverride10">İ</span><span class="charoverride10">htilâl</span>” ilkelerini yeni anayasaya aktarmak konusunda çok kararlı olduğu görülmektedir. “İhtilâl” ilkeleri deyimi üyelerce sık sık kullanılmıştır. Bundan da anlaşılan her şeyden önce <span class="charoverride10">millî egemenlik</span> kavramıdır. Kuvvetler birliği ya da meclisin hakları ve üstünlüğü savunulurken bu ilkeye dayanılmıştır. Mebus ve Cumhurbaşkanı yemin metinlerine “kayıtsız-şartsız millet hâkimiyetine bağlılık” ibaresinin eklenmesi bunun bir başka örneğidir. Yasama dokunulmazlığını sağlam güvencelere bağlamak için yapılan uzun görüşmelerde savunulan tezler de millî egemenlik anlayışıyla beslenmiştir. Nihayet, cumhurbaşkanına komisyon tasarısında tanınan ve meclis aleyhine anlamlar taşıyan yetkilerin (fesih, geciktirici veto, vb.) reddinde dayanılan teorik temel bu olmuştur.<span class="charoverride11">5</span></p>

    <p class="paragraf2">Anayasa hazırlığı sırasında ortaya sürülen, ama kabul görmeyen iki önemli öneri olmuştur. Bunlardan biri çift meclis sistemi, öbürü de cumhurbaşkanlığının güçlendirilmesi ile ilgilidir.</p>

    <p class="paragraf2">Çift meclis sistemine geçilmesi isteği ilkin iki mebustan gelmiş, ancak Encümen’de çoğunluk sağlayamadığından tasarıya girememiştir. Genel kurulda da bu yöndeki öneriler kabul görmemiştir.<span class="charoverride11">6</span> Kuvvetler birliği, meclis üstünlüğü, meclis hükümeti, radikal ve çabuk karar alabilme isteği gibi etkenler, tek meclisli yasama organı modelinin sürdürülmesinde etkili olmuştur.</p>

    <p class="paragraf2">Kabul görmeyen ikinci önemli öneriler demeti, cumhurbaşkanının yetkilerinin arttırılmasıyla ilgilidir. Bunlar, cumhurbaşkanını özellikle Meclis karşısında güçlendirme amacıyla komisyon tarafından sunulmuşlardır. Genel kurul bunları reddetmiş, yalnız bir tanesini yumuşatarak kabul etmiştir. Geri çevrilen öneriler, Cumhurbaşkanının Meclis dışından da seçilebilmesine ve görev süresinin meclisinkinden daha uzun (7 yıl) olmasına (Tasarı md. 31 ve 32), Cumhurbaşkanının hükümetin görüşünü aldıktan sonra gerekçeli bir işlemle meclis seçimlerinin yenilenmesine karar verebilmesine (md. 25), yasaları bir kez daha görüşülmek üzere Meclise geri gönderebilmesine (md. 36) ilişkindir. Bu son düzenleme cumhurbaşkanına bir geciktirici ya da taliki (askıya alıcı) veto yetkisi vermekteydi. Onun geri gönderdiği yasaların, ancak meclisin üçte iki çoğunluğunca yeniden kabulü halinde cumhurbaşkanı için bir yayımlama zorunluluğu doğuyordu. Yumuşatılarak kabul gören öneri ise Cumhurbaşkanının başkomutanlığı ile ilgilidir. Tasarı, bütün kuvvetlerin başkumandanlığını cumhurbaşkanına vermekteydi (md. 41). Bu öneri de çok uzun tartışma ve itirazlara konu olduktan sonra, cumhurbaşkanının rolü temsilî ve sembolik bir düzeye doğru geri itilmiştir.<span class="charoverride11">7</span></p>

    <p class="paragraf2">Cumhurbaşkanına tanınmak istenen yetkilerin büyük bir tepkiyle karşılandığı görülmektedir. Özellikle fesih ve geciktirici veto konusunda üyelerin karşı çıkışları pek şiddetli olmuştur. Bunlar, itirazlarını millî egemenlik ve meclisin üstünlüğü ilkelerine dayamışlardır. Yine bu üyeler, Mustafa Kemal’in kişiliğine büyük saygı ve güven duyduklarını, ama ortada bir ilke sorunu bulunduğunu belirtmeyi ihmal etmemişlerdir.<span class="charoverride11">8</span> İkinci TBMM üyelerinin hemen hepsinin adaylıklarını Mustafa Kemal’e borçlu olmalarına karşın, bir “diyet borcu” altında ezilmemeleri dikkat çekicidir. Bu da Kurtuluş Savaşı’nda meclisin nasıl sahici ve kurumsal bir değer taşıdığını bir kez daha gösterir.</p>

    <p class="arabaslik_sol">II. Esasları</p>

    <p class="paragraf2">491 sayılı ve 20 Nisan 1924 tarihli <span class="charoverride10">Te</span><span class="charoverride10">ş</span><span class="charoverride10">kilât-</span><span class="charoverride10">ı</span> <span class="charoverride10">Esâsiye Kanunu</span>, klasik anayasa anlayışına ve sistematiğine uygun olarak yapılandırılmıştır. Devletin kuruluşu, organları ve bunların işleyişi düzenlenmiş olduğu gibi, hak ve özgürlüklerle ilgili hükümlere de yer verilmiştir.</p>

    <p class="bas" xml:lang="en-GB">A. GENEL ESASLAR</p>

    <p class="paragraf2">Anayasa Altı Fasıl’dan oluşur. Birinci Fasıl genel esaslara (Ahkâm-ı Esâsiye) ayrılmıştır. İlk iki hüküm Devlet’le ilgilidir.</p>

    <p class="paragraf2">Genel esaslar bölümü, “<span class="charoverride10">Türkiye Devleti bir Cumhuriyettir</span>” hükmüyle başlamaktadır (md. 1). Aslında “Cumhuriyet”, 1923 anayasa değişiklikleri sırasında bir devlet şekli olarak değil, hükümet şekli olarak formüle bağlanmıştı. Buradaki “hükümet” sözcüğü kabine ya da bakanlar kurulu karşılığı değildi; geniş anlamıyla İdare ya da Yönetim kavramları yerine geçiyordu. 1924 Anayasası görüşmeleri sırasında bu tür formülün kullanılması ve “Türkiye Devletinin hükümet şekli cumhuriyettir” ibaresinin kabulü bir üye tarafından önerilmişse de madde, komisyondan gelen yukarki biçimiyle benimsenmiştir.<span class="charoverride11">9</span></p>

    <p class="paragraf2">“Cumhuriyet” ile ilgili anayasa hükmü özel korunma altına alınmış, değiştirilemeyeceği, hattâ değiştirilmesinin teklif dahi edilemeyeceği kabul olunmuştur (md. 103/3). Ahkâm-ı Esâsiye bölümünde yer alan öbür maddelerin de (md. 2-8) değiştirilemez hükümlerden sayılması önerisi ise benimsenmemiştir.<span class="charoverride11">10</span></p>

    <p class="paragraf2">Anayasa, “Türkiye Devletinin dini, din-i İslamdır” der (md. 2). Bu ifade, devletin teokratik karakterli olduğunu göstermez. Aynı ibare KE’de vardı (md. 11). Geleneksel ve halifeli monarşi, teokratik ya da yarı teokratik karakterliydi. 1921’de TEK’te bu ifade yer almadı ama KE’nin bununla çelişmeyen hükümleri yürürlükteydi; “ahkâmı şeriye ve fıkhiye”nin uygulatılmasını BMM’nin görevlerinden sayan TEK’in ise (md. 7) bu konuda KE’yle çeliştiği söylenemezdi. Söz konusu ibare 1923 değişikliğiyle TEK’e konmuş, şimdi de 1924 Anayasası’nda tekrarlanmış bulunuyordu. Ancak şu önemli farkla ki, artık ne saltanat ve hilafet ne de geleneksel Osmanlı monarşisi vardı. Devletin dinine ilişkin hüküm söylem olarak aynıydı, ama çevresi ve içlemi değişmişti. Bu kural artık gelenekten, dinden ve monarşiden, saltanat ve hilafetten değil, anayasayı yapan siyasal ve dünyasal iradeden kaynaklanıyordu. Hattâ, bir sınav kâğıdındaki deyimle “paradoksal bir şekilde laiklik yolunda bir adımdı” (Mahmut Kaçmaz, No: 786, Haziran 1994)</p>

    <p class="paragraf2">Genel esaslar bölümünün bundan sonraki maddeleri egemenlik hakkı, kullanılışı ve devlet organları ile ilgilidir.</p>

    <p class="paragraf2">1920’de başlayan anayasal devrimin temel düsturu olan millet egemenliği ilkesi, 1924 Anayasası’nın da baştacı ettiği bir değerdir; “<span class="charoverride10">Hâkimiyet; bilâkaydü</span><span class="charoverride10">ş</span><span class="charoverride10">art milletindir</span>” (md. 3). Demek ki, egemenliğin kaynağı bakımından değişen bir husus yoktur.</p>

    <p class="paragraf2"><span class="charoverride10">Egemenlik hakk</span><span class="charoverride10">ı</span><span class="charoverride10">n</span><span class="charoverride10">ı</span><span class="charoverride10">n kullan</span><span class="charoverride10">ı</span><span class="charoverride10">lmas</span><span class="charoverride10">ı</span> bakımından ise durum değişiktir. 1921’de yerel demokrasi çağrışımları yaratan şu ibare yukardaki ilkeyi izliyordu: “İdare usulü, halkın mukadderatını bizzat ve bilfiil idare etmesi esasına müstenittir.” 1924 Anayasası tasarısını hazırlayan komisyon bu düzenlemeye yer vermemiştir. Eksiltme anlamlıdır ve herhalde halkın aktif olabileceği bir sistemden, temsilcilerin hegemonyasına dönüşü ifade eder. Bu eksikliğin meclis görüşmeleri sırasında eski bir yerel önder ve kongrecinin (Karesi Mebusu Vehbi Bey) dikkatinden kaçmamış olması anlamlıdır. Balıkesir Kongreleri’nin bu öndegelen simasının bu değişikliğin nedenini sorduğunda aldığı cevap, ülkenin icra vekilleri eliyle yönetileceği olmuştur.<span class="charoverride11">11</span> Anayasa 1921’dekinden farklı olarak, Vilayet ve Nahiye şûralarına da yer vermemiş, merkeziyetçiliği yeniden öne çıkarmıştır.</p>

    <p class="paragraf2"><span class="charoverride10">Egemenlik hakk</span><span class="charoverride10">ı</span><span class="charoverride10">n</span><span class="charoverride10">ı</span><span class="charoverride10">n kullan</span><span class="charoverride10">ı</span><span class="charoverride10">l</span><span class="charoverride10">ışı</span> ile ilgili bir başka düzenleme daha, 1921 sistemindekinden farklılık göstermektedir. Bu Anayasa, “icra kudreti ve teşri selahiyeti milletin yegâne ve hakikî mümessili olan Büyük Millet Meclisinde tecelli ve temerküz eder” diyordu (md. 2). 1924 metni ise BMM’nin millet adına egemenlik hakkını kullandığını bildiren formülüyle meclisi çok daha yüceltmiş, temsili sistemi koyulaştırmıştır. Yeni düzenleme şöyledir: “<span class="charoverride10">Türkiye Büyük Millet Meclisi, milletin yegâne ve hakikî mümessili olup Millet nam</span><span class="charoverride10">ı</span><span class="charoverride10">na hakk-</span><span class="charoverride10">ı</span> <span class="charoverride10">hâkimiyeti istimal eder</span>” (md. 4). 1921 Anayasası’ndaki “<span class="charoverride10">halk</span><span class="charoverride10">ı</span><span class="charoverride10">n mukadderat</span><span class="charoverride10">ı</span><span class="charoverride10">n</span><span class="charoverride10">ı</span> <span class="charoverride10">bizzat ve bilfiil idare etmesi esas</span><span class="charoverride10">ı</span>”nın 1924 Anayasası’nda yer almamasından sonra, 1924 metnindeki “millet adına egemenlik hakkını kullanır” ibaresinin, Meclis lehine çok daha kuvvetli bir vurgulama olduğu açıktır. Bu güçlendirme, devam edecek olan inkılâplar silsilesinde meclisin daha bağımsız kararlar alabilmesini kolaylaştırmaktadır.</p>

    <p class="paragraf2">Yasama yetkisi ve yürütme kudreti BMM’de toplanmıştır (md. 5). Meclis, yasama yetkisini bizzat (md. 6), yürütme yetkisini ise kendi seçtiği cumhurbaşkanı ve onun tayin ettiği icra vekilleri eliyle kullanır. Meclis, hükümeti her an denetleyebilir ve düşürebilir (md. 7).</p>

    <p class="paragraf2">Anayasanın yasama ve yürütme kudretini BMM’de toplayıp meclisin yasama yetkisini bizzat, yürütme yetkisini ise cumhurbaşkanı ve bakanlar kurulu eliyle kullanacağını belirtmesi, bir yandan <span class="charoverride10">kuvvetler birli</span><span class="charoverride10">ğ</span><span class="charoverride10">i</span> ve <span class="charoverride10">meclis hükümeti</span> sistemine bağlı kalındığı, öbür yandansa yasama ve yürütme iktidarlarının birer <span class="charoverride10">fonksiyon</span> olarak ayrıldığı anlamına gelir. Böylece, cumhuriyeti ilân eden anayasa değişikliği ile başlamış olan parlamenter sisteme doğru kayış, 1924 Anayasası ile hafızaya alınmış olmaktadır.</p>

    <p class="paragraf2"><span class="charoverride10">Yarg</span><span class="charoverride10">ı</span> <span class="charoverride10">yetkisi</span> bakımından durum nedir? BMM’nin millet adına egemenlik hakkını kullanması, kuruculuk (anayasa değiştiriciliği), yasama ve yürütme (hükümet eliyle) yetkileri bakımından olup yargı erkini içermez. Yargı yetkisi ya da hakkı yine <span class="charoverride10">millet ad</span><span class="charoverride10">ı</span><span class="charoverride10">na</span>, yasalar çerçevesinde bağımsız mahkemelerce kullanılır (md. 8).</p>

    <p class="bas" xml:lang="en-GB">B. YASAMA</p>

    <p class="paragraf2">İkinci Fasıl yasama görevine (Vazifei Teşriiye) ayrılmıştır. Anayasa, genel esaslar bölümünde yasamadan bir “selahiyet” (yetki), yürütmeden de yine bir “selahiyet” ya da “kudret” diye söz etmişti. Şimdiki bölüm başlığı ise yasamayı bir “görev” olarak ele almaktadır. Sonraki fasılda yürütmeden aynı terimle söz edilecek, “kuvvet” kavramı daha sonraki fasılda düzenlenen yargıya saklanacaktır.</p>

    <p class="paragraf2">Yasama organı, <span class="charoverride10">tek meclisli</span> Türkiye Büyük Millet Meclisi’dir. TBMM, özel yasaya göre seçilen mebuslardan oluşur (md. 9). Bu yasa, seçim kanunudur. Anayasada seçimlerle ilgili iki temel konu düzenlenmiştir: Seçme ve seçilme hakları. 18 yaşını bitiren <span class="charoverride10">her erkek Türk</span> mebus seçme (md. 10), 30 yaşını bitiren <span class="charoverride10">her erkek Türk</span> de mebus seçilme hakkına sahiptir (md. 11). Komisyon tasarısında bu haklar “her Türk” için öngörülmüştü. Böylece kadınların da seçme ve seçilme haklarının tanınmasında olacaktı. Genel kurulda ise bu hakların şimdilik yalnız erkeklere tanınması fikri ağır basmış, maddeler bu yönde değiştirilmiştir.<span class="charoverride11">12</span></p>

    <p class="paragraf2">Görülen o ki, ikinci dönem meclisinin atılımcılığı henüz erkekler dünyasıyla sınırlıdır. Ulusal egemenlik konusunda çok duyarlı olan BMM’nin üye çoğunluğu, milletin yarısını oluşturan kadınların siyasal haklarının tanınmamasında bir çelişki görmemektedir. Ancak bu çok şaşırtıcı değildir. Çünkü, hemen her yerde ve her zaman, en geç ve en güç esneyen hegemonyalardan biri, erkeklerin kadınlar üzerindeki egemenliğidir.<span class="charoverride11">13</span> Ama sırf siyasal haklar düzleminde konuşmak gerekirse, yukardaki hükümler 1934’te değiştirilip kadınlara da siyasal hakları tanınacaktır.</p>

    <p class="paragraf2">1921 Anayasası genel seçimlerin iki yılda bir yapılmasını kabul etmişti (md. 5). Bu süre çok kısaydı; verimli bir yasama dönemi yaşanmasına elverişli değildi. 1924 Anayasası görüşmelerinde, komisyonun da önerisi doğrultusunda hemen herkes bu sürenin dört yıla çıkarılmasının zamanı geldiği kanısındaydı. Sonuçta bu da kabul edildi (md. 13). Pek çok üyenin bu değişikliğin İkinci Meclis için uygulanmasının kendileri için haksız bir kayırma olacağı ve seçmen iradesine ters düşeceği yolundaki itirazları ise sonuç vermedi. Mevcut meclisin, bu madde (dört yıllık yasama dönemi) hükmünden yararlanmaması önerileri gerekli çoğunluğu sağlayamadı.<span class="charoverride11">14</span></p>

    <p class="paragraf2">1924 Anayasası mebusların <span class="charoverride10">temsilcilik s</span><span class="charoverride10">ı</span><span class="charoverride10">fat</span><span class="charoverride10">ı</span> konusunda Osmanlı-Türk anayasacılığında farklı bir ara dönem yaratmıştır. 1876 Kanun-ı Esasîsi’ne göre mebuslar kendilerini seçen dairenin ayrıca vekili olmayıp “umum Osmanlıların vekili” idiler (md. 71). 1921 Anayasası da aynı yönde bir düzenleme getirmiş, BMM üyelerinin kendilerini seçen vilayetin değil ‘umum milletin vekili” olduklarını bildirmişti (md. 5). 1961 (md. 76) ve 1982 Anayasaları da (md. 80) “Türkiye Büyük Millet Meclisi üyeleri, seçildikleri bölgeyi veya kendilerini seçenleri değil, bütün Milleti temsil ederler” hükmüyle bu çizgiyi sürdürecektir. 1924 Anayasası’nın konuyla ilgili hükmü ise bu süreklilik çizgisinde anlamlı bir farklılık oluşturur. “<span class="charoverride10">Her mebus yaln</span><span class="charoverride10">ı</span><span class="charoverride10">z kendini intihap eden dairenin de</span><span class="charoverride10">ğ</span><span class="charoverride10">il, umum Milletin vekilidir</span>” (md. 13/son) biçimindeki düzenleme, tüm milletin genel ve siyasal temsili anlayışının yanısıra seçen ve seçilen arasında da bir temsil ve vekâlet zincirine değinmiş olmaktadır.</p>

    <p class="paragraf2">Mebusluk statüsünde dikkati çeken bir hüküm, BMM üyeliği ile hükümet memurluğunun aynı kişide birleşemeyeceği kuralıdır (md. 23). Gerçi bu hüküm KE’de de vardı (md. 67). Ama 1924 düzenlemesinin özel bir nedeni ve sonucu da bulunuyordu. Kurtuluş Savaşı günlerinin koşulları pek çok komutanın mebus sıfatını kuşanmasına yol açmıştı. Şimdiyse barış dönemi geri gelmiş, asker-sivil memurluk ile millet temsilciliği arasında bir seçim yapma gereği doğmuştu. Dolayısıyla 1924’teki hüküm, eskinin (KE) basit bir yinelenmesi demek değildi. Meclis görüşmelerinde bir üyenin deyişiyle şimdi Meclis, “Teşkilât-ı Esâsiye Kanunu’nun (1921) harp zamanında, İstiklâl mücadelesinde kabul etmiş olduğu zarureti, mebuslukla memuriyetin içtımaı (birleşmesi) zaruretini, sulha girmiş olmak dolayısıyla bu defa refediyor”, ortadan kaldırıyordu.<span class="charoverride11">15</span> Zaten, İkinci BMM döneminin ilk yılında, cumhuriyetin ilânından sonra çıkartılan bir yasa ile, BMM’ye üye seçilmiş olan ya da seçilecek asker kişilerin, bu iki görevden birini seçmeleri şartı getirilmiş bulunuyordu.<span class="charoverride11">16</span></p>

    <p class="paragraf2">Anayasa BMM’nin bizzat yerine getireceği görevleri şöyle sıralar: Ahkâmı şeriyenin yerine getirilmesi; yasa koymak, değiştirmek, kaldırmak ve bunları yorumlamak; yabancı devletlerle sözleşme, antlaşma ve barış yapmak ya da savaş ilân etmek; muvazenei umumiyei maliye ve hesabı kati kanunlarını incelemek ve onaylamak; para basımına karar vermek; tekel ve malî yüklenme getiren sözleşme ve imtiyazları onaylamak ya da kaldırmak; genel ve özel af ilânı; cezaları hafifletmek ya da değiştirmek; soruşturma ve cezaları ertelemek; ölüm cezalarının yerine getirilmesine karar vermek, vb. (md. 26).</p>

    <p class="paragraf2">Daha sistematik bir dökümle bu görev ve yetkiler çeşitli hukukî işlem kategorilerine denk düşmektedir. Bir kere BMM’nin <span class="charoverride10">kuruculuk</span> (Anayasayı değiştirme) yetkisi vardır (md. 102). Meclis ileride görüleceği gibi bu yetkiyi sıkça kullanacaktır. İkincisi, meclis olağan (adî) <span class="charoverride10">yasama yetkisine</span> sahiptir; kuvvetler birliği ve meclis hükümeti sistemi gereği bu yetkiyi devredemez. Üçüncüsü, BMM birtakım <span class="charoverride10">icraî</span> ve <span class="charoverride10">idarî yetkilerle</span> donanmıştır. Savaş ilânı, sulh akdi, yabancı devletlerle sözleşme ve antlaşma yapma, para basılmasına karar verme, sözleşme ve imtiyazların onaylanması ya da feshi, sıkıyönetim ilânı kararının onaylanması, vb. bunlara örnektir. Nihayet, bazı <span class="charoverride10">yarg</span><span class="charoverride10">ı</span><span class="charoverride10">sal nitelikli i</span><span class="charoverride10">ş</span><span class="charoverride10">lemler</span> de onun yetki alanı içine girmektedir: Cezaların değiştirilmesi ya da hafifletilmesi, soruşturma ya da cezaların ertelenmesi, genel ve özel af, ölüm cezalarının yerine getirilmesi vb.</p>

    <p class="paragraf2">BMM’nin görev ve yetkileri arasında sayılan iki konu özellik taşımaktadır. Bunlar, ahkâmı şeriyenin yerine getirilmesini sağlama ve yasaları yorumlama yetkileridir.</p>

    <p class="paragraf2">“<span class="charoverride10">Ahkâm</span><span class="charoverride10">ı</span> <span class="charoverride10">ş</span><span class="charoverride10">eriyenin tenfizi</span>”ni sağlama görev ve yetkisi aslında yepyeni bir düzenleme değildir. Kanun-ı Esasî’de de bu yetki yer almış, ama padişaha tanınmıştı (md. 7). 1921 Anayasası’nda da aynı hüküm vardı (md. 7). Şu önemli farkla ki, şeriat kurallarının uygulanmasını sağlama görevi hem “zamanın ihtiyaçları”na uygun kurallarla sınırlanmış, hem de bu görev halife-sultan gibi teokratik-monarşik bir makamdan alınıp BMM gibi demokratik ve temsilî bir organa verilmişti. Haklı olarak işaret edildiği gibi bu durum laiklik yolunda atılmış bir adım niteliğindeydi.<span class="charoverride11">17</span> İşte 1924 Anayasası bir önceki anayasadan bu hükmü devralmış bulunmaktadır. Şu var ki, hızlı reformlar parkurunda bu hüküm de uzun ömürlü olmayacak, dört yıl sonraki anayasa değişikliğiyle (1928) kaldırılacaktır.”<span class="charoverride11">18</span></p>

    <p class="paragraf2">BMM’nin yetkileri arasında görülen bir başka yenilik, kanunları <span class="charoverride10">tefsir</span> (yorumlama) yetkisidir. Komisyon tasarısında yer almayan bu husus anayasa metnine meclis görüşmeleri sırasında eklenmiştir. Bu da bir kez daha, BMM üyelerinin Meclisin hakları ve tarihsel değeri üzerinde gösterdikleri titizliğin kanıtıdır. “Kanunu kim yaparsa onun manasını, mefhumunu, ruhunu ifade etmek de onun uhdesine terettüp eden (düşen) bir vazifedir” anlayışı bunun ifadesidir.<span class="charoverride11">19</span> BMM’nin yasaları yorumlama yetkisi ile donanması, kuşkusuz, KE’de padişah uzantısı bir organ olan Heyet-i Âyân’ın anayasayı yorumlama yetkisinden çok farklı ve daha demokratik bir düzenlemedir.</p>

    <p class="paragraf2">Yine KE’nin, adliye ile ilgili yasaların yorumlanması yetkisini Temyiz Mahkemesine, idare ile ilgili olanlarınkini de Şûra-yı Devlet’e veren hükmünden sonra (md. 117), BMM’nin bu yetkileri kendi eline alışı, kuvvetler birliği ve meclis hükümeti sisteminin benimsenmesiyle ilgilidir ve Yargı’nın içtihadî (yorum) yetkisini kısmaktadır.</p>

    <p class="paragraf2">Kanun-ı Esasî Encümeni tasarısında Cumhurbaşkanına, hükümetin görüşünü aldıktan sonra, gerekçesini Meclis’e ve millete bildirmesi şartıyla <span class="charoverride10">seçimlerin yenilenmesi</span> kararı verme yetkisi tanınıyordu (md. 25). Tasarının tümü üzerinde yapılan başlangıç konuşmalarından itibaren üyelerin bu düzenlemeye şiddetle karşı çıktıkları görüldü. Maddenin görüşülmesine sıra geldiğinde, fırtınanın yine yaklaştığını hisseden komisyon, öneriyi geri çekip yeni baştan düzenlemek istedi. Ancak meclis buna dahi yanaşmadı, işi orada kestirip atmayı yeğledi. Gerçi tartışmalar yine epey uzun sürdü. Buna “tartışma”dan çok, “karşı çıkmak” demek daha doğru olur. Çünkü bu düzenlemeyi bu şekliyle hemen hiç kimse savunamadı. İtirazlar pek şiddetliydi ve bir kez daha “hâkimiyet-i milliye” ve meclisin hakları üzerine kuruluydu. Üyeler, hangi makam ya da kişi olursa olsun meclise karşı böyle bir yetkiyle donatılamayacağı yolunda söz birliği içindeydi. Sonuçta, oylamaya katılanların ezici çoğunluğuyla (126 ret, 2 kabul, 2 çekimser), tasarıdaki öneri reddolundu.<span class="charoverride11">20</span></p>

    <p class="bas" xml:lang="en-GB">C. YÜRÜTME</p>

    <p class="paragraf2">1924 Anayasası’nda yürütme erki de BMM’ye aittir. Ancak, yasama yetkisini bizzat kullanan meclis (md. 6), yürütme yetkisini kendi seçtiği cumhurbaşkanı ve onun atayacağı İcra Vekilleri Heyeti eliyle kullanır (md. 7).</p>

    <p class="paragraf2">“<span class="charoverride10">Vazife-i</span> <span class="charoverride10">İ</span><span class="charoverride10">craiye</span>” başlıklı Üçüncü Fasıl, cumhurbaşkanının statüsünü düzenleyen maddelerle başlamaktadır.</p>

    <p class="paragraf2"><span class="charoverride10">Cumhurba</span><span class="charoverride10">ş</span><span class="charoverride10">kan</span><span class="charoverride10">ı</span> BMM tarafından ve kendi üyeleri arasından bir seçim dönemi (dört yıl) için seçilir. Yeniden seçilmek mümkündür (md. 31). Anayasa komisyonunun, cumhurbaşkanının meclis dışıdan da seçilebilmesi ve yedi yıl görev yapması yolundaki önerileri kabul görmemiştir. Benimsenen sistemde her meclis kendi yasama döneminin cumhurbaşkanını seçer. Bunun görev süresi de meclisinkine bağlı olarak uzayıp (seçimlerin ertelenmesi) kısalabilir (seçimlerin yenilenmesi). Böylece cumhurbaşkanı kendini seçen meclise bağlıdır ve onun varlığı ile makamında kalır. Dahilî Nizamname (md. 8) bu seçimin gizli oyla ve salt çoğunlukla yapılmasını buyurmuştur.<span class="charoverride11">21</span></p>

    <p class="paragraf2">Cumhurbaşkanı devletin reisidir. Bu sıfatla özel törenlerde Meclis’e, gerekli gördükçe de İcra Vekilleri Heyeti’ne başkanlık eder. Ancak, meclisteki tartışma ve görüşmelere katılamaz ve oy veremez (md. 32). Özel törenlerden kasıt, yasama dönemi başındaki ya da olağanüstü nitelikteki toplantılardır. Cumhurbaşkanı ayrıca her yasama yılı başında, hükümetin bir önceki yıl çalışmalarına ve o yıl alınmasını uygun bulduğu kararlara ilişkin görüşlerini mecliste bir nutukla açıklar ya da bunu başbakana okutur (md. 36).</p>

    <p class="paragraf2">Cumhurbaşkanı hastalık ya da dış gezi gibi nedenlerle görevini yapamaz ya da ölüm ya da istifa gibi nedenlerle makamı boşalırsa, BMM başkanı vekâleten bu görevi üstlenir (md. 33).</p>

    <p class="paragraf2">Cumhurbaşkanının statüsü ile ilgili komisyon önerilerinde meclis genel kurulu önemli değişiklikler yapmıştır. Komisyon, cumhurbaşkanının yedi yıl için seçilmesini öngörmüşken, genel kurul bunu bir seçim dönemine indirmiştir (md. 31). Cumhurbaşkanının Meclis dışından da seçilebilmesi, kabul görmeyen bir başka öneri olmuş ve TBMM üyeleri arasından seçilmesi kararlaştırılmıştır (md. 32). Meclisin, bir kez daha görüşülmek üzere kendisine geri gönderilen yasayı ancak üçte iki çoğunlukla kabulü halinde bunun cumhurbaşkanınca ilânının gerekli olacağı hükmü de değiştirilerek, ilân zorunluluğunun doğması için adi çoğunluk yeterli sayılmıştır (md. 35). Meclis genel kurulu ayrıca, cumhurbaşkanının yemin metnine “hâkimiyeti milliye” esasına da uyma borcunu eklemiştir (md. 38). Nihayet son önemli değişiklik başkumandanlık konusunda yapılmıştır. Komisyon tasarısında Cumhurbaşkanı kara, deniz ve hava kuvvetlerinin başkomutanı idi. Genel kurul ise bunu değiştirmiştir. Kabul edilen maddeye göre başkomutanlık TBMM’nin manevî kişiliğindedir ve bunu Cumhurbaşkanı temsil eder (md. 40).</p>

    <p class="paragraf2">Görüldüğü gibi, genel kurulda yapılan bütün değişiklikler Cumhurbaşkanlığının anayasal konumunun güçlendirilmesinin reddi, millet egemenliğinin ve onun biricik temsilcisi olan BMM’nin üstünlüğünün sürdürülmesi anlamındadır.</p>

    <p class="paragraf2">Cumhurbaşkanı, Meclis tarafından kabul edilen kanunları on gün içerisinde ilân eder. Anayasa ve bütçe kanunları dışında, ilânını uygun görmediklerini bir kez daha görüşülmek üzere on gün içerisinde meclise geri gönderebilir. Meclisin yeniden kabul ettiği yasanın ilânı zorunludur (md. 35). Cumhurbaşkanının buradaki işlemi, yasama işlemini tamamlayan bir onay (tasdik) değildir; meclisten çıkan yasa zaten tamamlanmış bir işlemdir. Cumhurbaşkanının yaptığı “duyurma” anlamında idarî bir formalitedir.<span class="charoverride11">22</span></p>

    <p class="paragraf2">Cumhurbaşkanı siyasal bakımdan sorumsuz olup yetkilerini ancak başbakan ve ilgili bakanın katılımıyla (imza) kullanabilir (md. 39). Bu kararlardan doğan sorumluluk başbakan ve ilgili bakana aittir (md. 41). Bunlar parlamenter rejime özgü kurallardır.</p>

    <p class="paragraf2">Cumhurbaşkanının sorumluluğu yalnız iki halde söz konusudur. Cumhurbaşkanı <span class="charoverride10">vatan hainli</span><span class="charoverride10">ğ</span><span class="charoverride10">i</span> durumunda TBMM’ye karşı sorumludur. “<span class="charoverride10">Hususat-</span><span class="charoverride10">ı</span> <span class="charoverride10">ş</span><span class="charoverride10">ahsiye</span>”sinden dolayı sorumluluğuna gidilmek gerektiğinde de, yasama dokunulmazlığının kaldırılması hakkındaki usuller uygulanır (md. 41).</p>

    <p class="paragraf2">Meclis, cumhurbaşkanının yetkilerinin geniş tutulmasına karşı çıktığı gibi, kişisel sorumlulukları konusunda da duyarlı davranmıştır. Encümen tasarısında, “Reisicumhur, ancak hıyaneti vataniye halinde Türkiye Büyük Millet Meclisi’ne karşı mesuldür” denmişti (md. 42). Kabul gören son metinde ise, bu düzenlemedeki “ancak” edatı kaldırılmış, cumhurbaşkanının kararlarından doğan sorumluluğun başvekil ile ilgili vekile ait olduğu, ayrıca cumhurbaşkanının “hususatı şahsiye”sinden dolayı sorumluluğu söz konusu olduğunda da, bunun yasama dokunulmazlığı ilkeleri (md. 17) uyarınca çözümü gibi hükümler eklenmiştir (md. 41).</p>

    <p class="paragraf2">Sonuçta cumhurbaşkanı, parlamenter sistem devletbaşkanından farksız bir konumdadır. 1924 Anayasası’nın Cumhurbaşkanı, 1921 Anayasası sisteminde fiilen devletbaşkanlığı yapan, Meclis başkanlığının yanısıra İcra Vekilleri Heyeti’nin de doğal başkanı olan, Meclis adına imza koymaya ve vekiller heyeti kararlarını onaylamaya yetkili sayılan kişiden daha güçlü değil, daha zayıf ve etkisiz bir konumdadır.<span class="charoverride11">23</span> Türkiye’nin birinci ve ikinci Cumhurbaşkanlarının siyasal hayattaki güçlü ve “şef” kimlikleri, 1924 Anayasası’ndan değil, siyasal hayatın ve dönemin özelliklerinden (Kurtuluş Savaşı mirası, karizma, tek parti, ordu desteği vb.) doğmuştur.</p>

    <p class="paragraf2"><span class="charoverride10">Hükümet</span>, 1924 sisteminde yürütme işlerini yüklenmiş olan asıl kanattır. Oluşumu bakımından da Meclis’e bağlı olmaktan çıkmıştır. Şöyle ki; cumhurbaşkanı Meclis üyeleri arasından bir başvekil seçer ve başvekil de yine Meclis üyeleri arasından vekilleri seçer ve cumhurbaşkanının onayına sunar. Bu onayla birlikte hükümet kurulmuş olur. Ancak hükümet bir hafta içinde programını Meclis’e sunmak ve güvenoyu almak zorundadır (md. 44).</p>

    <p class="paragraf2">Vekiller, başvekilin başkanlığı altında İcra Vekilleri Heyeti’ni oluştururlar (md. 45). Bu heyet, hükümetin genel siyasetinden ortaklaşa, vekiller de kendi yetkilerine giren işlerden bireysel olarak sorumludurlar (md. 46).</p>

    <p class="paragraf2">Görülüyor ki, yasama ve yürütme kuvvetlerinin birliği noktasından yola çıkmış olan Anayasa, İcra Vekilleri Heyeti’nin kurulmasını meclise ait bir yetki olmaktan çıkarıp cumhurbaşkanı ve başvekile ait bir yetki haline getirmekle, 1923’ten beri netleşen parlamenter sisteme kayış çizgisini sürdürmüştür.</p>

    <p class="bas" xml:lang="en-GB">D. BMM-HÜKÜMET İLİŞKİLERİ</p>

    <p class="paragraf2">1924 Anayasası kuvvetler birliğini sürdürmüş olmasına karşın, yasama ve yürütme işlerinde <span class="charoverride10">organik</span> ve <span class="charoverride10">fonksiyonel</span> ayrılıklara da yer vermiştir. Yürütme işleri, cumhurbaşkanı ile başvekil başkanlığında dayanışmalı bir bütün oluşturan İcra Vekilleri Heyeti tarafından yürütülmektedir. Vekiller, tek tek ve heyet olarak BMM karşısında sorumludur. Meclis artık bakanlara “<span class="charoverride10">veçhe tayin etme</span>” (yön gösterme) yetkisine de sahip değildir. 1921 Anayasası’ndaki bu hüküm (md. 8) yeni Anayasada yer almamaktadır. Böylece, meclis hükümeti ile parlamenter rejimi uzlaştırmaya çalışan bir “<span class="charoverride10">karma sistem</span>”, hattâ bazı yazarlara göre bir “<span class="charoverride10">parlamenter rejim</span>” yaratılmıştır.<span class="charoverride11">24</span></p>

    <p class="paragraf2">BMM ile Hükümet’in birbirleri üzerindeki <span class="charoverride10">kar</span><span class="charoverride10">şı</span><span class="charoverride10">l</span><span class="charoverride10">ı</span><span class="charoverride10">kl</span><span class="charoverride10">ı</span> <span class="charoverride10">etkileme araçlar</span><span class="charoverride10">ı</span> bakımından durum nedir?</p>

    <p class="paragraf2">BMM, hükümet üzerinde çok güçlü etkileme olanaklarına sahiptir. Cumhurbaşkanı, başvekil ve vekiller hep meclis üyeleri arasından seçilmekte olup kökenleri bakımından Meclis’e bağlı ve onun siyasal etkisi altındadırlar. İkincisi, 1921 metninden farklı ve II. Meşrutiyet’tekine benzer bir durum olarak; hükümet kurulduktan kısa bir süre sonra programını Meclis’e sunmak ve güvenoyu almak zorundadır. Ayrıca Meclis, hükümet üzerindeki denetimini her an ve değişik yollardan sağlayabilir: Soru, gensoru (istizah), meclis soruşturması, meclis araştırması. Nihayet, Meclis, siyasal sorumluluk ilkesi gereği hükümeti denetleyip düşürmeye karar verebilir.</p>

    <p class="paragraf2">Bunun karşılığında hükümetin meclis üzerindeki etkileme araçları ise başvekilin ve vekillerin meclis görüşmelerine katılabilmeleri ve bunları yönlendirebilmeleri, özellikle kanun tasarılarını hazırlamak ve mecliste savunmak suretiyle yasama faaliyetlerine yön vermeleri biçiminde belirmektedir.</p>

    <p class="paragraf2">Kanun-ı Esasî yürütmelerinin (1876, 1909) sahip olduğu fesih, veto, muvakkat kanun gibi güçlü silah ve olanaklar ise 1924 yürütmesine tanınmamıştır. Bunların ilk ikisiyle ilgili komisyon önerileri genel kurulda redde uğramıştır. Üçüncüsü öneri konusu bile olmamıştır, olamazdı da.</p>

    <p class="paragraf2">Bu açıklamalar, 1924 Anayasası’nın meclis hükümeti ile parlamenter rejim arasında bir <span class="charoverride10">karma sistem</span> getirdiği anlamına gelir. Her iki rejime özgü yanların en önemlilerini, bir kez daha ortaya çıkarmakta yarar var:<span class="charoverride11">25</span></p>

    <p class="paragraf2">Meclis hükümetine özgü yönler; TBMM’nin milletin tek ve gerçek temsilcisi olup onun adına egemenlik hakkını kullanması (md. 4), yasama ve yürütme yetkilerinin burada toplanması (md. 5), Meclisin hükümeti her an denetleyip düşürebilmesine karşılık (md. 7) yürütmenin fesih yetkisine sahip bulunmayışı gibi noktalarda özetlenebilir.</p>

    <p class="paragraf2">Parlamenter sisteme yakın özelliklerse şöyle ön plana çıkarılabilir: Meclisin yürütme yetkisini cumhurbaşkanı ve bakanlar kurulu eliyle kullanabilmesi (md. 7), böylece “kuvvetler birliği içinde bir görevler ayrılığı”nın kabulü; hükümetin kuruluşunda cumhurbaşkanı ve başbakanın roller alması, Cumhurbaşkanının onayıyla kurulmuş sayılan hükümetin Meclis’ten güvenoyu istemesi; hükümet politikasından dolayı ortaklaşa sorumluluk ilkesinin kabulü ile birlikte, vekiller arası anlaşmazlıkların BMM’de çözümü esasının son bulması.</p>

    <p class="bas" xml:lang="en-GB">E. YARGI</p>

    <p class="paragraf2">Anayasanın Dördüncü Faslı “<span class="charoverride10">Kuvvei Kazaiye</span>”ye ayrılmıştır. Daha önceki bölüm başlıklarında yasama ve yürütmeden “<span class="charoverride10">görev</span>” (vazife) diye söz edilmişken Yargı’ya “<span class="charoverride10">Kuvvet</span>” denmesi, bu organa güç ve saygınlık kazandıran anlamlı bir seçimdir. Genel Esaslar’da, yargı hakkı Millet adına usulü ve kanunu dairesinde bağımsız mahkemelerce kullanılır (md. 8) denmişti. Böylece yargı, “milletin yegâne ve hakiki mümessili olup Millet namına hakkı hâkimiyeti istimal eden” TBMM’den <span class="charoverride10">ayr</span><span class="charoverride10">ı</span> ve <span class="charoverride10">ba</span><span class="charoverride10">ğı</span><span class="charoverride10">ms</span><span class="charoverride10">ı</span><span class="charoverride10">z</span>, üstelik yetkisini yine “millet namına” kullanan bir organ konumuna yükseltilmiştir.</p>

    <p class="paragraf2">Mahkemelerin örgütlenişi, görev ve yetkileri yasayla düzenlenir (md. 53). Yargıçlar bağımsız ve her türlü müdahaleden azadedir. BMM ve İcra Vekilleri Heyeti mahkeme kararlarını değiştiremez, erteleyemez ve bunların yerine getirilmesini engelleyemez (md. 54). Yargıçlar yasanın öngördüğü durumlar dışında azledilemez (md. 55). Yargıçların özlük hakları yasa ile belirlenir (md. 56). Bunlar özel ya da kamusal başka görev alamazlar (md. 57). Mahkemelerde yargılama alenidir (md. 58). Herkes meşru yollardan yararlanarak bütün haklarını savunabilir (md. 59). Hiçbir mahkeme görevi ve yetkisi içindeki bir davaya bakmaktan kaçınamaz (md. 60).</p>

    <p class="paragraf2">Bu hükümler yargının yasama ve yürütme karşısındaki bağımsızlığını korumakla birlikte, yargıç bağımsızlığı ve güvenceleri konusunda yeterince somut değildir. Bu işlerin düzenlenmesi yasakoyucunun takdirine kalmıştır. 1961 Anayasası bu eksikliklere ve bundan ötürü uygulamada doğan büyük sorunlara çözüm getirmeye çalışacaktır.</p>

    <p class="paragraf2">Bağımsız, tarafsız ve âdil bir yargının canalıcı noktalarından biri, olağanüstü mahkemelerin kurulmasına izin verilmemesidir. “<span class="charoverride10">Tabiî hâkim</span>” ya da “<span class="charoverride10">do</span><span class="charoverride10">ğ</span><span class="charoverride10">al yarg</span><span class="charoverride10">ı</span> <span class="charoverride10">yeri</span>” ilkesi diye ifade olunan bu genel düstur, hiç kimsenin kendine yüklenen suçu işlediği tarihte görev yapan yetkili mahkemeler dışında, sonradan oluşturulacak mahkemeler önünde yargılanmamasını güvence altına alır. İkinci Büyük Millet Meclisi’nin, tıpkı olağanüstü koşullarda toplanan bir önceki meclis gibi, bu konuda duyarlı olmadığı anlaşılmaktadır. 1924 Anayasası’nın meclis görüşmeleri buna tanıktır. Burada, gerektiğinde İstiklâl Mahkemeleri kurulabileceğine işaret edilmiş olduğu gibi, “fevkalâde mahiyeti haiz mahkeme teşkili memnudur” şeklindeki bir ek fıkra önerisi de (md. 53) kabul görmemiştir.<span class="charoverride11">26</span></p>

    <p class="paragraf2">Yargı bahsinin önemli bir konusu da, yasama ve yürütme işleri ile ilgili <span class="charoverride10">yarg</span><span class="charoverride10">ı</span><span class="charoverride10">sal denetim</span> sorunudur.</p>

    <p class="paragraf2">1924 sistemi, <span class="charoverride10">yasalar</span><span class="charoverride10">ı</span><span class="charoverride10">n anayasaya uygunlu</span><span class="charoverride10">ğ</span><span class="charoverride10">unun yarg</span><span class="charoverride10">ı</span> <span class="charoverride10">yoluyla denetlenmesi</span> esasını kabul etmemiştir. Benimsenen yol, BMM’nin kendi kendini denetlemesi, yani yasaların Teşkilât-ı Esâsiye Kanunu’na uygun düşüp düşmeyecekleri konusunda, bunlar tasarı aşamasındayken bir <span class="charoverride10">siyasal denetim</span> yapmasıdır. Başta Anayasa Komisyonu olmak üzere BMM’nin yetkili encümenleri ve genel kurulu bu hususla görevlidirler. Anayasa yargısının kabul görmemesi yadırganmamalıdır. Çünkü o dönem anayasalarında bu usul zaten geniş bir uygulama alanı bulmuş değildi. 1920 Avusturya modeli bugünkü yaygınlığına ulaşmış olmaktan çok uzaktı. İkinci ve asıl önemli neden ise 1924 Anayasası’nın saf millî egemenlik ve meclis üstünlüğü ilkelerinin damgasını taşımasıdır. Bu anlayış çizgisinde, millet adına egemenlik hakkını kullanan bir organın, millet adına vermiş saydığı kararlardan ve çıkardığı yasalardan ötürü yargı tarafından denetlenmesi beklenemezdi.</p>

    <p class="paragraf2"><span class="charoverride10">İ</span><span class="charoverride10">darî i</span><span class="charoverride10">ş</span><span class="charoverride10">lemlerin yarg</span><span class="charoverride10">ı</span><span class="charoverride10">sal denetimi</span> ise <span class="charoverride10">Ş</span><span class="charoverride10">ûra-y</span><span class="charoverride10">ı</span> <span class="charoverride10">Devlet</span> tarafından yapılmaktadır (md. 51). Ancak, yasaların uygulanışını göstermek için çıkartılan Nizamnameler (Tüzükler) bundan ayrıdır. Bunların yasalara aykırılığı ileri sürüldükçe, bunun çözüm yeri yargı mercii değil, BMM’dir (md. 52). İdari yargı hesabına Anayasada görülen bir başka zayıflık da, bir yargı yeri olan <span class="charoverride10">Devlet</span> <span class="charoverride10">Ş</span><span class="charoverride10">ûras</span><span class="charoverride10">ı</span>’nın <span class="charoverride10">Kuvve-i Kazaiye</span> bölümünde değil, <span class="charoverride10">Vazife-i</span> <span class="charoverride10">İ</span><span class="charoverride10">craiye</span> başlığı altında düzenlenmiş olmasıdır.</p>

    <p class="paragraf2">Gerek anayasa yargısının kabul edilmeyişi, gerek idare mahkemesine yargı başlığı altında değil de yürütme görevi başlığı altında yer verilmesi, gerekse olağanüstü mahkemelere açık kapı bırakılması, yeni rejimin ideolojik ve politik amaçlarıyla yakından ilgili hususlardır. Mustafa Kemal, Cumhurbaşkanı sıfatıyla 1 Mart 1924 tarihinden itibaren yargıyı tutuculuğa karşı ve reformların destekçisi bir güç olarak görmeyi istediğini açıklamaya başlamıştı. Yargı, yeni rejimin ve inkılâpların bekçisi olmalıydı. İnkılâpçı rejimin, yasama ve yürütme işlem ve eylemleri üzerinde etkili bir yargı denetimini istemediği açıkça görülmektedir.<span class="charoverride11">27</span></p>

    <p class="bas" xml:lang="en-GB">F. KİŞİ HAK VE ÖZGÜRLÜKLERİ</p>

    <p class="paragraf2">1921 Anayasası kişi hak ve özgürlüklerini düzenlememişti. 1924 Anayasası “<span class="charoverride10">Türklerin Hukuku Ammesi</span>” başlığı altında bu konuyu ele almıştır (Beşinci Fasıl). Burada, hak ve özgürlüklerin felsefî kökeni ile sınırları konusunda <span class="charoverride10">do</span><span class="charoverride10">ğ</span><span class="charoverride10">al</span> (tabii) <span class="charoverride10">hukukçu</span>, <span class="charoverride10">liberal</span> (özgürlükçü) ve <span class="charoverride10">bireyci</span> (ferdiyetçi) bir yaklaşım egemendir. Bölümün ilk maddesi (md. 68) bu anlayışların tipik ifadesidir:</p>

    <p class="paragraf2">“<span class="charoverride10">Her Türk hür do</span><span class="charoverride10">ğ</span><span class="charoverride10">ar, hür ya</span><span class="charoverride10">ş</span><span class="charoverride10">ar. Hürriyet, ba</span><span class="charoverride10">ş</span><span class="charoverride10">kas</span><span class="charoverride10">ı</span><span class="charoverride10">na muz</span><span class="charoverride10">ı</span><span class="charoverride10">r (zararl</span><span class="charoverride10">ı</span><span class="charoverride10">) olmayacak her türlü tasarrufta bulunmakt</span><span class="charoverride10">ı</span><span class="charoverride10">r.</span></p>

    <p class="paragraf2"><span class="charoverride10">Hukuku tabiiyeden (do</span><span class="charoverride10">ğ</span><span class="charoverride10">al haklardan) olan hürriyetin herkes için hududu, ba</span><span class="charoverride10">ş</span><span class="charoverride10">kalar</span><span class="charoverride10">ı</span><span class="charoverride10">n</span><span class="charoverride10">ı</span><span class="charoverride10">n hududu hürriyetidir. Bu hudut ancak kanun marifetiyle tespit ve tayin edilir</span>.”</p>

    <p class="paragraf2">Görüldüğü gibi maddede, özgürlüklerin sınırı olarak <span class="charoverride10">devlet</span>, <span class="charoverride10">kamu</span> ya da t<span class="charoverride10">oplum ç</span><span class="charoverride10">ı</span><span class="charoverride10">karlar</span><span class="charoverride10">ı</span> gibi kavramlara yollama yoktur. Tasarının, sosyal dayanışma gereği (doğal âfetler) birtakım yükümlülükler getirilebileceği yolundaki önerisi bile, genel kurulda tasvip görmeyip reddolunmuştur. Bütün bu tavırlar, Fransız Devrim ilkelerinin etkisini taşıyan seçkinlerin liberal ve bireyci eğilimlerini yansıtır. Gerçekten de 68. madde, 1789 tarihli İnsan ve Yurttaş Hakları Bildirgesi’nin 4. maddesinden alınmıştı. 1961 ve özellikle 1982 Anayasası’nda özgürlüklerin sınırlanmasına getirilen kavram bolluğu (kamu yararı, kamu düzeni, millî güvenlik, devletin ülkesi ve milletiyle bölünmez bütünlüğü, genel ahlâk vb) hesaba katılırsa, 1924 Anayasası’nın klasik, liberal ve bireyci felsefesi daha iyi anlaşılır.<span class="charoverride11">28</span></p>

    <p class="paragraf2">“<span class="charoverride10">Türklerin Hukuk-</span><span class="charoverride10">ı</span> <span class="charoverride10">Ammesi</span>” (Kamu Hakları) ile ilgili meclis tartışmaları, önceki bölümlerle kıyaslanamayacak derecede kısa ve yüzeysel olmuştur. Önerilenlerin çoğu hemen hiç tartışma konusu olmadan kabul edilmiştir. Genel kurulun yaptığı değişikliklerden birkaçı yine de dikkat çekicidir.</p>

    <p class="paragraf2">Bunlardan biri, yukarıda değinildiği gibi doğal âfetler (sel, deprem, vb) karşısında toplumsal dayanışma gereği vatandaşlara konacak yasal yükümlülüklerle ilgili önerinin (Tasarı md. 70) geri çevrilmesidir.</p>

    <p class="paragraf2">Bir başka değişiklik, posta yoluyla haberleşmenin gizliliğine mahkeme kararı olmadan dokunulamayacağına ilişkin hükme (md. 81) açıklık getirilerek, telgraf ve telefon yoluyla haberleşmelerin de bunlara eklenmesidir.</p>

    <p class="paragraf2">Sıkıyönetim ilânı halinde, meclisin, toplanık değilse derhal toplantıya çağrılması hükmü de (md. 86) metne genel kurulda eklenmiştir.<span class="charoverride11">29</span> Bu, kişi hakları açısından olduğu kadar, meclisin vazgeçilmezliği konusundaki duyarlılığı yinelemesi bakımından da önemli bir katkıdır.</p>

    <p class="paragraf2">Anayasa, klasik-bireysel hak ve özgürlüklerin hemen hepsine yer vermiştir. Yasa önünde eşitlik ilkesi ve hakkı ile her türlü ayrıcalığın yasaklanması (md. 69) en başta gelmektedir. Yine bir genel maddede kişi dokunulmazlığı, vicdan, düşünce, söz, yayın, seyahat, sözleşme, çalışma, mülk edinme, malını kullanma, toplantı, dernek ve ortaklık kurma hak ve özgürlüklerinin Türklerin tabii haklarından olduğu belirtilmiştir (md. 70).</p>

    <p class="paragraf2">Birtakım hak ve özgürlüklerin öznesi olarak geçen “<span class="charoverride10">Türkler</span>” ya da “<span class="charoverride10">Türk</span>” kimdir bölümünün son maddesi bunun yanıtını veriyor: “<span class="charoverride10">Türkiye ahalisine din ve</span> <span class="charoverride10">ı</span><span class="charoverride10">rk fark</span><span class="charoverride10">ı</span> <span class="charoverride10">olmaks</span><span class="charoverride10">ı</span><span class="charoverride10">z</span><span class="charoverride10">ı</span><span class="charoverride10">n vatanda</span><span class="charoverride10">ş</span><span class="charoverride10">l</span><span class="charoverride10">ı</span><span class="charoverride10">k itibariyle Türk</span> <span class="charoverride10">ı</span><span class="charoverride10">tlak olunur</span>” (denir) (md. 88). Anayasa, dinsel ve ırksal farklılıkların bulunduğunu ancak, “Türk”lük sıfatının dinsel ve ırksal bir anlam taşımadığını, <span class="charoverride10">co</span><span class="charoverride10">ğ</span><span class="charoverride10">rafî</span> (“Türkiye ahalisi”) ve <span class="charoverride10">siyasî</span> (“vatandaşlık” bağı) anlama geldiğini vurgulamaktadır. Mustafa Kemal de aynı yıllarda, “<span class="charoverride10">Türkiye Cumhuriyetini kuran Türkiye halk</span><span class="charoverride10">ı</span><span class="charoverride10">na Türk Milleti denir</span>” şeklindeki tanımıyla, aynı yaklaşımı bir başka düzlemde formüllendirmişti. Dolayısıyla “<span class="charoverride10">milliyetin esas</span><span class="charoverride10">ı</span> <span class="charoverride10">ı</span><span class="charoverride10">rk de</span><span class="charoverride10">ğ</span><span class="charoverride10">il, siyasal sadakattir.</span>”<span class="charoverride11">30</span></p>

    <p class="paragraf2">Anayasa, “<span class="charoverride10">Türklerin tabiî hukuku</span>”ndan saydığı hak ve özgürlükleri ayrı maddeler halinde belirtmiştir. Can, mal, ırz ve konut dokunulmazlığı (md. 71), yasanın belirttiği durumlar dışında yakalanmama ve tutuklanmama (md. 72), işkence, eziyet, müsadere ve angarya yasağı (md. 73), yasal istisnalar dışında elkoyma ve kamulaştırma yasağı (md. 74), felsefî görüş ve dinsel inancından dolayı kınamama ve yasalar çerçevesinde dinsel âyinler yapabilme hakkı (md. 75), yasal usuller dışında konuta girememe ve burada arama yapamama kuralı (md. 76), basın serbestliği ve öndenetim yasağı (md. 77), seferberlik ve sıkıyönetim ya da salgın hastalık durumu dışında seyahat özgürlüğüne engel konamaması (md. 78), sözleşme, çalışma, mülk edinme, toplanma, dernek ve ortaklıklar kurabilme haklarının ancak kanunla sınırlanabilmesi (md. 79), haberleşmenin gizliliği (md. 81) ilkesi, bu gibi bireysel hak ve güvencelere örnek oluşturur.</p>

    <p class="paragraf2">Anayasanın bireylere tanıdığı <span class="charoverride10">yarg</span><span class="charoverride10">ı</span><span class="charoverride10">sal güvence haklar</span><span class="charoverride10">ı</span> çeşitli bölümlere dağılmıştır. Toparlanacak olursa; alenî (açık) yargılanma hakkı (md. 58), mahkemeler önünde meşru yollardan yararlanarak hakkını savunabilme (md. 59), yasayla görevli mahkemede dava açabilme (md. 60) ve sadece yasayla tâbi olunan mahkemede yargılanma hakkı (md. 83) bunların öndegelenleridir.</p>

    <p class="paragraf2"><span class="charoverride10">Siyasal ve kamusal kat</span><span class="charoverride10">ı</span><span class="charoverride10">lma haklar</span><span class="charoverride10">ı</span> olarak da mebus seçme ve seçilme (md. 10 ve 11), devlet memuriyetine girebilme (md. 92), kamu işleri ile ilgili olarak yasalara aykırı buldukları durumları ilgili mercilere ve TBMM’ye haber verme hakları (md. 82) özellikle belirtilmelidir.</p>

    <p class="paragraf2"><span class="charoverride10">Ekonomik</span> konularda Anayasanın bireysel mülkiyet ve girişimi koruyucu özellikleri açıktır. 1924 Anayasası’nın devleti, müdahaleci ve sınırlayıcı değildir. Müdahaleler çok istisnaî olarak işaretlenmiştir. Bir yıl önce yapılan İzmir İktisat Kongresi’nde alınan liberal ve özel teşebbüsçü kararların ruhu Anayasaya da sinmiştir. Devlet, liberalizmin <span class="charoverride10">jandarma devleti</span>’ne benzemektedir. Kamulaştırılan toprağın bedelinin peşin ödenmesini buyuran Anayasa (md. 74), toprak reformunu da fiilen imkânsız kılmıştır.<span class="charoverride11">31</span> Bu hüküm 1937’de değiştirilecek, taksitle ödeme olanağı sağlanacak, ayrıca <span class="charoverride10">devletçilik</span> ilkesi de anayasaya konacaktır.</p>

    <p class="paragraf2"><span class="charoverride10">Sosyal haklar</span> konusu da hemen hemen hiç ele alınmamış, devletin sosyal ödevlerine yer verilmemiştir. Sendika, grev ve toplu pazarlık, toplusözleşme gibi kolektif emekçi hakları tanınmamıştır. Sosyal güvenlik, iş hakkı, sağlık ve konut hakları gibi alanlarda da devlete düşen ödevlerden söz yoktur. Bunun tek istisnası, parasız ilköğretim hakkı ve zorunluluğudur (md. 87). Kısacası, Anayasanın devlet felsefesi sosyal değil liberaldir.</p>

    <p class="paragraf2">Şu var ki bu saptamalar anayasa katıyla sınırlıdır. Bir kere, rejim “inkılapçı”ydı. Türk hukuk sistemi bazı sosyal haklara ve sosyal güvenlik sistemlerine yabancı da değildi. Devlet, halkçılık ve dayanışma fikirlerinin de etkisiyle birtakım sosyal yükümlülükleri yerine getirmekteydi.<span class="charoverride11">32</span> 1930’dan sonraki <span class="charoverride10">Devletçilik</span> politikası, özellikle istihdam yaratan yanlarıyla, işsizlik ve bundan doğan sosyal sorunlar karşısında olumlu işlevler görecektir. 1937 anayasa değişiklikleri sırasında çiftçiyi topraklandırmak amacıyla yapılacak kamulaştırmaların bedellerinin ödenmesinde taksit sistemine izin verilmesi de, aynı yönde bir düzenlemedir (md. 74/2).</p>

    <p class="paragraf2">Anayasa, olağanüstü yönetim usulü olarak <span class="charoverride10">örfî idare</span> düzeninin esaslarını koymaktadır. Savaş, savaşı gerektirecek bir durum, ayaklanma ya da vatana ve Cumhuriyete karşı kuvvetli ve eylemli kalkışmaların doğduğuna ilişkin kesin belirtiler ortaya çıktığında, bakanlar kurulu, süresi bir ayı aşmamak üzere sıkıyönetim ilân edebilir. Durum hemen Meclisin onayına sunulur, Meclis sıkıyönetim süresini uzatabilir ya da kısaltabilir. Sıkıyönetim, kişi ve konut dokunulmazlıklarının, basın, gönderişme, dernek ve şirket kurma özgürlüklerinin geçici olarak kayıtlanması ya da durdurulması sonucunu doğurur (md. 86).</p>

    <p class="paragraf2">Bu düzenlemede dikkati çeken bir özellik, sıkıyönetim durumunda kayıtlanabilecek ya da askıya alınabilecek hak ve özgürlüklerin anayasada sayılıp gösterilmesi, yani sınırlanmasıdır. 1961 ve 1982 Anayasalarında ise bu tür sınırlamalar yer almayacaktır.</p>

    <p class="bas" xml:lang="en-GB">G. ANAYASANIN ÜSTÜNLÜĞÜ</p>

    <p class="paragraf2">Altıncı Faslın son hükümleri, yeni anayasal düzenin <span class="charoverride10">kaynaklar</span><span class="charoverride10">ı</span> ile anayasanın <span class="charoverride10">üstünlü</span><span class="charoverride10">ğ</span><span class="charoverride10">ü</span> ve <span class="charoverride10">kat</span><span class="charoverride10">ı</span><span class="charoverride10">l</span><span class="charoverride10">ığı</span> gibi konuları düzenlemiştir.</p>

    <p class="paragraf2">Kanun-ı Esasî ve değişiklikleri ile 1921 Teşkilât-ı Esâsiye Kanunu ve ekleri kaldırılmıştır (md. 104). Böylece, 1921’den sonra yaşanan <span class="charoverride10">iki anayasal</span><span class="charoverride10">ı</span> <span class="charoverride10">düzen</span> de resmen son bulmuştur.</p>

    <p class="paragraf2"><span class="charoverride10">Anayasan</span><span class="charoverride10">ı</span><span class="charoverride10">n üstünlü</span><span class="charoverride10">ğ</span><span class="charoverride10">ü</span> ilkesi şu hükümde ifadesini bulur: “Teşkilât-ı Esâsiye Kanunu’nun hiçbir maddesi, hiçbir sebep ve bahane ile ihmâl veya tatil olunamaz. Hiçbir kanun Teşkilât-ı Esâsiye Kanunu’na münafi (aykırı) olamaz” (md. 103). Buradaki birinci cümlenin KE’de de karşılığı vardı; ikincisi ise yenidir. Ne var ki, yasaların anayasaya aykırı olamayacağının ilânı, pratik bir sonuç doğurmaya yeterli değildir. Çünkü bunun yargısal yaptırımı yoktur. Anayasanın kendisi bir anayasa yargısı sistemi ve anayasa mahkemesi öngörmediği gibi, yargı organı da bu anayasa döneminde yasaların anayasaya uygunluğunun yargısal denetimi çığırını açabilmiş değildir.</p>

    <p class="paragraf2"><span class="charoverride10">Anayasan</span><span class="charoverride10">ı</span><span class="charoverride10">n kat</span><span class="charoverride10">ı</span><span class="charoverride10">l</span><span class="charoverride10">ı</span><span class="charoverride10">ğı</span> ilkesi, yumuşak bir anayasa olan 1921 Teşkilât-ı Esâsiye Kanunu’ndan sonra 1924 Anayasası ile yeniden benimsenmiştir. Anayasada değişiklik özel kural ve usullere bağlıdır. Değişiklik önerisi Meclis üye tamsayısının üçte biri tarafından imzalanmalı ve tamsayının üçte ikisi tarafından kabul edilmelidir. Ayrıca, devlet şeklinin cumhuriyet olduğuna ilişkin birinci maddenin değiştirilmesi ve başkalaştırılması (tağyir) hiçbir surette teklif dahi edilemez (md. 102). Böylece katılık hem <span class="charoverride10">biçim</span> ve <span class="charoverride10">usul</span> yönünden hem de bir noktada (Cumhuriyet) <span class="charoverride10">içerik</span> bakımından sağlanmak istenmiştir.</p>

    <p class="paragraf2">Anayasaya göre TBMM milletin tek ve gerçek temsilcisi olup onun adına egemenlik hakkını kullandığından (md. 4), <span class="charoverride10">anayasa de</span><span class="charoverride10">ğ</span><span class="charoverride10">i</span><span class="charoverride10">ş</span><span class="charoverride10">ikli</span><span class="charoverride10">ğ</span><span class="charoverride10">i</span> gibi kurucu iktidar yetkilerinin kullanıldığı bir süreçte, Meclis yine tek yetkili organdır. Değişiklik girişim ve önerilerinin başlamasında hükümete, gerçekleşen değişikliklerin onaylanması bakımından da yürütmenin ve devletin başı olan Cumhurbaşkanına herhangi bir rol düşmemektedir. Cumhurbaşkanının ilânını uygun görmediği yasaları bir kez daha Meclis’e geri gönderme hakkı varsa da, Bütçe Kanunu ile anayasa değişikliği getiren yasalar bunun istisnasıdır. Cumhurbaşkanı anayasa değişikliklerini sadece ilân etme durumundadır (md. 35).</p>

    <p class="paragraf2">TBMM, anayasa değişiklikleri konusunda halkoylamasına da gidemez. Anayasa değişikliği için kurucu meclis oluşturulması da gerekli değildir. Çünkü TBMM, millet adına egemenlik hakkı kullanmaya tam yetkili ve tek organdır. Ayrıca saf temsilî demokrasi anlayışı geçerlidir.</p>

    <p class="arabaslik_sol">III. Uygulama</p>

    <p class="paragraf2"><span class="charoverride10">Ulusal Devletin Kurulmas</span><span class="charoverride10">ı</span> aşamasında, 1924 Anayasası’nı yer yer başkalaştıran ya da değiştiren üç ana faktör grubu olmuştur. Bunlardan birincisi 1925-1945 arasındaki <span class="charoverride10">Tek Parti Rejimi</span> olgusudur. Bu oluşum anayasal pratiği de büyük çapta etkilemiştir (A). İkinci büyük gerçeklik, bu rejimle eşanlı olarak yaşanan <span class="charoverride10">Reformlar</span> dizisidir. Bunların da, siyasal ve anayasal rejim üzerinde önemli etkileri olacaktır (B). Üçüncüsü, doğrudan Anayasa değişiklikleri konusudur (C).</p>

    <p class="bas" xml:lang="en-GB">A. TEK PARTİ REJİMİ</p>

    <p class="paragraf2">Tek parti rejimi <span class="charoverride10">a</span><span class="charoverride10">ş</span><span class="charoverride10">amal</span><span class="charoverride10">ı</span> ve gel-gitli bir şekilde kurulmuş ve yerleşmiştir. Bu rejimin, 1924 Anayasası’nın öngördüğü esasları birçok bakımdan değiştirdiği açıktır.</p>

    <p class="arabaslik_sol">1- Aşamalar</p>

    <p class="paragraf2">Mustafa Kemal önce bir meclis grubu oluşturmuş, sonra da Halk Fırkası’nın (HF) kurulmasına öncülük etmişti (9-11 Eylül 1923). İkinci TBMM üyeleri Mustafa Kemal’in süzgecinden geçerek seçilmiş kişilerdi, ama meclis, özellikle ilk yasama yılında, bağımsız davranabildi. 1924 Anayasası görüşmeleri buna örnektir. Dolayısıyla, HF içinde bile muhalefet unsurları vardı. Terakkiperver Cumhuriyet Fırkası bunlar tarafından kuruldu (17 Kasım 1924). Bu arada HF, Cumhuriyet Halk Fırkası adını almıştı. Şeyh Sait Ayaklanması (13 Şubat 1925) üzerine İsmet Paşa hükümetinin sert önlemler alması, TBMM’nin Takrir-i Sükûn Kanunu’nu çıkarması (4 Mart 1925), iktidara bağımlı İstiklâl Mahkemeleri’nin kurulması ve Terakkiperver Cumhuriyet Fırkası’nın hükümetçe kapatılmasından (3 Haziran 1925) sonra ülke beş yıllık muhalefetsiz bir döneme ve “şiddet politikası”na girdi. 1930’da Mustafa Kemal’in Fethi Bey’e Serbest Cumhuriyet Fırkası’nı kurdurmasıyla bir güdümlü muhalefet aralığı yaşandıysa da, çok geçmeden bu parti kendini feshetme durumunda kaldı. Bu tarihten itibaren tek parti yönetimi <span class="charoverride10">yerle</span><span class="charoverride10">ş</span><span class="charoverride10">iklik</span> kazandı ve 15 yıl kadar sürdü. Tek parti yönetimi boyunca CHP meşrûluğunu iki temele dayandırdı: Müdafaa-i Hukuk temeli ve ülkenin “sınıfsız”, kendisinin de “ulusal” bir parti olduğu tezi.<span class="charoverride11">33</span></p>

    <p class="paragraf2">1925 yılı tek partili rejimin <span class="charoverride10">kurulmas</span><span class="charoverride10">ı</span>, 1930 yılı da <span class="charoverride10">yerle</span><span class="charoverride10">ş</span><span class="charoverride10">mesi</span> açısından dönüm noktalarıdır. 1925’te Doğu isyanı ile <span class="charoverride10">H</span><span class="charoverride10">ı</span><span class="charoverride10">yanet-i Vataniye Kanunu</span> (değ. 25.2.1925) ve <span class="charoverride10">Takrir-i Sükûn Kanunu</span> uygulamaları bu başlangıcın ana nedenleridir. Uygulamalar başlıca üç hedefe yönelmiştir. Birincisi, silahlı güçler ve İstiklâl Mahkemeleri eliyle ayaklanmanın bastırılması ve cezaî yaptırımların uygulanmasıdır. İkinci hedef, İstanbul basınının cumhuriyeti benimsemeyen ve hilafete bağlılık gösteren organları ve bunların kapatılması olmuştur. Üçüncü darbe ise, siyasal muhalefetin örgütlü gücü olan Terakkiperver Cumhuriyet Fırkası’nın, 3 Haziran 1925 tarihinde bu yasaya dayanılarak bakanlar kurulu kararıyla kapatılması olacaktır. İki yıl için çıkarılmış olan yasanın yürürlük süresi iki yıl daha uzatıldı. <span class="charoverride10">Takrir-i Sükûn dönemi</span> (1925-1929) köklü reformların otoriter rejim sayesinde yapılabildiği bir evredir.<span class="charoverride11">34</span></p>

    <p class="paragraf2">Tek parti rejiminin 1930’dan sonraki durumu ise, bu düzenin <span class="charoverride10">yerle</span><span class="charoverride10">ş</span><span class="charoverride10">mesi</span> (consolidation) olarak adlandırılabilir. Bu dönemin özelliklerine az sonra değinilecektir.</p>

    <p class="arabaslik_sol">2- Demokrasi/sizlik</p>

    <p class="paragraf2"><span class="charoverride10">Siyasal demokrasi</span> 1924 sisteminin özü demekti. Kurtuluş Savaşı yıllarının halkçılık ideolojisi, bunun 1921 Anayasası’na yansıma biçimi olan millet egemenliği ilkesi, halkın yönetimde doğrudan doğruya ya da temsilcileri eliyle söz sahibi olması anlamına geliyordu. 1924 Anayasası da hazırlık çalışmalarından açıkça anlaşıldığı gibi, demokratik bir siyasal rejim hizalanarak oluşturulmuştu. Bu ise seçimli ve çok seçenekli bir siyasal hayatın kurulmasını gerekli kılardı. 1924 Anayasası döneminde seçme hakkı alanında iki önemli demokratikleşme atılımı yapıldı. Birinci ve ikinci seçmen ya da mebus olabilmek için vergi verme şartı kaldırıldı ve kadınlara seçme ve seçilme hakkı tanındı.<span class="charoverride11">35</span> Çok seçeneklilik ise gerçekleşmedi. 1925’ten sonra doğan tek parti rejimi, egemenlik hakkının serbest ve çoktan seçmeli biçimde gelişmesine izin vermedi. Tek şefli ve tek partili <span class="charoverride10">otoriter rejim</span>, 1930’daki kısa aralık dışında, ülkeyi 1945’e kadar yönetti. Meclis de Parti grubuna tâbi oldu.</p>

    <p class="paragraf2">Dönemin bir başka özelliği, 1935’ten sonraki <span class="charoverride10">parti-devlet kayna</span><span class="charoverride10">ş</span><span class="charoverride10">mas</span><span class="charoverride10">ı</span> olayıdır. 1936’da İçişleri Bakanı partinin genel sekreteri, valiler de il başkanı yapılmıştır. Memurların parti üyeliği yasağı uygulamadan düşürüldüğünden, bundan yararlanan da iktidardaki (tek) parti olmuştur. 1937 anayasa değişiklikleriyle CHP’nin altı ilkesi anayasaya sokularak parti-devlet özdeşleşmesi pekiştirilmiştir. Bu kaynaşmadan devletin mi yoksa partinin mi üstün çıktığı sorusuna net bir cevap getirilmemiştir. CHP Genel Sekreteri Recep Peker ya da yazar Mahmut Goloğlu, “<span class="charoverride10">parti devleti</span>” deyimini yeğlerken, partiye devlete yakın bir değer tanımış sayılırlar. Buna karşılık F. Giritlioğlu 1936’daki kaynaşmanın, partinin zaten görünüşte olan bağımsızlığını büsbütün yok ederek, onu devletin ve hükümetin güdümü altına aldığını ileri sürer. Bu ise, hükümet karşısındaki tek denetim organının da silinmesi demektir. Bu hesapça, kaynaşmanın kârlısı devlettir. Siyasal otorite partide değil, devlet ve hükümet başkanındadır.<span class="charoverride11">36</span> O halde, dönemden bir “<span class="charoverride10">parti devleti</span>” diye söz etmek yerine, CHP’nin bir “<span class="charoverride10">devlet partisi</span>” olduğunu söylemek daha uygun düşer.</p>

    <p class="paragraf2"><span class="charoverride10">Lider</span> ya da <span class="charoverride10">Ş</span><span class="charoverride10">ef</span>, dönemin büyük ve belirleyici etkenidir. Rejimin asıl karar merkezi “<span class="charoverride10">Ebedi</span> <span class="charoverride10">Ş</span><span class="charoverride10">ef</span>” Atatürk, sonra da “<span class="charoverride10">Millî</span> <span class="charoverride10">Ş</span><span class="charoverride10">ef</span>” İ. İnönü’dür. Özellikle 1938’de “Millî Şef” düzenine geçiş, Şef öğesinin rejim içindeki yerini iyice pekiştirmiştir. Böylece rejim, <span class="charoverride10">Millet-Devlet-Parti-</span><span class="charoverride10">Ş</span><span class="charoverride10">ef</span> dörtlemesinin kurduğu özdeşlikler varsayımı üzerine oturmuştur.<span class="charoverride11">37</span> Yani “Devlet Milleti, Parti Devleti, Şef de hepsini simgeler ve temsil eder” anlayışı.</p>

    <p class="arabaslik_sol">3- Hükümet Sistemi</p>

    <p class="paragraf2">Tek parti rejiminin anayasal sistemi başkalaştıran etkilerinden biri de <span class="charoverride10">hükümet sistemi</span> düzlemindedir. 1924 Anayasası parlamenter rejime özgü unsurlar içermekle birlikte, esas olarak kuvvetler birliği ve meclis üstünlüğü ilkelerine dayalıydı. Tek parti olgusu ise bu teorik şemayı tersine çevirmiştir. Meclise ve hükümete egemen tek ve disiplinli bir parti ile güçlü liderler (Atatürk, İnönü) ekseninde işleyen siyasal rejim, sonuçta hükümetin yasamaya üstün çıkmasına yol açmıştır. Hükümet meclise değil, meclis hükümete ve liderlere bağımlı bir çalışma düzeni içinde olmuştur. Bu dönemde meclisin hükümet üzerinde etkili bir denetimi yoktur.</p>

    <p class="paragraf2"><span class="charoverride10">Seçimlerin yenilenmesi</span> konusuna da aynı pratik açıdan bakıldığında, farklı bulgular yakalanabilir. Bilindiği gibi Anayasa, yürütmeye bu yetkiyi tanımamıştı. Ancak uygulamada durum farklı bir özellik göstermiş, tek partili ve çok partili dönemlerde hükümet genellikle meclise hâkim olan partinin önde gelenlerinden oluştuğundan, bunların aldıkları seçimleri yenileme ya da erken seçim kararları önce parti grupları, sonra da meclis genel kurulu tarafından kolayca benimsenebilmiştir.<span class="charoverride11">38</span></p>

    <p class="paragraf2">Siyasal pratik ve gerçeklik, <span class="charoverride10">Cumhurba</span><span class="charoverride10">ş</span><span class="charoverride10">kan</span><span class="charoverride10">ı</span>’nın teorik konumunu da değiştirmiştir. Cumhurbaşkanı 1924 sisteminde parlamenter rejimin sembolik devletbaşkanından farklı bir konumda değildi. Siyasal gerçeklik ise bambaşka yöndeydi. Atatürk ile İnönü, Kurtuluş Savaşı önderliği, eski asker olma, partinin genel ve ebedî başkanı seçilmiş bulunma, kişisel karizma vb. gibi etkenlerle siyasal pratikte aktif ve belirleyici roller oynamışlardır. İki lider, özellikle tek parti yoluyla meclis üzerinde ve hükümet icraatlarında son derece etkili oldular.</p>

    <p class="arabaslik_sol">4- Hak ve Özgürlükler</p>

    <p class="paragraf2">Tek parti rejmi, hak ve özgürlükler açısından da anayasanın öngördüğünden farklı ve baskıcı bir tablo yaratmıştır. Bunu bazı kalemlerle örneklemek mümkündür.</p>

    <p class="paragraf2"><span class="charoverride10">Bireysel</span> hak ve özgürlüklerin durumu, özellikle kişi özgürlüğü ve güvenliği açısından olumsuzluklarla doludur. Sıkıyönetim uygulamaları, Sıkıyönetim Mahkemeleri ve İstiklâl Mahkemelerince verilen bazı tutuklama ve mahkûmiyet kararları bunun başlıca nedenleri arasındadır. Zorunlu yerleştirme (iskân) yasaları (14 Haziran 1934 ve 25 Aralık 1935 tarihli kanunlar), köylü üzerindeki baskı ve angaryalar, bireysel hak ve özgürlükleri örselemiştir. Militan laikliğin yer yer dinsel özgürlükleri kıstığı açıktır (bazı camilerin ibadete kapatılması, hac izni verilmemesi, dinsel öğretim boşluğu vb.). TCK ve Hıyanet-i Vataniye Kanunu ile gelen “<span class="charoverride10">dü</span><span class="charoverride10">ş</span><span class="charoverride10">ünce suçlar</span><span class="charoverride10">ı</span>” da unutulmamalıdır.</p>

    <p class="paragraf2"><span class="charoverride10">Kolektif</span> hak ve özgürlükler üzerindeki baskılar daha da ağırdır. Emekçi sınıf, taleplerini topluca savunabilme haklarından yoksundur. Sendikal örgütlenme sınırlı, güdümlü ve pratikte izne bağlı, grev ise yasaktır. Dolayısıyla, toplupazarlık ve toplusözleşmeye yer yoktur.</p>

    <p class="paragraf2">Basın, dernek, parti, toplantı ve gösteri özgürlükleri açısından durum biraz daha yakından görülmeye değer özellikler taşır.</p>

    <p class="paragraf2">Tek parti döneminde <span class="charoverride10">bas</span><span class="charoverride10">ı</span><span class="charoverride10">n özgürlü</span><span class="charoverride10">ğ</span><span class="charoverride10">ü</span> ağır kayıt ve baskılar altındaydı. 1913 tarihli bir geçici yasa uyarınca bakanlar kurulu ülkenin iç ve dış güvenliğini sarsabilecek yayınları yapan gazete ve dergilerin yayımını geçici süre durdurma yetkisine sahipti. 1925 tarihli Takrir-i Sükûn Kanunu ile gericiliğe, isyana yol açabilecek ve ülkenin sosyal düzenini ve sükûnunu, güvenlik ve asayişini bozacak yayınlar Cumhurbaşkanının onayı ile hükümet tarafından önlenebiliyordu. II. Meşrutiyet geçici yasası ülkenin iç ve dış güvenliğini bozacak yayınları yasaklamışken, 1931 tarihli Matbuat Kanunu daha da ileri gitti ve “memleketin umumi siyasetine dokunacak” yayımlar yapan gazete ve dergilerin icra vekilleri heyeti tarafından geçici olarak tatilini mümkün kıldı. Meşrutiyet yasalarına göre kapatılan bir gazetenin yerine başka adlarla bir yenisini çıkarabilme yolu açıkken, yeni basın kanunu tatile sokulan gazetenin sahip ve yazı işleri müdürlerinin bu süre içinde başka bir gazete çıkarmalarını da yasakladı (buna benzer bir hüküm 1982 Anayasası’nın 28. maddesinde de vardır). Bu kararlara karşı etkili yargı yolları da olmadığından, basın kendi kendini sansür etme yoluna gidiyordu. 1931’de de gazeteler Basın Birliği’nde birleştirilip partili yöneticilerin denetimine sokulmuştur.<span class="charoverride11">39</span></p>

    <p class="paragraf2"><span class="charoverride10">Dernekler</span> ile <span class="charoverride10">partileri</span> birlikte ele almak gerekir. Çünkü bu dönemde partiler derneklerle aynı yasalara (Cemiyet Kanunu, Medeni Kanun) tâbiydiler. 1938’e kadar bunlar hukuken serbestçe kurulabiliyorlardı, “<span class="charoverride10">serbestlik</span>” ilkesi vardı. Ancak, otoriter rejim koşulları ile idareye tanınan yetkiler bunu geçersiz kılmaktaydı. 1909 tarihli olup 1923’te iki otoriter değişiklik yaşamış olan Cemiyetler Kanunu, bir derneğin faaliyete geçebilmesi için, kuruluşunu idareye bildirip ilmühaber (alındı kâğıdı) almasını öngörmüştü. İdare bu yolla, uygun görmediği derneklerin başvurularını sürüncemede bırakıyor, faaliyete geçmelerini engelliyordu. Gerçi dernek kurmada tam serbestlik getiren 1926 tarihli Türk Medenî Kanunu hükümleri Cemiyetler Kanunu’nun ilgili hükümlerini değiştirmiş sayılmalıydı, ama bunu idareye anlatabilmek kolay değildi. Dolayısıyla 1938’e kadar dernek (parti) kurmak hukuken serbest, fiilen izne bağlıydı. 1938’de çıkartılan yeni Cemiyetler Kanunu ise, faaliyete geçebilmek için idareden tescil belgesi alma zorunluluğunu getirerek; ayrıca idareye faaliyetleri durdurma yetkisi vererek bu fiilî durumu hukukileştirdi; “<span class="charoverride10">izin sistemi</span>”ni getirdi. Şu halde, dernek ve parti kurma konusuda 1938’e kadar hukuken serbestlik fiilen izin, 1938’den 1946’ya kadar da tam izin sistemi yürürlükte oldu. Öte yandan TCK ve Cemiyetler Kanunu, laiklik ve cumhuriyete karşı, ırkçı, bölgeci, ulusal bütünlüğü bozucu dernekleşmelerin yanısıra Anayasadaki Altı Umde’ye aykırı örgütlenmeleri de yasaklamaktaydı.<span class="charoverride11">40</span></p>

    <p class="paragraf2">Tek parti döneminde kâğıt üzerinde toplantı ve gösteri yürüyüşleri özgürlüğü vardı. II. Meşrutiyet başlarındaki hürriyet havası günlerinde çıkartılan 1909 tarihli İçtimaatı Umumiye Kanunu yürürlükteydi. Bu yasa ve eklerine göre toplantı ve gösteri için izin şartı aranmıyor, 48 saat öncesinden idareye haber vermek yetiyordu. Ama tek partili rejim koşullarında bu özgürlük fiilen askıya alınmış durumdadır.</p>

    <p class="arabaslik_sol">5- Yargı</p>

    <p class="paragraf2"><span class="charoverride10">Yarg</span><span class="charoverride10">ı</span> pratiği bakımından da ciddî sorunlar yaşanmıştır. Anayasanın, mahkemelerin bağımsızlığı ve yargıç güvenceleri konusunda genel ilkeleri koymakla yetinip somut kurallar getirmemesi ve bunlara eklenen otoriter rejim koşulları, siyasal iktidarın bu konuları dilediği gibi düzenlemesine yol açmıştır. Mahkemelerin bağımsızlığı ve yargıç güvencesi gibi konularda doğan sıkıntılar buradan da kaynaklanmıştır. İstiklâl Mahkemeleri uygulaması iktidara bağımlı yargılamanın en uç örneğini oluşturur.<span class="charoverride11">41</span></p>

    <p class="paragraf2">Yargı ile ilgili bir başka konu, anayasa yargısı sorunudur. Anayasanın 103. maddesi, anayasa kurallarının hiçbir şekilde ihmal edilemeyeceğini ve yasaların anayasaya aykırı olamayacağını buyurmuştu. Ama bunun yargısal denetimi ve yeri (Anayasa Mahkemesi) öngörülmemişti. Yine de yargıçlar, anayasa hükmüne dayanarak, vaktiyle ABD’li meslektaşlarının tutturdukları yoldan gidebilirler, kurallar kademelenmesini ve anayasanın üstünlüğünü esas alarak anayasaya aykırı kanun hükümlerini uygulamaktan kaçınabilirlerdi. Gerçi bunu zorlaştıran siyasal nedenlerin (otoriter rejim) yanısıra, hukukî engeller ya da yorumlar da yok değildi. Saf millet egemenliği ve meclis üstünlüğü ilkesi bunların başında gelmiştir. Ayrıca Anayasanın, nizamnamelerin (tüzük) kanunlara aykırılığı iddiasını inceleme yetkisini bile yargıçlara değil, BMM’ye vermiş olması (md. 52), yasaların anayasaya uygunluğunun yargısal denetiminin hiç kabul edilemeyeceği yolunda yorumlara yol açabiliyordu. Pratikte çok istisnai olarak, bu engelleri aşma çabasını gösteren yargıçlar da olmadı değil. Fakat sonuçta yargı sistemi içinde bu sorun olumsuz bir sonuca ulaştı. Yargıtay Hukuk Genel Kurulu 4 Şubat 1931 tarihli kararıyla, bir yasayı anayasaya aykırılığı nedeniyle uygulamaktan kaçınmanın, yargıçların görev ve yetkilerine girmediğini belirledi. Danıştay da aynı yönde tutum alacaktı. Böylece Türk yargıcı, anayasa yargısını içtihatla yaratabilme olanağını elde edemedi ya da kullanamadı.<span class="charoverride11">42</span> Bu konuya Üçüncü Kısım’da yeniden döneceğiz (Birinci Bölüm, III, C, 1).</p>

    <p class="bas" xml:lang="en-GB">B. KÖKLÜ REFORMLAR</p>

    <p class="paragraf2">1922’den itibaren sahneye konan köklü reformlar dizisine <span class="charoverride10">İ</span><span class="charoverride10">nk</span><span class="charoverride10">ı</span><span class="charoverride10">lâplar</span>, <span class="charoverride10">Kemalist Devrim</span>, <span class="charoverride10">Atatürk Devrimi</span>, <span class="charoverride10">Türk Devrimi</span> gibi adlar verilir. Bunlar, toplumsal, kamusal ve hattâ bireysel yaşamın çeşitli kesitlerine (ekonomi, kültür, ideoloji, zihniyet, siyaset, hukuk, eğitim, vb.) uzanan kökten yeniliklerdir. Reformlar, muhalefetsiz ve otoriter siyasal rejim koşullarında, ama hukukî kurum ve usuller (parlamento) büyük çapta gözetilerek yasallaştırılmıştır.</p>

    <p class="paragraf2">Bunlar devlet felsefesi ve sistemi, siyasal kurumlar ve anayasa hukuku açısından da anlamlı işlevler üstlenmiştir. Bu açılardan Türk Devrimi’nin başlıca özellikleri birkaç noktada toplanabilir.</p>

    <p class="paragraf2"><span class="charoverride10">Ulusla</span><span class="charoverride10">ş</span><span class="charoverride10">(t</span><span class="charoverride10">ı</span><span class="charoverride10">r)ma</span> ve <span class="charoverride10">ulusal devlet</span> kurma misyonu, her halde ilk başta gelenidir. Ulusal bağımsızlık, egemenlik, eğitim, dil, alfabe ve tarih alanlarındaki atılımlar bunlara örnek oluşturur. Halifelik gibi ulusüstü ya da öncesi bir kurumun kaldırılması da bu bağlamda anılmalıdır. Ulusal bağımsızlığın, Lewis’in işaret ettiği gibi özgürlüğe giden yolu açmış olması son derece önemlidir.<span class="charoverride11">43</span></p>

    <p class="paragraf2"><span class="charoverride10">Evrensel de</span><span class="charoverride10">ğ</span><span class="charoverride10">erlere yönelme</span>, uluslaş(tır)ma çizgisini yadsımadan tamamlayan bir başka boyuttur. Bilimlerin evrenselliğinin ve tek yol gösterici oluşunun kabulü, pozitivizmin başlıca felsefî değer seçilmesi, hukuk düzeninin Batılı modellere yaklaştırılması, toplumsal yaşamla ilgili kalıpların uluslararası ölçülere göre değiştirilmesi (kılık-kıyafet, soyadı, takvim, saat, ay, tatil günleri), Üniversite reformu (1933) ve üniversitenin yabancı bilginlere açılması, bunun göstergeleridir.</p>

    <p class="paragraf2"><span class="charoverride10">Laikle</span><span class="charoverride10">ş</span><span class="charoverride10">(tir)me</span> ikinci önemli alandır. Bu yöndeki değişiklikler bir yandan devletin laikleştirilmesi operasyonlarını içermiş (halifeliğin kaldırılması, laik devlet ilkesinin kabulü, eğitimin ve hukuk sisteminin laikleştirilmesi, vb.) öbür yandan da toplumu ve bireyi dinci-ümmetçi ideoloji ve kurallardan uzaklaştırma anlamına gelmiştir (laik eğitim, tarikat, şeyhlik, tekke, zaviye gibi kurumların kaldırılması vb.). <span class="charoverride10">Ulusçuluk,</span> bu dönüşümün düşünsel motoru olmuştur.</p>

    <p class="paragraf2"><span class="charoverride10">Demokratikle</span><span class="charoverride10">ş</span><span class="charoverride10">(tir)me</span> eğilimi, otoriter rejim koşullarına bakıp gözden kaçırılmaması gereken bir sualtı akıntısıdır: Saltanat ve hilafetin kaldırılması ve cumhuriyet ilânı, ulusal egemenlik ilkesinin merkezî değeri, parlamentolu rejime bağlılık, askerî otoritenin sivil iktidara bağımlılığı, eğitim ve öğretimde demokrasi kavramına verilen önem, kadınların kamusal ve siyasal yaşama katılımları vb. Bütün bunlar Türkiye’de bir “<span class="charoverride10">siyasal devrim</span>”<span class="charoverride11">44</span> yaşandığının kanıtıdır.</p>

    <p class="paragraf2">Bu köklü reformlarladır ki, Osmanlı Tanzimatı’ndan beri hukuk alanında süregelen “<span class="charoverride10">kültür ikile</span><span class="charoverride10">ş</span><span class="charoverride10">mesi</span>” ortadan kalktığı gibi bağımsız, laik ve modern bir ulus devletin siyasî ve hukukî temelleri de kurulmuştur.<span class="charoverride11">45</span> Büyük dönüşüm, yöntemlerinin otoriter olmasına karşın, Osmanlı toplum ve devlet düzeninin dayandığı küçük bir yönetici sınıfın iktidarı yerine, daha eşitlikçi ve daha demokratik anlayış ve yapılar getirmektedir. Toplum ve devlet katındaki derin değişmeler, Osmanlı tipi yüzeysel reformculuk denemelerinden de kesin bir kopuşa denk düşer, bir “<span class="charoverride10">ça</span><span class="charoverride10">ğ</span><span class="charoverride10">da</span><span class="charoverride10">ş</span><span class="charoverride10">la</span><span class="charoverride10">ş</span><span class="charoverride10">ma modeli</span>” niteliği taşır.<span class="charoverride11">46</span></p>

    <p class="bas" xml:lang="en-GB">C. ANAYASA DEĞİŞİKLİKLERİ</p>

    <p class="paragraf2">1924 Anayasası, 1960 yılındaki askerî müdahaleye kadar yedi kez değişiklik geçirmiştir. Bunlardan ikisi biçimle, öbürleri esasla ilgilidir.</p>

    <p class="paragraf2">Biçimle ilgili değişiklikler dil konusundadır. 1945’te anayasanın dili metnin içeriğine bağlı kalınarak değiştirilmiş, Osmanlıcanın yerini Türkçe almıştır. Başgil’in, “Öztürkçe adı verilen bir lisan” diye<span class="charoverride11">47</span> garipsediği bu dil, 1960’tan itibaren benimsenen hukuk ve anayasa dilinin öncüsüdür. 1952’de ise DP’nin tutucu dünya ve dil anlayışı doğrultusunda yeniden eski metne geri dönüldü.<span class="charoverride11">48</span> 1945 metninin dili halkın daha kolay anlayabileceği türden olduğundan daha demokratik, 1952’dekiyse tam karşıt nedenlerden dolayı aristokratik ve antidemokratikti.</p>

    <p class="paragraf2">İçerikle ilgili önemli değişiklikler 1928, 1934 ve 1937 tarihlerinde gerçekleştirilenlerdir.</p>

    <p class="paragraf2">1928 değişikliğiyle, devletin dininin İslam dini olduğuna ilişkin hüküm anayasa metninden çıkartılmıştır (md. 2). Anayasayı dinsel öğelerden arındıran bir değişiklik de milletvekilleri (md. 16) ve cumhurbaşkanı andındaki (md. 38) “vallahi” sözcüğünün kaldırılması, bunların yerine “namusum üzerine söz veririm” formülünün konmasıdır. TBMM’nin ödevleri arasında sayılan “ahkâmı şeriyenin tenfizi” (md. 26) ibaresi de anayasa metninden çıkartılmıştır.</p>

    <p class="paragraf2">İkinci önemli değişiklik olan 1934 tadilleri, kadınları seçme ve seçilme hakkına kavuşturmuştur (md. 10 ve 11). Bu hükümlerin ilk şekillerinde bu haklar “erkek Türk” vatandaşlarına tanınmıştı. Yeni düzenlemelerde “<span class="charoverride10">kad</span><span class="charoverride10">ı</span><span class="charoverride10">n erkek her Türk</span>” bu haklara sahip kılınmıştır. Ancak, bu defa da kadınların siyasal rüşte erkeklerden geç ulaştıklarına hükmedilmiş olacak ki, 1924 metninde oy kullanma yaşı 18 iken, kadınlara da bu hakkın tanınmasıyla birlikte çıta, 22 yaşını bitirme koşuluna yükseltilmiştir.</p>

    <p class="paragraf2">Daha kapsamlı değişiklikler 1937’de yapılmıştır. Bunlarla, tek partinin <span class="charoverride10">alt</span><span class="charoverride10">ı</span> <span class="charoverride10">umdesi</span> anayasaya sokularak (md. 2) <span class="charoverride10">devletin nitelikleri</span> haline getirilmiştir: “Türkiye Devleti, cumhuriyetçi, milliyetçi, halkçı, devletçi, laik ve inkılâpçıdır” (md. 2). Tek partinin ana ilkelerinin anayasallaştırılması, parti-devlet kaynaşmasının en üst düzeyde tescili demektir. 1924 Anayasası, tek partili rejim için değil, çok partili bir sisteme göre kotarılmış bir metindi. Şimdiyse bu değişiklikle tek partili rejimin damgasını yiyordu.</p>

    <p class="arabaslik_sol">IV. Değerlendirmeler</p>

    <p class="paragraf2">1924 Anayasası ile ilgili tartışma ve değerlendirmeler anayasa boyutlarına hapsedilemez. 1924 Anayasası dönemi, bir anayasa konusu olmanın ötesinde anlamlar taşır. Özellikle tek parti rejimi ve devrimler, bu dönemle ilgili değer yargılarında önemli yer tutar.</p>

    <p class="bas" xml:lang="en-GB">A. KEMALİST REJİM</p>

    <p class="paragraf2">Kemalist rejim, çeşitli değer yargılarına göre sorgulanmış ve eleştirilmiştir. Gelenekçi, liberal, “sol” eleştiriler ile şovenizm suçlamaları başlıca örneklerdir.<span class="charoverride11">49</span></p>

    <p class="paragraf2">Gelenekçi çevrelerden gelen eleştirilerde başlıca şu noktalar vurgulanmıştır: Batı taklitçiliği, din ve maneviyat düşmanlığı, otoritarizm ve hattâ totalitarizm, oligarşik iktidar, Sezarvarî şef rejimi, vb.</p>

    <p class="paragraf2">Liberal ve/ ya da “sol” çevrelerden gelen eleştirilerde öne çıkarılan noktalar şöyle örneklenebilir: Üretici güçlerin gelişimini köstekleyen tutucu ve baskıcı yönetim, sivil toplum düşmanlığı, egemen ideoloji tekeli, birey özerkliğine ve farklı çıkarlara yer vermeyen solidarist ve korporatist yapılaşma vb.</p>

    <p class="paragraf2">Şovenizm iddiaları ise Kemalist rejimin egemen ulus milliyetçiliği güttüğü, eritmeci (assimilasyonist) ve sömürgeci politikalar uyguladığı tezlerine dayanır.</p>

    <p class="paragraf2">Kemalist rejimin <span class="charoverride10">otoriter</span>, <span class="charoverride10">seçkinci</span>, <span class="charoverride10">vesayetçi</span> ve <span class="charoverride10">ulusçu</span> olduğu konusunda şüphe yoktur. Baskıcılığın özellikle sınıfsal, dinsel ve ulusal boyutlar kazandığı da söylenebilir. Devletin ve rejimin sivil görüntüsünün ardında “bir tür askerî paternalizm” de saklıdır. Şu var ki, o dönem dünyasında demokratik ülke sayısı zaten 10-15 kadardır. Ayrıca, Kemalist rejim içerisinde demokratik ilke, kurum ve perspektifler de vardır: Millet egemenliği, parlamento, nispi yargı bağımsızlığı, yasallık (legalite) duygusu, asker-sivil otorite ayrılığı ve sivil otoritenin üstünlüğü, ulusal bağımsızlık, vb. Uygulanan yöntemler otoriter, amaçlar ise siyasal çağdaşlaşma ve demokrasidir.<span class="charoverride11">50</span></p>

    <p class="paragraf2"><span class="charoverride10">Vesayet rejimi</span> ya da <span class="charoverride10">vesayet partisi</span> de bu misyon doğrultusunda işlevler yüklenmiştir. Bunlar kalıcı değil <span class="charoverride10">geçici</span> işlevlerdir. Nitekim <span class="charoverride10">çok partili hayat denemeleri</span> ve 1945’teki <span class="charoverride10">yumu</span><span class="charoverride10">ş</span><span class="charoverride10">ak geçi</span><span class="charoverride10">ş</span> de bunu kanıtlar. Bu bakımdan Kemalist rejim, aynı dönemde varolan totaliter sistemlerden kesin bir şekilde ayrılır. Rejim, otoriterliği nedeniyle muhalefete karşı hoşgörüsüzdür, ama kendisini demokratik bir toplum ve devlet düzenine geçişte bir ara dönem olarak algılamıştır.</p>

    <p class="bas" xml:lang="en-GB">B. TÜRK DEVRİMİ</p>

    <p class="paragraf2">1920’den itibaren gerçekleştirilen köklü reformlar bütünü demek olan Atatürk Devrimi, Kemalist Devrim ya da Türk Devrimi’nin özellikle 1924’ten sonraki aşaması; <span class="charoverride10">yöntemleri</span>, <span class="charoverride10">amaçlar</span><span class="charoverride10">ı</span> ve <span class="charoverride10">sonuçlar</span><span class="charoverride10">ı</span> bakımından sorgulanmaktadır.</p>

    <p class="paragraf2"><span class="charoverride10">Yöntemleri</span> bakımından bu icraata çeşitli eleştiriler yöneltilmiştir: kopyacılık, aktarmacılık, indî’lik (sübjektivizm), tepeden inmecilik, ceberrutluk, otoriterlik, vb.</p>

    <p class="paragraf2">Türk devrimi, Üçüncü Dünya’da özgün bir örnektir. Kuşkusuz onun da bağlı olduğu esin kaynakları vardır. Fransız Devrimi ilkeleri bunların başında gelir. Bu bakımdan “kopyacılık”, “tercümecilik” ya da “aktarmacılık” şeklinde ifade edilen eleştirilerin, bazı düşünce ve kurumların evrenselliğini gözardı ettiği söylenebilir.</p>

    <p class="paragraf2">İndî’lik, sübjektivizm ve keyfilik sorununa gelince, Osmanlı reformları ve meşrutiyet hareketlerinden beri süzülen birikimlerin demokratik, liberal, ulusal ve laik eğilimleri hatırlanacak olursa, Türk Devrimi’nin kişisel bir seçim işine indirgenemeyeceği, tarihsel bir süreç olduğu da fark edilebilir. Yöntemlerin otoriterliği konusunda ise bir tartışma yoktur. Yalnız bunun bir “Devrim” süreci olduğu, başka ülkelerde de (özellikle Fransa’da Jakobenizm) benzerlerinin bulunduğu unutulmamalıdır.</p>

    <p class="paragraf2">Reformların <span class="charoverride10">amac</span><span class="charoverride10">ı</span> konusundaki tartışmaya gelince, bunun, Osmanlı devletçi seçkinlerinden devralınan bürokratik sulta geleneğinin sürdürülmesi olduğu ileri sürülmüştür. Hattâ asıl amacın çağdaşlaşmak değil, “devletin toplum üzerinde daha yakından tahakküm kurmasını sağlamak” olduğu görüşünü savunanlar vardır. Türk Devrimi’nin, aydın ve seçkinlerin toplumsal konumunu ve siyasal gücünü pekiştirdiği doğrudur. Amacın bu olduğunu ileri sürmek ise çok dar görüşlü bir bakıştır. Böyle bir saptama olsa olsa, statükocu, tutucu ve gerici kliklerin iktidarlarını sürdürmeye çalıştıkları baskıcı rejimler için geçerli olabilir. Kemalist iktidarın ve önderlerinin hedefi ise toplumsal ve köklü değişim olmuştur. “Devrim” ya da “devrimci” nitelemeleri de burada doğmaktadır.</p>

    <p class="paragraf2">Türk Devrimi’nin yöneldiği amaç, klik çıkarı ile değil, <span class="charoverride10">yeni bir toplum</span> ve <span class="charoverride10">devlet projesiyle</span> ilgilidir. Bu yolda kullanılan araçların otoriterliği ve yer yer de keyfiliği söz götürmese bile, ana amaç şu üç odakta toplanabilir: <span class="charoverride10">Ulusla</span><span class="charoverride10">ş</span><span class="charoverride10">ma</span> (ulusal toplum ve ulusal devleti oluşturma), <span class="charoverride10">laikle</span><span class="charoverride10">ş</span><span class="charoverride10">me</span> (devleti ve toplumu dinsel ideoloji ve kurallar baskısından kurtarma) ve bu çerçeve içinde <span class="charoverride10">demokratikle</span><span class="charoverride10">ş</span><span class="charoverride10">me</span> (ulusal-laik devlet ve toplum sınırları içinde millet egemenliği rejimini kurma). Bu amaçları topluca en iyi anlatabilecek başlığın “<span class="charoverride10">ça</span><span class="charoverride10">ğ</span><span class="charoverride10">da</span><span class="charoverride10">ş</span><span class="charoverride10">la</span><span class="charoverride10">ş</span><span class="charoverride10">ma</span>” olduğu açıktır. Bunu Anayasa Hukuku diline çevirecek olursak, bir yabancı yazarın da ifade ettiği gibi, Kemalist doktrinin temeli ulusal egemenliktir.<span class="charoverride11">51</span> “Kemalist anayasacılık yaklaşımının temel amacı, mukadderatıyla bizzat ilgili bireylerden kurulu bir toplum yaratmaktır.”<span class="charoverride11">52</span></p>

    <p class="paragraf2">Kemalist Devrim’in <span class="charoverride10">sonuçlar</span><span class="charoverride10">ı</span> ve <span class="charoverride10">etkileri</span> ile ilgili tartışma, yukarıdakilerden de daha kapsamlıdır. Aslında bu bir bilanço değerlendirmesidir. Sadece anayasal hukuk düzeyinde verilen “notlar”ın olumsuz ve olumlu yönlerine kısaca değinebiliriz.</p>

    <p class="paragraf2">Olumsuzluklar hanesi olarak işaret edilen hususlar şöyle toparlanabilir: Otoriter ve buyurucu yöntem ve davranışların zihniyetlerde ve kurumlarda yer etmesi, çoğulcu-özgürlükçü demokrasi için gerekli olan sivil toplum inisiyatifinin köreltilmesi, birey özerkliğinin gelişmesine set çekilmesi, devletin yüceltilmesi, sonraki otoriter askerî müdahalelere meşruluk temeli sağlanması vb.</p>

    <p class="paragraf2">Karşı yöndeki değerlendirmelerde vurgulanan hususlar ise Kemalist Devrim’in sivil toplumun önkoşullarını oluşturduğu, “insanın kendi mukadderatına hâkim olabileceği” fikrini felsefî temel alarak “birey”in gelişimine olanak sağladığı, feodal-ümmetçi ideolojiyi, kurumları ve kuralları tasfiye suretiyle ulusal-demokratik-laik bir devlet ve toplum düzenine giden yolu açtığı şeklindedir.</p>

    <p class="paragraf2">Bu özelliklerin devrimler sosyolojisi açısından karşılığı <span class="charoverride10">burjuva devrimi</span> ya da bu bağlamda bir <span class="charoverride10">millî-demokratik devrim</span> kategorileriyle anlatılabilir. Kemalist Devrim’in <span class="charoverride10">devlet teorisi</span> açısından başardığı tarihsel görev <span class="charoverride10">Ulusal Devletin Kurulmas</span><span class="charoverride10">ı</span> olmuştur. Laik devlet düzeni ve laik siyasal hayat ilkesinin gerçekleştirilmesi de bir yandan milli egemenlik anlayışının pekişmesini, öbür yandan da demokrasiye geçiş için zorunlu olan zemini sağlamıştır. Bütün gel-gitlere karşın Türkiye’nin, Müslüman nüfuslu toplumlar içinde görece laik ve demokratik bir sisteme sahip olması bir rastlantı değildir. Bu da, laiklik ile demokrasi arasındaki zorunlu bağı gösterir.<span class="charoverride11">53</span></p>

    <p class="bas" xml:lang="en-GB">C. 1924 ANAYASASI</p>

    <p class="paragraf2">Bu Anayasayı yaratan dinamikler, tıpkı bir öncekindeki gibi yerli ve ulusaldır. Anayasa, herhangi bir dış güce ödün vermek için yapılmış değildir. Temelleri bakımından, Ulusal Kurtuluş Savaşı’nın ve onun iktidara taşıdığı güçlerin eseridir.</p>

    <p class="paragraf2">Ulusal devlete geçiş, toplumların siyasal gelişmelerinin önemli uğrak noktalarından biridir. Türkiye bu aşamaya, ümmet ya da cemaat temeline dayalı Osmanlı İmparatorluğu’nun yıkıntıları üzerinde yükselen bir devrimle gelmiştir. 1924 Anayasası en başta bu çizginin ürünü ve temel yasasıdır. Osmanlı anayasacılığının çokuluslu-teokratik monarşiyi düzelterek sürdürme çabalarını temsil etmesine karşılık, 1924 Anayasası, 1921 Anayasası ile başlayan sıçramayı belgelemiş, <span class="charoverride10">ulusal</span>, <span class="charoverride10">demokratik</span> ve <span class="charoverride10">laik</span> bir devletin temellerini kurmuştur.</p>

    <p class="paragraf2">Anayasa <span class="charoverride10">demokratik</span> felsefeye bağlıdır. Onun ideolojik özü olan ulusal egemenlik ilkesi <span class="charoverride10">hukukilik</span> ve <span class="charoverride10">yasall</span><span class="charoverride10">ı</span><span class="charoverride10">k</span> açısından da yeni bir açılımdır. Devletin temelinin ve organlarının ulusal iradeye dayalı olması, hukuksallığın da besleyicisidir.<span class="charoverride11">54</span></p>

    <p class="paragraf2">1924 Anayasası demokratik bir ruha sahip olmakla birlikte, demokrasinin <span class="charoverride10">ço</span><span class="charoverride10">ğ</span><span class="charoverride10">ulcu</span> (plüralist) ve <span class="charoverride10">iktidar</span><span class="charoverride10">ı</span> <span class="charoverride10">bölü</span><span class="charoverride10">ş</span><span class="charoverride10">türücü</span> seçeneğinden çok, <span class="charoverride10">ço</span><span class="charoverride10">ğ</span><span class="charoverride10">unlukçu</span> ve <span class="charoverride10">bütüncü</span> biçimine yatkındır. Kökü Rousseau’ya dayanan bu anlayışta, ulusal irade diye adlandırılan çoğunluk iradesi bölünmez, “yanılmaz” niteliktedir ve kamunun iyiliğini dile getirir.</p>

    <p class="paragraf2">1924 Anayasası’nın neden böyle bir <span class="charoverride10">ço</span><span class="charoverride10">ğ</span><span class="charoverride10">unlukçu demokrasi</span> anlayışına tutkunluk gösterdiği sorusu akla gelebilir. Bunun nedenleri çok çeşitlidir. Birkaçına işaret etmek gerekirse, ilkin Türk hukuk dünyası üzerindeki Fransız anlayışının etkileri hatırlatılmalıdır. Öte yandan, 1920’lerin kurucuları, fenalıkların padişahtan gelebileceği, siyasal çoğunluklarınsa milletin sesi olduğu inancındaydılar. İktidar güçlerini meclis çoğunluğunda ve onun yönetiminde toplayan bir sistemin, devrimlerin gerçekleştirilmesi bakımından daha elverişli bir platform oluşturduğu da unutulmamalıdır.<span class="charoverride11">55</span></p>

    <p class="paragraf2">Bu sonuncu nokta özellikle önemlidir ve bunu biraz daha açmakta yarar vardır. 1924 Anayasası bir ulusal-demokratik devrim dalgasının ürünüydü, devrimci bir iktidarın eseriydi. Anayasanın yapıldığı dönemin ana sorunu çoğulcu demokrasi değil, köklü reformlarla toplumun ve devletin çağdaşlaştırılması olarak görülüyordu. Devrimci iktidar, ana sorunu ve hedefini bu şekilde belirlemişti. Yapacağı ve yaptığı anayasa da bu yüzden kısa, özlü ve iktidar güçlerinin devrimci atılımlarını kolaylaştırıcı nitelikte olmalıydı ve olacaktı. Meclis karar ve yasalarının derhal yerine getirileceği, reformların hukuk duvarlarına çarpmayacağı bir anayasal sistem oluşturmak, devrimci kadroların esas amacıydı. 1924 Anayasası bu esnek çerçeveyi sağlamıştır.<span class="charoverride11">56</span></p>

    <p class="paragraf2">1924 Anayasası’nın çoğulcu ve özgürlükçü bir demokrasi açısından yetersizlikleri açıkça ortada olmakla birlikte, o dönem dünyasında çoğulcu ve özgürlükçü demokrasiyi kurumsallaştıran anayasalar pek azdı. Öte yandan, Türkiye’de tek partili rejim 1924 Anayasası yüzünden doğmuş da değildir. Bunu yaratan nedenler siyasal alanla ve kuvvet dengeleriyle ilgilidir.</p>

    <p class="paragraf2">1924 Anayasası’nın demokrasi performansının ölçüleceği yer, “<span class="charoverride10">Ulusal Devletin Kurulmas</span><span class="charoverride10">ı</span>”na ayrılan bu Kısım’dan çok, şimdi incelenecek olan “<span class="charoverride10">Çok Partili Rejim Dönemi</span>” olmalıdır.</p>
  </div>
</body>
</html>
