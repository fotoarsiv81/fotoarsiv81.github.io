<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="x4" xml:lang="tr-TR">
  <div class="basic-text-frame">
    <p class="split"></p>

    <p class="paragraf2">Osmanlı İmparatorluğu’ndaki siyasal değişmelerin dinamikleri başlıca şu kanallarda aranabilir:</p>

    <p class="paragraf2">a) feodal tepki (âyân, derebeyi direnişleri)</p>

    <p class="paragraf2">b) halkın tepkisi (köylü, orta sınıf hareketleri)</p>

    <p class="paragraf2">c) dış baskılar (yabancı devletler)</p>

    <p class="paragraf2">d) liberal-reformist girişimler (seçkinler, padişah)</p>

    <p class="paragraf2">e) ulusal tepkiler (Türk olmayanların talepleri).</p>

    <p class="bos"></p>

    <p class="paragraf2">Hemen belirtmek gerekir ki bu döküm, etki kaynaklarını sayıp tüketmek iddiasını taşımaz. Amaç, anayasal oluşumların itici güçlerinin incelenmesinde ne gibi noktaların hesaba katılması gerektiği konusunda bir fikir vermekten ibarettir.</p>

    <p class="paragraf2">Vurgulanması gereken bir başka yöntemsel husus da, Osmanlı siyasal-anayasal değişmelerinin yalnız Türklerin değil, Balkan milliyetleri ile Türk ve / ya da Müslüman olmayanların da yaşamlarıyla ilgili bir süreç oluşudur. Bu doğaldır çünkü Osmanlı İmparatorluğu çokuluslu bir olgudur. Dolayısıyla anayasal değişmelerin dinamiklerini de bu çoğulcu toplumsal yapı içinde aramak gerekir. Burada, Balkan halklarının ulusal anayasacılık hareketlerinin Osmanlı sistemi ve Türkler üzerindeki etkileri özel bir değer taşır.</p>

    <p class="paragraf2">Bu bağlamda, şu sorgulama son derece yerindedir: “Osmanlı modernleşmesi, matbaanın kurulması, Osmanlı kültüründe ve hayat tarzında Batılılaşma girişimleriyle mi, yoksa II. Mahmut’un reformlarıyla veyahut Gülhane’de okunan Hatt-ı Hümâyun’la mı başladı? Böyle bir başlangıcı II. Osman’ın başarısız reform isteklerine kadar indirenler de vardır. Bu gibi etnosantrik (içedönük) değerlendirmeler bir yana, niçin Dimitri Cantimir’in Eflak’taki yönetimi veya Sırbistan’daki rahiplerin 18. yüzyıl başlarına uzanan eğitim reformlarıyla Osmanlı İmparatorluğu’nda modernleşmenin başladığını iddia etmek mümkün olmasın?”<span class="charoverride11">1</span></p>

    <p class="paragraf2">Kitabın bu kısmında, olanaklar ölçüsünde, Osmanlı anayasal gelişmeleri ile Türk olmayan halk ya da milliyetlerin eylemleri ve anayasacılık hareketleri arasındaki etkileşimlere de değinilecektir. İnceleme alanının çokuluslu niteliği, inceleme yönteminin de tek ulus eksenli ve ulusçu olmamasını gerektiriyor.</p>

    <p class="paragraf2">Osmanlı İmparatorluğu’ndaki anayasal gelişmeler şu tarihsel dönemlere bölünerek ele alınmıştır:</p>

    <p class="bos"></p>

    <p class="paragraf2">I) Gerileme Dönemi</p>

    <p class="paragraf2">II) Tanzimat’a Hazırlık</p>

    <p class="paragraf2">III) Tanzimat Dönemi</p>

    <p class="paragraf2">IV) Birinci Meşrutiyet</p>

    <p class="paragraf2">V) İkinci Meşrutiyet</p>

    <p class="bos"></p>

    <p class="paragraf2">Bu bölümlemeler yalnız anlatım kolaylığı açısından yapılmıştır. Yoksa dönemlemeler başka türlü de yapılabilir. Nitekim tarihçiler arasında Tanzimat’ı III. Selim’le başlatanlar olduğu gibi,<span class="charoverride11">2</span> bu dönemin II. Meşrutiyet’e kadar,<span class="charoverride11">3</span> hattâ Osmanlı Devleti’nin son demlerine kadar<span class="charoverride11">4</span> olan süreyi kapsadığını ileri sürenler de vardır.</p>
  </div>
</body>
</html>
