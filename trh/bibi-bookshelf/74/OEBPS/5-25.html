<html xmlns="http://www.w3.org/1999/xhtml">
	<head>
		<title>5-25.html</title>
		<link href="template.css" rel="stylesheet" type="text/css"/>
<meta content="urn:uuid:0971d8e2-04b1-40d4-ab0d-83d08ffa4385" name="Adept.expected.resource"/>
	</head>
	<body>
		<div id="x5-25.html" xml:lang="tr-TR">
			<div class="Basic-Text-Frame">
				<p class="split"/>
				<p class="ana1">ALTMIŞ DÖRDÜNCÜ BÖLÜM</p>
				<p class="r1"><img alt="6.png" class="image" height="8" src="images/6_fmt24.jpeg" width="257"/></p>
				<p class="anabaslik" id="toc_marker-26">KÜLTÜREL ÇÖKÜŞ HRISTİYANLIĞIN ORTAYA ÇIKIŞI</p>
				<p class="resim"><img alt="5.png" class="image" height="22" src="images/5_fmt25.jpeg" width="45"/></p>
				<p class="paragraf"><span class="char-style-override-7">I. M.S. II. yüzyılda uygarlık.</span> Antoninuslar dönemine bazen “aydınlanma çağı” adı verilir. Roma uygarlığı ve çok geniş bir alana yayılması, ancak yüzeysel görünümleri altında incelenirse bu tanımlama doğru olabilir. </p>
				<p class="paragraf"><span>Roma, gerçekten de, bu dönemde, bütün Akdeniz havzasının ya da, o sıralarda gururla söylendiği gibi, yaşanan ve uygar (Hind ve Çin’in büyük doğu uygarlığının Romalılar ve Grekler pek az biliyorlardı) “Dünya”nın en büyük, en güzel kentiydi. Roma’nın dış görünüşü, özellikle 64 ve 69 yılları büyük yangınlarından sonra çok değişmişti. Flavianuslar çok önemli onarım çalışmaları yapmışlardı. İlk Antoninuslar döneminde, aralarında özentili bezemeleriyle dikkati çeken Ulpianus kitaplığının da bulunduğu şatafatlı yapılarla çevrili görkemli Nerva ve Trajanus forumları yaptırıldı. Burada, üzerinde imparatorun altın yaldızlı heykelinin bulunduğu ve imparatorun anıt-kabri olan devsel Trajanus sütunu yükseliyordu: Altın bir kavanoza konulan külleri sütun kaidesinde saklanıyordu ve sütun gövdesi, hükümdarın Daklara karşı yaptığı savaşı temsil eden olağanüstü alçak-kabartmalarla bezeliydi. Adrianus, Pantheon’u büyük bir şatafatla yeniden yaptırıldı; o da kendisine bir anıt-kabir yaptırmış ve Tiber üzerinden bir köprüyle kente bağlamıştı. Trajanus’u örnek alan Marcus Aurelius, Marcomanlar ve Sarmatlar karşısında kazandığı zaferin anısına 30 metre yüksekliğinde bir başka sütun diktirdi ve bu sütun da Roma’da görülebilir (ama imparatorun heykelinin yerine bir havarinin heykeli var şimdi). Roma ileri gelenleri de, imparatorun izinden giderek, kendilerine kentte görkemli konaklar, kırda şatafatlı villalar yaptırmışlardı. İki yanından su akan Roma sokakları döşeme taşıyla döşenmişti; alanları süsleyen çeşmelerden, uzaklardan su kemerleriyle getirilen sular fışkırıyordu. </span></p>
				<p class="paragraf"><span>Romalı kolonlar, zengin tüccarlar, memurlar ve askerler, lüks ve konfor zevkini eyaletlere yaymışlardı. Batı ve kuzey eyaletleri (İspanya, güney Gallia, Ren Germania’sı, orta ve aşağı Tuna eyaletleri) en çabuk Romalılaşan eyaletler oldular. Eyalet kentlerinde insanlar Roma usulü kemerlerin altından yürüyorlardı; bazilikalar, su kemerleri, sarnıçlar, havuzlar, çeşmeler, hamamlar, amfitiyatrolar ve arenalar yaptırılıyordu. Çok sayıda okul açılmıştı, buralarda da Latin dili ve edebiyatı öğretiliyordu (bu okul hayatı Treves’de bulgulanan alçak-kabartmalar üzerinde çok canlı bir şekilde temsil edilmişti). Sözbilimciler taşra gençliğine hitabet sanatını öğretmeye geliyorlardı. Söylevlerin dinlendiği, edebiyat yapıtlarının okunduğu halka açık toplantılar çok modaydı; bu amaçla geniş yerler kiralanıyor, tanıdık ve dostlara davetiyeler gönderiliyordu. Aslında çokça yanlış yapılsa da Latin dili dört bir yanda çınlıyordu. </span></p>
				<p class="paragraf"><span>Ama M.S. I. yüzyılın ortasından itibaren, Roma İmparatorluğu’nun köleci çevrelerinde bütün kültürel alanlarda çok belirgin bir nitelik düşüşü gözlemleniyor. Bunun nedeni, her şeyden önce, imparatorluk rejiminin uyuşturucu etkisiydi, çünkü bu rejimde, lüks içinde yüzen zengin köle sahipleri de özgür olmayan insanlar kadar “devlete karşı, yani imparatora karşı... kölelerin efendileri karşısındaki durumunun benzeri hemen hemen bütün haklardan yoksun bulunuyordu.”</span><span class="dipp"><a class="footnote-link" href="#footnote-225-27" id="footnote-225-27-backlink">27</a></span><span>İmparatorluk her türlü toplumsal düşünce dışavurumunu, hele hele halktan geliyorsa, bastırıyordu. Julius-Claudius hanedanı döneminde büyük masal yazarı Caius Julius Phaedrus (Phaeder) (ölümü 69 yılına doğru) bu nedenle acımasızca işkencelerin hedefi oldu. Yoksul bir azatlı köle olan Phaedrus, masallarında (yazarın sağlığında 5 kitap yayınlamış olmasına karşın bize 135 masal ulaştı), Roma’nın ezilen alt katmanlarının imparatorların kanlı rejimine, yetkileri sınırsız gözdelerinin ve özellikle Sejanus’un keyfi yönetimine karşı itirazlarını, “büyüklere ve güçlülere” olan kinlerini allegorik bir biçimde yansıtıyordu. Phaedrus’un masalları yoksul halk arasında son derece tutuluyordu; Pompeii duvarlarında bile alıntı örneklerine rastlıyoruz. </span></p>
				<p class="paragraf">İmparatorların ezici boyunduruğunun sonucu olarak, bu köleci toplumun efendileri arasında, şaşkın bir boyun eğme anlayışı yayılmış, kamusal hayata karşı her türlü ilgi yok olmuş ve bunun tersine, en bayağı könsül zevkler yüreklendirilmişti. Bu atmosfer, sanatın bütün alanlarında, özün harcanması pahasına, biçimciliğin, yüzeysel etki ve özentili bir üslup düşkünlüğünün egemen olmasına katkıda bulunuyordu. Neron’un hocası Seneca’nın, ünlü Grek modellerinin süslü taklitleri olan karışık ve ağzı kalabalık trajedileri <span class="char-style-override-8">–Oedipus, Agamemnon, Medeia, Phaidra, vb.–</span> bu türün örnekleriydi ve zamanın Roma yüksek sosyetesini etkisi altında tutan kötümserlik gereği trajik öğe, bu canavarca cinayetler ve aşırı duygularla yüklü yapıtlarda ölçüsüzce kullanılmıştı. Başka bir tantanalı tumturaklılık örneğini, hükümdarın dostu, zengin ve yüksek yönetici Genç Plinus’un (Caius Plinius Caecilius Secundus) kaleme aldığı, çıldırtıcı dalkavukluklarla dolu, iddialı <span class="char-style-override-8">Trajanus’a Övgü</span> vermektedir. Onun bu övgü söylevi, üç yüzyıl boyunca, birçok yapıta methiye türünün örneği olmuştur. Aynı yazarın on kitaplık mektupları, gene çok özentili bir üslupla yazılmış olsalar da bambaşka bir yazınsal değeri olan yapıttır, çünkü her şeye karşın bu mektuplar içerik bakımından çok ilginçtirler ve II. yüzyıl başı Roma toplumunun ekonomik olgularını, yönetim metotlarını, kültürünü, hayatını ve törenlerini değerlendirmemize olanak sağlamaktadırlar. Genç Plinius ile Trajanus’un yazışmalarını kapsayan X. Kitap özellikle yararlıdır.</p>
				<p class="paragraf">Eskiden Roma edebiyatının ağır basan türü olan yergi büyük oranda değişti. Yergiciler, eskiden Lucilius ve Catullus’un epigramlarında, bazen Horatius’un ilk <span class="char-style-override-8">Yergiler’</span>inde cesur bir şekilde yaptıkları gibi güncel politikayı eleştirmekten vazgeçmek, bazı toplumsal çevrelerin hatta bazı kişilerin kusurlarını çekiştirmek ve özel yaşamın toplum ahlakına aykırılıkların özellikle çileden çıkartıcı bazı olaylarını belirtmek zorunda kaldılar. İspanya’dan Roma’ya gelip, burada büyük kişilerin yanında kıt kanaat geçinen Valerius Martialis (42-102 dolayları), Domitianus ve Trajanus dönemlerinde, oldukça yüzeysel ama bununla birlikte iğneleyici epigramlarını (12 kitap) bu anlayış içinde yazdı: Alay görünüşü altında, saraylıların ve genellikle, Roma dünyasının yüksek çevrelerinin bir tür kıskançlıkla betimlemekten hoşlandığı sefih hayatlarına pek öyle saldırmaz; alaylarına hedef olarak bozuştuğu eski koruyucularını alır. Aynı zamanda, zengin azatlılarla, üfürükçü hekimlerle, ünlü avukatlarla, hinoğluhin meyhanecilerle alay eder; bununla birlikte, zenginlerin önünde yerlerde sürünmeye hazırdır, yeter ki “iyi efendi” olsunlar ve zavallı baldırı çıplak korunuklara karşı cömert davransınlar. Martialis korunukların yoksul hayatlarının renkli betimlemesini de yapar. Yirmi yıl sonra, Decimus Junius Juvenalis (55-127), on altı yergisinde, Roma toplumunun ahlaki yozlaşmasını çok daha sert ve dokunaklı eleştirmiştir. Küçük bir kırsal bölge mülk sahibi olan Juvenalis, bu nedenle, Martialis’e göre çok daha bağımsız bir konumda bulunuyordu. Zenginlerin ve büyüklerin kokuşmuş hayatlarını, büyük servetlerinin suçlu kökenini, büyükler karşısındaki utanç verici dalkavukluklarını, zayıflara karşı acımasız davranışlarını ve iğrenç yaşama biçimlerini amansızca sergiler. Juvenalis ünlü <span class="char-style-override-8">VI. Yergi</span>’sinde, Roma yüksek sosyetesi kadınlarının ahlak bozukluklarını, kızdıkları kölelerin hatalarına karşı insanlık dışı zulümlerini, boş inançlarını ve öteki kusurlarını açıkça kınar. Roma’nın durmadan aşağılanan yoksul insanlarının aç yaşamlarını büyük bir üzüntüyle dile getirir. Ama onları etkin bir biçimde karşı çıkmaya çağırmaz ve onlara bu kokuşmuş kenti en kısa zamanda terk etmelerini salık vermek ve köyde daha rahat ve daha dürüst bir hayat aramakla yetinir.</p>
				<p class="paragraf">II. yüzyıl Roma toplumunun orta ve aşağı katmanlarının hayatı, gelenekleri, edebi beğenileri, dünya görüşleri <span class="char-style-override-8">Metamorphoses</span> (ya da <span class="char-style-override-8">Altın Eşek</span>) adlı büyük bir fantastik romanda eksiksiz bir şekilde aktarılmaktadır. Romanın, Afrika eyaleti doğumlu, dünyayı dolaşıp birçok şey görmüş, mistik eğilimli filozof ve söz bilimci yazarı Apuleius (Lucius Apuleius Theseus, M.S. II. yüzyılın ortası, III. yüzyılın başı), büyüyle eşek haline getirilen genç Lucius’un serüvenlerini anlatır. Bu durum Apuleius’a, kahramanını bir efendiden ötekine geçirirken, çok değişik toplumsal katmanların temsilcilerinin geniş bir portreler galerisini gözümüzün önünde sergilemek, anlatısını birçok eğlendirici olaylar ve mitolojik öykülerle (ünlü “Eros”la Psykhe” masalı gibi) süslemek ve öykülerini olağanüstü olaylar, mucizeler, mistik kültler ve büyüyle çeşnilendirmek olanağı sağlar. Roman zaten bir mucizeyle biter: Lucius, tanrıça onuruna yapılan bir ayin alayının başında yürüyen bir İsis rahibinin baş çelenginden birkaç gül taçyaprağı yiyerek tekrar insana dönüşür. Satirik, fantastik ve mistik öğeler, çok gerçekçi işlenmiş erotik sahneler, çeşitli beğenileri hoşnut edecek biçimde, durmadan birbirlerini izlerler; bu da, gerçeğin çirkinliklerinden bir fantezi ve büyük heyecanlar dünyasına kaçmaya çalışan bir toplumda bu romanın yaygın ününe ve beğenilmesine katkıda bulunur.</p>
				<p class="paragraf">Tiyatroda, ciddi türlerin, güncel konularla ilgili trajedi ve komedilerin yerlerini, çoğu zaman dile gelmez patavatsızlıkta ve “mim” adı verilen açık saçık farslara ve göz kamaştırıcı ama anlamdan yoksun “peri oyunları”na bırakmış olması, çoktandır başlamış olan bu kültürel yozlaşma döneminin en ayırt edici özelliklerinden biridir. Arena ve araba yarışları şimdi birinci plandaydı ve Roma toplumu bu gösterilere öylesine tutkundu ki, Caligula döneminden itibaren arena seyircisi gözde araba sürücüsünün giydiği kaskların rengine göre –“beyazlar”, “kırmızılar”, “maviler” ve “yeşiller”– gruplara ayrılmıştı; ayrıca, amfitiyatro gladyatörlerin düelloları ve hatta meydan savaşları da çok tutuluyordu. Gladyatör oyunları yalnızca Romalılaşmış batı eyaletlerinde değil, o zamana kadar bu tür kanlı eğlencelerden haberi olmayan Hellenistik kültürün egemen olduğu doğuda da yaygındı.</p>
				<p class="paragraf">Roma İmparatorluğu’nun Grek kesiminde bu kültürel yozlaşma, her şeye karşın, daha az belliydi. Bu kültür hâlâ büyük yazar üretiyordu: Plutarkhos (45-125), <span class="char-style-override-8">Bioi Paralleoi</span> (Paralel Hayatlar) ve <span class="char-style-override-8">Ahlak Yapıtları</span>’nı burada yazdı; ünlü söz bilimci Dion Khrysostomos (M.S. I. yüzyılın sonu, II. yüzyılın başı), sonu gelmez gezileri sırasında, ziyaret ettiği Grek kentlerinde herkese açık dersler veriyordu; bir zamanlar “bir kölenin kölesi” olan stoacı Epiktetos (50-125 dolayları), ethik araştırmalarının derinliği ve özdeyişlerinin inandırıcı gücüyle etkiliyordu. Roma’lı seçkinlerin gözünde Grek kültürünün üstünlüğü yadsınmaz bir gerçekti ve Marcus Aurelius en başta Grek okura seslenerek, <span class="char-style-override-8">Düşünceler</span>’ini Grekçe yazıyordu. Roma senatörü ve eski Roma’nın büyük hayranı Dio Cassius (155-235 dolayları) da 80 kitaplık büyük <span class="char-style-override-8">Romaika Historia</span>’sını (Roma Tarihi) Grekçe yazmıştı. </p>
				<p class="paragraf">Ama aynı zamanda, bu dönemin düşünsel üretiminde, bilimsel düşüncenin gerilmesi gözlemlenebilir; Grek materyalizminin temsilcileri olan Demokritos ve Epikuros, filozof Aristoteles’in yapıtlarında, Cicero ve Caesar’ın çağdaşı Romalı düşünür Lucretius’un <span class="char-style-override-8">Doğa Üzerine</span> adlı şiirinde açıkça dile gelen, insan aklının doğanın gizlerini ve yasalarını kavramaya yeteneği olduğu inancı, evet bu inanç yok oldu. Uzun süredir reddedilen, gizemli ve anlaşılmaz güçlere inancın tekrar dirildiği görülüyordu. Cumhuriyet döneminde, o sıralar ancak yoksul halkın en cahil katmanlarında kaba boş inançlar biçiminde varlıklarını sürdüren bu düşüncelere büyük Roma rahipleri (Caesar gibi) bile gülüyorlardı. Ama şimdi, düşünsel gerilemeyle birlikte, yeniden ortaya çıkıyorlar, elverişli bir ortam buluyorlardı ve bunların en ateşli yandaşları, daha bir süre önce en kültürlü olan ama artık geçerli yaşama amaçlarını, kendilerine ve kendi güçlerine inançlarını yitirmiş bulunan çevrelerdeydi. </p>
				<p class="paragraf">Olağanüstü ve doğaüstüne, “öteki dünya”nın her şeyine büyük ilgi, Suetonius Tranquillus’un (75-160) ilk İmparatorların hayatlarıyla ilgili belgelere koca bir kehanetler, fallar ve mucizeler yığınını karıştığı <span class="char-style-override-8">On İki Caesar’ın Hayatları</span> adlı yapıtında açıkça görülür. Thukydides ve Polybios bu gibi şeylere “boş masal” muamelesi ederler, ama ne var ki M.S. II. Yüzyılda bu gibi budalalıkların çokça müşterisi vardı. Roma’da öylesine çok ve her türde sihirbaz, büyücü, müneccim, kâhin, göz bağıcı ve cadı vardı ki imparatorluk yönetimi bunlara karşı birçok kez katı önlemler almıştı; bunları sürdü, kılıçtan geçirdi, bu mistik bulaşıcı hastalığı ortadan kaldırmak için boş yere uğraştı. Zaten, Roma imparatorlarının en aydınları bile bu hastalığa yakalanmışlardı: Örneğin, Claudius resmen bir kâhinler okulu (<span class="char-style-override-8">haruspices Augusti</span>) açtı ve Adrianus müneccimlikle, hatta büyücülükle uğraşıyordu. </p>
				<p class="paragraf">Roma toplumu, bu anlayış içinde, Augustus’un din reformunu ve eski Roma inancını diriltmek arzusunu heyecanla karşılamıştı. Ama pek doğaldır ki, bir yandan bu reformları halk yığınlarının ayaklanma eğilimlerini frenlemek konusunda etkili bir araç gördüğü için sevinçle karşılamasına karşın bu toplum, kendini eski siyasal etkinliğinin yerine dolduracak yeni bir şey bulduğu dinsel tarikat araştırmalarına teslim ediyordu. Büyük ailelerin temsilcileri Augustus tarafından yeniden kurulan dinsel derneklere koşarak girdiler: En eski zamanların âyinlerini yeniden onurlandıran “Arval kardeşler”, “Lupercus”lar, “Titien”ler ve ötekiler: Eski ve kesinlikle anlaşılmaz bir dilde okunan ve söylenen dualar, kemere takılmış kurt kuyruklu “sıçrayıcılar”ın yabanıl dansları, vb. İmparator kültleri –“Augustus ve Roma” “Augustus’un cini (genius)”, “Augustus’un cin-tanrıları”– en küçük bir başarıya ulaşamadılar. Senato kararı uyarınca verilen “tanrı” payesi ile ölü imparatorlar “tanrı”laşıyorlardı (<span class="char-style-override-8">divi</span>); Roma’da ve özellikle eyaletlerde kendileri için tapınaklar yaptırılıyor ve her kentte en seçkin ailelerden seçilen rahipler onun kültüne kendilerini adıyor, eyalet meclisleri (<span class="char-style-override-8">conventus</span>) dualar ve resmî kurbanlar sunuyor, zengin azatlı köleler “Augustus’a tapanlar” dernekleri kuruyorlardı. İmparatorların onuruna dikilen heykellerin kaidelerine, kendilerini “velinimet ve kurtarıcı” olarak tanımlayan yazıtlar kazanıyordu. </p>
				<p class="paragraf">Bu böylesine hazır ortamda, Roma toplumunun bütün katmanlarına dört bir yandan nüfuz eden doğu gizleri çok daha kolay yayılıyordu. Temsilcilerinin, yandaşlarına evrenin ve öteki dünyanın gizlerini, hayatın anlamını ve buyrulan dua ve ayinleri tam olarak yerine getirenlere vaat edilmiş olan sonsuz mutluluğa erişme olanaklarını açıklamak savında oldukları oranda bunların çekicilikleri artıyordu. Mısır’ın Roma’nın eyaleti oluşundan bu yana, “evrenin hanımefendisi”, “göklerin kraliçesi”, “iyilik ve acil yardım dolu” İsis, Roma’da alabildiğine yayılmıştı ve Caligula döneminde, sarayda özel bir himaye görmüştü. Claudius döneminde, Küçük Asya kökenli “Tanrıların anası” “Kibele ve onun yoldaşı, hayvanlar tarafından parçalandıktan sonra insanları kurtarmak için dirilen Attis kültü büyük bir başarı kazanmıştı. Flavianuslar döneminde, muzaffer Suriye ordusunun askerleri Roma’ya ve eyaletlerine İran kökenli “ölümü yenen” Mithra kültürünü getirdiler; <span class="char-style-override-8">mithraeum</span>’lar ya da bu tanrının tapınakları, bu sırada, Roma’da ve özellikle Ren ve Tuna garnizonlarında (Mayence, Carnuntum ve öteki Roma müstahkem mevkileri) yükseldiler. Suriyeli “Yenilmez Güneş” kültü de birçok yandaş buldu. Nihayet, Jerusalem’in yıkılmasından sonra, Yahudi dağılmasının (<span class="char-style-override-8">diaspora</span>) sonucu olarak, tek tanrıları Yahudi dini, birçok mezhebiyle birlikte çok geniş bir yaygınlık kazandı.</p>
				<p class="paragraf">Engels “İlkel Hırıstiyanlığın Tarihine Katkı”sında, o sırada eski dünyaya egemen olan karışıklığı şaşırtıcı bir biçimde tanımlar. Bu dönemin, hatta Roma ve Hellas’ta, daha baskın oranda da Küçük Asya, Suriye ve Mısır’da, çeşitli ulusların içinde dindar dalaverelerin ve en katkısız üfürükçülüğün tamamlayıcı katkıları bulunan en değersiz boş inançlarının karışımının hiç eleştirilmeden kabul edildiği; kerametin, acayip yüceltmelerin, her türlü tinselci saçmalıkların, kehanetin, altın yapma usullerinin, Kabala’nın ve gizli büyücülüğün baş rol oynadıkları bir çağ olduğunu gösterir. Bu doğaüstü çılgınlıkları herkesten fazla doymazlıkla dinleyen bir insan sınıfının içinden çıkan ilkel Hristiyanlığın doğduğu ortam işte böyleydi.<span class="dipp"><a class="footnote-link" href="#footnote-225-28" id="footnote-225-28-backlink">28</a></span></p>
				<p class="paragraf para-style-override-6"><span class="char-style-override-7">2. Hristiyanlığın ortaya çıkışı ve I. ve II. yüzyıldaki tarihi.</span><span> Hristiyanlık, başlangıçta, aşağı ve sömürülen toplumsal çevrelerde, “çileli ve acı çeken” halk, yoksullaşmış ve özgürlüğünü yitirmek üzere olan özgür insanlar, küçük zanaatkârlar, proletarya ve köleler arasında doğdu ve yayıldı.</span></p>
				<p class="paragraf"><span>Roma İmparatorluğu’nun köleleşmiş, ezilen ve yoksulluğa indirgenmiş halk kitleleri, başlangıçta, M.Ö. II. ve I. yüzyıllarda, açık mücadelede, ayaklanmada bir çıkış yolu aramışlardı. Ama ayaklanmaların hepsinin başarısızlığa uğraması, Roma’nın gücüne direnmenin umutsuz olduğunu göstermişti. İşte bu nedenle, toplumun aşağı katmanlarında, dünyanın kötülüklerinden ve acılarından kurtaracak bir “göksel kurtarıcı” beklentisi doğdu ve geniş ölçüde yaygınlaştı.</span></p>
				<p class="paragraf">Bu umut, I. yüzyılda, insanların Tanrı tarafından gönderilecek “Yahudiler’in kralı” Mesih’ten gelmesi beklenen tansıklı kurtuluşa umut bağladığı acının son sınırına gelmiş Yahuda’da ve birçok Yahudi kolonisi bulunan Küçük Asya’da özel bir güçle ortaya çıkmıştı. Ve zaten, bu bölgenin yerli halkı kendi kurtarıcı tanrılarına ya da çok yaygın kültlerin kurtarıcılarına bağlanmış bulunuyorlardı: Bunların arasında, kendisine bağlı olanları kurtarmaya geleceği kabul edilen, eski Grek hayvancılık ve tarım tanrısı (çoban-tanrı) Hermes Trismegisthos (üç kez büyük Hermes) kültünü sayabiliriz. Bir başka yaygın kült de Grekler’in Dyonisos’una benzeyen ve bir kurtarıcı olarak görülen, aynı zamanda bir tarım tanrısı olan Frigya tanrısı Sabasios kültüydü. İmparatorluğun doğu eyaletlerinde, kendilerine çok sayıda yandaş kazanan ve “bir kurtarıcı”nın geldiğini muştulayarak kendi mezheplerini kuran çok sayıda bağnaz yalvaçın (peygamber) ortaya çıktığı görülmüştü. Hristiyanlığın tohumu bu Yahudi mezheplerinden biri oldu.</p>
				<p class="paragraf">Hristiyan edebiyatının elimizde bulunan en eski yapıtı <span class="char-style-override-8">Yuhanna’nın Vahyi</span>’dir (M.S. 68 ya da 69). Kitabın yazarı, Mesih’in (Grekçe: Hristos) gelişinin habercilerinden biri olan Patmos’lu Yuhanna’ydı. Yuhanna, İsa’nın gelişini bekleyen yedi Küçük Asya kilisesinin (topluluk) üyelerine seslenir, ama Hristiyanların değil Yahudilerin adını verir.</p>
				<p class="paragraf"><span>Yuhanna, </span><span class="char-style-override-8">Vahiy</span><span>’inde, kendisine “dünyanın sonu”nun yakın olduğunun ve “Tanrı’nın kuzusu” İsa’nın günahkâr dünyanın “son yargı”lamasını (kıyamette yargı günü -Ö. İ.-) yapacağının bildirildiğini gizli görüntüleri coşkulu bir dille anlatır. Yedi başlı canavarın üzerine oturmuş ve “kutsallar”la yani inananlarla, cenk eden “Büyük Fahişe” Babil ilk önce cezalandırılacaktır; fahişeyi Roma olarak yorumlamak gerekir ve canavarın yedi başı da imparatorlardır. İsa, doğrular ordusunun başında, canavarı ve bütün kötülük ortaklarını cehennem ateşine atacak, sonra yeni bir gökyüzü, yeni bir yeryüzü yaratacak ve yeni Jerüsalem’i kuracaktır. O zaman bütün doğrular sonsuza dek dirilecekler ve İsa’nın</span><span> sonu olmayan mutlu krallığı başlayacak. Yuhanna’nın Vahyi’nde hâlâ savaşçı bir üslubun tınısı, mücadelenin hâlâ sıcak tutkusu vardır.</span></p>
				<p class="paragraf"><span>Kurtarıcının yakında geleceği “iyi haber”i (Grekçe: </span><span class="char-style-override-8">euangelion</span><span>) birçok göçmen, gezgin, propagandacı (havari) tarafından yayıldı ve bütün “ezilenler ve acı çekenler”, köleler, kentlerin yoksul insanları ve özellikle kadınlar tarafından sevinçle karşılandı.</span></p>
				<p class="paragraf"><span>Başlangıçta basit bir Yahudi mezhebi olan hareket, ilkin Grek dilinin egemen olduğu doğu eyaletlerinde (Küçük Asya, Suriye, Mısır), sonra batı eyaletlerinde (Roma Afrikası) yaygın bir halkçı nitelik kazanmakla gecikmedi.</span></p>
				<p class="paragraf"><span>II. yüzyılın başında yaygın bir sözlü, sonra da yazılı edebiyatın ortaya çıktığı görüldü: Vaazlar, mektuplar, kiliselerin kendi aralarında değiş tokuş ettiği “vahiyler” her türlü masal, efsane ve mitoslarla dolu yapıtlar.</span></p>
				<p class="paragraf"><span>O zaman, II. yüzyılın ilk otuz yıllarında, “göklerin kralı” İsa’nın basit bir insan suretinde ve Nasıra’lı (küçük bir Filistin kasabası) İsa adı altında gelmiş olduğu ve yoksul insanların bütün kötülük ve bütün acılarının acısını bizzat çekmiş olduğu mitosu oluştu ve İsa’ya inananlar (kendilerini “Hristiyan” diye adlandırmaya başlamışlardı) arasında uzaklara kadar yayıldı. Bu tema üzerine birçok İncil oluşturuldu, bunların arasında dördü yaygınlaşıp kabul edildi: Matta’ya göre, Markos’a göre, Luka’ya göre, Yuhanna’ya göre İnciller. </span></p>
				<p class="paragraf"><span>İnciller, İsa’nın Augustus zamanında, Nasıra’lı Yusuf adında Galile’li bir marangozun ailesinde, bu marangozun karısı “Bakire Meryem” ile Kutsal-Ruh”tan dünyaya gelmiş olduğunu aktarırlar. İsa otuz yıl varlığını belli etmeden yaşadı, sonra vahiy yoluyla bilmeye ve mucizeler göstermeye başladı. Hastaları sözle iyileştiriyor, ölüleri diriltiyor, yoksul ve basit insan kalabalıklarını topluyor ve kendilerine alçakgönüllülük ve yumuşaklık öğütlüyordu; çevresinde bir yandaş topluluğu oluştu. Jerusalem rahipleri ve Roma yönetiminin temsilcileri kendisini bir asi kabul ettiler ve Yahudi Din Mahkemesi tarafından çarmıh cezasıyla ölüme mahkum edildi. Yahuda valisi Pontius Pilatus, </span><span class="char-style-override-8">sanhedrin</span><span>’in (Yahudi din mahkemesi) kararını onayladı, İsa çarmıha gerildi, ama üçüncü gün dirildi ve böylelikle ölümü yenen ilk insan oldu. Sonra, yaşayanları ve ölüleri yargılamak için ve ebedi krallığını kurmak için tekrar yeryüzüne inmek vaadinde bulunarak gökyüzüne çıktı. Bu İncil geleneği bir mitostur, çünkü, ilkin, bu efsanede mitossal öğeler açıkça egemendir ve ikin</span>cisi, dönemin tarihsel kaynaklarında, Nasıra’lı İsa’yla ilgili güvenilir bir kayıt bulunmaktadır.</p>
				<p class="paragraf">İlk kiliseler karşılıklı yardım ilkesine göre kurulmuşlardı: Üyeleri, gelecek “dünya sonu”nun beklentisi içinde, bir açık kamptaymışçasına yaşıyorlardı. Bu toplulukların başında “kıdemliler” (papazlar, rahipler) bulunuyor ve kendilerine “çömezler” (diyakoslar) yardım ediyorlardı; özgür insanların en yoksulları ve köleler rahip olabiliyorlardı. Hristiyanlar zenginlerden kuşkulanıyorlar ve “bir devenin iğne deliğinden geçmesi bir zenginin göklerin krallığına girmesinden daha kolaydır” diyorlardı. Bu nedenle, zenginler kiliseye ancak mallarını kendi istekleriyle yoksullara dağıtmaları koşuluyla kabul ediliyorlardı.</p>
				<p class="paragraf"><span>İlk zamanlar, Hristiyanlar gizli toplantılarını genellikle, zanaatkâr loncalarının ve öteki “yoksul halk”ın (</span><span class="char-style-override-8">collegia tenuiorum</span><span>) öteden beri yaptıkları gibi, mezarlıklarda (Roma’da katakomplar adı verilen yeraltı mezarlıklarında), ölen kardeşlerinin gömüldüğü mahzenlerde yapıyorlardı. Gömütlerinin üzerinde, umutlarının fırça ya da yontma kalemiyle çizilmiş simgeleri (koyun, iyi çoban, asma ya da balık –balık sözcüğünün harfleri “İsa-Mesih, Tanrı’nın oğlu, Kurtarıcı” sözcüklerinin baş harflerini oluşturuyordu–) yer alıyordu. Bu toplantılar “mektuplar”ın ve İnciller’in okunmasına ayrılmıştı, sonra hazır bulunanlardan biri kendinden geçerek (vecde gelerek) (</span><span class="char-style-override-8">charisma</span><span>: Kutsal-Ruh’un inişi), aydınlatıcı sözler ve kehanetler söylüyordu. Dönmeler, “vaftiz” suyu kendilerini bütün eski günahlarından arındırdıktan sonra kiliseye alınıyordu ve toplantı ekmek ve şaraptan oluşan basit bir gece şöleniyle sona eriyordu.</span></p>
				<p class="paragraf">Yeni Hristiyan dini daha başından itibaren tevekkülü öğretiyordu. Evriminin ilk evrelerinden itibaren zararlı bir etkisi oldu, çünkü kendilerini düşler âlemine götürmek için, sömürülen ve ezilen halk kitlelerini zalimlere karşı mücadeleden vazgeçiyordu. </p>
				<p class="paragraf"><span>İlk kiliselerin pasif niteliği, zorunlu olarak, Hristiyanlığın yozlaşmasına yol açacak, Hristiyanlık artık emekçilerin, ezilenlerin, yerli halkların ve kölelerin dini olmaktan çıkıp, tıpkı öteki dinler gibi, sınıflı toplumlarda sınıf baskısının aracı ve egemen sınıfların desteği olacaktı. Aynı zamanda kilisenin toplumsal oluşumu da değişiyordu. Yoksulların yanı sıra kiliseye zenginlerin de girdikleri ve yoksulları geri plana ittikleri görüldü. Toplulukları armağanlara boğdular: Bazı soylu kişiler, bütün Hristiyan kiliselerinin koruyucusu oldular (örneğin büyük soylu aile Matellus’lar, ya da imparator Commodus’un gözdesi Marcia gibi).</span></p>
				<p class="paragraf">Bu evrim II. yüzyılda giderek yoğunlaştı ve III. yüzyılın başında, Hristiyan kiliselerinin niteliği köklü bir dönüşüm geçirdi. Aralarından bazıları, büyük mülklerin, kira evlerinin, hazinelerin ve büyük miktarda paraların sahibi oldular. Böylesine bir kiliseye rahip olmak kârlı bir işti, öyle ki birçok düzenbaz ve serüvenciler basit insanların saflığından yararlanarak kendilerini bu görevlere tayin ettirmeye başladılar (Samsatlı Lukianos, <span class="char-style-override-8">Peregrinus’un Ölümü Üzerine</span>). Vaazlarda yeni bir düşünce yer alıyordu: Bütün iktidar göklerden verildiği için, kölenin efendiye itaat etmesi gerektiği söyleniyordu. Bütün bölge kiliselerini gözetim altında tutan yüksek yetkililerin, “piskopos”ların ortaya çıktığı görüldü, bu bölgeler; bu yetkililer, anakent (<span class="char-style-override-8">metropolis</span>, Başpiskoposluk kenti) adı verilen bölge merkezlerinde oturuyorlardı.</p>
				<p class="paragraf">Piskoposlar törenle yetki vermeden (elleri üst üste koyma) kiliselerin seçtikleri (“papaz adayları”) bölge papazlığı görevleri artık yapamıyorlar, vaftiz töreni yönetemiyorlar ve ortak dualara başkanlık yapamıyorlardı. Aleksandreia (İskenderiye), Antiokheia (Antakya) gibi büyük doğu kentlerinin, daha sonra da Roma’nın piskoposları çok özel bir yetki sahibi olmaya başladılar. Başka dinlerden aktarılan törenler çoğaldı. Vaftiz töreni ve kudas ayini, “dinsel oyunlar”a dönüştürülen ve Kibele ile Adonis’e tapanların dinsel törenlerine benzediler; Mithraizm, İsa’nın mağarada doğuşu efsanesine kaynaklık etti. Stoacı öğretilerin ve özellikle, Engels’in “Hristiyanlığın vaftiz babası” adını verdiği Seneca’nın öğretisinin halkın anlayacağı hale getirilmesi (vulgarisation), alçakgönüllülük ve sabır ilkelerine dayalı bir Hristiyan ahlak sisteminin yerleşmesini sağladı. Engels’e göre “Hristiyanlığın babası” olan İskenderiyeli yazar Yahudi Philon, Yahudilik ile Grek felsefesini bağdaştırmaya girişti; II. yüzyılda ortaya çıkan Hristiyan öğretisinin, “kelâm”ın (<span class="char-style-override-8">logos</span>), Tanrı ile insanlar arasındaki aracılar olan meleklerin, “şeytan”ın, vb., eski kaynağı Yahudi Philon’dur.</p>
				<p class="paragraf">III. yüzyılda, piskoposlar, hangi önerilerin ve hangi öğretilerin herkes tarafından kabul edilip zorunlu olacağı, hangilerinin reddedilip yasaklanacağı hakkında karara varmak için din işleri kurulu (<span class="char-style-override-8">synodus</span>) toplamaya başladılar. Böylece çok sayıda ilkel Hristiyan edebiyatından yalnızca yukarıda sözünü ettiğimiz dört İncil, <span class="char-style-override-8">Resuller’in İşleri</span>, 21 mektupları ve <span class="char-style-override-8">Yuhanna’nın Vahyi</span> “kilise yasalarına uygun” (<span class="char-style-override-8">canonicus</span>. Grekçe kanôn sözcüğü “kural” anlamına gelmektedir) kabul edildi. Öteki metinler uydurma (<span class="char-style-override-8">apocryphus</span>) sayıldı ve kullanılması yasaklandı; genel olarak, “gerçek metin”den (<span class="char-style-override-8">orthodoksia</span>) bütün sapmalar tehlikeli yanlış (sapkınlık, <span class="char-style-override-8">haeresis, hairesis</span>) ilan edildi, bundan dolayı suçlu bulunanlar cezalandırılıyordu: Müminler topluluğundan çıkartılıyor ya da “aforoz” (<span class="char-style-override-8">anathema</span>) ediliyordu.</p>
				<p class="paragraf">Piskoposların ve din işleri kurulunun bu etkinliğinin sonucu, o zamana kadar birbirinden yalıtık bulunan Hristiyan toplulukları bütün Roma İmparatorluğu’nu kapsayan güçlü bir örgüt haline geldiler; bu örgüt, güçlü bir toplumsal güce dönüşmekte gecikmedi. Ama içinde birbirine zıt çeşitli eğilimler artık amansız ve zorlu bir mücadeleye başlıyorlardı. Başta yoksullar olmak üzere birçok insan, inananlara (müminlere) uygulanan sert rejime boyun eğemiyordu ve eski araştırma özgürlüğünü savunuyordu. Bundan dolayı hırpalandılar, “sapkın” ilan edildiler ve kiliseden uzaklaştırıldılar.</p>
				<p class="paragraf">Yoksul halk arasında en tutulan sapkın bir mezhep <span class="char-style-override-8">Montanus’culuk</span> idi; müritlerinin (çömez) “bizzat Ruhulkudüs” (<span class="char-style-override-8">Paracletus</span>, kutsal ruh) kabul ettikleri Montanus adlı bir Frigya’lı fanatik vaiz tarafından kurulmuştu. Montanusculuk özellikle Roma Afrikası’nda yayıldı, dönemler arasında II. yüzyıl sonu ve III. yüzyıl başının en büyük yazarlarından biri olan Tertullianus (Kartaca’da doğdu ve orada rahip oldu) vardı. Şu fanatik inanç açıklaması ona aittir: “Saçma olduğu için ona inanıyorum” (<span class="char-style-override-8">Credo quia absurdum</span>). Çok sayıda yapıtlarında, ona göre İncillerin yararsız hale getirdiği bilimi kabul etmiyor, puta taparlığın yalnızca pagan tanrıların resimlerine tapmaktan ibaret olmadığını, ama yeryüzüne ait nesneleri temsil etmeyi amaçlayan bütün sanat biçimlerinde var olduğunu ileri sürüyordu. Adem bir tek elmayla günaha girdiği için sürekli oruç tutulmasını istiyordu.</p>
				<p class="paragraf"><span>Kültürlü ve Hellen felsefesini bilen Hristiyanlar arasında en yaygın “sapkınlık”, </span><span class="char-style-override-8">gnostisizm</span><span>’di (Grekçe </span><span class="char-style-override-8">gnosis</span><span>: derin ve tam bilgi). Gnostikler Hristiyan öğretisiyle “pagan (çoktanrıcı) bilgi”yi uzlaştırmaya çalışıyorlardı. Bunun sonucu olarak, ortaya pythagorizm, platonizm ve daha başka öğelerin garip ve fantastik bir karışımı çıkıyordu. Gnostikler, büyü ve ruh çağırma yoluyla, “öteki dünyanın güçleri” ile gizli ilişki kurmaya çalıyorlardı. Bu bakımdan, “ruh çağırıcılar”ın ve Ortaçağ “simyacılar”ının öncelleridirler.</span></p>
				<p class="paragraf">M.S. I. ve II. yüzyıllarda, Hristiyanlık, ister ortodoks biçimiyle ister sapkın belirtileriyle olsun, hemen hemen bütün kırsal halkta ve devlet memurlarında olduğu gibi, kentlerin orta sınıflarında da güvensizlik uyandırıyordu. Kentlerde, kuraklık, sel, kötü hasat, vb., bütün doğal felaketlerin nedeni olarak gördükleri Hristiyanları birçok kez kırıp geçirdiler. Günümüze ulaşmış yazınsal yapıtların büyük bir çoğunluğunda (örneğin, Celsus’un <span class="char-style-override-8">Gerçek Sözler</span>’i, Lukianos’un <span class="char-style-override-8">Peregrinus’un Ölümü</span> gibi), Hristiyanlık sert bir şekilde eleştirilir ve bayağı bir boş inanç olarak gösterilir.<span class="dipp"><a class="footnote-link" href="#footnote-225-29" id="footnote-225-29-backlink">29</a></span> Özellikle Celsus, Hristiyan öğretisinin “dünyanın sonu” ve kıyamette yargı günü anlayışıyla alay eder: “Bu insanların, Tanrı’nın bir aşçı gibi ateş yakacağını, kendilerinin dışında bütün insanlığın ateşte kızaracağını ve yalnızca canlılarının değil dirilen ölülerinin de kurtulacağını düşünmeleri saçmanın saçması bir şey!” Hristiyanlar köylüleri (<span class="char-style-override-8">pagi</span>) kendilerinin baş düşmanları sayıyorlardı; genellikle imansızları tanımlamak için kullanılan “pagan” (çoktanrılı) sözcüğü buradan gelmektedir. Hükümdarlar ve valileri, Hristiyanları vergi ve yükümlülüklerden kaçan ve imparatorlar kültüne katılmayan kötü uyruklar olarak görüyorlardı. Trajanus, Genç Plinius’la yaptığı yazışmada, imparatorların resimlerine sungu yapmayı açıkça reddeden Hristiyanların cezalandırılmalarını buyuruyor ve Marcus Aurelius döneminde, yeni inancın bunca ateşli savunucuları cezalandırılıyordu. Bununla birlikte, Hristiyanlara yapılan zulüm kısa süreli oldu ve genel olarak, bu “aydın çağ”ın Roma yönetimi dinsel hoşgörüye sahipti. Hristiyanlık hızla gelişiyordu ve II. yüzyılın sonundan itibaren, eski dünya görüşünün yıkılmasına katkıda bulunan çok güçlü bir toplumsal gücü temsil ediyordu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-27-backlink" id="footnote-225-27">27</a>	F. Engels, <span class="char-style-override-8">Bruno Bauer et le christianisme primitif.</span> K. Marx et F.Engels, Sur la religion, p. 196. Editions Sociales, Paris 1960.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-28-backlink" id="footnote-225-28">28</a>	Bk. F.Engels, Contribution à l’historie du christanisme primitif. K. Marx, F. Engels “Sur la religion”, pp. 319-320, Editions Sociales, Paris 1960.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-29-backlink" id="footnote-225-29">29</a>	Bk. Ranovitch. Les Critiques du christianisme dans l’Antiquité. M. 1935 (éd. russe)</p>
					</div>
				</div>
			</div>
		</div>
	</body>
</html>