<html xmlns="http://www.w3.org/1999/xhtml">
	<head>
		<title>5-2.html</title>
		<link href="template.css" rel="stylesheet" type="text/css"/>
<meta content="urn:uuid:0971d8e2-04b1-40d4-ab0d-83d08ffa4385" name="Adept.expected.resource"/>
	</head>
	<body>
		<div id="x5-2.html" xml:lang="tr-TR">
			<div class="Basic-Text-Frame">
				<p class="split"/>
				<p class="ana1">KIRK BİRİNCİ BÖLÜM</p>
				<p class="r1"><img alt="6.png" class="image" height="8" src="images/6_fmt1.jpeg" width="257"/></p>
				<p class="anabaslik" id="toc_marker-3">ESKİ İTALYA</p>
				<p class="resim"><img alt="5.png" class="image" height="22" src="images/5_fmt2.jpeg" width="45"/></p>
				<p class="paragraf"><span class="char-style-override-7">I. Apeninler yarımadası: Coğrafi özellikler.</span> İtalya, üç tarafı Adriya (Mare Hadriaticum), İyon (Mare Ionium) ve Tiren (Mare Tyrrhenum) denizleriyle çevrili Apeninler yarımadasında bulunmaktadır. Kuzeyde, aşılması güç Alp Dağları İtalya’yı Avrupa’nın geri kalan bölümünden ayırır. Eski coğrafyacı Strabon, pek haklı olarak, Alpler’in ve denizlerin, İtalya’yı istila etmek isteyen düşmanlara karşı “emin bir tabya” oluşturduğunu söylemiştir. Ama, deniz aynı zamanda, İtalyalıların Akdeniz havzasının öteki ulusları ile erkenden ilişkiler kurmalarını ve bunların kültürlerini özümlemelerini sağlayan, bütün yönlere açık bir yoldu. </p>
				<p class="paragraf">İtalya’nın bir başka özelliği de uygun iklimdir. Kış aylarının ortalama ısısı artı 6 santigrad derece (ocak, Roma) ile artı 11 santigrad derece (Sicilya) arasında değişir; bu da hayvanları bütün yıl otlakta bırakmaya olanak verir. İtalyalılar, en erken ilkçağdan itibaren, tahılın (arpa, sert buğday, darı) dışında bağ, kestane ve dut yetiştiriyorlardı; Grekler ve Fenikeliler daha sonra İtalya’ya zeytin, hurma ve nar ağacı vb., getirdiler. İklimin yumuşaklığı, örneğin giysinin (gömlek, cübbe) yanı sıra, üstü açık, havuzlu bir “atrium”un (iç avlu) çevresine inşaa edilmiş, Grek evine akraba olan, İtalik konutun güney tipi gibi, İtalya’nın eski uluslarının hayatının başka görünümleri üzerinde de etkisini gösterdi.</p>
				<p class="paragraf">Ama bu doğal koşullar arasındaki benzerliklerin yanı sıra, İtalya ile Hellas’ın coğrafi yapılarındaki farklılıkları belirtmemiz gerekir. İlkin, İtalya’nın 300.000 km. kare olan yüzölçümü Hellas’ın yüzölçümünün beş katıdır ve bunun sonucu olarak da nüfusu çok daha fazladır. İtalya’da gözlemlenen bütün olguların en “büyük” ölçeklisi buradan kaynaklanmaktadır. İkinci farka gelince: Apeninler yarımadası Balkanlar gibi dağlık bir ülke olmasına karşın, Apeninler dağ zinciri daha az sarp ve ulaşılması daha kolaydır ve kolları, Hellas’ın sarp dağları gibi İtalya’yı birbiriyle ilişkisi olmayan bölgelere bölmezler. İtalya’nın akarsuları da, aynı zamanda, ulaşımı kolaylaştırırlar: Doğuya akan, gemi ulaşımına elverişli Padus ya da Eridan (bugünkü Pô) ve batı kıyısının nehirleri: Arnus (Arno), Tiber ve Volturno. Bununla birlikte, bunların aşağı kesimleri, Arno’nun ağızlarında malarya yuvası Toskana Bataklıklarını, Latium kıyılarında ise insanların yaşamı ve liman yapımı için elverişli olmayan Pontins Bataklıkları’nı oluşturan kumlu alüvyonla kaplıdır. İtalya kıyıları, genellikle, ayça ya da “V” biçiminde körfez ve koylarla kaplı Hellas kıyıları kadar deniz ulaşımına elverişli değildir. </p>
				<p class="paragraf">Nihayet, kayalık ve verimsiz Hellas’ın tersine, Apenninler bir tarım ülkesidir. İlkçağ yazarları İtalya toprağının verimliliğine daha o zamanlar şaşırmışlardır. Bu alanda Po vadisi (Gallia Cisalpina) ve bunun yanı sıra Etruria, Latium ve Campania’yı kapsayan batı ovası dikkati çekerler; Campania yılda üç kez ürün verir. Alp Dağlarındaki otlaklar ve akarsu ağızlarındaki zengin bitki örtüsüyle kaplı bataklık arazi hayvancılığın gelişmesine yardımcı oluyordu. Bruttium’a (Calabria), büyük bir olasılıkla İtalya sözcüğünün geldiği ve “danalar memleketi” anlamına gelen Vitelieu adı verilmişti. Bu ülkenin tarımcı özelliği, ülkenin, gerçekte çeşitli halklar ve nüfusun çeşitli katmanları arasında yapılan toprak mücadelesinden başka bir şey olmayan iç tarihini her zaman etkilemiştir.</p>
				<p class="paragraf para-style-override-6"><span class="char-style-override-7">2. İtalya’nın ilkel (tarihöncesi) uygarlıkları.</span> Arkeolojik araştırmalar, Apenninler yarımadasında Balkanlar’dan çok daha önce insanların yaşamaya başladığını göstermektedir, yarımada eski Taş Çağı’nı (Liguria dağlarındaki paleolitik resimli mağaralar) yaşadı, oysa Balkanlar’ın Paleolitik dönemi yaşadığı şimdiye kadar kanıtlanmadı. Aynı şekilde, bütün yarımadada, Sicilya ve Sardinya’da (M.Ö. IV yüzyıldan itibaren) Neolitik dönemin izlerine bol bol rastlanmaktadır. Bol yaban hayvanı kemik yığınları ve deniz kabuğu katmanları, neolitik yerleşim yerlerinde, bu dönemde, avcılık ve balıkçılığın egemen olduğunu kanıtlamaktadır. M.Ö. III. Binden itibaren, taşın yanı sıra bakır (çeşitli eşyanın yapımında) kullanımı (Kalkolitik dönem) başlamıştır; aynı zamanda, hayvancılığın ve özellikle küçük baş hayvancılığının (koyun, keçi, domuz kemiklerine kazılarda bol bol rastlanmaktadır) başlangıçları gözlemlenmektedir.</p>
				<p class="paragraf">Bronz Çağı’nı (M.Ö. II.bin), kuzey İtalya’da, Terremare adı verilen uygarlık temsil etmektedir: Bu uygarlığı kuranlar, kazık temeller üzerinde tahkim edilmiş yerleşim yerlerinde yaşıyorlardı; bunların humuslu topraktan (“terra marna” deyimi “yağlı toprak” anlamına gelmektedir) oluşan yamuk şeklindeki tepeleri günümüze ulaşmıştır. İlk zamanlarda, taş ve kemikten aletler yapmayı sürdüren sakinleri, giderek, bakır ve bronzu yaygın bir şekilde kullanmaya başladılar. Baskın etkinlikleri olarak devam eden avcılık ve balıkçılıktan başka, aynı zamanda, hayvancılık da yapıyorlardı; tarım doğuyordu. Ölülerini yakıyorlar, küllerini içine koydukları kavanozlarını, yerleşim yerlerini çevreleyen tabyaların dışında bulunan mezarlıklara sık sıralar halinde gömüyorlardı.</p>
				<p class="paragraf">Orta ve güney İtalya’da, M.Ö. II. binlerde, Bronz Çağı uygarlığı, Girit-Mykenai uygarlığıyla birleşti. Terremare uygarlığından belirgin bir şekilde daha yüksek düzeyde olan bu uygarlığa “Apenninler Uygarlığı” adı verilmiştir. Büyük drenaj çalışmaları (Latium’da) devsel duvarlar ve Mykenai’ninkilere benzeyen bezeli seramik bu uygarlığın en belirgin özellikleridir. Kuzeydekinin tersine, burada ölülerin gömülmesi geleneği egemendir. </p>
				<p class="paragraf">Apenninler yarımadasında Birinci Demir Çağı, M.Ö. I. binde başladı. Özellikle kuzey ve orta İtalya’da çok sayıda merkezleri vardır. Orta İtalya’da M.Ö. 1000 yılı dolaylarında ortaya çıkan ilk Demir Çağı’nın temsil ettiği uygarlığa, Bologna yakınlarında bulunan bir yerleşim yerinin adına dayanarak Villanova uygarlığı adı verilmiştir; bu yerleşim yerinin yakınlarında, 1853 yılında, “bikonik” adı verilen özel tipte kavanozlar bulunan büyük bir mezar anıt bulundu. Özellikle Umbria’da yayılmış olan bu uygarlığın belirgin özelliği, henüz bronzun egemen olduğu bir dönemde, ilk demir aletlerin ortaya çıkmasından kaynaklanmaktadır. Kent tipi yerleşim yerlerinin ortaya çıktığı görülür; ekonominin tarım ve hayvancılık evresine geçişi kesinlikle tamamlanmıştır. Kütükten yapılan ve iç duvarları kille sıvanmış yuvarlak konutlar, kendi işletmeleri olan ailelerin hayatına uydurulmuştur. Büyük hazineler, bunların aralarından bazılarının zenginliğini kanıtlamaktadır; burada rastlanan Grek seramik eşyaları ve Fenike malları (cam, fildişi), komşularla yapılan ticari mübadelenin başlangıcını göstermektedir. </p>
				<p class="paragraf para-style-override-6"><span class="char-style-override-7">3. İlkel İtalya’nın nüfus sorunu.</span> Apenninler yarımadasının en eski sakinlerinin, Ligurlar ve bunların akrabaları olup neolitik zamanlardan itibaren ve Bronz uygarlığı süresinde orta ve güney İtalya’da yaşamış olan öteki uluslar olduğu sanılıyor. II. binlerin başlarında, Alpler’in ötesinden, İtalyalıların muhtemel ataları olan, Tuna ve Karpatlar bölgeleri halklarının göç hareketi başladı. Terramare uygarlığı bunların öncü öğelerine mal edilmektedir (II. binden itibaren). Bu yeni gelenlerin ilk kolu Apenninler’i aşıp güneybatıya doğru yayıldı ve Latium’a <span class="char-style-override-8">(Latinler),</span> Campania’ya ve Bruttium’a <span class="char-style-override-8">(Sikullar)</span> geldiler. M.Ö. 1200-1100’e doğru, ilk gelenlere etnik bakımdan komşu olan ulusların, “Umbro-Sabeller” ve “Osklar”ın yeni bir dalgası kuzeyden gelip Apenninler’in özellikle dağlık bölgelerine yerleştiler. Umbroların Villanova uygarlığının kurucuları oldukları tahmin ediliyor. Picentinler, Sabinler, Samnitler ve Lucanlar, bunların güney kollarını oluşturdular. Büyük bir olasılıkla, yarımadanın eski sakinlerinden bir bölümü istilacılarla kaynaştılar; ötekiler daha az elverişli bölgelere çekildiler (örneğin, Ligurlar, Apenninler’in kuzey bölümüne ve Sikuller de Sicilya’ya).</p>
				<p class="paragraf">Daha sonra, İllirya ulusları (Venetler, Iapygler) ve Tyrrhenler ya da Etrüskler (X. yüzyıldan itibaren) yarımadaya yerleşmeye geldiler ve bunlardan da sonra Keltler ve Galler (Gallialılar) yarımadanın güney kesimini işgal ettiler; bu nedenle, bugünkü Fransa olan Gallia Transalpina’ya karşıt olmak üzere bütün Pô vadisi Gallia Cisalpina (Alpler’in bu yanı) adını aldı. </p>
				<p class="paragraf">Bu göçler ve etnik karışımların sonucu olarak, Apenninler yarımadasında, tarihsel dönemde, çeşitli ulusların kendi içlerinde çok farklı lehçeler konuşmaları bir yana, birbirinden farklı on iki kadar dil konuşuluyordu. Güneyden başlayarak sayacak olursak, bir dizi ulusal bölgeler oluşmuştu, bunların en önemlileri: Bruttim (Calabria), Lucania, Apulia, Samnium, Campania, Latium, Picenum, Umbria, Etruria ve Gallia Cisalpina idi.</p>
				<p class="paragraf">Bu etnik mozaik Eskileri şaşırtıyordu. İlkçağ yazarları ve çağdaş tarihçilerin büyük bir çoğunluğu bu durumu göçlere bağlamaktadırlar. Ama genellikle, İtalya’nın ilk halklarının kökenleri ve bölgelerinde arkeoloji tarafından bulgulanan uygarlıklarla olan ilişkileri, çözümlenmesi gereken sorun olmak özelliklerini günümüze kadar sürdürmüşlerdir. </p>
			</div>
		</div>
	</body>
</html>