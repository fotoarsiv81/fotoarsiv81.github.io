<html xmlns="http://www.w3.org/1999/xhtml">
	<head>
		<title>5-4.html</title>
		<link href="template.css" rel="stylesheet" type="text/css"/>
<meta content="urn:uuid:0971d8e2-04b1-40d4-ab0d-83d08ffa4385" name="Adept.expected.resource"/>
	</head>
	<body>
		<div id="x5-4.html" xml:lang="tr-TR">
			<div class="Basic-Text-Frame">
				<p class="split"/>
				<p class="ana1">KIRK ÜÇÜNCÜ BÖLÜM</p>
				<p class="r1"><img alt="6.png" class="image" height="8" src="images/6_fmt3.jpeg" width="257"/></p>
				<p class="anabaslik" id="toc_marker-5">ROMA KLANLAR DÜZENİNİN DAĞILMASI (M.Ö. VII-VI YÜZYILLAR)</p>
				<p class="resim"><img alt="5.png" class="image" height="22" src="images/5_fmt4.jpeg" width="45"/></p>
				<p class="paragraf"><span class="char-style-override-7">I. Latium ve Roma’da ekonomik ve toplumsal ilerleme.</span> <span class="char-style-override-8">Greklerin ilk etkileri.</span> İtalya, VII. yüzyıldan itibaren İkinci Demir Çağı’na girdi, bu dönemde maden kullanımı üstünlük kazandı. Aynı zamanda, çömlekçi çark ve fırını yaygınlaştı; bu da zanaatın tarımdan ayrılmaya başladığını göstermektedir. Kare şeklinde yeni bir yeraltı konutu tipi, yerleşik tarım ekonomisine geçişi kanıtlamaktadır. Mezar eşyalarının incelenmesi mübadelenin (yabancı kaynaklı amber ve fildişi eşyalar, Fenike çini ve cam eşyaları) geliştiğini göstermektedir. Belli bir ağırlığı olan bakır külçeler <span class="char-style-override-8">(as libralis)</span> halinde yeni bir mübadele ölçüsü hayvanların yerini almaktadır. Ataerkil klan, aile ekonomisinin yararına, önemini açıkça yitirmişti.</p>
				<p class="paragraf">VIII. ve VII. yüzyıllarda, yarımadasının batı ve güney kıyılarını kaplayan Grek kolonisi ağı (Cumae-Kyme-, Rhegion-Rhegium-, Sybaris, Herakleia-Heraklea-, Taras-Tarentum, vb.) ekonomik ilerlemelerin hızlanmasına katkıda bulunan bir etken oldu; Sicilya’nın güneyinde bu ağ daha da yoğundu (bu kentlerin en önemlisi Syrakusai-Syracusae- idi). Grek kolonlar, zamana göre çok ileri olan teknik yöntemlerini, beğeni ve geleneklerin yerli halka aktardılar. Orta İtalya’da, Khalkis kolonisi Cumae’nin etkisi çok erken başladı; önce Etrüskler ve onların aracılığıyla da Latinler, aslında Khalkis alfabesinin bir değişkesi olan alfabelerini Cumae’den aldılar (ilk Latin yazıları M.Ö. VI. yüzyılın ortalarına aittir). VI. yüzyılda, Roma kazılarında birçok Attika seramik parçalarının bulunmasına bakılırsa, Latium ve Roma üzerinde önemli bir Atina etkisi vardır. Grek üsluplu ilk Roma tapınağı (Demeter-Ceres tapınağı), Aventinus tepesine V. yüzyılın başında dikildi. Cumae sanatçıları, büyük bir olasılıkla aynı dönemde Kapitol’ün (Capitolium) ünlü dişi kurdunun dökümünü yaptılar. Hellenik maddi ve manevi kültürün etkisi, hiç kuşkusuz, Roma’nın ekonomik ve toplumsal hayatının gelişmesini hızlandıran bir etkidir. </p>
				<p class="paragraf para-style-override-6"><span class="char-style-override-7">2. Etrüskler ve uygarlıkları</span>. Kuzey komşuları olan Etrüskler, Latium ve Roma’ya daha çok etkide bulundular. Bilim henüz Etrüsk sorununu çözümlemiş değil. Bu ulusun adı bile kesinleşmemiş durumda: Grekler bunlara <span class="char-style-override-8">“Tyrrhen”</span>ler (“<span class="char-style-override-8">Tyrsen</span>”ler), Mısırlılar “<span class="char-style-override-8">Turss</span>”, Romalılar “<span class="char-style-override-8">Tusci</span>”, diyorlardı; Halikarnasoslu Dionysios’un tanıklığına ve Etrüks yazıtbilimine göre de bunlar kendi kendilerine <span class="char-style-override-8">“Raseni” (“Rasenna”) </span>adını veriyorlardı. On binden fazla Etrüsk yazıtının bulgulanmış olmasına rağmen, dilleri hâlâ bilinmiyor. Ne olursa olsun, Etrüskler, İtalyalı (İtaliot) adı verilen uluslar topluluğundan değildi. Herodotos (I, 94), bunların Küçük Asya kökenli oldukları kanısındaydı, ve çağdaş bilginlerin çoğunluğu da aynı görüşü paylaşmak eğiliminde. Bazıları bunların Troya kentinin düşüşünden ve Küçük Asya’da Troya devletinin yıkılışından sonra orta İtalya’ya göç eden Troya kolonları oldukları kanısındalar.<span class="dipp"><a class="footnote-link" href="#footnote-225-12" id="footnote-225-12-backlink">12</a></span> Ve, gerçekten de, Etrüsk uygarlığında birçok Küçük Asya, Ege ya da Girit-Mykenai öğesi görülüyor.</p>
				<p class="paragraf">VII. ve VI. yüzyıldan itibaren, Etrüskler’de zanaat ve ticaret gelişmeye başlamıştı, kentleri (Targuinii, Caere, Vetulonia, Veii, vb.) vardı, sınıflı toplum kurulmuştu. Hem askerî, hem dinsel aristokrasinin, dağların tepesindeki müstahkem şatolarında silahlı adamlarıyla birlikte yaşayan, köle ve büyük bir olasılıkla toprak sahibi <span class="char-style-override-8">lucumon</span>’ların varlığı, Etruria’da toplumun sınıflara ayrılmış olduğunu kanıtlamaktadır. VI. yüzyıl mezar odalarının şatafatına bakarak bir yargıya varacak olursak, lucomonlar büyük bir bölümü kendi topraklarının işletilmesinden kaynaklanmayan ama yağma savaşının ve korsanlığın ürünü olan büyük zenginliklere sahip bulunuyorlardı.</p>
				<p class="paragraf">Etruria, Umbria ve Pô vadisinin orta kesiminin Etrüsklere boyun eğmiş halkları, lucomonlara karşı değişik düzeylerde bağımlıydılar: Bu uyrukların bazılarına <span class="char-style-override-8">lautni</span> adı veriliyordu; ötekilerin, kuşkusuz daha çok sömürülenlerin adı <span class="char-style-override-8">hetera</span> idi. Bu boyun eğmiş nüfus, çeşitli vergi ve angarya (kent surlarının, şatoların, lucomonların mezarlarının, kanalların, vb. yapımı) ile yükümlüydü. </p>
				<p class="paragraf">Etrüsklerin siyasal kurumlarıyla ilgili elimizde pek az bilgi var. Hiç kuşkusuz bazı kentleri krallar <span class="char-style-override-8">(larla)</span> yönetiyordu, ama daha da yukarıda, seçimle gelen bir “krallar kralı” <span class="char-style-override-8">(zilat)</span> vardı; en eski on iki kentin oluşturduğu federasyonun başında bulunan zilat, bu kentlerin temsilcilerinin toplandığı meclise başkanlık ediyordu, “krallar kralı” aynı zamanda büyük rahipti. Kişiliği büyük bir onur ve şatafatla (erguvanî ihram, kırmızı ayakkabı, fildişi <span class="char-style-override-8">curulis</span> sandalye) donanmıştı; bir değnek demeti içinde balta taşıyan on iki <span class="char-style-override-8">lictor</span> (muhafızları, emir çavuşları) refakatinde yürüyorlardı.</p>
				<p class="paragraf">Etrüsk dininde, büyük tanrılar üçlemesi –Tinia (Jupiter), Uni (Jono) ve Mnerfa (Minerva)– en önemli yeri tutuyordu. Büyük göksel tanrılar ve ikinci dereceden başka tanrılar kültü ile sayısız iyi ve kötü cin inancı, Etrüsk dininde yan yana bulunuyordu. Tanrıların yardımını sağlamak, kötü cinlerin oyunlarını boşa çıkarmak için rahipler cin çıkarmaya ve büyüye başvuruyorlardı. Tanrıları ve cinleri yatıştırmak için, ayrıca, insan kurban ediliyordu. Cin çıkarma ve büyünün yanı sıra kuşların uçuşuna, hayvan bağırsaklarına, şimşek ve gök gürültüsüne göre yapılan kehanetler, rahip ve lucomonların gizli sanatını oluşturuyordu. Demek oluyor ki, egemen azınlığın halkın çoğunluğunu acımasız bir biçimde sömürmesine ekli sınıfların ortaya çıkışıyla ilişkili olarak, askerî ve rahip aristokrasinin yardımı olmadan, halktan bir insanın, tanrıların yardımını elde edemeyeceği, kendini kötü cinlerin belasına karşı savunmayacağı düşüncesi canlı tutuluyordu.</p>
				<p class="paragraf para-style-override-6"><span class="char-style-override-7">3. Fatih Etrüsk kralları döneminde Roma.</span> Çağdaş etrüskolojinin bulguları ve özellikle günümüz İtalyan arkeologlarının (Ducati, Pallottino, vb.) çalışmaları, Roma’nın ilk dönemlerinin tarihini biraz aydınlattı. Artık, örneğin, M.Ö. VII. yüzyılda, Etrüsklerin özellikle Latium ve Campania’nın önemli bir kesimini kapsayan geniş bir imparatorluk kurmuş oldukları biliniyor. Etrüsklerin egemenliğine giren eski Yedi Tepe köyleri bir Etrüsk kentine dönüşüp Etruria’nın Latin eyaletinin başkenti oldular. Roma adı da büyük bir olasılıkla Etrüsk kaynaklıdır. Roma, galiplerin etkisi altında, bir zanaat üretimi ve ticaret merkezi oldu, surlarla çevrildi ve kanalizasyonu yapıldı; Romalılar burayı baş tapınakları olarak kabul ettiler. Latin ve Romalıların bu dönemde, ekonomik yaşam ve gelenekler alanında Etrüsklerden aldıkları etkiler, maddi ilerlemelerine (daha gelişmiş bir sapan, meslek ve yapı teknikleri, Atriumlu yeni bir ev tipi, para, alfabe) ve üretimin gelişmesine (köle emeğinin daha yaygın kullanımı) katkıda bulundu.</p>
				<p class="paragraf">Roma geleneğinin aktardığına göre, M.Ö. VI. yüzyılda, Roma’da üç Estrüsk kralı egemenlik sürdü: Roma söylencelerinde yalnızca “Lucomon” adıyla geçen Lucius (ya da Cneius) Tarquinius Priscus (Eski Tarquinius) günümüze ulaşan bir Etrüsk freskine ve üzerindeki yazıya bakacak olursak, Eski Tarquinius’u deviren Etrüsk savaşçısı Mastarna’dan başkası olmayan Servius Tullius ve nihayet, Roma geleneklerinin bir kan dökücü despot, bir cellat ve halkı ezen bir zalim olarak aktardıkları II. Lucius Tarquinius ya da Tarquinius Superbus (Görkemli Tarquinius). Bütün olasılıkları göz önünde tutacak olursak, Etrüsk fatihi bu üç hükümdarın yönetimi, ülkenin eski krallarının yönetimine kesinlikle benzemeyen despotik bir özellik taşımaktaydı.</p>
				<p class="paragraf">Geleneğin aktardığına göre, “Servius Tullius’un reformları” bu dönemde yapıldı. Roma krallarının değişik zamanlarda aldığı önlemler dizisi bu krala mal edilmektedir. Engels, bu önlemlerin özellik ve ilkesini şöyle tanımlamaktadır: “Demek ki, Roma’da da, daha sözde “krallık” kaldırılmadan önce, kişiler arasındaki kan bağına dayanan eski toplumsal düzen yıkıldı ve onun yerine, yeni toprak dağılımına ve servet farkına dayanan yeni bir devlet kuruluşu getirildi.”<span class="dipp"><a class="footnote-link" href="#footnote-225-13" id="footnote-225-13-backlink">13</a></span></p>
				<p class="paragraf">Hiç kuşkusuz bu değişikliklerin temel nedeni, üretimin gelişmesiyle güçlenen plebler ile Etrüsk egemenliği döneminde üstünlüklerinden çok şey yitirmiş olan patriciler arasındaki mücadelenin yoğunlaşmasıydı. Klanlar düzeninin yıkılışının hızlanması bu mücadelenin doğal sonucuydu. Öte yandan, yabancı efendilerin çıkarları da eski yapının ortadan kalkmasına yardımcı oluyordu, çünkü soylu patricileri de sıradan plebler gibi kendi uyrukları olarak görüyorlardı. Bunun sonucu olarak, halk içinde, genslerle ilişkiye göre değil, yalnızca servet durumuna göre bir farklılaşma başladı. Her beş yılda bir <span class="char-style-override-8">(lustrum)</span> nüfus ve mal sayımı <span class="char-style-override-8">(census)</span> ve yurttaşların servetlerine ve ödedikleri vergilere göre yer aldıkları beş “sınıf” içindeki dağılım sayımları yapılıyordu. Bu sayımda ilerici bir ilke söz konusuydu, çünkü genslerin mülkü değil fakat kişisel mülk hesaba katılıyordu. </p>
				<p class="paragraf"><span>Tarım egemen olduğu için, temel mülk biçimi topraktı. Toplam olarak 20 jugerum (5 hektar) toprağa sahip olanlar, en yüksek, birinci sınıf </span><span class="char-style-override-8">census</span><span>’a (vergi) yazılıyordu. Daha sonra, M.Ö. III. yüzyılda, as’ın (bakır sikke birimi) değeri iyice düşüp, yarım kiloluk bir bakır külçenin değeri küçük bir bakır düzeyine inince, bu normal pay 100.000 as’a yükseldi. Bu payın dörtte üçüne (75.000 as) sahip olanlar ikinci sınıfa, yarısına (50.000 as) sahip olanlar üçüncü sınıfa, dörtte birine (25.000 as) sahip olanlar dördüncü sınıfa ve nihayet sekizde birine (12.500 as) yani 2 jugerumluk (1/2 hektar) sahip olan küçük mülk sahipleri beşinci sınıfa giriyorlardı. Hiç toprağı olmayanlar ve bunların yanı sıra, “sınıf dışı” sayılan meslek erbabı ve tüccarlar, tam deyimiyle “proletarii” (proleter) denilen yoksullarla birlikte census listesinde ancak “kelle hesabı” yer alıyorlardı.</span></p>
				<p class="paragraf">Servete göre yapılan bu yeni sınıflamadan, başta askerlik hizmeti <span class="char-style-override-8">(militia)</span> ve vergi <span class="char-style-override-8">(tribut)</span> olmak üzere çeşitli yükümlülüklerin sınıflandırılmasında yararlanılıyordu. Kent, banliyösüyle birlikte, dört bölgeye (tribut) bölünmüştü; her tributun özel olarak seçip görevlendirdiği yaşlılar, yükümlülükleri, mensup oldukları sınıfları dikkate alarak bu bölgelerin sakinleri arasında para ve hizmet olarak pay ediyorlardı. Patriciler olsun, plebler olsun, herkes artık askerlik hizmeti yapmak zorundaydı; herkes toprak serveti oranında, kendi hesabına silahlanacaktı. En zenginlerin savaşa atlı katılmaları gerekiyordu ve atlılar 18 centuria (100’lük takım) oluşturuyorlardı; birinci sınıf yurttaşlar hafif zırh (40 centuria) giyiyorlardı; hiçbir savunma zırhı taşımayan üçüncü, dördüncü sınıf yurttaşlar, örneğin, sapancı er (50 centuria) olarak görev yapıyorlardı ve nihayet, topraksız yurttaşlar ve proletariiler saf dışı beş centuria (borucular, silahlı işçiler) oluşturuyorlardı. Roma ordusunun iki lejyonu <span class="char-style-override-8">(legio)</span> böylece 193 centuria’dan meydana geliyordu. </p>
				<p class="paragraf"><span>Bu yeniden örgütlenme, genslerde ister yer alsın ister almasın eski Roma nüfusunun bütün öğelerini birbirine karıştırıyordu. Plebler, bu konuyla ilgili geleneğe göre, eskiden yapmadıkları askerlik hizmetini yapmak zorunluluğu getiren yeni yükümlülüklere karşın, kendilerini bu alanda patricilerin eşiti durumuna getiren “Servius Tullius reformu”nu doğuştan soylu sınıfa karşı kazandıkları ilk zaferlerden biri olarak kabul ettiler ve bu kralı, bir “velinimet” sayıp uzun süre büyük saygı gösterdiler.</span></p>
				<p class="paragraf">Daha sonra “comitia centuriata”ya dönüşecek olan kuruluşun tohumları büyük bir olasılıkla bu dönemde atıldı. Bununla birlikte, başlangıçta bunların daha sonra kazandıkları halk meclisi nitelikleri yoktu, yalnızca askerî (toplanma, geçit töreni) özellikleri vardı, çünkü Etrüsk krallarının despotik iktidarlarını sınırlandırabilecek bu kuruluşu kabul etmiş olacaklarını düşünmek hemen hemen olanaksız.</p>
				<p class="paragraf para-style-override-6"><span class="char-style-override-7">4. Etrüsk egemenliğinin yıkılması ve krallık döneminin sonu.</span> Roma tarih yazıcılığı, Etrüsk egemenliğinin çöküşünün tarihi olarak M.Ö. 510 yılını gösteriyor. Bu tarih kesinlikle doğru kabul edilmese de, Etrüsklerin M.Ö. 500 yılı dolaylarında Roma’dan kovuldukları kuşku götürmez.</p>
				<p class="paragraf">Ayaklanma, büyük bir olasılıkla, Etrüsklerin eski düşmanları olan Grek kolonilerinin (Cumae) desteklediği Latium kentlerinin ayrılmasıyla başladı. Etrüskler bu savaşta yenildiler ve Roma’da, patricilerin başında bulunduğu ama bütün halkın katıldığı bir ayaklanma patlak verdi; Etrüsk hükümdarlarının, doğuştan gelen ayrıcalıklarını ellerinden almış olmasından hoşnutsuz olan patrici sınıfını, son Etrüsk kralı II. Tarquinius’un koyduğu vergi ve angaryaların ağırlığı altında ezilen halk destekledi ve II. Tarquinius silahlı adamlarıyla birlikte Etruria’ya kaçmak zorunda kaldı.</p>
				<p class="paragraf">Roma tarihinin “krallık dönemi” ve onunla birlikte, toplumsal evrimiyle bütün bir dönem böylece sona ermiş oldu. Klanlar düzeni çöküş evresindeydi: Yeni bir dönem, klanlar düzeninin kalıntılarının ortadan kalktığı ve onun yıkıntıları üzerinde sınıflı bir toplumun kurulduğu ve bununla bağlantılı olarak Roma devletinin yapılarının yavaş yavaş ortaya çıktığı yeni bir dönem başlıyordu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-12-backlink" id="footnote-225-12">12</a>	Prof. VI. Guéorguiev. Sur l’origine des Etrusques, Annales d’histoire ancienne No: 4, 1852, pp.133-141</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-13-backlink" id="footnote-225-13">13</a>	F. Engels. L’origine de la famille, de la propriétè priveé et de l’Etat. p.120.</p>
					</div>
				</div>
			</div>
		</div>
	</body>
</html>