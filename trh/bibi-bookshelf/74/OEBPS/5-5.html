<html xmlns="http://www.w3.org/1999/xhtml">
	<head>
		<title>5-5.html</title>
		<link href="template.css" rel="stylesheet" type="text/css"/>
<meta content="urn:uuid:0971d8e2-04b1-40d4-ab0d-83d08ffa4385" name="Adept.expected.resource"/>
	</head>
	<body>
		<div id="x5-5.html" xml:lang="tr-TR">
			<div class="Basic-Text-Frame">
				<p class="split"/>
				<p class="ana1">KIRK DÖRDÜNCÜ BÖLÜM</p>
				<p class="r1"><img alt="6.png" class="image" height="8" src="images/6_fmt4.jpeg" width="257"/></p>
				<p class="anabaslik" id="toc_marker-6"><span>DIŞ TEHLİKELER KARŞISINDA ROMA, BAĞIMSIZLIĞIN İLK ZAMANLARI </span>(M.Ö. 500-350 YILLARI) <span>TOPLUMUN ASKERLEŞMESİ VE GELENEKLER</span></p>
				<p class="resim"><img alt="5.png" class="image" height="22" src="images/5_fmt5.jpeg" width="45"/></p>
				<p class="paragraf"><span class="char-style-override-7">I. M.Ö. V. Yüzyılda Roma ve komşuları.</span> Roma, Etrüsk boyunduruğundan kurtulduktan sonra, yakın komşularıyla bir dizi kanlı savaşlar yapmak zorunda kaldı. Titus Livius’un <span class="char-style-override-8">Tarih’</span>inde, bu savaşlarda ünlenen kahramanların savaş başarılarıyla ilgili birçok öykü vardı. </p>
				<p class="paragraf">Romalılar, hiç kuşkusuz Latium ve Roma’yı yitirmeye katlanmayan Etrüsklerle yüz yıla yakın süre (V. yüzyılda) savaştılar. Ama artık Roma da saldırıya geçti; 396 yılında, Etrüsk kenti Veii alınıp yerle bir edildi ve bunun sonucu olarak, savunma hattı Roma surlarının 30 kilometre ötesine taşındı.</p>
				<p class="paragraf">Romalılar bir yandan Etrüsklerle savaşırken, V. yüzyılın birinci yarısı boyunca, kuzeydoğudan Latium’a karşı saldırıya geçen Sabinler’i geri püskürtmek zorunda kaldılar. Doğudan ve güneyden, dağlı Volsclar ve Aequler, genel olarak yaz aylarında ve hasat sırasında Latium ovasına sürekli akınlar yapıyorlardı. Roma, dört bir yandan saldırıya geçen düşmanlara karşı, ancak, eli silah tutan bütün erkekleri her yıl silah altına toplayarak kendini savunmayı başarabiliyordu.</p>
				<p class="paragraf">Roma, V. yüzyılın başında, başlarında Latin Aricia kentinin bulunduğu Aricia Federasyonu ve Etrüsklerin saldırı tehditi altında bulunan Herniclerle ittifak kurmayı başardı. Latinlerle, savaş durumunda sürekli karşılıklı yardım antlaşması (493) yapıldı.</p>
				<p class="paragraf">Birbirine akraba olan ulusları birbirleriyle sıkı sıkıya birleştiren bu üçlü antlaşma, aynı zamanda, M.Ö. IV. yüzyılın başlarında orta İtalya’da ortaya çıkan uluslararasındaki ilişkilerin genel dengesini sağlayarak, Roma’nın kendisini savunmasına ve bağımsızlığını güçlendirmesine yardımcı oldu. </p>
				<p class="paragraf"><span>Ama bu yüzyılın ilk on yıllarında, kuzey ve orta İtalya, Atlantik Okyanusu’ndan Tuna’nın orta ve daha sonra aşağı kesimlerine kadar bütün batı ve orta Avrupa’da yaşayan Keltlerin ya da Gallerin (Gallialıların) istilasının neden olduğu büyük felaketle altüst oldu. V. yüzyılın sonunda, bazı Gallia ulusları (Boiiler ve Cenomaniler, vb.) Alp dağlarının boğazlarını aşarak Pô ovasını işgal ettiler ve burayı Gallia Cisalpina yaptılar. Keltler-Galler, buradan güneye doğru yürüdüler, Umbria’yı istila ettiler ve Etrüsk kentlerini ele geçirmeye başladılar. “Hiç görülmemiş bir düşman, Okyanus’tan, dünyanın öbür ucundan ilerliyordu”, diye yazıyor Titus Livius. Galler, geleneğin belirttiğine göre Brennus’un (büyük bir olasılıkla bir özel ad olmayan Brennus, Keltler’e başkan anlamına gelen sözcüktür) komutası altında, Roma ordusunu Roma’ya on beş kilometre uzaklıkta Allia ırmağı ağzında büyük bir yenilgiye uğrattılar. Lejyonların bazı küçük artıkları Veii kentine sığındı. “Allia günü” Roma tarihinin en acı anılarından biri oldu. Galler, üç gün süren savaştan sonra Roma’yı işgal ettiler, ateşe verdiler ve halkın büyük bir bölümün kılıçtan geçirdiler (Roma geleneğine göre 390, Aristoteles’e göre 387 yılı). Bir tek Kapitol </span><span class="char-style-override-8">(Capitolium)</span><span> dayandı, buraya küçük bir birlikle birlikte sığınan Roma hükümeti altı ay süren kuşatmaya başarıyla karşı koydu. Geleneğin aktardığına göre, 1.000 altın lira fidye alan Galler, Roma’yı ve Roma topraklarını boşaltmaya razı oldular.</span></p>
				<p class="paragraf">Keltlerin akınları kırk yıl daha sürdü. Zayıf düşen Roma, Latium’daki egemenliğini yitirdi ve eski durumunu kazanmak için tekrar mücadele etmek zorunda kaldı. Ancak M.Ö. IV. yüzyılın ortasında, saldırıyla karşılık verebilmek için yeterli güç toparlayabildi. Bu yüzyılın 50’nci yılı dolaylarında, Aequler ve Volsclar kesinlikle yenilgiye uğradılar ve Romalılar aynı dönemde Etrüsk kenti Caere’yi ele geçirdiler. Gallerin Latium’a saldırıları 349 yılından itibaren sona erdi. Roma ve müttefiklerinin toprakları 6.000 kilometre kareye ulaştı.</p>
				<p class="paragraf">Bununla birlikte, bütün Roma tarihinde, bağımsızlığının ilk 150 yılında yaşadığı tehditler ve tehlikeler dönemine benzer bir başka dönem yoktur, ancak bütün gücünü son sınırına kadar kullanarak bağımsızlığını savundu ve küçük toprağını koruyabildi.</p>
				<p class="paragraf para-style-override-6"><span class="char-style-override-7">2. V. ve IV. yüzyılların askerî reformları ve Roma ordusunun üstünlüğünün başlangıcı.</span> Aşağı yukarı 150 yıl kesintisiz devam eden yıkıcı savaşlar, Roma’nın yüksek bir gelişim düzeyinde bulunan komşularıyla ticari ve kültürel ilişkilerine engel oldu. Maden ve tahıl eksikliği kendini hissettirdi ve kıta Hellas’ından tecim malı ithali durdu. Etrüsk egemenliği döneminde gelişmiş olan zanaat ve ticaret bu nedenle geriledi. Buna karşılık, toprak sahiplerinin ve tarımla uğraşan katmanların ve hepsinden önce, eskiden gensler tarafından verilen toprakları, ortalama 20 jugerumluk (5 hektarlık) kalıtsal aile mülklerine dönüştüren patricilerin önemlerinin arttığı görüldü. Tiber nehrinin sağ kıyısı boyunca, Roma’nın güneyinde Albanus tepelerine kadar, Pontins Bataklığı’na yeni tribülerin topraklarına, toprağı işlemek amacıyla kolonlar yerleşmişlerdi. Toplam olarak, oluşan on yedi kırsal tribü, eski dört kentsel tribünün karşısında üstünlük kazandı. Romalılar, büyük bir çaba harcayarak bataklık toprakları kurutmayı başardılar ve bütün Latium’u ortaçağın başlarına kadar devam eden bir çiçek bahçesine dönüştürdüler. Geleneğin aktardığına göre, “baba senatörler” bile topraklarını bizzat işlemeyi ve drenaj kanalı açmayı hor görmüyorlardı. Bir ağırbaşlı “kırsal sadelik”, bir basit olguculuk (pozitivizm) ve bir pratik düşünüş biçimi, o zamanlardan itibaren, İlkçağ Roması halkının atalarından kalma özelliği ve kendine özgü erdemi olarak kabul edildi.</p>
				<p class="paragraf">Bundan başka, bu halk bütün gücünü, bağımsızlığını ve özgürlüğünü korumak için, ölümüne savaşmaya ayırmıştı. Bunun sonucu olarak, Roma ordusu, Engels’in sözlerini tekrarlayacak olursak “...henüz barutun bilinmediği bir çağda bulgulanan en kusursuz piyade taktiği sistemini”<span class="dipp"><a class="footnote-link" href="#footnote-225-14" id="footnote-225-14-backlink">14</a></span> yarattı. </p>
				<p class="paragraf">Eskiden iki lejyondan meydana gelen Roma ordusunun çekirdeği, saldırıya uğrayan çeşitli yerlerde aynı anda askerî harekât yapılması gerektiği için, şimdi dört lejyonu kapsıyordu. Her lejyonun yarıya indirilen mevcudu, süvarilerin, çalgıcıların, hizmetkârların ve muharip olmayan öteki öğelerin dışında, savaş düzeninde, 1.200’ü hafif silahlı olmak üzere şimdi ancak 4.200 savaşçıyı buluyordu. Ama temel savaş birliğinin bu ikiye bölünüşü, bunlardan her birine, genellikle süvarisi iki katına çıkmış aynı sayıda müttefik birliklerin katılmasıyla dengelenmişti. Ayrıca, dağlık ve engebeli bir ülkede savaşıldığı için, çok hareketli bir düşman karşısında, her lejyon bağımsız hareket yeteneği olan küçük birliklere, manipulus’lara, bölünebiliyordu; her lejyonda, her biri iki centuria’dan (100 kişilik birlik) oluşan ve kendi boru takımı, kendi bayrağı olan otuz manipulus vardı. Lejyon, bu durumuyla, bağımsız hareket yeteneği olan, ancak belli bir savaş planına göre, Grek falanjları gibi tek bir kitle halinde savaş düzenine girmeyen, ama manipuluslar arasında belli bir mesafe bırakarak dama tahtası düzenine giren küçük savaş birliklerinin oluşturduğu çok eklemli ve çok karmaşık yapıya sahipti. On manipulusluk birinci saf mızraklı <span class="char-style-override-8">hastati</span>’lerden oluşuyordu; bunların arkasına, birinci safın bıraktığı boşluklara, savaşa alışkın askerlerden <span class="char-style-override-8">(principes)</span> oluşan on manipulus diziliyordu; nihayet üçüncü <span class="char-style-override-8">(triarius)</span> manipulus hattını, deneyimli, seçkin askerler oluşturuyordu. Saflar savaşa sırayla giriyordu; ilk iki hattın yıpratıp güçsüz düşürdüğü düşmanın işini, üçüncü hattın diri ve deneyimli birlikleri bitiriyordu. Romalılar savaşın kesin sonuca götüren anını tanımlamak için “Triarius’lar saldırıya geçirildi” deyimini kullanıyorlardı. Titus Livius bu son derece gelişmiş savaş tabyasının parlak bir betimlemesini yapmaktadır (VIII, 8, 3-19).</p>
				<p class="paragraf">Gene bu dönemde, lejyon askerlerinin silah donanımı değişti ve özellikle, maden kıtlığı nedeniyle savunma silahları, metal parçalar en aza indirilerek, tabaklanmamış kalın ve dayanıklı köselerden yapılmaya başlandı. Ama bu zorunlu önlem Roma birliklerini daha hareketli, uzun yürüyüşlere ve düşmanın geri hatlarına yapılacak akınlara daha yatkın duruma getirdi. </p>
				<p class="paragraf">Saldırı silahları da geliştirildi. Ok ve mızrak silahlarının niteliklerini birleştiren, hem kargı hem de mızrak özelliklerine sahip olan ağır mızrağın kullanılmaya başlanması en önemli yeniliklerden biriydi. Ucu su verilmiş çelikten yapılan çift ağızlı kısa kılıç (60-75 cm), hem ağzı, hem de ucuyla iş görüyordu.</p>
				<p class="paragraf">Romalılar gene bu dönemde, ordugâh kurmak için, kesinlikle benimsemiş ve yetkin bir yerleşim planını, iki yolun ortasında kesiştiği kare planını kabul ettiler. Dört bir yanı çevreleyen hendek ve bir sahra tahkimatı niteliğinde olan kazık duvarlarla sarılı toprak tabya planın iki temel bölümünü oluşturuyordu.</p>
				<p class="paragraf">Ordunun moral ve eğitimine büyük bir özen gösteriliyordu. Disiplin bozucu hareketlere ve askerî göreve ihanete çok ağır cezalar veriliyordu. Askerlerin kahramanlıkları, toplu birliklerin önünde verilen söylevlerle övülüyor, en iyilere değerli ödüller ve nişanlar veriliyordu.</p>
				<p class="paragraf para-style-override-6"><span class="char-style-override-7">3. Askerî cumhuriyet ve M.Ö. V. yüzyılın başında patriciler.</span> Savaş sorunlarının ağır basan önemi, yönetim aygıtının, tam ve eksiksiz askerleşme yönünde, köklü bir yeniden örgütlenmesine yol açtı. Etrüsk hükümdarlarının mutlak iktidarının sona ermesi üzerine (rahiplerden biri kral sıfatını korudu), devletin yönetimi, bütün halkın işi <span class="char-style-override-8">(res publica)</span> durumuna geldi ve bu nedenle, Roma devleti cumhuriyet (respublica) adını aldı. Ama sonu gelmez savaşlar döneminde, “halk” kavramıyla, silahlı halk, Romalıların ordusu <span class="char-style-override-8">(exercitus)</span> eş anlamlıydı. Bu nedenle comita centuriata’lar –ya da gündemde olan askerî sorunlarla, özellikle savaşa girmek ya da barış yapmakla ve bunların yanı sıra yıllık general seçimleriyle ilgili olarak hep birlikte bir karara varmak için centurialardan oluşan bütün ordunun toplanması– yönetimin en üst organı durumuna geldi. Bu toplantılar başlangıçta, ilkbahar ve sonbaharda olmak üzere yılda ancak iki kez, kentin dışında ve Tiber kıyısında bulunan savaş tanrısına adanmış Mars Alanı’nda <span class="char-style-override-8">(Campus Martius</span>) yapılıyordu.</p>
				<p class="paragraf">Halk meclisini (comitia) toplayan başkan bir söylev veriyor ve konuşmasını, orduya “Falanca ya da filanca halka savaş açmak ister misiniz, emir buyurur musunuz?” sorusunu <span class="char-style-override-8">(rogatio)</span> sorarak bitiriyordu. Aynı zamanda, birliklere komuta etmek için salık verilen kişileri de belirtiyordu. </p>
				<p class="paragraf"><span>Bunun üzerine birlikler geçit yapmak için yürüyorlardı ve her centuria geçit yaparken oyunu açıklıyordu (centurialarda özel oy sayıcılar vardı). İlkin 18 atlı centuria (oylarını ilkin bunlar verdiği için bunlara “ayrıcalıklılar” adı verilmişti) oy kullanıyordu. Bunların ardından, birinci sınıfın (ağır silahlı piyade) 80 centuriası geliyordu. Bunlar da atlılar yönünde oy kullanırlarsa, çoğunluk sağlanmış oluyordu (98 centuria). Bu durumda, geriye kalan 95 centurianın oyunu açıklamasına gerek kalmıyordu. Tersi durumda, görüşlerden biri kazanıncaya kadar oylamaya devam ediliyordu. Bu yöntemde, en yoksul yurttaşların oyuna pek ender başvuruluyordu ve en iyi silah donanımı olanların yani zenginlerin oyları karar üzerinden kesin ve belirleyici etken oluyordu. Her şeye karşın, askerleşmiş ve vergi esasına dayalı bu halk meclisi, Roma köleci demokrasisinin tohum durumunu temsil ediyordu. Genslere dayalı eski halk meclisleri </span><span class="char-style-override-8">(comitia curiata)</span><span>, comitia curiata’larda seçilen başkanları onaylamak ve bunlara, usule göre, bir formalite düzeyine indirgenmiş hükümdar </span><span class="char-style-override-8">(imperium)</span><span> yetkisini vermek haklarını sürdürüyorlardı.</span></p>
				<p class="paragraf">Bir yıl süreyle <span class="char-style-override-8">(Annuitas)</span> ve başlangıçta sadece patriciler arasından seçilen iki yüksek devlet memuru <span class="char-style-override-8">(Magistratus),</span> Roma cumhuriyeti yönetiminin ikinci organını oluşturuyordu. Başlangıçta bunlara <span class="char-style-override-8">praetor</span> (yargıç), başka bir deyimle komutan (praetor: Önden giden) deniliyordu. Ordunun başkomutanı olan praetor’ların, aynı zamanda, sivil düzende de sınırsız yetkileri vardı. “Yargıcın <span class="char-style-override-8">(praetor)</span> buyrultusu”nun <span class="char-style-override-8">(Edicta Praetorum)</span> çiğnenmesine ağır cezalara çaptırıyorlardı, yani bu yargıçların göreve başladıklarında yayınladıkları kararnamenin çiğnenmesini acımasızca cezalandırıyorlardı (suçlu sopayla dövülüyor, kafası baltayla uçuruluyordu). Karar, omuzlarında sopa demetine sarılı balta taşıyan ve on ikisi preatora refakat eden <span class="char-style-override-8">lictorlar</span> (muhafız) tarafından hemen uygulanıyordu. Lictorlar, yalnızca <span class="char-style-override-8">comitia </span>olarak toplanmış halkın önünde, praetorun buyruğu üzerine, halkın egemenliğine ve praetorun yetkilerini veren halka saygının simgesi olarak sopa demetlerini indiriyorlardı.</p>
				<p class="paragraf">Bununla birlikte, askerî gerilim azaldıkça ve yasalılığın (meşruiyet) güçlenmesiyle praetorların despotik yetkilerinin sınırlandırılmasına çare arandı. Praetorların her birine, ötekinin aldığı karara müdahale <span class="char-style-override-8">(intercessio)</span> hakkı verildi; bu, praetorları aldıkları kararlar konusunda birbirlerinin onayını önceden almak zorunda bırakıyordu. Praetorlar sık sık birbirlerine danışmak <span class="char-style-override-8">(consilium)</span> zorunda oldukları için, bunlara “<span class="char-style-override-8">consul</span>” (danışman) denilmeye başlandı ve bu sıfat giderek askerî unvanın yerini aldı.</p>
				<p class="paragraf">İkinci dereceden yargıçlığın <span class="char-style-override-8">(Questor)</span> kuruluşu ve görevlerinin giderek artan bağımsızlığı praetorların yetkilerinin sınırlanmasının ikinci aşaması oldu. Başlangıçta iki olan sayıları daha sonra (421’den itibaren) dörde çıkan Questor’lar, praetor ya da consul’ların vekiliydiler (yardımcılarıydılar). Başlangıçta bu göreve praetorlar ya da consullar tarafından atanıyorlardı, ama daha sonra, V. yüzyılın ikinci yarısından itibaren seçimle gelinen görevler haline geldiler. Questorlar (soruşturmacılar) ceza ve disiplin davalarının soruşturmasıyla görevliydiler, ama aynı zamanda, özellikle ekonomik ve mali nitelikli olmak üzere yönetimsel işlere de bakıyorlardı. Questorların bilgisi dışında consullere bile hiçbir para ödemesi, yapılmazdı. Görev alanları, giderek, haraç ve vergi toplama, para cezası, savaş ganimeti ve tutsağı satımı ve para basımını, vb., kapsayacak şekilde genişledi. Bunların yanı sıra consul vekili (yardımcısı) görevleri de sürüyor, consullerin savaşta yaralanmaları ya da hastalanmaları durumunda onların yerine geçiyorlardı.</p>
				<p class="paragraf">Yüksek yargıçların yetkilerinin en önemli sınırlaması, ölüm cezasına çarptırılan yurttaşın halk meclisine başvurma <span class="char-style-override-8">(provocatio ad populum)</span> hakkının derece derece kabulü oldu. Gelenek, bu başvuru kurumunun başlangıcı olarak 509 yılına kadar çıkıyor, ama <span class="char-style-override-8">provocatio ad populum’</span>un tam olarak uygulanmaya başlanmasının çok daha yeni olduğunu kabul etmemiz gerekir. Lictorlar kent merkezine girerken baltalarını bırakırlardı ve ancak yargıç savaşa gitmek üzere orduya katılınca sopa demetiyle birlikte baltalarını da alırlardı. Bununla birlikte, dışarıdan ya da içeriden kaynaklanan olağanüstü tehlike durumunda, eski yüksek askerî yargıcın (komutanın) mutlak yetkisi bir <span class="char-style-override-8">dictator’</span>a veriliyordu; seçkin patriciler arasından seçilen dictator, 6 ay süreyle, bütün yetkilerin mutlak sahibi oluyordu; Grek yazarları, bu nedenle, dictatorları <span class="char-style-override-8">otokrator</span> adıyla anmaktadırlar. Bu göreve atanmasını zorunlu kılan nedenlerin ortadan kalkması durumunda, geleneğe göre, dictator’un görev süresi sona ermeden olağanüstü yetkilerini bırakması gerekiyordu.</p>
				<p class="paragraf">Yönetim aygıtının askerîleşmesi aynı şekilde senatoyu da etkiledi: Görevleri sona eren yüksek askerî yargıçlar (komutanlar) senato üyesi olmaya başladılar. Senatonun toplantılarında söylev vermek ve önlem önermek için söz alma hakkı artık sadece bu (“consularis”, “preatorius”, “quaestorius”) senatörlere aitti; öteki senatörler (“babalar” sadece oylamaya katılabiliyorlardı, bu nedenle bunlara şaka yollu “piyade” lakabı takılmıştı.</p>
				<p class="paragraf">Böylece askerîleşen senato, bütün magistratus’ları (yüksek devlet memurları: Yargıç-komutanlar) kendisine bağlamakta gecikmedi; bunlar senatonun aldığı kararların <span class="char-style-override-8">(senatus consultum)</span> uygulayıcıları oldular. Demek ki, Roma cumhuriyeti, daha ilk andan itibaren, senatonun askerî ve ataerkil aristokrasisinin egemenliğini temsil ediyordu.</p>
				<p class="paragraf">Savaş sancakları, resmî yapılar ve resmî belgeler üzerinde yer alan ve herkesçe kabul edilmiş simgesi olan dört kutsal harf, yani “S P Q R” (Senatus populus que Romanus),<span class="dipp"><a class="footnote-link" href="#footnote-225-15" id="footnote-225-15-backlink">15</a></span> bu rejimin niteliğini bütün açıklığıyla dile getirmektedir. Bu simgesel kısaltmada, senatoyu temsil eden harf, Cumhuriyetin ilk zamanlarının toplumsal gerçeğini tümüyle açıklayacak şekilde, halkın simgesinin önünde yasal bir biçimde yer alıyordu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-14-backlink" id="footnote-225-14">14</a>	F. Engels, “Army”, The New American Cyclopaedia, vol. II, No: 4, 1858. p.128.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-15-backlink" id="footnote-225-15">15</a>	Yani “Populus”un “P”sinin önünde (Ö.İ.).</p>
					</div>
				</div>
			</div>
		</div>
	</body>
</html>