<html xmlns="http://www.w3.org/1999/xhtml">
	<head>
		<title>5-6.html</title>
		<link href="template.css" rel="stylesheet" type="text/css"/>
<meta content="urn:uuid:0971d8e2-04b1-40d4-ab0d-83d08ffa4385" name="Adept.expected.resource"/>
	</head>
	<body>
		<div id="x5-6.html" xml:lang="tr-TR">
			<div class="Basic-Text-Frame">
				<p class="split"/>
				<p class="ana1">KIRK BEŞİNCİ BÖLÜM</p>
				<p class="r1"><img alt="6.png" class="image" height="8" src="images/6_fmt5.jpeg" width="257"/></p>
				<p class="anabaslik" id="toc_marker-7">KLANIN KALINTILARININ ORTADAN KALDIRILMASI VE ROMA’DA SINIFLI TOPLUMUN VE DEVLETİN KURULUŞU</p>
				<p class="resim"><img alt="5.png" class="image" height="22" src="images/5_fmt6.jpeg" width="45"/></p>
				<p class="paragraf"><span class="char-style-override-7">I. Pleb ayaklanması ve pleb örgütlenmesinin başlangıcı.</span><span> Klan’ın kalıntılarının ortadan kaldırılması, tıpkı Hellas’ta olduğu gibi Roma’da da, “Servius Tullius Reformu”ndan çok sonra devrimci bir yöntemle gerçekleşti. Roma tarihinin bu dönemine ilişkin kaynaklar çok yetersizdir. Halikarnasoslu Dionysios ve özellikle Titus Livius’un yapıtları, yıllıkçıların (annalist) ve önceki dönem şairlerinin fantastik uydurmalarının yanı sıra, Roma’nın ünlü ailelerinin atalarının “kahramanlıkları”nı anlatan kasıntılı geleneklerle doludur. Bu devrimin başlangıç dönemiyle ilgili olarak, Engels’in de belirttiği gibi, “Yalnızca, pleb ile populus (patrici sınıfı) arasındaki mücadelelerin buna neden olduğu kuşkusuz ileri sürülebilir.”</span><span class="dipp"><a class="footnote-link" href="#footnote-225-16" id="footnote-225-16-backlink">16</a></span></p>
				<p class="paragraf">“Roma halkı”nın egemen katmanı, yani gensler ve curialar halinde örgütlenmiş olan patrici sınıfı, atadan kalma ayrıcalıklarını korumaya çalışıyordu. İktidarı birkaç on patrici ailesinin (Fabia, Valeria, Claudia gensleri) elinde toplamak için krallığın düşüşünden yararlanmıştı. Patriciler, aynı zamanda, gens’ın eski ekonomik topluluğunu da sürdürmeye çalışıyorlardı, ama ne var ki Roma toprakları üzerinde bu düzenin yeri giderek daralıyordu; çünkü, gens’ın topraklarından ayrılıp geçici olmak koşuluyla gens üyelerine ve bunların klientlerine verilen otlaklar ve tarlalar, zaman içinde, özel, kalıtsal ve devredilmez mülk niteliği kazanmışlardı. Bunun sonucu olarak, gens topluluğu ekonomik varoluş nedenini yitiriyor ve gerçekte dağılıyordu.</p>
				<p class="paragraf">Bu koşullar altında, patricilerin gensler arasında paylaşılmış ya da fetih yoluyla ele geçirilmiş <span class="char-style-override-8">ager publicus</span> topraklara karşı ilgisi zorunlu olarak büyü<span>mek zorundaydı ve patriciler, bu topraklardan yararlanma tekelini kendilerine veren kalıtsal haklarını giderek artan bir inatla savunmak zorundaydılar. </span></p>
				<p class="paragraf"><span>Aynı zamanda, hali vakti yerinde, kentli bir pleb katmanının oluştuğu görülüyordu. Zengin pleb aileleri (Licinia, Minucia, Sempronia gensleri), artan bir direnmeyle, patricilerle eşit siyasal haklar, pleblerle patricilerin evlenmelerine izin ve yüksek memur (magistratus) olma hakkı istemeye başladılar. Pleblerin aşağı katmanlarını borçlar sorunu kızdırıyordu. V. yüzyılda, pleblerin, patricilerin </span><span class="char-style-override-8">eger publicus</span><span> topraklarına çiftçi olarak yerleşmiş bir bölümü, borç yüzünden köle durumuna düşmüştü ve geri kalanları da aynı yazgı tehdit ediyordu.</span></p>
				<p class="paragraf"><span>Kentli plebin başını çektiği mücadele, pleblerin, geleneklerde sık sık sözü edilen ayrılma, “göç”, “geri çekilme”leri biçimini aldı. Kaynaklar bunların 494-342 yılları arasında birkaç kez tekrarladığını belirtiyorlar. Lejyonların pleb bölümünün silahlı ayaklanmaya dönüşecek gibi görünen isyanları, iktidardaki patrici oligarşisi için tehlikeliydi. Esas olarak pleblerden oluşan isyancı ordu, askerî bakımdan tehlikeli anlarda, savaşa girmeyi kabul etmiyor ya da mevzilerden ayrılıp kente yöneliyordu. Hoşnut olmayan pleblerin toplantı yeri her zaman, pleb tanrıçası Ceres’in (Demeter) tapınağının bulunduğu, Roma’nın liman mahallesi Aventinus’tu. Asiler burada kendi seçtikleri başkanların komutası altında “kutsal tabur” halinde toplanıyorlardı. And içerek ve lanetleme törenleriyle (“törenler” ya da “Ceres”e yakarılar) birbirlerine bağlandıktan sonra, kentin içinden geçerek Collina Kapısı (doğu kapısı)’ndan çıkıyor ve kent surlarının üç bin adım ötesindeki, daha sonra “kutsal” sıfatını alan tepenin üzerinde ordugâh kurmaya gidiyorlardı. Bu “geri çekilme” süresince kentin ekonomik hayatı duruyor, tarlalar kendi haline bırakılıyor, ordu erzakını patricilerin mülklerinden zorla sağlıyor, bazen patrici konakları yağmalıyordu. Düşmanlar, savunmasız kalan sınırlardan akınlar yapıp Roma topraklarını yakıp yıkıyorlardı.</span></p>
				<p class="paragraf"><span>Patrici yöneticileri ve ordu komutanları, asilerle uzlaşma sağlamak için ödün vermek zorunda kalıyorlardı. Senato, tanınmış ve hizmetleriyle seçkinleşmiş kişilerden oluşan bir kurulu Kutsal Tepeye gönderiyor ve kurulun aracılığıyla iki taraf bir anlaşmaya varıyordu. Böyle patricilerden kopartılan bir dizi ödünler sayesinde, plebler programlarını gerçekleştirmeyi aşamalı olarak sürdürüyorlardı. </span></p>
				<p class="paragraf para-style-override-6"><span class="char-style-override-7">2. Pleb meclislerinin kuruluşu ve tribunatus (tribunus’luk).</span> “Pleb meclisleri” <span class="char-style-override-8">(concilia plebis),</span> yani iktidarda bulunan patricilerin de kabul ettiği ve pleb durumunda bulunan herkesin katıldığı toplantılar, V. yüzyılın başından itibaren, yukarıda sözü edilen ayrılmaların ilkinden sonra ortaya çıktı; aldıkları kararların <span class="char-style-override-8">(plebiscita)</span> bütün pleb topluluğu için zorunlu bir niteliği vardı. Bu “Pleb meclisleri”, tüccar ve köylülerin bir araya geldikleri Pazar günleri <span class="char-style-override-8">(nundines)</span> panayır yerinde <span class="char-style-override-8">(forum)</span> yapılıyordu.</p>
				<p class="paragraf">Büyük bir olasılıkla, geleneğin 471 yılı olarak gösterdiği ikinci “geri çekilme”den sonra, pleb meclisinde, tribus’lar tarafından oylanma usulü başladı. O zamandan sonra, bütün halkın meclisi olmayı amaçlayan <span class="char-style-override-8">concilia plebis tributa</span> (Pleb tribut meclisi) adını aldı. </p>
				<p class="paragraf">Geleneğin aktardığına göre, 449 yılında, patrici consulleri L. Valerius ve M. Horatius, concilia plebis’in aldığı kararların <span class="char-style-override-8">(plebiscita)</span> bütün Roma halkı için yasa gücüne sahip olduğunu kabul eden bir yasayı comitia centuriata’lardan oylatmak zorunda kaldılar. Gerçekten de, 445 tarihli ve patricilerle plebler arasındaki evliliğe izin veren Canuleia yasası gibi birçok concilia plebis tributa kararı yürürlüğe girdiler. Ama bu meclislerin, yasama gücüne sahip “comitia tributa”lara dönüşmesi çok daha sonradır ve IV. yüzyıldan önce olmaması gerekir. </p>
				<p class="paragraf">Gene geleneğin aktardığına göre, ilk ayrılma döneminde (494), plebler “Kutsal Tepe” üzerinde halkın ilk tribunus’larını, daha doğrusu pleb sınıfının tribunuslarını (<span class="char-style-override-8">tribuni plebis</span>: Pleb meclisinin başkanları) seçtiler. Bu başkanların kişilikleri “dokunulmaz ve kutsal”dı ve bunlara karşı koyanlar Capitolium (Kapitol) tepesindeki Tarpeia kayasının üzerinden aşağı atılıyordu. O zamandan itibaren, Concilia plebis tributa tarafından bir yıl süreyle seçilen tribunusların görevleri, pleb çıkarlarına zararlı olmaları durumunda, bütün patrici yöneticileri, hatta konsüller karşısında, kararlarına “aracılık” yoluyla ya da “veto” ederek pleblerin lehine müdahalede bulunmaktı. Tribunus bütün hukuki işlemleri durdurabilir ve davayı kendi mahkemesine aktarabilirdi. Önerilerini görüşüp karara bağlamak için toplantıya çağırmak yetkisine sahip olduğu pleb meclislerine ve toplantılarına başkanlık ediyordu. Böylece, plebler, tribunus’un kişiliğinde, patrici sınıfının keyfi yönetimine karşı, olağanüstü geniş yetkilerle donanmış savunuculara kavuşmuştu.</p>
				<p class="paragraf">Bununla birlikte bu yetkilere ciddi sınırlamalar getirilmişti. Birincisi, tribunuslar imperiumluk, yani askerî komutanlık yapmıyorlardı. İkincisi, pleb tribunuslarının kentin surlarıyla sınırlı yetkileri, kırsal yerleşim yerlerini kapsamıyordu. Tribunus, yıllık görev süresi boyunca, kentten ayrılmamak ve yardıma gereksinimi olan herkesin her zaman kendisine başvurabilmesi için kapısı her zaman açık olması gereken evinden başka bir yerde gecelememek zorundaydı. Ancak bir dictator’un göreve atanması ve sıkıyönetim ilan edilmesiyle tribunusun yetkilerini kullanması askıya alınabilirdi. </p>
				<p class="paragraf">Halk tribunuslarının başlangıçta iki olan sayısı daha sonra dört ya da beşe ve nihayet ona çıktı. Yetkilerini giderek diledikleri gibi genişlettiler (para cezası, tutuklama, vb.); hatta senatus’un kararlarını denetlemeye başladılar; kapının yanında ayakta durarak ya da yanlarında getirdikleri iskemlenin üzerine oturarak, senatusta yapılan görüşmeleri ve alınan kararları izliyorlardı. Eğer alınan kararlar pleblere zararlı ya da düşmancaysa, tribunuslardan biri ayağa kalkıp “veto”sunu bildiriyordu.</p>
				<p class="paragraf para-style-override-6"><span class="char-style-override-7">3. Decemvirler ve On İki Levha Yasası. </span>Roma pleblerinin en büyük başarılarından biri yazılı yasa oldu. Gens’in geleneksel hukuku (<span class="char-style-override-8">mos maiorum</span>: “Ataların geleneği”) patrici sınıfının gizli yöntemini oluşturuyor, bu da consullerin yargılama yetkisine alabildiğine geniş bir keyfilik alanı açıyordu. Buna bir çare bulmak için, tribunuslar kurulunun direnmesi üzerine, V. yüzyılın ortalarında senatus yasaların yazılıp yayınlanması yöntemini kabul etti. </p>
				<p class="paragraf">Geleneğin aktardığına göre, bu reform ancak, yasaların derlenmesi yandaşları ile patricilerin eski durumunun sürmesini isteyenlerin bir bölümü arasında elde silah çatışmalara kadar varan mücadelelerden sonra kabul edildi.</p>
				<p class="paragraf">Comitia centuriatalar, 452 yılında, yasaları yazmakla görevli ve diktatörce yetkilerle donanmış on üyelik (decemvirler) bir komisyon seçti. Bu komisyon iki yıl çalıştı. Komisyon 451 yılında yalnızca patricilerden oluşuyordu, ama 450 yılında, patrici sınıfının ünlü temsilcilerinden biri olan Appius Claudius’un başkanlığında komisyonda beş partici ve beş pleb görev yapıyordu. Çalışmalarının sonunda, tunç levhalar üzerine yazılı bir yasa yayınlandı. Bu yasa özgün durumuyla bize kadar ulaşmadı, ancak daha sonraki dönem Roma hukukçularının yapıtlarında yer alan bazı madde alıntılarını biliyoruz. Bu yasanın birçok maddesi eskil (arkaik) bir nitelik göstermekte ve eski geleneksel hukukun önlemlerini sadakatle yansıtmaktadır. Örneğin, hukuk yargılama usulünde, yargılama taraflar arasında ancak arabulucu rolü oynuyordu. Davacının, davalıyı “el koyarak” (I. Levha, I. Madde ve sonrası) zorla yargıç huzuruna getirmek hakkı vardı. Davacının kendisi tanıklarını göstermek zorundaydı. Ceza hukukunda kıssas ilkesi egemendi: Birinin vücudunu sakatlayan kimsenin aynı şekilde sakatlanması gerekiyordu. Ölüm cezası sadece kundakçıya ya da geceleyin başkasının tarlasına zarar verene değil, aynı zamanda, “hasadı büyüleyen”e, “uğursuz büyüler okuyan”a da veriliyordu. Bazı cezalar dinsel lanetleme özelliği gösteriyordu, vb.</p>
				<p class="paragraf"><span>Ama bununla birlikte On İki Levha Yasası’nın bazı önlemleri ilerici eğilimlerden esinlenmişti, örneğin, amacı özel mülkiyeti savunmak olanlar gens başkanlarının keyfi yönetimlerini zayıflatmayı ve borçlarla ilgili yürürlükteki eski yasaları yumuşatmayı hedef almıştır. Borcunu ödeyemeyeceğini bildiren borçluya otuz günlük süre tanınmıştır; hapse atılacak olursa, alacaklının ona açlık cezası vermeye hakkı yoktur; vurulacak lale ve prangaların ağırlığı yedi buçuk kiloyu geçmez. Borçlu altmış günden fazla alıkonulmaz; isteyenlerin kurtulmalık ödeyerek kurtarabilmelerini sağlamak için Pazar günleri foruma götürülmek zorunluluğu vardır.</span></p>
				<p class="paragraf">O zamanlar bile eskimiş durumda olan atadan kalma “geleneksel hukuk”un önemli kalıntılarına karşın, yasanın ilerici yanının bulunduğunu kabul etmemiz gerekmektedir.</p>
				<p class="paragraf para-style-override-6"><span class="char-style-override-7">4. Plebler ve patriciler arasındaki mücadelenin sonuçlanması: Koşulların eşitlenmesi, tek bir köle sahibi sınıfının oluşumu, devlet aygıtının örgütlenmesi. </span>Decemviri Legibus Scribundis’ten (yasaları yazı ile saptamak için kurulan on kişilik komisyon) sonra, belki de klientlerin de saflarına katıldığı plebler, sınıflarının zaferiyle sonuçlanan mücadelelerini sürdürdüler. </p>
				<p class="paragraf">İlkin pleb sınıfının üst katmanının lehine olan yasalar kabul edildi. 445 yılında, tribunus Canuleius’un girişimiyle oylanan yasa patriciler ve plebler arasındaki evliliğe izin verdi. 444 yılından itibaren, plebler <span class="char-style-override-8">consulatus</span>’a (consul’lük) göz dikince, consullerin bütün yetkilerine sahip olan ama senatusa girmeyen, consul yetkileriyle donanmış (genellikle altı kişi) asker trubunuslar seçilmeye başlandı. 390 yılından itibaren ve 367 yılına kadar, askerî tribunusluk, consullüğün hemen hemen tamamen yerini aldı. Bu yüksek memurlar arasında zorunlu olarak birçok pleb vardı.</p>
				<p class="paragraf">Bununla birlikte, patriciler siyasal ayrıcalıklarını inatla savunuyorlardı. Böylece, 443 yılından itibaren, beş yılda bir on sekiz ay içinde iki censor (sensor) seçilmeye başlandı; konsüllük görevinde bulunanların en seçkinleri arasından seçilen censorlar, sınıf ayrımlarını yapabilmek için, yurttaşları ve mallarının sayımı işiyle görevliydiler. Sayım Mars Alanı’nda (Campus Martius) toplanan halkın önünde yapılıyordu. Bütün mal bildirimleri titizlikle denetleniyor ve yurttaşların hal ve gidişine özel bir önem veriliyordu. Kınanacak bir davranış (özentili ve sefih bir yaşantı, vb.) bir sınıf gerilemesine yol açabilirdi. Gencorlar, senatus listesini yapıyor ve “yaraşmaz”ları listeden çıkartabiliyorlardı. Gencorların törelerin denetimini ilişkin bu çok geniş yetkileri, patrici sınıfının elinde, toplumsal ilerlemeyi engelleyecek güçlü bir araç durumuna geldi. Ayrıca, kamu toprakları ve madenleri, yol, su kemeri, kamu binası, vb. yapımıyla ilgili bütün sorunlarla yargı yürütme yetkisi de kısa bir süre sonra censorlara verildi. Bunun sonucu olarak, işadamlarının önemli bir bölümü censorlara bağlanmış oldu ve bu da censorlara, patrici sınıfının en tehlikeli siyasal rakibi olan pleb sınıfının girişimci üyelerinin siyasal etkinlik ve davranışları üzerinde etki yapmak olanağı verdi.</p>
				<p class="paragraf">Pleb sınıfının aşağı katmanlarına gelince, onlar da toplumsal ve ekonomik bağlamda bazı başarılar kazanmışlardı. Yeni ele geçirilen toprakların dağılımı daha sık yapılıyordu. Örneğin, 393 yılında Veii kentinin alınmasından sonra senatus, bu kentin topraklarının plebler arasında adam başına yedi jugerum olmak üzere dağıtılmasına karar verdi.</p>
				<p class="paragraf">Galler’in yıkıcı istilasını (387) izleyen yıllarda mücadele en şiddetli noktasına ulaştı. Kaynaklarımız bu dönemle ilgili olarak “anarşi” deyimini kullanmaktadırlar. Patriciler, halk hareketini, uzun süre diktatörlük olanağını kullanarak boş yere kırmaya çalıştılar ve 367 yılında, dictator ve senatus, iki tribunusun –C. Licinus Stolon ve L. Sextius Lateranus– hazırladıkları ve iki sınıfın, lehinde ve aleyhinde, uğruna on yıldır kıyasıya mücadele ettikleri yasa tasarısını onaylamak zorunda kaldılar. Licinia ve Sextia yasası pleblerin programının üç temel noktasına dayanıyordu: Tarım sorunu, borçlar sorunu ve siyasal sorun. İlk önce, bu yasa uyarınca, bütün Roma yurttaşları kamu topraklarından yararlanma hakkına kavuştu, bu alandaki patrici tekeli kaldırıldı ve sınırlandırmalar getirildi. Geleneğin belirttiğine göre, 500 juerum’dan fazla toprak işgal edilmiyor ya da 500 baştan fazla hayvana sahip olunamıyordu, ama çok yüksek olan bu sayılar gerçekle bağdaşmıyor. İkincisi: Borçlunun ödediği faizler borç ödemesine sayılıyordu. Nihayet, consul yetkisine sahip askerî tribunusluk kaldırıldı ve biri zorunlu olarak pleb sınıfından olmak üzere bir yıllığına iki consul seçilmeye başlandı.</p>
				<p class="paragraf">Aynı zamanda, patrici sınıfına bir ödül olmak üzere, patricilere ayrılmış ayrı bir adli görev kurmak için praetorluk (yüksek Roma memuriyetlerinden ikincisi) consulluktan ayrıldı. Başlangıçta sayıları iki olan praetorlar, consullardan sonra geliyorlardı. Patriciler için yeni bir yüksek memurluk, <span class="char-style-override-8">aedilis curulis</span> (“curul aedilleri” yani senatoda fildişi –curul– sandalye hakkı olan) kuruldu: Bunlar dinsel bayram ve halk oyunlarının düzenlenmesi ve kentte düzeni sağlamakla görevliydiler. İki yıl sonra, 365 yılında, curul aedilliği yolu pleblere de açıldı; plebler daha sonra praetorluk ve aralarında dıctatorluk da olmak üzere bütün görevlere gelmeyi başardılar.</p>
				<p class="paragraf">Yoksul plebler, 357 yılında, en yüksek faiz oranını %10 olarak saptattılar ve nihayet 326 tarihli ve borç için kölelikle ilgili poetelia yasası iptal edildi ve daha önce bu nedenle köleliğe indirgenmiş Roma yurttaşları özgürleştiler.</p>
				<p class="paragraf">Böylece, bu mücadelenin sonucu olarak, eski Roma toplumunun kalıntılarının çoğu ortadan kaldırıldı; patriciler ve plebler artık bir tek egemen sınıfı, özgür Roma yurttaşları sınıfını <span class="char-style-override-8">(cives Romani)</span> oluşturdular. Yurttaşlar artık aile kökenleri nedeniyle değil, ama servetleri ve görevleri dolayısıyla ayırtediliyorlardı. Bundan sonra artık “pleb” kavramı, kentin yoksul nüfusunu ve özellikle de yerli kentlileri <span class="char-style-override-8">(plebs urbana)</span> tanımlamaya başladı. Patrici ve pleb sınıflarının üst katmanlarından gelen yeni aristokrasi sınıfı kendisini soylu sınıf <span class="char-style-override-8">(nobilitas)</span> ya da soylular <span class="char-style-override-8">(nobiles)</span> olarak tanımlamaya başladı, yani “tanınmaya layık”, “ünlü” <span class="char-style-override-8">(nobiles)</span>, daha sonra da “en iyiler” <span class="char-style-override-8">(optimati)</span> sıfatlarını kullanmaya başladılar. Her Roma yurttaşı, yüksek memurluğa ulaşmayı başarırsa, kökeni ne olursa olsun soylu olabiliyordu. </p>
				<p class="paragraf">Ayrıca köle <span class="char-style-override-8">(servus)</span> sınıfı oluşuyordu: Ekonomik nedenlere dayanmayan, doğrudan tutuklulukla (savaş tutsakları, haydut ve korsan tutsakları, vb.) ilgili kölelerin oluşturduğu sınıf. On İki Levha Yasası’nda köleler ve azatlılar birçok kez anılırlar. Bu tür yabancı tutsak tam anlamıyla bir mülk idi; savaş ya da eşkıyalık yoluyla elde edilen her ganimet gibi ele geçiren kişinin malıydı; mübadele edilebilecek, satılabilecek, yok edilebilecek bir nesneydi. Daha sonraki dönemlerin Roma hukukunda bile “Köle ya da hayvan” koşutluğuna rastlanmaktadır. M.Ö. V. ve IV. yüzyıllarda, doğal ekonomi henüz geniş ölçüde devam ettiği için, Roma’da ev köleliğinin egemen olduğunu varsaymamız gerekmektedir.</p>
				<p class="paragraf">Roma’da sınıflı toplumun kurulmasıyla, yönetim aygıtı biçimini aldı. Askerî yapısı ve saymaca demokrasisi bu köleci devletin en önemli özellikleriydi.</p>
				<p class="paragraf">Bu devlette, iktidarın “Roma halkı”ndan, özgür Roma yurttaşlarının tümünün oluşturduğu topluluktan kaynaklandığı kabul ediliyordu. Bütün önemli sorunlarda, “halkın onayına başvurmak” gerekiyordu. Ama gerçekte, Roma’da yönetim halk yönetimi olmaktan uzaktı. İlkin, halk meclisinin kararları ancak genel yönerge (talimat) niteliğindeydi ve ayrıca, ancak magistratusların (yüksek memurların) önerisi üzerine alınıyordu bu kararlar. Halk meclisi hiçbir şekilde yönetim işlerine ve güncel politikaya müdahalede bulunamıyordu. Sonra, üç halk meclisi biçiminin en demokratik olanı <span class="char-style-override-8">comitia tributa</span>’lar bile, gerçekte, orta ve büyük toprak sahiplerinin çıkarlarını temsil ediyordu, çünkü IV. yüzyılda bunlar 17 kırsal ve 4 kentsel tribuslardan oluşuyorlardı ve zaten küçük çiftçiler, başka bir deyişle köylüler, seçimlere katılıp oy vermek için Roma’ya pek ender geliyorlardı. <span class="char-style-override-8">Comitia centuriata</span>’lar vergi ilkesine dayanıyorlardı ve çoğunluğu orta ve yüksek sınıfların 98 centuriası sağlıyordu. Nihayet, <span class="char-style-override-8">comitia curiata</span>’lar, centuria meclislerinin aldığı kararları onaylamaktan başka bir şey yapmıyordu. Halkın iradesini çarpıtmak için bir yığın olanak vardı. Üstelik, kuş falcılığı yapan yüksek memurlar, bütün kararları askıya almak ya da iptal etmek ve hatta meclisi dağıtmak için her zaman bir dinsel dayanak (uygunsuz bir kehânet, vb.) bulabiliyorlardı.</p>
				<p class="paragraf">Yüksek memurlar (<span class="char-style-override-8">magistratus</span>’lar) Roma devlet yaşamında daha önemli yer tutuyorlardı: 2 consul, 2 (daha sonra 4) praetor, 2 censor, 2 aediles curulis (curul aedilis’leri), 4 questor, 10 halk tribunusu, 2 pleb aedilis’i, birçok komisyonun ve özel kurulun (para basmak, geceleyin kentin korunması, vb.) üyeleri.</p>
				<p class="paragraf">Yönetimin gücünü oluşturan yüksek memurluk görevi, içine “yeni insan” girmesine karşı koyan yeni “mevki” aristokrasisinin, <span class="char-style-override-8">nobilitas</span>’ın dışarıya kapalı küçük bir grubunun tekelinde bulunuyordu. Devlet hizmetleri “bedavalık” ilkesine dayanıyordu, yani görevliler hizmetleri karşılığı olarak ücret almıyordu; ikinci bir ilke olarak, bir üst göreve geçebilmek için bir altındaki görevi yapmak gerekiyordu. Ayrıca, bir görevden başka bir göreve yükselmek için gereken süreye ve yaş durumuna çok dikkat ediliyordu. Örneğin, daha önceki bütün aşamaları geçtikten sonra, ancak 43 yaşından itibaren consul seçilebiliniyordu. Böylece, Roma soylu sınıfı, üyeleri bütün görevleri kendi aralarında paylaşan kapalı bir oligarşiye dönüştü ve “yeni bir insan”ın aralarına girmesi çok zordu.</p>
				<p class="paragraf"><span>Ayrıca, Roma devletinin gerçek efendisi artık ve hiç kuşkusuz senatus (senato) idi. Hazine, senatonun elindeydi ve bunun sonucu olarak da generaller senatoya bağımlıydılar, çünkü onun buyruğu olmadan erzak sağlanması, lejyon askerlerinin ücretlerinin ödenmesi olanaksızdı. Ekonomiyle ilgili bütün önlemler de senatoya bağlıydı. Ayrıca, yüksek memurlara görev ve yüksek görevlerini senato veriyordu; “proconsul”, “propraetor” sıfatları vererek yıllık görevlerini uzatabilirdi; bunların raporlarını senato inceleyip onaylıyordu, başarı ya da başarısızlıklarına karar veren de senatoydu. Senatörler praetor mahkemeleri ve öteki mahkemelerde savcı ya da yargıç yardımcısı olarak bulunabilirlerdi. Senato, elçilik kurulları gönderip elçilik kurullarını kabul ediyor, antlaşmaları onaylıyor ya da bozuyordu. Hiçbir yüksek memur, senatonun ön onayını almadan, Halk Meclisi’ne yeni bir yasa tasarısı ya da önlem önermeye cesaret edemezdi. Senato, halk tribunuslarının kendisi için tehlikeli olan yetkilerini, bunları kendi içine alıp, kendi üyesi yaparak yol etmeyi başardı. </span></p>
				<p class="paragraf">Çok belirgin askerî nitelik, savaşçılığı çiftçiliğinden geri kalmayan savaşçı köylülerin siyasal örgütü olan Roma devletinin bir başka özelliğiydi. Roma ordusu temelde köylü ordusuydu, çünkü census’un (vergi takdirinin) dayanağı toprak mülkiyetiydi ve lejyonu asker census’la orantılı olarak alınıyordu. Hali vakti yerinde bir kentli, toprağı yoksa savaşçı olmayan kesimlerde hizmet görebilirdi. Atlılar sınıfı, basit köylülerden çok daha zengin olan ve onurlu “süvari” unvanını taşıyan toprak sahiplerine ayrılmıştı. IV. yüzyıl savaşları, kesin bir biçimde, komşulara sürekli saldırarak mal ve maddi servet elde etmeyi amaçlayan bir zanaat niteliği kazandı. Bunun sonucu olarak bütün önemli magistratuslar (censorların ve tribunusların dışında) her şeyden önce, komutanlık yapan ve silah bırakışımı ve savaşlar arasında kalan boşluklarda, sivil görevleri ancak ek iş olarak üstlenen askerî şefler olarak kaldılar. Bizzat senato, sanki askerleşmiş Roma devletinin Genel Kurmay görevini yürütüyordu; halkın bütün öteki işleri ve gereksinimleri, sistemli bir şekilde, savaşın gündelik gereksinimlerine bağlanmıştı. Bütün bu koşullar Roma halkının geleceği üzerinde büyük bir etki yaptılar ve tarihinin daha sonraki dönemini, İtalya savaşları, sonra yarımada dışı fetihler ve Roma Akdeniz İmparatorluğu dönemlerini belirlediler. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-16-backlink" id="footnote-225-16">16</a>	F. Engels, <span class="char-style-override-8">I’Origine de la famille, de la propriété privée et de l’Etat</span>, p.119.</p>
					</div>
				</div>
			</div>
		</div>
	</body>
</html>