<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 4</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM II</span></span></span><br class="calibre2" />
  <span class="italic"><span class="bold"><span class="calibre_1">AVRUPA VE OSMANLI İMPARATORLUĞU</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">XIX. yüzyıl diplomatlarının «hasta adam» diye adlandıracakları Osmanlı İmparatorluğunun, XVIII. yüzyıldaki durumuna özel olarak eğilmek gerekiyor. Aslında, bu devletin ve başındaki mutlak hükümdarın, Avrupa’nın hayranlığını topladığı, dinsel alanda gösterdiği hoşgörünün özgür düşünceli insanları düşlere saldığı bir devirdir bu; ama öte yandan, yüzyılın eşiğinde, 1683’te, Viyana’yı kurtarmak için bir haçlı çağrısının yapıldığı da hatırlardadır.</span></p>

  <p class="calibre_8"><span class="calibre_1">I</span><br class="calibre2" />
  <span class="calibre_1">1699’DAN 1767’YE DEĞİN</span> <span class="calibre_1">OSMANLI İMPARATORLUĞU</span></p>

  <p class="calibre_6"><span class="calibre_1">Gerçekten, Osmanlı İmparatorluğu, Habsburg’ların kapılarına dayanmıştı; ve, tâ XVI. yüzyıldan beri, Macaristan krallığını tartışıyordu onlarla. Ayrıca, Balkanlarda Ege Denizine değin yayılmış, ötede Kara Denizi kuşatıyordu; Gürcistan’da bir başka rakiple, İran İmparatorluğunun Safevileriyle karşılaşıyordu; Ermenistan ve Batı Kürdistan, Mezopotamya ve Irak ikinci büyük «sınır» idi onlara karşı. Osmanlı İmparatorluğu, Girit’in 1670’te Venediklilerden alınmasından beri, Ege denizindeki adalarla, Kıbrıs, Mısır ve Suriye ile, bütün bir doğu Akdeniz’i denetliyordu. Son olarak, iki dal uzanıyordu: Biri, Mekke, Hicaz ve Yemen yoluyla Hint Okyanusuna; öteki Trablus, Tunus ve Cezayir yoluyla Batı Akdenize.</span></p>

  <p class="calibre_8"><span class="calibre_1">SÜREKLİ SAVAŞTAN GÖRECE BARIŞA</span></p>

  <p class="calibre_6"><span class="calibre_1">1687’den 1746’ya değin, Osmanlılar, geleneksel düşmanlarını, Habsburg’ları kuzey-batıda, İranlıları da doğuda göğüsleyebildiler. Kuzeyde ise yeni bir güçle karşılaştılar: Rusya. Rusya, hem bir rakip, hem bir yardımcı idi. Hâlâ korkulan bir devlet olduğu için, Fransa sürekli, XII. Charles’ın İsveç’i ise rastlantıya bağlı olarak, bağlaşıklığına sırtlarını çeviremiyorlardı. Bu dönem boyunca, sürekli savaşlar kesin sonuçlara varamadı. Karlofça andlaşmasından (1699) Belgrat andlaşmasına (1739) değin, Osmanlılar, iki cephede sürekli savaşıp durdular: Biri, aşağı-Tuna’dan Mora’ya uzanan Avrupa cephesiydi; öteki, Ermenistan yaylalarından İran körfezine uzanan Asya cephesi.</span></p>

  <p class="calibre_6"><span class="calibre_1">Avrupa cephesinde, Karlofça andlaşması, onaltı yıl önce başlamış seferlere bir son verirken, ciddi bir geri çekilişin de işareti oldu. Osmanlılar, Transilvanya’yı Habsburg’lara verdiler: Temaşvar’ın</span> <span class="italic"><span class="calibre_1">ban</span></span><span class="calibre_1">lığı bir yana bırakılırsa, Macaristan üzerindeki egemenliklerinin bir sonuydu bu; Podolya ile Ukrayna Polonya’ya, Mora ile Dalmaçya’nın bir bölümü Venedik’e, Azak da Rusya’ya verildi. Rusya’yla, arkasından da Venedik’le savaşın yeniden başlaması, kısmi bir yeniden fethe yol açtı: Rusya Azak’ı (1711), Venedik de Mora’yı (1718) geri verdiler. Ne var ki, Habsburg’larla 1716’da yeniden başlayan savaş, Pasarofça andlaşmasıyla (1718), Osmanlılara, Temeşvar hanlığına, Küçük Eflak’e ve Belgrat’la beraber, Sırbistan’ın kuzeyine maloldu. Bununla beraber, Osmanlılar, 1736’dan 1739’a değin, kayıplarının bir bölümünü giderebildiler: Belgrat andlaşmasıyla (1739), Habsburg’lar, Belgrat’ı ve, Sırbistan’la Eflak’in -1718 yılına değin elde edilmiş -bölümlerini geri vermek zorunda kaldılar; Ruslar da, surlarını yıkacakları Azak dışında, aldıklarını terkettiler. Böylece, Habsburg’ların egemenliğinin yayılışı durmuş oluyordu; 1878 yılına değin, hiçbir ilerleme olmayacaktır; Osmanlılar, bir otuz yıl rahat nefes aldılar. Macaristan’dan vazgeçmek zorunda kalmış idiyseler de, Venediklileri Mora’dan kovmuşlar, Rusları itmişler, Habsburg’ların Tuna ötesine taşıp fethettikleri toprakları ellerinden almışlardı. Sultan İbrahim, Niş, Vidin, Niğbolu ve Sofya kalelerine dayanan bir savunma çizgisi çizdi.</span></p>

  <p class="calibre_6"><span class="calibre_1">Asya cephesinde, İran’da, Safevi hanedanının düşüşü, Ruslarla Osmanlıların birlikte eylemine yol açtı. 1729’dan Hemedan andlaşmasına (1732) değin, Osmanlılar, Gürcistan’ın doğu bölümünü, Azerbaycan’ı ve doğu Kürdistan’ı ele geçirdiler. Ne var ki, Nadir Şah’ın zaferleri, İstanbul andlaşmasıyla (1736), Türklerin fetihlerinin büyük bir bölümünün ellerinden çıkmasına neden oldu; öyle de olsa, Kürdistan’dan Bassora’ya değin olan bölgede, Bağdat’la Irak ovalarını ellerinde tuttular.</span></p>

  <p class="calibre_6"><span class="calibre_1">O tarihlerden başlayarak, Osmanlı İmparatorluğu, otuz yıl süren bir</span> <span class="bold"><span class="calibre_1">barış dönemi</span></span> <span class="calibre_1">yaşadı; bu dönemi, dışarda olduğu kadar içerde de bir tür denge niteler. Gücü dingin olarak görünür devletin; çöküş, ancak 1767 yılından başlayarak, içerdeki güçlerin ve dışardan baskıların ağırlığı altında belirginleşecektir. Ama, Osmanlı İmparatorluğunun yıkılışını görmek için, XX. yüzyılı, Birinci Dünya Savaşını beklemek gerekecektir.</span></p>

  <p class="calibre_8"><span class="calibre_1">İMPARATORLUĞUN TEMEL KURUMLARININ YENİ GÖRÜNÜŞLERİ</span></p>

  <p class="calibre_6"><span class="calibre_1">Üç kıtanın kavşak noktasında, otuz milyonluk nüfusuna dayanan Osmanlı gücü, XVIII. yüzyılın başlarında, Orta-Asya’dan X. yüzyılda yola çıkan bir Oğuz kabilesinin çifte hareketinin bir sonucudur: Biri, yerleşik düzene geçmedir bu hareketlerin; öteki, İslâmın genel yayılışı içinde yer alan ve -esas bakımından- XVI. yüzyılda sona eren askeri ve dinsel fetih. Dinsel yayılışın mirası, Osmanlı bütün açıklığıyla damgalıyor. Gerçekten, dünyanın da bölünmesini belirliyor: Anadolu ve Arap eyaletleriyle, müslüman çoğunluğun yaşadığı</span> <span class="italic"><span class="calibre_1">Dar el İslâm</span></span> <span class="calibre_1">ve, Rumeli’yle</span> <span class="italic"><span class="calibre_1">Dar el Harb</span></span><span class="calibre_1">. Müslümanlar ve Müslümanlığı kabul etmiş olanlar, müslüman olmayanlardan ve yabancılardan ayrılırlar. Ancak, bu sınıflama, tek başına gerçekliği anlatmaz. Bir başka çizgi, egemenlerle (askeri), «sürü» (reaya) denen egemen olmayanları ayırır birbirinden; bu sonuncuların silah taşıma ve ata binme hakları yoktur. Ne var ki, müslüman olmayanlara olduğu gibi, müslümanlara da uygulanan bu terim, ancak XVIII. yüzyılın sonlarında aşağılayıcı bir anlam kazanacaktır. Osmanlılar, bir imparatorluk kurdukları -bu imparatorluk terimi sadece yabancı saraylarda kullanılmıştır- iddiasında değildiler; kurdukları, «büyük senyör»ün, fetihleri üzerindeki haklarını dile getiren bir büyük «sultanlık»tı. Öyle olduğu içindir ki, kendilerinden önceki yığınla kurumu tanımışlardır; boyun eğdirdikleri halklardan da para ve askeri görev beklemişlerdir sadece.</span></p>

  <p class="calibre_6"><span class="calibre_1">Uygulamada, dinsel ayırım, bir idari ilkeye yol açmıştı. Medeni hukuka ve sosyal düzenin sürdürülmesindeki çoğu şeye ilişkin konular,</span> <span class="bold"><span class="calibre_1">millet</span></span> <span class="calibre_1">adı verilen dört büyük din topluluğuna bırakılmıştı; İmparatorluğun bütün halkı da bunlardan birine giriyordu. Devlet, her düzeyde toplulukların temsilcileriyle görüşüyordu; ve herbiri, bir azınlığın sorumluluğunu da yüklendiğinden, yararlı bir hakem rolü oynuyordu devlet. Böylece, monofizit Ermeniler, kendilerine emanet edilmiş Katolik, Nesturi ve Yakubi azınlıklara egemendiler: 1703’te, Katolikler, zulüm gördüklerinden yakınırlar, veziriazam müdahale eder. İstanbul Hahambaşısının temsil ettiği Yahudi topluluğu da, değişik eğilimleri topluyordu çatısında; onlardan biri, XVIII. yüzyılın ikinci yarısında, İslamla yakınlaşmaya kalkmıştı. Siyasal bakımdan, müslümanlardan sonra en önemli millet,</span> <span class="bold"><span class="calibre_1">Ortodoks hıristiyanlar</span></span><span class="calibre_1">dır. Osmanlılar, XVI. yüzyıldan beri, İstanbul Patrikliğini destekliyorlardı; 1766’da Sırp Kilisesini de bağlamışlardı ona. Şu düşüncedeydiler hep: Asıl tehlike katolik güçlerdi;</span></p>

  <p class="calibre_6"><span class="calibre_1">Habsburg’lar başta geliyordu, Polonya daha az tehlikeliydi, Venedik’ten ise hiç korkulmazdı; Rus tehlikesini ise savsaklıyorlardı. İstanbul Patrikliği, başkent Greklerinin yanı sıra, bütün İmparatorluktaki Greklerin girişkenliğinden hâlâ yararlanıyordu.</span></p>

  <p class="calibre_6"><span class="calibre_1">Müslüman</span> <span class="italic"><span class="calibre_1">millet</span></span><span class="calibre_1">in rolü doğaldır ki başta geliyordu. Onu, İmparatorluğun birleştirici ögesi yapmanın kaygısındaki Osmanlılar,</span> <span class="bold"><span class="calibre_1">sünnilerin ılımlı eğilimi</span></span><span class="calibre_1">ni desteklediler; Safevilerin şiiliği yaymaları ölçüsünde daha sıkı oldu bu. Medreseler, bilgi elde etmenin tek yolu idiler ve hem camilere din adamları (imam), hem de hukuk adamlarını (ulema’yı, müftileri ve kadıları) yetiştiriyordu. İslâm dini, ruhbanı tanımadığı halde, dinsel kurumlar, uygulamada siyasal kurumlara uyduruluyordu ve, bir bakıma onlara bağımlıydılar. Sultan, üç önemli kişiyi, İstanbul müftisi ile Anadolu ve Rumeli kazaskerlerini seçiyordu. İstanbul müftisi, Şeyhü’l İslam olarak, sadrazamla aynı sıradaydı; savaş ve sultanın tahtından indirilmesi hakkında o karar verirdi; eyaletlerin müftilerini de o atıyordu. Kazaskerler, divana katılıyor ve kadıları seçiyorlardı. Aslında, başkentten uzaklaşıldıkça, hiyerarşi de pek gevşiyordu. Devlet, sünni ortodoksluğa destek olsa da, tarikatlar pek çoktu. Adli görevler, önde gelen yerel kişilerin elindeydi. Kadılar, oniki ilâ onsekiz aya kadar görevlerinde kalıyorlardı; müftiler ise ölünceye değin; Suriye’de babadan oğula geçiyordu bu görev. Saygınlıklarından da güç alarak, bu kişiler, görevleri daha az süren merkezi iktidarın temsilcilerine ve onların mali ve askeri isteklerine karşı</span> <span class="bold"><span class="calibre_1">yerel halkı</span></span> <span class="calibre_1">koruyucu bir rol oynama eğilimindeydiler. Bu nedenlerden dolayı, din adamları ile adli yetkililer arasında hiçbir dayanışma yoktu. Böylece din, müslümanlarla müslüman olmayanlar arasında bir sınır çizgisi çekse de, müslüman olmayanların bütünleşmesini güçleştirdiği için, Osmanlı egemenliğine sağlam bir temel oluşturuyordu. Ayrıca, görünüşte kullanılışlı olan millet sistemi, halklar arasındaki farklılıklar gerçeğine uygun düşmüyordu; öyle olduğu için de, XVIII. yüzyılın sonlarından başlayarak,</span> <span class="bold"><span class="calibre_1">ulusal nitelikte ilk belirtiler</span></span><span class="calibre_1">le tartışma konusu olup çıktı.</span></p>

  <p class="calibre_6"><span class="calibre_1">Osmanlı devletinin gözünde, her uyruk, aynı zamanda hem dinsel bir topluluğun, hem de köy ya da lonca gibi sosyo-ekonomik bir topluluğun üyesiydi. Osmanlı devleti, bu iki gerçeklik arasında yer alıyordu. Devlet, bir</span> <span class="bold"><span class="calibre_1">paşa</span></span><span class="calibre_1">’nın -1741’de Asya bölümünde 21, Avrupa’da 5, Afrika’da 2 paşa vardı- yönettiği</span> <span class="bold"><span class="calibre_1">eyaletlere</span></span> <span class="calibre_1">bölünmüştü; eyaletler bir</span> <span class="bold"><span class="calibre_1">bey</span></span><span class="calibre_1">’in yönetiminde -1800’de 163 bey görüyoruz-</span> <span class="bold"><span class="calibre_1">sancaklara</span></span> <span class="calibre_1">ayrılmıştı; sonra da, bir yargıcın yetkisine bağlı</span> <span class="bold"><span class="calibre_1">kazalar</span></span> <span class="calibre_1">geliyordu. Düzeni ve savunmayı sağlamakla yükümlü bu yöneticilere, İstanbul’daki divan’a benzer bir kurul yardım ediyordu; vergilerden yeniçeri silahlı gücünün bakımına ayrılan payı alırlardı; ayrıca, kendilerine süvari toplama olanağı veren fieflerden, yani haslardan yararlanırlardı. Yetkilerini kullanırken, ilke olarak, sadece şeriat ve İstanbul’un malî görevlilerince sınırlı idiler. Bağımsızlıklarının gelişmesini önlemek ve gelirlerini arttırmak amacıyla, merkezî hükümet, onları sadece bir yıllığına atamak ve makamları satmak alışkanlığını edinmeseydi, güçleri mutlak olup çıkardı. Böylece, eyalet yöneticileri geçici idiler; ya da, özellikle beyler arasında yerel ileri gelenlerdi; nitekim, Arnavutlukta Bresatiler ailesi, 1752’den 1832’ye değin Santari sancağını elinde tutmuştur.</span></p>

  <p class="calibre_6"><span class="calibre_1">Kimi eyaletler, bu sistemin dışında kalıyordu; bu da, ya İmparatorluğa geç girmeleri, ya uzaklıktan ya da halklarının direnişi yüzündendi.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="calibre_1">Doğu «sınırı», eyalet ve sancak bölümlemesine pek uygundu; ne var ki, bu sınırda, uygulamada özerk Kürt kabileleri bulunuyordu. Arnavutluk, sadece kendi kabile şeflerinin ve onların kurullarının otoritesini tanıyordu; vergi vermiyor, sadece insan sağlıyordu. Montenegro, yalnız kendi piskopos-prenslerine boyun eğiyordu. Ragusa, sadece vergi veriyordu. XV. yüzyılda fethedilmiş Eflak ile XVI. yüzyılda fethedilmiş Moldavya’da Rumen prenslikleri, bağlılıklarının sınırlarını görüşme konusu yapabilmiş ve, bir bölümüyle, özerkliklerini XVIII. yüzyılın başlarına değin koruyabilmişlerdi. Büyük Petro’nun girişimleri, oralarda Osmanlı baskısının artmasına yol açtı; ve, o zamana değin seçilen prensler, yani</span></span> <span class="italic"><span class="bold"><span class="calibre_1">hospodar</span></span></span><span class="italic"><span class="calibre_1">lar, artık atanır oldular (1716), müslümanlar de kaleleri ellerine aldılar; ancak, başlayan gerçekte İstanbul’da Fener Rumlarının egemenliğiydi. Rusların ilerleyiş yolu üzerinde olan Kırım da, güneyde Osmanlıların doğrudan yönetimi ile kuzeyde Tatar hanının yönetimi arasında bölünmüştü; ve han, vassalliğini kabul etmişti ve vergi veriyordu. Son olarak, Magrip’teki üç naiplik ile Mekke şerifliği, özel bir durumdan yararlanıyorlardı; vermekten çok alıyorlardı; kimi zaman armağandı bu, kimi zaman asker. Bu eyaletler, gerçekten önemli bir rol oynuyorlardı: Naiplikler, İmparatorluğun ileri karakollarıydı; şerifliğin de dinsel saygınlığı vardı ve Peygamberin soyundan gelenler arasından seçilen şerif, Sultanca sadece onaylanıyordu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="bold"><span class="calibre_1">Mali kaynaklara</span></span> <span class="calibre_1">gelince... İmparatorluk gelirleri iki türdü: Biri, mülklerin doğrudan geliri, gümrük hakları, madenler, tuzlalar, çeltikler üzerindeki haklar, ganimetin beşte biri, vassal devletlerin ve -hıristiyan olsun olmasın- boyun eğdirilmiş halkların vergileri, müslüman olmayanlardan alınan baş vergisi idi. Ancak, para değerindeki düşüş, savaşların git gide azalan ganimet geliri, yeni vergiler konulmasına götürdü: Kazalar düzeyinde dağılan ve gelirle orantılı vergi; pazarlar, taşınmaz mülklerin devri, şarap üzerindeki haklar; İstanbul’un git gide artan nüfusunu beslemek için durmadan ağırlaşan tahıl müsadereleri. Tersine, gümrük vergileri hafifletildi; İngiliz ve Fransız tacirleri için belirlenmiş rejim bütün ülkelere uygulanıyordu, bu da ad valorem (değerine göre) %3’tü. Sivil ve askerî görevlilere ödeme yerinde yapılıyordu: Örneğin kadı, uyuşmazlık konusu nesnenin değerinin %2.5 ile 10’u arasında bir para alıyordu; görevlerin parayla alınıp satılması ve sıraların hızlandırılmasıyla, konu da doğallıkla bir felâket halini aldı. Daha da tehlikeli olanı,</span> <span class="bold"><span class="calibre_1">verginin alınış biçimi</span></span> <span class="calibre_1">idi: XVII. yüzyılın sonlarından başlayarak, ömür boyu</span> <span class="bold"><span class="calibre_1">mültezim</span></span><span class="calibre_1">lerin eline geçmişti bu iş; kiralama, böylece malî gücü olan belli ailelerin oluyordu; İslâmda faizle ödünç yasağı olduğundan, konu Rum ya da Ermenilerle Yahudilerin tekelindeydi. Mısır’ın Osmanlı maliye sisteminde ayrı bir yeri vardı: Sudan altını, bir de onun eliyle geçiyordu. Özellikle Mısır, Irak’la beraber, tımar sistemini tanımayan tek eyaletti; topraklar, orada mülk vergisi toplayıcılarına verilmişti. Hesaplara, doğrudan doğruya İstanbul’un atadığı bir kâtip bakıyordu. Böylece Mısır, taze para sağlıyordu: Onun onda biri Mekke haccının giderlerine harcanıyor; onda üçü İstanbul’a yollanıyordu; kalan, din görevlileriyle, bentlerin, kanal ve yolların bakımına ve doğaldır ki paşaya gidiyordu.</span></p>

  <p class="calibre_6"><span class="bold"><span class="calibre_1">Savaşa insan sağlama</span></span><span class="calibre_1">, bir dinsel ve siyasal sınırlamaya tâbiydi. İlke olarak, yalnız müslümanlar</span> <span class="calibre_1">silah taşıyabilirdi. Bu ise, bizzat Osmanlı egemenliğini sorun haline getirebilirdi. Müslüman olmayan çocukların toplanması, yani</span> <span class="bold"><span class="calibre_1">devşirme</span></span> <span class="calibre_1">bu tehlikeyi -geçici de olsa- gideriyordu. Müslüman olan, askerliği öğrenen yeniçerilerin kaynağı buydu; Yeniçeriler, yalnız ücretleri ödenmekle kalmıyor, çeşitli ayrıcalıklardan da yararlanıyorlardı. XVII. yüzyılın sonunda devşirme uygulaması terkedildi; 1703’te emredilen son toplama uygulanmadı. O tarihlerden başlayarak, yeniçerilik, halkın içine yayılıp yoğunluğu azalır oldu. Doğaldır ki, güçlükler de başladı: Evli bir kişi, ailesini ve mesleğini de sürdürerek askere gelip giriyordu. Yüzyılın sonuna değin, yeniçerilik imrenilir bir şey oldu: 400.000 kayıtlı kişiden, 60.000’i düzenli olarak ücretini alıyordu; ama onun da sadece 25.000’i gerçekten silah taşımaya ehildi. Yeniçeriler, düşman karşısında, eski savaşçı erdemlerini yitirmişlerdi; ancak karşılığında, yerleştikleri kentlerin, özellikle de</span> <span class="bold"><span class="calibre_1">İstanbul’un yaşamına müdahale etme</span></span> <span class="calibre_1">alışkanlığını edinmişlerdi; sultanlara da bir ulufe dağıtıcısı olarak bakıyorlardı. Mısır’da, Osmanlı fethinden önce de bulunan</span> <span class="bold"><span class="calibre_1">memlük kurumu</span></span> <span class="calibre_1">da aynı gelişmeyi gösterir. Onların başı, kimi zaman zengin Mısır tacirleriydi ve öylesine bir ağırlıkları vardı ki, paşa silik bir elçi gibi görünürdü karşılarında.</span></p>

  <p class="calibre_6"><span class="calibre_1">Ordunun öteki kaynağı da kuruma eğilimindeydi. Bu kaynak, tımar sistemine bağlıydı ve</span> <span class="bold"><span class="calibre_1">sipahi</span></span> <span class="calibre_1">sağlıyordu. Kimi tımarlar, özel mülkiyet haline gelince, onlardan yararlananlar da devlete bağımlı hissetmez oldular kendilerini. XVI. yüzyılda, 130.000’e kadar süvari sağlayan sipahi kurumu, 1767’de Rusya’yla savaşa karar verildiğinde sadece 20.000 kişi sağlayabilmişti; dahası, talimsiz ve disiplinsiz idiler. İç düzen ya da güvenlik gerektiğinde, bir eyaletin paşası çabucak paralı asker topluyordu; doğaldır ki, masraflı idi bu yol ve tehlikeliydi.</span></p>

  <p class="calibre_6"><span class="calibre_1">Bununla beraber, Osmanlı devletinin askeri bakımdan çöküşü, XVIII. yüzyılın ortalarından önce belirginleşmedi. 1711’de Rus ordusu Prut’ta ezildi; 1726’da, Osmanlılar, İsfahan üstüne 70 ilâ 80.000 kişi yürütebildiler. 1735’ten sonra, bir hıristiyan dönmesi olan</span> <span class="bold"><span class="calibre_1">Bonneval</span></span><span class="calibre_1">’in öncülüğünde girişilen çabalar, topçuluğun modernleşmesini sağladı ve 1738-1739 yıllarının askeri güçlenişini getirdi. Sorun, ordu mevcudunun azalmasından çok,</span> <span class="bold"><span class="calibre_1">savaşkanlığın düşmesi</span></span> <span class="calibre_1">ve Hıristiyan Avrupa’ya oranla bir</span> <span class="bold"><span class="calibre_1">teknik gerileme</span></span> <span class="calibre_1">idi; 1739’dan 1767’a değin süren barış dönemi, daha da belirgin hale getirecektir bunu. Bu gecikme, denizcilikte daha da hissedilir durumdaydı. Suçluların ve savaş esirlerinin yönlendirdiği kadırga ön sırada olmayı sürdürüyordu; savaşta yeniçeri ve sipahi aranıyordu. Kaptan paşanın kumanda ettiği donanma, aslında Fener Rumlarının denetimine geçmişti. Donanma öylesine zayıfladı ki, Orta-Doğu tacirleri, malları üzerinde gümrük haklarından bağışık tutulmaları koşuluyla, gemilerini savaş zamanında devletin hizmetine vermeyi kabul ettiler.</span></p>

  <p class="calibre_6"><span class="calibre_1">Özetle, Osmanlı egemenliğinin eski gücü yoktu artık; araçları git gide çağına uymaz hale geliyordu. Boyun eğmiş halkların inanç ve geleneklerine saygı,</span> <span class="bold"><span class="calibre_1">Osmanlı barışı</span></span><span class="calibre_1">na (pax ottomanica) bir temel olabilmişti; XVIII. yüzyılda ise, bu saygı devletteki zayıflığın bir kanıtıydı sadece ve, bu devlet, ne merkezi ne de yerel düzeyde güçlenişin biçim ve araçlarını bulamaz durumdaydı.</span></p>

  <p class="calibre_8"><span class="bold"><span class="calibre_1">II</span></span><br class="calibre2" />
  <span class="bold"><span class="calibre_1">OSMANLI DEVLETİ VE ÇELİŞMELERİ</span></span></p>

  <p class="calibre_6"><span class="calibre_1">Osmanlı devleti, XVIII. yüzyılda bile, kendi gerçek niteliği hakkında duraksamalı idi: Bir fetih devleti ya da İslâm yayılışı devleti, Osmanlı hanedanı devleti ya da bir büyük imparatorluğun devleti? Hangisiydi bunlardan?</span></p>

  <p class="calibre_6"><span class="calibre_1">Hükümdarın unvanları bir duraksamayı gösteriyordu.</span></p>

  <p class="calibre_8"><span class="calibre_1">DEVLETİN NİTELİĞİ</span></p>

  <p class="calibre_6"><span class="calibre_1">Hükümdar anlamına</span> <span class="bold"><span class="calibre_1">sultan</span></span><span class="calibre_1">, sivil ve askeri iktidarı elinde tutan demekti; buna, hanedanın kökenine işaret eden han sıfatı eklendi ki, fatih bir göçebe topluluğunun şefi demek oluyordu. Sultan, hâlâ bir iman savaşçısı olarak gazi, dünyayı mihveri çevresinde çeviren kişi olarak da hünkâr idi. Eski kabile topluluğunun ideolojik mirası olup, XI. yüzyıl İran düşüncesiyle daha da güçlenmiş bir anlayışa göre, hükümdarın iktidarı bir</span> <span class="bold"><span class="calibre_1">ortak yarar</span></span> <span class="calibre_1">idi.</span></p>

  <p class="calibre_6"><span class="calibre_1">Böyle tanımlanan siyasal iktidar, dinden ayrılamaz haldedir. Kanunu, kadılar ve müftiler dile getirseler de, sultan, yasama alanına müdahale etmek zorundaydı. Böylece, Kur’an ve hadislerden kaynaklanan şeriat’la, toplum yararına getirilmiş düzenlemeler, yani kanunlar birbirinden ayrılıyordu. Adliye, yeni kanunları eskileriyle ve şeriatla uyumlu hale getirmekle yükümlü idi. XVIII. yüzyılda iktidarın dinsel niteliği güçlenirken, bu görev de kalktı ortadan. Sultan sadece gazi değil, müminlere kumanda eden</span> <span class="italic"><span class="calibre_1">halife</span></span><span class="calibre_1">,</span> <span class="italic"><span class="calibre_1">kutsal</span></span> <span class="calibre_1">kanunun temsilcisi, yani</span> <span class="italic"><span class="calibre_1">imam</span></span> <span class="calibre_1">oldu; İmparatorluğun dışındaki müslümanlara taşmasa da böyle idi gelişme. Sultan, siyasal gücünden yitirdiklerini ideolojik araçlarla kazanmak istiyordu.</span></p>

  <p class="calibre_6"><span class="calibre_1">Osmanlılar, kabile gelenekleri ile güçlü bir merkezî iktidarın gereksinmelerini birbirinden hiçbir zaman ayıramadılar. İçinde 12.000 kişinin yaşadığı İstanbul’daki</span> <span class="bold"><span class="calibre_1">sarayın debdebesi</span></span><span class="calibre_1">, bir hanedan saygınlığını dile getiriyordu. Sultan, sadece tahta çıktığında savaşa gittiğinde ya da ava çıktığında halka görünüyordu. Saray yaşamı, davranış, giyim-kuşam ve yer olarak kurallara bağlanmıştı; lüks ortamını ise, yüzyılın ilk güçlükleri de solduramadı. Saray ve bayramların arka arkaya dizildiği ünlü «Lâle Devri» bu yüzyıldadır.</span></p>

  <p class="calibre_6"><span class="calibre_1">Bununla beraber,</span> <span class="bold"><span class="calibre_1">tahta mirasçı olma</span></span> <span class="calibre_1">sorunu, siyasal gereklerle gelenekler arasında uyuşmazlığı pek iyi gösteriyor. Dahası var: XVII. yüzyılın başlarından beri, siyasal gerekler gelenekler lehine çekiliş halindeydi; «büyük oğulun önceliği» kuralı terkedildi ve 1617 yılından başlayarak, amcadan yeğene olmak üzere, hanedanın en yaşlısının tahta çıkması usulüne dönüldü. Durum, sultanın eşlerinin çokluğu ile karmaşık hale geliyordu: Sayıları 5 ilâ 600 arasında değişen bu kadınlar çeşitli kökenlerdendiler; satın alınmıştılar ya da armağan olarak verilmişlerdi; Mısır’dan gelme 200 siyahi hadımın koruması altında yaşıyorlardı ve hepsi de, merkezi yönetimin üçüncü kişisi olan</span> <span class="bold"><span class="calibre_1">kızlar ağası</span></span><span class="calibre_1">nın yönetimindeydiler. Sultanın annesi</span> <span class="bold"><span class="calibre_1">Valide Su</span></span><span class="calibre_1">l</span><span class="bold"><span class="calibre_1">tan</span></span><span class="calibre_1">, önemli bir rol oynuyordu. Taht kavgalarını önlemek için, ölen bir sultanın bütün oğulları Topkapı Sarayı’nda kafes arkasına kapatılıyorlardı; orada eğitimsiz, kısır kadınlarla başbaşa yaşıyorlardı; ya da yeni doğan erkek çocuklar öldürülüyorlardı; tâ ki, yazgı içlerinden birini tahta çıkarıncaya kadar sürüyordu bu. 1693 ve 1730 yılları arasında, bu kurallar en aşırı uygulamaya sahne olmuşa benzer: IV. Mehmet, tahttan indirilişinden altı yıl sonra, 1693’te Edirne’de öldü; II. Mustafa 1695’te ve III. Ahmet 1703’te sultan ilân edildiler. Bu sonuncusunun 1730’da tahttan indirilişinden başlayarak herşey düzene girdi. III. Ahmet, kafes arkasında 27 yıl yaşadıktan sonra 31 yaşında çıktı oradan. Sultanların, bu koşullarda rollerine pek kötü hazırlanacakları açıktı. Hükümdarın, topluluğun yararını sağladığı sürece iktidarı elinde tutacağı düşüncesi sürüyordu: Ortak iyilik tehdit edilmişse, özellikle bir askeri yenilgi halinde, tahttan indirilmeye cevaz vardı; sadece İstanbul müftisinin rızasını almak yetiyordu.</span></p>

  <p class="calibre_6"><span class="calibre_1">Sultana kişisel hizmetle, devletin temel görevleri birbirinden hiçbir zaman ayrılmadı. Böylece, «bahçeler amiri», 2000 koruyucusuyla hem saraya hem Boğazlara göz kulak oluyordu; beş emir (komisyoncu), saray muhasebesi ve İstanbul’un yapımı, para basımı ve saray mutfağı kadar, başkentin yiyecek-içeceği ile uğraşıyordu. Merkezi hizmetlerin çevresinde, Pers İmparatorluğundakine öykünen</span> <span class="bold"><span class="calibre_1">pek ağır bir bürokrasi</span></span> <span class="calibre_1">yer alıyordu; bu, aynı dönemdeki Avrupa ülkelerindekinden çok daha ağır bir mekanizma idi; bu bürokrasi, yabancılar üzerinde bir düzen ve güç izlenimi yaratıyordu. Söz konusu bürokrasiyi üç kişi yönetiyordu: Mühürdarlıkla görevli</span> <span class="bold"><span class="calibre_1">nişancı</span></span><span class="calibre_1">, mali işlerle yükümlü</span> <span class="bold"><span class="calibre_1">defter emini</span></span> <span class="calibre_1">ve</span> <span class="bold"><span class="calibre_1">sadrazam</span></span><span class="calibre_1">: Nişancı, XVIII. yüzyılda, kararları kaydetmekle yetiniyordu. Mali hizmetlerde 900’e yakın görevli bulunuyordu. Dairelerin yetkileri, bir örgüt ve denetim kaygısının yanı sıra, tam bir karışıklığı da ortaya koyuyordu. Böylece «Özel Hesaplar Dairesi», Mekke ve Medine’nin maliyesi kadar, baş vergisi; hayır kurumlarında çalışanların ücretleri kadar, sultanın dairesinin hesaplarıyla da uğraşıyordu. İmparatorluk gelirlerinin gelip toplandığı bir Devlet Hazinesi vardı gerçi; ancak, sultanın da özel bir hazinesi bulunuyordu. Genel hizmetlerin yanı sıra,</span> <span class="bold"><span class="calibre_1">defterhane</span></span><span class="calibre_1">, tımarlardaki hareketlere de göz kulak oluyordu: Buradaki dairelerden biri kadastro ile uğraşırken, bir başkası tımarlardan yararlananlar arasındaki değişikliklerin günlüğünü tutuyordu. Bununla beraber, bu denetim, sistemin -X-VII. yüzyıldan başlayarak- çöküşünü engelleyemedi.</span></p>

  <p class="calibre_6"><span class="calibre_1">Sultanın atadığı sadrazam, XVII. yüzyılda,</span> <span class="bold"><span class="calibre_1">Osmanlı politikasının asıl sorumlusu</span></span> <span class="calibre_1">olmuştu. Hâlâ, ayda bir kez, herkese açık bir duruşmada adalet dağıtıyor, başkentin yargı işlerine bakıyor, lonca ve pazarlara göz-kulak oluyordu. Ancak, asıl yetkisi siyasaldı. Sultanın dairesi üzerinde -ilke olarak- hiçbir yetkisi bulunmasa da, mülki ve askeri bütün görevlere atamaları o yapıyordu; fermanlarla dile getirdiği bir karar yetkisi vardı; yürüyen orduların başkumandanı da oydu. Hükümdarın koruyucularınca korunan sadrazam, sultanla doğrudan ilişkide bulunan tek kişiydi.</span> <span class="italic"><span class="calibre_1">Babı Ali</span></span> <span class="calibre_1">adı verilen özel bir sarayda oturuyordu; burası, hem hükümet merkezi olmuştu, hem de yabancıların gözünde Osmanlı devletiyle eşanlamlıydı artık. Sadrazamın mühürdarlığında 700 görevli çalışıyordu; bunların içinde, kişisel hizmete bakan</span> <span class="bold"><span class="calibre_1">kâhya bey</span></span><span class="calibre_1">in büyük bir otoritesi vardı; yabancılarla ilişkilere bakan dairede çevirmenler (reis efendiler) büyük rol oynuyordu.</span></p>

  <p class="calibre_6"><span class="calibre_1">Böylece,</span> <span class="bold"><span class="calibre_1">devlet iki başlıydı</span></span> <span class="calibre_1">ve</span> <span class="bold"><span class="calibre_1">gerçek iktidar da sadrazamın elindeydi</span></span><span class="calibre_1">; Osmanlı İmparatorluğuna özgü bir şey değildi bu, ne var ki siyasal istikrarsızlığı da artırıyordu. Merkezi yönetimi denetleme için mücadele, sultanın dairesi ile sadrazam arasında oluyordu: Birincisi, Osmanlıların kabile geleneklerine bağlılığın simgesi olan hadımlarca yönlendiriliyordu; sadrazamı ise, merkezi devlet örgütünün simgesi olan bürokrasi destekliyordu. Sultanın, XVII. yüzyıldan başlayarak da sadrazamın başkanlığında toplanan ve mühürdarı, malî dairelerin başını, belli başlı askerî şefleri ve kızlar ağasını bir araya getiren</span> <span class="bold"><span class="calibre_1">divan</span></span><span class="calibre_1">, bu karşıtlığı sergiliyordu. Bir yerde biçimsel hale geldi bu toplantı; çünkü, kararlar Babı Alideki günlük toplantılarda alınmaya başlandı ve sadrazam da istediğini çağırıyordu oraya, Aslında, sadrazamların iktidarı sınırlanmış bulunuyordu. Görünüşte de olsa, sadrazam sultanın desteğine gereksiniyordu: Öyle olduğu için de, sadrazamların güttükleri politika, sultanı zevk ve sefa alemine terketmek, onu dünyadan habersiz soyutlamaktı. Ne var ki, entrikaları besleyen ve kendi güçsüzlüklerine yol açan bir durumdu da bu. Öte yandan, sultanın atadığı sadrazamın bir</span> <span class="italic"><span class="calibre_1">kapıkulu</span></span> <span class="calibre_1">olduğu da unutulmasın; görevden alınmaları, hatta cellada teslimleri sultanın iki dudağı arasındaydı.</span></p>

  <p class="calibre_6"><span class="calibre_1">Son bir güçlük de şuydu: Devlet yönetimine</span> <span class="bold"><span class="calibre_1">İstanbul’un yönetimi</span></span> <span class="calibre_1">de gelip binmişti. Kentin yiyecek ve içeceğinin sağlanması inceden inceye düzenlenmişti: Üç büyük İmparatorluğa başkentlik etmiş bir kente yakışan da buydu; ayrıca, 900.000’e yaklaşan bir kent halkını düzen içinde tutma kaygısı da vardı. Bu ve başka nedenler, İstanbul’un İmparatorluğun siyasal yaşamı üzerinde etkide bulunmasına açıyordu kapıları.</span></p>

  <p class="calibre_8"><span class="calibre_1">YÖNETİCİ SINIF</span></p>

  <p class="calibre_6"><span class="calibre_1">Merkezî yönetimdeki istikrarsızlık, kurumlardaki içiçelik, gelişmenin durması, dahası merkezî devlet örgütünde gerileme: Bütün bunlar, Osmanlı İmparatorluğunda bir yönetici sınıfın varlığı sorununu ortaya koyuyor. Hanedan, «Osman’ın kanı»na dayanıp kökenini Oğuz Türk kabilesinde görüyordu; ne var ki, bu hanedan, Türkleri İmparatorluğun yönetici ögesi haline getirmedi. Göçebelerin, eşitçi geleneklerinin yanı sıra, ortalığı karıştırıcı tutumlarına karşı da güven duymayan hanedan, İmparatorluğun çeşitli yörelerine tutup serpiştirmişti onları; hatta kimi kabileleri, olduğu gibi Kıbrıs’a ve Balkanlara yerleştirmişti. Ortak iyilik ve fetih hakkı adına insanlara ve mülklere el koyan bir devletin mutlak niteliği, hiç olmazsa başlarda siyasal kadrolara istikrarsızlık getirdi. Toprak sahiplerini bir yana koyarsak, Batıdaki gibi bir aristokrasiden çok, bir</span> <span class="bold"><span class="calibre_1">yüksek görevli</span></span><span class="calibre_1">l</span><span class="bold"><span class="calibre_1">er sınıfıydı</span></span> <span class="calibre_1">söz konusu olan; bu sınıf, sıkı sıkıya bir bağımlılık içindeydi ve yazgısı -önceden bilinmez- dalgalanmalara tabiydi. Göreve başlar başlamaz</span> <span class="bold"><span class="calibre_1">kapıkulları</span></span> <span class="calibre_1">diye adlandırılan bu insanlar, yükselişlerini, sultanın iradesine ya da -XVII. yüzyıldan başlayarak- sadrazama borçluydular; gözden düştüklerinde, mallarını da yaşamlarını da yitirebiliyorlardı. Devlete, askerî alanda olduğu gibi mülkî alanda da hizmet edecek kişileri sağlayan</span> <span class="bold"><span class="calibre_1">devşirme</span></span><span class="calibre_1">, kökünden koparma idi bir bakıma; gerçekten, yönetici kadroda ortak tek şey vardı: Din, -osmanlıca denen türkçe, arapça ve farsça karışımı- resmî dil ve sultana hizmet.</span></p>

  <p class="calibre_6"><span class="calibre_1">Bununla beraber, XVI. yüzyılın sonlarından başlayarak, birçok öge, sistemi değiştirmeye başlamıştı. Devletin git gide artan gereksinmeleri,</span> <span class="bold"><span class="calibre_1">görevlerin parayla satılması</span></span><span class="calibre_1">na yol açtı; ve, daha da kötüsü, ilk görevlerine çabucak dönmeden başka kaygıları olmayan</span> <span class="bold"><span class="calibre_1">görevli dolanması</span></span> <span class="calibre_1">başlamıştı devlet hizmetlerinde. Devşirme usulü terkedildi. Kamu görevleri, bu görevleri -örneğin İstanbul’un büyük tacirleri gibi- parayla satın alacak kadar zengin ailelerin elinde kalır oldu, ya da iktidara tutunup varlığını sürdürecek denli hünerli aileler sahip çıktı onlara; ancak, içinden nice sadrazam çıkarmış olan Arnavut kökenli Köprülüler «hanedanı», 1716’dan sonra zayıfladı. Bununla beraber, eski usul göreve alma sürüyordu; öyle olunca da, köylü kökenli kimi insanlar yüksek makamlara erişebiliyorlardı. Ünlü serüvenci Bonneval’in koruyucusu Hasan Paşa böyledir: İran ve Rusya’ya karşı seferlerde göz doldurucu bir yeniçeri olan bu insan, 1738’de yeniçeri ağası olur, 1743’te mühürdar olarak atanır, üç yıl sonra da görevini yitirir. Görevlerin parayla satılması, zenginliğe dayanan istikrarlı bir yönetici sınıfın kurulmasına olanak sağlıyordu bir bakıma; ama öte yandan, böyle bir sınıfın varlığı, Osmanlı devletinin mutlakiyetçi biçimini de sorun haline getiriyordu. Böylesi bir sınıfın doğuşu, tımar sistemindeki gelişmelerle de atbaşı gidiyordu.</span></p>

  <p class="calibre_8"><span class="calibre_1">TOPLUM VE KURUMLARDAKİ DEĞİŞİKLİKLER</span></p>

  <p class="calibre_6"><span class="calibre_1">Osmanlı İmparatorluğunun XVIII. yüzyıldaki siyasal tarihini -bütün açıklığıyla- ortaya koyan incelemeler fazla değil; öyle de olsa, toplum ve kurumlardaki derinliğine değişiklikler, yüzyılın son otuz yılından önce gerçek bunalımlar biçiminde ortaya çıkmamışa benzer.</span></p>

  <p class="calibre_6"><span class="calibre_1">İlk saptama şu: Karlofça darbesini (1699) izleyen karışıklık döneminden sonra, tahttan indirmeler seyrek hale gelir: 1703’te II. Mustafa, III. Ahmet’e bırakmak zorunda kalır yerini; Ahmet, 1730 yılına değin saltanat sürecek ve tipik bir başkaldırının kurbanı olarak düşecektir tahtından. Başka yerlerde eskicilik yapan bir Arnavutun arkasından sürüklediği bir küçük yeniçeri topluluğu, İran’la süren savaşın belirginsizliğinden hoşnutsuzdur; onları, küçük zanaatçılar ve dükkâncılar da desteklemektedir; başkaldıranlar, hapishanelerin kapılarını açarken, sadrazamın başını ister ve III. Ahmet’in büyük yeğenini sultan ilân ederler. Yeni sultan, I. Mahmut adıyla, 1754’te doğal ölümüne değin iktidarda kalacaktır. XIX. yüzyıla değin tahttan indirme yoktur artık. II. Mustafa, 1757’den 1774’e değin hüküm sürer.</span></p>

  <p class="calibre_6"><span class="calibre_1">III. Ahmet’le I. Mahmut, siyasal yaşama karışmadılar gerçi, ancak sadrazamları da çaptan yoksun kişiler değildiler; büyük Köprülülerden sonra gelmiş olsalar bile, yetenekli insanlardı. Böylece,</span> <span class="bold"><span class="calibre_1">Damat İbrahim Paşa</span></span><span class="calibre_1">, 1716’dan 1730 başkaldırısına değin iktidarda kaldı. Yeniçerilerden gelenler ya da eyalet yöneticileri arasında da hâlâ büyük kişilikler ortaya çıkabiliyordu. İyi bir yönetici ve özellikle Araplara karşı başarıyla savaşlar yürütmüş olan Bağdatlı Hasan Paşa bunlar arasındadır. Öyle de olsa, git gide hızlanan bir gerileyiş vardır: Bunun da nedeni, ne insanların azalışı, ne devlet yönetiminde bozukluk, ne de zevk ve safaya dalıştı.</span></p>

  <p class="calibre_6"><span class="calibre_1">Sorunların önem kazanmış olmasıydı asıl neden.</span></p>

  <p class="calibre_6"><span class="calibre_1">Malî sorunu başa mı koymalı?</span></p>

  <p class="calibre_6"><span class="calibre_1">Tarihçiler, eldeki rakamlara bakıp, XVII. yüzyılın sonuna değin git gide artan bütçe açığı üzerinde anlaşmış da olsalar, kimi tarihçiler, XVIII. yüzyılın ilk iki otuz yılında malî bakımdan bir kalkınıp doğrulmadan söz ediyorlar. Sultanın özel hazinesi öylesine kabarır ki, asıl devlet hazinesine borç para verir. Kiralamanın başlarda büyük gelirler sağlamış olması da mümkündür. «Lâle Devri», nice yapı ve bahçe için korkunç giderlere yol açtı; bütün bunlar, hiç de bir bütçe açığı yaratmış değildir. 1723’ten 1727’ye değin süren ilk İran seferi, büyük bir ganimet sağlayabildi; ancak, 1730’dan sonra yenilgiler çoğaldı. Yine de, 1739’dan 1769’a değin süren barış dönemi, her şeyden önce giderlerde bir azalışa yol açmıştır denebilir. Ancak, şu nokta açık: Sadrazamlar,</span> <span class="bold"><span class="calibre_1">paranın değerinin düşmesi</span></span><span class="calibre_1">nden kaygı içindedirler. Hepsi de, etkisiz kalma pahasına, savurganlığı önleme kanunları çıkarırlar ve -kesintili de olsa- dış ticaretle gümrükleri denetlemeye girişirler.</span></p>

  <p class="calibre_6"><span class="bold"><span class="calibre_1">Dış dünyayla ilişki</span></span><span class="calibre_1">l</span><span class="bold"><span class="calibre_1">er</span></span><span class="calibre_1">, Osmanlıları ayrıca düşündürür olmuşa benzer. Bu ilişkiler, yalnızca askerî çerçeve içinde çıkmıyordu karşılarına; çünkü savaş, Hıristiyan Avrupa’ya oranla git gide artan bir gecikmişliğin işaretiydi sadece. Eski bir yapıyı sürdüren çoğu devletler gibi, Osmanlı İmparatorluğunda da, ne diplomatik heyetler, ne de dışişleri hizmeti vardı. Bütün girişimler sadrazamlara geliyordu; onların politikaları da kimi zaman çelişmeli görünüşler alıyordu. Öyle olunca da,</span> <span class="bold"><span class="calibre_1">olağanüstü elçiler</span></span> <span class="calibre_1">Avrupa devletlerini keşfe çıktılar. Böylece 1719’da Viyana’da, 1721’de de Paris’te Yirmisekiz Mehmet Said’e «uygarlık ve eğitimin araçları hakkında tam bir inceleme» ve İmparatorlukta uygulanabilecekler üzerine bir rapor hazırlama görevi verildi. Bunun yanı sıra, Osmanlı devleti, hangi kökenden olursa olsun, dönmelere sığınma hakkı tanıyıp onları paraya boğarak doğrudan doğruya teknik ve bilgiyi de edinmenin arkasındaydı.</span> <span class="bold"><span class="calibre_1">Bonneval</span></span><span class="calibre_1">’in rolünü biliyoruz; bir başka Fransız,</span> <span class="bold"><span class="calibre_1">David</span></span><span class="calibre_1">, 1720’de İstanbul’da</span> <span class="bold"><span class="calibre_1">ilk itfaiye örgütü</span></span><span class="calibre_1">nü kurdu; gerekli bir önlemdi bu, ancak pek yetersizdi, nitekim dönem dönem İstanbul’u kasıp kavuran yangınları önleyemedi. 1693’te yirmi yaşındayken esir düşüp, sonra müslüman olup</span> <span class="bold"><span class="calibre_1">İbrahim Müteferrika</span></span> <span class="calibre_1">adını alan Calvin’ci bir Macar, 1727’de İstanbul’da</span> <span class="bold"><span class="calibre_1">İlk Türk basımevi</span></span><span class="calibre_1">ni kurdu; o tarihe değin yalnız Yahudilerin basımevleri vardı.</span></p>

  <p class="calibre_6"><span class="calibre_1">Ancak yayılması gereken bilgiler neydi?</span></p>

  <p class="calibre_6"><span class="calibre_1">Osmanlı kültürü, İlkçağ ve Ortaçağ’lı köhnemiş bilgilerin bir deposu durumundaydı; Araplardan ve İranlılardan olduğu kadar Yunandan da almıştı. XVIII. yüzyılda, hemen hiçbir yaratış görmüyoruz. Divan edebiyatı sürmektedir; vakanüvislik gerileme içindedir. Sultanın ve hayırseverlerin bağışı olan okulların öğrettiği okumadır yalnız ve bir de belleği Kur’andan parçalarla doldurmak. Yirmili yıllarda, Valide Sultan, Galata’da bir okul kurdu ve ilk kez yazma öğretilmeye başlandı orada. Sultanın hizmetlilerine ayrılmış okullarda ise, Damat İbrahim Paşa, İran şiiri ile matematik öğrettiriyordu. Medreselerde, geometri ve tıp öğretimi -görece- yüksek düzeydeydi; ancak astronomi duraklama halinde olup, Kopernik ile Galilei’nin sistemlerine seyrek ve ihtiyatlı yollamalarda bulunuluyordu sadece. Sadrazam, farsçadan ve arapçadan kimi tarih kitaplarının çevirisi görevini verdi bir heyete.</span></p>

  <p class="calibre_6"><span class="calibre_1">Damat İbrahim Paşa’ya göre, devletin modernleşmesi, kültürü geliştirme yolundaki böylesi girişimlere bağlıydı; onun kaleme aldığı ve ölümünden iki yıl sonra I. Mahmut’a verilmiş bir lâyihadan anlıyoruz bunu. Paşa, bu lâyihada, İmparatorluğu yönetmek için coğrafyayı bilmenin; çeşitli devletleri karşılaştırmak, giderek hükümetin yeniden örgütlenişine gidebilmek için tarihi bilmenin gerekliliğinden sözeder. Gerçekten, Damat İbrahim Paşa, tutarlı merkezî bir iktidar kurabilmek amacıyla, sultanın çevresindeki hadımağalarını kaldırıp atma girişiminde bulunmuştu. Böylece, onun yaşamına malolan 1730 başkaldırısı, gerici güçlerin halktaki hoşnutsuzluğu etkilemelerinin bir eseri olarak açıklanabilir. İbrahim Paşa’nın ölümünden sonra, Bonneval’in topçuluğa getirdiği yeni örgütleniş bir yana, siyasal ve kültürel</span> <span class="bold"><span class="calibre_1">her türlü modernleşme girişimi terkedildi</span></span><span class="calibre_1">. 1734’te açılmış Hendese Okulu, Yeniçerilerin baskısıyla 1759’a değin kapatıldı; basımevi 1742’de yasaklandı ve 1784’e değin sürdü bu. Öyle olunca, Osmanlı politikasının dayanacağı tek şey kalıyordu: Din. Müftiler, ibadete ve âdetlerde bağnazlığa çağrı çıkarırken, iktidar da, İmparatorluk içindeki halklar üzerinde o tarihe değin uyguladığı hoşgörü geleneğini terkediyordu.</span></p>

  <p class="calibre_8"><span class="calibre_1">KARIŞIKLIKLAR VE BAŞKALDIRILAR</span></p>

  <p class="calibre_6"><span class="calibre_1">Gerçekten, Karışıklıklar ve başkaldırılar, XVII. yüzyılın sonlarından beri başlamıştı; git gide daha çok ezilen ve sömürülen</span> <span class="bold"><span class="calibre_1">köylülerin protestosu</span></span><span class="calibre_1">nun dile gelişiydi bunlar.</span></p>

  <p class="calibre_6"><span class="calibre_1">Balkanlarda, bu tür olaylar, Hıristiyanlığa bağlılığı ve, Avusturya ordularının ilerleyişinin yanı sıra, Rusların ortodoksları koruma savlarının uyandırdığı umudu da ortaya koyuyordu. Bulgaristan’da 1688, 1709, 1716-1717 yıllarındaki başkaldırılar, 1735-1739’da yeniden başgösterir ve 1768-1774 yıllarında da tekrarlanır. Gerçekten ulusal hareket de diyebilir miyiz bunlara? Varını yoğunu yitirmiş köylülerin göçleri, Yunan tacirlerinin oradan oraya dolaşmaları, Osmanlılara karşı birlik düşüncesini de yayıp duruyordu gerçi; ne var ki, yüzyılın ilk iki otuzlu yıllarında, seçim, bir ya da öteki egemenliği yeğleme ile sınırlıydı. XVII. yüzyılın sonlarında, patriklerinin yönetiminde Habsburg’lara sığınan 100.000 Sırbın yazgısı pek imrenilecek cinsten değildi; Macaristan’da başkaldırmış Kurutz’ların durumu daha da kötü oldu. Yalnız XVIII. yüzyılın sonlarındadır ki</span><span class="bold"><span class="calibre_1">, bağımsızlık isteği</span></span> <span class="calibre_1">belirginlik kazandı. Öte yandan, Balkanlarda Türk egemenliği, Avusturya tehlikesi, İstanbul’un yakınlığı, bölgenin başkentin yiyecek-içeceği için taşıdığı önem yüzünden daha da hissedilir oldu. XVIII. yüzyılın ortalarında sürekli bir ordudan bahsedebileceksek, kuzey-batı sınırları üzerinde karargâh kurmuştu bu.</span></p>

  <p class="calibre_6"><span class="bold"><span class="calibre_1">Arap eyaletlerinde</span></span> <span class="calibre_1">durum daha da karmaşıktı; Osmanlı egemenliğinin çözülüşü kuşkusuz daha da ileri aşamadaydı. Karışıklıkların sürekli olduğu Irak’ta,</span> <span class="bold"><span class="calibre_1">Bağdatlı Hasan Paşa</span></span><span class="calibre_1">, Memlûklardan bir ordu kurup, düzeni alabildiğine sertlikle sağladı. Ölümünde, paşalık oğluna geçti ve o da 1747 yılına değin yönetti; onun ölümünden sonra, Memlûklar, Hasan Paşa’nın bir danışmanını, Süleyman’ı seçtiler ve paşalık onun ailesinde 1831 yılına değin kaldı. Lübnan’da, önde gelenler, 1698’de toplanıp bir yönetici seçtiler; bu yöneticinin görevi, 1754 yılına değin -babadan oğula- geçti</span> <span class="calibre_1">durdu. Mısır’da Memlûkler, 1757’de Bulutkapan Ali Bey’le üstünlüğü elde ettiler. Yerel güçlerin yönetimi ele aldığı bu eyaletler karşısında, merkezi hükümet oldu-bittiyi ihtiyatla karşılıyor ve zaferi kazanana paşalık unvanını resmi olarak da veriyordu. Merkezkaç güçler öylesine güçlü idiler ki, İstanbul’un doğrudan doğruya seçtiği bir paşa bir hanedan kurabiliyordu. Suriye’de, 1734 yılından başlayarak, Azur’un durumu böyledir. Merkezî hükümetin, 1756 ve 1761’de Azur’la olduğu gibi, bu yerel hanedanlarla bağı kopardığı olsa da, bu sistemi tehlikeli saymıyordu. Gerçekten, Irak’tan, Suriye’den, Filistin’den, hatta Mısır’dan vergi gelip duruyordu; idari reformlar, kaynakları daha da arttırıyordu. Ve, öte yandan, yerel kişiler, Babı Âli’nin unvan tanımasına gereksinme içindeydiler; çünkü, böylesi bir tanıyış, halk kitlelerinin gözünde, yasallık kazandırıyordu onlara.</span></p>

  <p class="calibre_6"><span class="calibre_1">Böylece, Osmanlı egemenliği, çeşitli eyaletlerin ve çeşitli halkların kendi aralarındaki rekabetlere dayanıp varlığını sürdürebiliyordu.</span></p>

  <p class="calibre_8"><span class="bold"><span class="calibre_1">III</span></span><br class="calibre2" />
  <span class="bold"><span class="calibre_1">SOSYAL KURUMLAR VE GELİŞİMİ</span></span></p>

  <p class="calibre_6"><span class="calibre_1">Osmanlı devleti, dinsel kuruluşların (vakıf) elinde olanlar dışında,</span> <span class="bold"><span class="calibre_1">bütün toprakların</span></span> <span class="calibre_1">(miri)</span> <span class="bold"><span class="calibre_1">maliki</span></span> <span class="calibre_1">idi; özel mülkiyet (mülk) diye de, ilke olarak yalnız ev toprağı ile bağları tanıyordu. Ancak işletme biçimleri, fetihten önceki toplum tipleri ile ilişkili olarak değişiklik gösteriyordu.</span></p>

  <p class="calibre_8"><span class="calibre_1">TIMAR SİSTEMİNDEKİ ÇÖZÜLÜŞ</span></p>

  <p class="calibre_6"><span class="calibre_1">İmparatorluğun sınırlarında, hayvan yetiştirme, ticaret ve yağmayla yaşayan -çoğu kez göçebe-</span> <span class="bold"><span class="calibre_1">ortakçı topluluklar</span></span> <span class="calibre_1">varlıklarını sürdürüyorlardı: Yukarı Mısır’ın, deltanın ve Suriye’nin Arapları, Mezopotamya’nın ve Irak’ın Kürtleri, Anadolu’nun engebeli bölgelerine yerleşmiş Türk kabilelerinden kolonlar böyleydiler. Balkanlarda fetih ve onun neden olduğu yıkıntılar, Arnavutluk’ta, Montenegro’da, Hersek’te ve Novi-Bazar sancağında yaşayan halklarda kabile örgütlenişini sürdürmüşe benzer. Sırbistan’da, ortak büyük sürü uygulaması, geniş anlamda aile, yani z</span><span class="italic"><span class="calibre_1">adruga</span></span><span class="calibre_1">’nın hep temeli olmuş gibi. Osmanlı egemenliğine karşı dikkafalılık eden bu topluluklar, savsaklanması mümkün olmayacak görevlerde de bulunuyorlardı: Asker, at ve deve sağlama, çöl sınırlarında büyük ticaret, Mekke haccına menzillik gibi. Mısır’da Arapların yerleşik hale getirilmeleri gibi kimi örneklerin dışında, bu halkların gelişmeleri üstüne pek az kanıt var elimizde. Suriye’de, Filistin’de, Yukarı-Mısır’da,</span> <span class="bold"><span class="calibre_1">ortak köy mülkiyeti</span></span> <span class="calibre_1">üzerinde</span> <span class="bold"><span class="calibre_1">yerleşik tarımcılar</span></span> <span class="calibre_1">yaşıyordu: Bu köyler, doğrudan Osmanlı devletine bağımlıydılar ve mal olarak bir vergi veriyorlardı; pek eski bir kurumdu bu ve Osmanlılar daha önceki egemenliklerin yerine geçmişti yalnız.</span></p>

  <p class="calibre_6"><span class="bold"><span class="calibre_1">Mısır ve Irak</span></span><span class="calibre_1">, tımar sistemini hiçbir zaman tanımamışlardı. Toprak oralarda, yararlansın diye</span> <span class="bold"><span class="calibre_1">vergi toplayıcıları</span></span><span class="calibre_1">na (mültezim) bırakılmıştı. Öyle görünüyor ki, bu rejim de fetihten önce vardı. Toprağa bağlılık, İslam kanununa karşın, köylünün (fellah) sırtına binmişti; o, elindeki toprak parçasını satamazdı, sadece geçici olarak başkasına devredebilirdi onu. Yararlananın kendine ayırdığı bölüm, -ki toprakların aşağı yukarı onda biri oluyordu- angaryayla ekip biçiliyordu. Ödentilerin geri kalanı, -Mısır’da genellikle kıptî olan- kâhya, babadan oğula önde gelen köy başkanı ve köyün kanun adamı arasında tartışılıyordu. Mal olarak ödenen vergi, her yıl sulanan toprağın yüzölçümüne göre değişiklik gösteriyordu. XVII. yüzyıldan başlayarak, mültezimler, devlet tarafından devredilen toprakların genel gelişimine uygun olarak, babadan oğula geçer oldular.</span></p>

  <p class="calibre_6"><span class="calibre_1">Bunların dışında, her yerde, süvari (sipahi) sağlamak amacıyla,</span> <span class="bold"><span class="calibre_1">tımar sistemi</span></span> <span class="calibre_1">yayılıyordu. Tımar, ekilir ya da tarıma açılmamış topraklardan oluşuyordu; pazarlar ve köylüler üzerinde haklar da veriyordu. XVI. yüzyılda doruğuna çıkmış olan bu senyörlük sisteminin, klasik Ortaçağ’da Avrupa’da görülenden farklılıkları vardı. Osmanlıda sistem, devletin mülkiyet hakkına dayanıyordu. Köylü, tımar sahibine kişisel olarak bağlı değildi; adalet bakımından, İmparatorluğun bütün öteki uyrukları gibi kadıya bağlıydı. Topraktan yararlanma, mirasçı olma konusunda hiçbir ödemede bulunmasına gerek olmadan, güvence altındaydı; sadece doğrudan ya da dolayısıyla bir erkek mirasçının bulunmaması halindedir ki, ailenin hakları ortadan kalkıyordu; tımar sahibinin rızasını alarak toprak satılabiliyordu. Tımar sahibi ise, İstanbul’da</span> <span class="bold"><span class="calibre_1">defterhane’nin denetimi altında</span></span> <span class="calibre_1">-ömür boyunca- alıyordu tımarı; geliriyle oranlı olacak sayıda süvari sağlamakla yükümlüydü. Dar anlamda tımarın geliri 4000 ile 20.000 akçe arasındaydı; bu miktar ise, zaferle biten savaşlarda bir ganimetin karşılığıydı ve sıradan bir yaşam düzeyi sağlıyordu. Onun dışında,</span> <span class="bold"><span class="calibre_1">zeamet</span></span><span class="calibre_1">, 20 bin ile 100.000 akçe arasında bir gelir getiriyordu ve yerel yöneticilerle orduda birliklere kumanda edenlere veriliyordu bu tımar türü;</span> <span class="bold"><span class="calibre_1">has</span></span> <span class="calibre_1">ise, 100.000 akçenin üstünde bir gelir sağlıyordu ve paşalarla vezirlere veriliyordu.</span></p>

  <p class="calibre_6"><span class="calibre_1">Bütün XVII. yüzyıl boyunca,</span> <span class="bold"><span class="calibre_1">çeşitli güçler değişiklik getirirler sisteme</span></span><span class="calibre_1">. Bu değişiklikler, bir yandan Osmanlı gücünün gerilemeye başlamasının sonucuydu; öte yandan da, ticaret ekonomisinin işin içine girmesinin. Gerçekten, Osmanlı ekonomisi, Batı ticaretinin yararına olmak üzere takatten düşüyordu; Doğu’dan, Hind’den ürün sağlamadaki zorunlu aracı rolü de git gide zayıflıyordu. XVIII. yüzyılda Birleşik-Eyaletler, karabiber, Fransa da kahve alıyorlardı. Bu ise, alış-verişten vergi alan devleti ve uyruklarını başka gelir kaynaklarını araştırmaya götürdü. Oysa, aynı zamanda, savaşlar artık bir şey getirmiyordu; sultan, ganimetin beşte birini alıyor ve savunmaya geçmiş ordular ise hep aynı bölgelerde yaşıyorlardı. XVI. yüzyıldan beri dünya para akımlarında ortaya çıkan değişikliklere de bağlı olarak, ticaret dengesinin açık vermesi, devletin gereksinmelerinin artmasının bir sonucu olarak, Osmanlı parası sürekli değer kaybediyordu. Son olarak, ticarete giren yeni tarım ürünleri, mısır, tütün, deri, yün tarım işletmesinde değişikliklere neden oluyordu. Tımar sistemindeki gelişmenin görünüm ve yolları çeşitliydi; öyle de olsa, aynı sonuca götürüyordu:</span> <span class="bold"><span class="calibre_1">Özel mülkiyetin gelişmesi</span></span> <span class="calibre_1">ve Osmanlı imparatorluğunun sosyal ve siyasal temellerinin zayıflamasıydı bu!</span></p>

  <p class="calibre_6"><span class="calibre_1">Devlet, kendisine taze para sağlayabilmek amacıyla bir</span> <span class="bold"><span class="calibre_1">kiralama sistemi</span></span> <span class="calibre_1">geliştirdi. Bu sistem, o tarihe değin doğrudan doğruya İstanbul’daki görevlilerce yönetilen Tahtın toprakları üstüne yerleşti; sonra,</span> <span class="bold"><span class="calibre_1">malikâne</span></span> <span class="calibre_1">adıyla öteki tımarlara doğru yayıldı. Kiracı, daha baştan ve bir de yıllık ödemelerde bulunuyordu; ancak, idari bakımdan bir özerklikten yararlanıyordu. İvedi gereksinmeler kadar, sistemin de başarısızlığını açıkça ortaya koyan Karlofça andlaşması (1699), malikâne sisteminin bütün imparatorlukta yaygınlaştırılmasına götürdü. Ganimetten beklenen gelirlerin düşüşü, tımar yönetimine göz kulak olmanın zayıflaması yüzünden, tımar sahipleri askerî görevlerini savsaklar oldular. Aynı anlamda olmak üzere, eyaletler üzerinde daha sıkı bir denetim kurmak amacıyla, tımar dağıtımının merkezî hükümetin elinde toplanması konusunda 1530 yılından beri yapılan uygulamada da çözülme hızlandı: Topraklar, yönetici kişilerin yanı sıra, Hıristiyan ve Yahudiler de içinde olmak üzere zengin tacirlere, serüvencilere, gözde kölelere de dağıtılır oldu; bütün bu insanlar askerî görevleri yerine getirmekte yetersizdiler. Böylece tımarlar, başlangıçtaki niteliklerini yitirdiler, devletin elinden kaçtılar ve, XVIII. yüzyılda özel bir mülk (çiftlik) olarak görüldüler çoğu kez. Haklarının pek kuşkulu olduklarını gördüklerinde ise, yararlananlar mallarını dinsel kuruluşlara (vakıf) adadılar ve kendileri de yöneticileri oldular onların; böylece</span> <span class="bold"><span class="calibre_1">vakıflar</span></span><span class="calibre_1">, bütün bir yüzyıl boyunca çoğaldı durdu. Özel toprak mülkiyeti tımarlar aleyhine yayıldı ve tımar sahibi ise kimi zaman zorla koğuldu; bu yayılma, köy ortak mülkleri zararına da gelişiyordu ve bu mülkleri de doğrudan doğruya devlet kendi asıl sahipliği adına satıyordu. Topraktan elde ettikleri yararları, kendi siyasal ve ticarî etkinliklerine adamak zorunda oldukları için, bu yeni mülkiyet sahipleri, çoğu kez kentlerdeki yaşam biçimlerini sürdürdüler. Öyle olunca da, yerel ileri gelenlerle yeniçerilerden oluşan</span> <span class="bold"><span class="calibre_1">aracı bir sosyal tabaka</span></span> <span class="calibre_1">oluştu: Bunlar, köylülere para veriyor ve onları koruyor, karşılığında da ürün üzerinden bir pay alıyorlardı; silahlı adamlar (kırcali) besliyor ve idari görevler satın alıyorlardı.</span></p>

  <p class="calibre_6"><span class="bold"><span class="calibre_1">Köylünün durumu da ağırlaştı.</span></span></p>

  <p class="calibre_6"><span class="calibre_1">Köylü, ödentiler kadar ekin biçimi konusundaki yükümlülüklerini yerine getirmediği zaman, ancak bu halde toprağını kaybediyordu. Gerçekten, örfler, toprağı dinlendirmenin usul ve süresini saptamıştı. Ödentiler sürülerin, toprakların ve ürünlerin sırtına binmişti. Tahıl (buğday, arpa, yulaf) yararlanıcı malikin yanında dövülüp öğütülmeliydi; bunun onda birinden yarısına kadar o malike ayrılıyordu ve payına düşen de köyden en yakın pazara götürülmeliydi. Sebze ve yemişler üzerinde de bir payı vardı onun. Son olarak, devlet de bir vergi alıyordu ve müslüman olmayanlara ise adam başına vergi salıyordu. Tımar-sipahi sistemi sağlamlığını sürdürdüğü yıllarda, köylü -görece de olsa- korunmuş durumdaydı; kaldı ki, kimi zaman alçakgönüllü bir kişi olan tımar sahibi ile de -bir ölçüde- aile ilişkileri içindeydi. İlke olarak, malikânelerin çoğalması, yıllık ödentilerle yükümlü kiracıların istemlerine aynı frenleri getirmiş olmalı. Ne var ki, bütüne bakıldığında, her şey köylülerin durumunu ağırlaştırmada yarışa girdi: Tarım ürünleri için geniş bir pazarın açılması, paranın değer kaybetmesi ve özel mülkiyetin gelişmesi. XVII. yüzyılda kendini gösteren</span> <span class="bold"><span class="calibre_1">köylerden kaçış</span></span><span class="calibre_1">, XVIII. yüzyılda daha da arttı ve bu kentlerin sorunlarını ağırlaştırırken, haydutluğu da besledi. Köylü toprağı terkedemezdi; kaçış halinde ise, onbeş yıl süreyle izlenir ve tutulduğunda zorla geri getirilirdi. Topraktan yararlanan malikin, köylü üzerinde bir tür feodal otoritesi vardı. Artık kırsal kesimde, çiftlik, senyörün oturduğu yeri korumak üzere, duvarlarını ve gözetleme kulelerini yükseltiyor, yörede dağılmış köylü damlarına tepeden bakıyordu. O andan başlayarak, köylünün durumu, Avrupa’da ikinci servaj döneminin köylüsünü hatırlatır bize.</span></p>

  <p class="calibre_6"><span class="calibre_1">Bu süreç, küçük mülkiyetin sürdüğü Yunan adalarına ilişmedi; ancak, bütün ovalık bölgelere, özellikle İmparatorluğun batı eyaletlerine yayıldı: Aşağı Arnavutluk, Makedonya, Trakya, Bulgaristan, Sırbistan ve Bosna’da böyle oldu; oralarda, 1719-1739 yıllarındaki Avusturya işgalinden sonra, bir tür yeniden müslüman fethi gerçekleşti. Bulgaristan’ın kuzey-batısında ve belki Sofya’nın dolaylarında, kapitalist tipte</span> <span class="bold"><span class="calibre_1">büyük tahıl çiftlikleri</span></span> <span class="calibre_1">oluştu. Malik, genellikle kentten gelme bir tacirdi; yıllık zayıf bir verginin yanı sıra, mal üzerinden bir ondalık ödüyordu. Hazinenin sattığı ekilmemiş eski ortak mallar ya da köylülerin terkettiği yerler olan topraklar, bir yöneticinin gözetimi altında tarım emekçilerince ekilip biçiliyordu; bu emekçiler, bunun karşılığında oturacakları bir ev ediniyor ve -para ya da mal olarak- bir ücret alıyorlardı.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="calibre_1">Romanya Prenslikleri, Moldavya ve Eflak, farklı bir gelişmeyi yaşadılar; bu farklılık da, senyörlerin, Türk ve müslüman değil, eski kabile şeflerinin, yani</span></span> <span class="italic"><span class="bold"><span class="calibre_1">boyar</span></span></span><span class="italic"><span class="calibre_1">ların mirasçıları oldukları ölçüde kendini gösterdi. Servajın, ortakçı kurumların üzerine yerleştirilmesi, ikinci servajın genel sorunları arasında ortaya çıktı. Bununla beraber, XVIII. yüzyılda köylü direnişi ile Fenerli</span></span> <span class="italic"><span class="bold"><span class="calibre_1">hospodar</span></span></span><span class="italic"><span class="calibre_1">ların «aydın» yönetimi sonucu, ödentilerde bir hafifleyiş görüyoruz. 1746’da, Constantin Mavrocordat, Eflak’te servajı kaldırdı ve -o tarihe değin 3 ile 36 gün arasında değişen- angaryayı yılda 12 güne indirdi; Moldavya’da da, çifte bir angarya biçiminde de olsa, aynı önlemler alındı. Ne var ki, uygulamada, boyarlar el emeğine gereksindikleri için, bu kararlara saygı duymuyor, yeni köylüleri egemenlikleri altına alıyor; onunla da yetinmeyip, yeni topraklara ve köy ortak mallarına el koyuyorlardı.</span></span>
  </blockquote>

  <p class="calibre_8"><span class="calibre_1">KENTİN YERİ</span></p>

  <p class="calibre_6"><span class="calibre_1">Kent, Osmanlı İmparatorluğunun sosyal ve siyasal sisteminin</span> <span class="bold"><span class="calibre_1">tam</span></span><span class="calibre_1">a</span><span class="bold"><span class="calibre_1">mlayıcı</span></span> <span class="calibre_1">bir parçasıydı. Tarımdan elde edilmiş ama yeniden yatırıma gitmekte pek istekli olmayan gelirlerin tüketildiği bir yerdi kent; lüks nesneler orada üretiliyor ve elden ele geçiyordu; kent, iktidar temsilcilerinin merkeziydi; son olarak, köylerden atılmış yığınların saptanma noktasıydı kent. İşte bütün bu nedenledir ki, kent halkı, iktisadî güçlüklere karşın azalmadı. XVIII. yüzyılın sonlarında, Kahire’nin nüfusu 263.000 kişiydi; Halep’de 150.000, Bağdat ve Şam’da 100.000, Musul’da 65.000 kişi oturuyordu. İstanbul’da XVII. yüzyılın sonunda 7 ilâ 800.000 kişi bulunuyordu; bir yüzyıl sonra 900.000’e çıkmış olsa gerekir bu rakam. Balkanlarda, fetihten sonra çoğu kez pek gelişmiş olan kimi kentler, Avusturya ile olan savaşlardan çok acı çektiler. Üsküp’ün nüfusu, başlarda 40 ilâ 60.000 iken, XVII. yüzyılın sonunda hayli geriler ve XIX. yüzyıl başlarında 6.000’e düşer; Belgrat’ınla ise 50.000 iken 25.000’e iner. Buna karşılık,</span> <span class="bold"><span class="calibre_1">tacir kentleri</span></span> <span class="calibre_1">geliştiler: Manastır, Durrazzo, Selânik. Savaşın yükünü müslüman halk daha fazla çektiğinden, kentlerin merkezi boşaldı ve hıristiyan halk gelip yerleşti oralara; örneğin, 1669’dan beri Sofya’da olan budur. Bununla beraber, bütüne bakıldığında, kent, Osmanlı devletinin ve İslam dininin varlığını pek iyi dile getiriyordu. Her ikisi de, önce surların içindeki sert yapıya, herbiri kendi idaresine sahip mahalleler halinde bölünmüşlüğe, camilerine, hamamlarına, pazarına borçluydular bunu; aynı zamanda vakıf mülkiyetinin öneminden geliyordu bu varlık: Vakıflar çalışma yerlerini, dükkânları ve oturulacak yerleri zanatçılara ve tacirlere kiralıyorlar ve bu yolla da taşınmaz mülkiyetinin belli ellerde toplaşmasına engel oluyorlardı. Camilerin çevresinde, medreseler, okumuş takımını ve hukuk erbabını yetiştiriyordu.</span></p>

  <p class="calibre_6"><span class="calibre_1">Hırsızlık ve fuhuş da içinde olmak üzere, bütün iktisadi etkinlikler,</span> <span class="bold"><span class="calibre_1">loncalar</span></span> <span class="calibre_1">halinde örgütlenmişlerdi. Loncanın devlet için önemi başta şuradaydı ki, kuruluşun, bir seçilmiş yönetimi (bir yönetici, bir yardımcısı, bir yaşlılar meclisi) vardı ve vergilerin toplanması yükümlülüğü onundu. Ancak, loncayla söz konusu olan daha da özel bir şeydi: Bu, devletin egemen mülkiyeti sayesinde ve ortak iyilik adına işleyen iktisadi bir araçtı. Loncalar, üretimin kurallarını belirliyor ve denetimini sağlıyordu. Ancak, asıl önemlisi</span> <span class="bold"><span class="calibre_1">fiyatların saptanması</span></span><span class="calibre_1">ydı: Bu ise, İstanbul’da sadrazam ile loncanın seçilmiş organları arasında bir tartışma sonucu ortaya çıkıyordu; öteki kentlerde bu tartışma kadılarla yapılıyordu. XVII. yüzyılda, fiyatlar, savaş ya da donanım güçlükleri gözönünde tutularak, bir sultanın ya da bir vezirin değişmesinde yeniden gözden geçiriliyordu; görünüş de o ki, fiyatlarda büyük patlamalar olmuş değil. XVIII. yüzyılda bu konuda neler oldu, düzenlemelere ne ölçüde uyuldu, bilmiyoruz. Ne olursa olsun, Osmanlı devleti, iktisadi ağırlığı azaldığı zamanlarda bile,</span> <span class="bold"><span class="calibre_1">küçük zanaat üretimi</span></span><span class="calibre_1">nin sarsılmayıp yolunda gitmesi için bir kefil durumunda gözüküyor: Böylece, o tarihlere değin kendi elinde olan madenlerin işletilmesinde, XVII. yüzyılın sonlarında kiralama genelleşiyor. XVIII. yüzyılda, iktisadi ve sosyal güçlükler, loncaların çerçevesini kırıp atmaya yüz tuttu. Bu güçlükler de, müslümanlarla müslüman olmayanları aynı kuruluşlarda daha fazla bir arada bulundurmanın olanaksızlığından ileri geliyordu özellikle. Loncalar zayıfladılar ve özellikle kent halkının üçte ikisine yakınını hıristiyanların oluşturduğu Avrupa eyaletlerinde iki misli arttılar. Loncaların dinsel niteliği de değişiyordu aynı zamanda. Ermiş patronlar kültü sıradan bir bayram olup çıktı; öte yandan, esnaf ve yeniçerileri içine alan tarikatlere giriyorlardı ve, yeniçerilerin kendileri de, bir küçük meslek ya da ufak çapta bir ticaret tutuyorlardı. Bu tarikatlerde de, mistik sufi bir kurucunun kültü çevresinde birleşilmiş oluyordu. Ne var ki, bir yandan sığınılacak bir inanç aranışı, öte yandan tamamlayıcı kaynaklardan hareket eden bu sıradan halk-yeniçeri bağlaşması, İstanbul’da tehlikeli olabilirdi; öteki kentler için de böyleydi bu.</span></p>

  <p class="calibre_6"><span class="calibre_1">İstanbul, başkent oluşuna bağlı belli özelliklerle kendini gösteriyordu. İmparatorluğun yönetici siyasal kadrolarının ve onların da çevrelerinde bir alay görevlinin egemen olduğu</span> <span class="bold"><span class="calibre_1">karmaşık bir toplum</span></span> <span class="calibre_1">yapısındaydı İstanbul. Türk, Grek, Ermeni, Yahudi, her kökenden tacir, bu «karın-kent»in yiyecek ve içeceğini sağlamayı iş edinmişlerdi. Bir büyük esnaf kitlesi, özel işyerlerinde ya da -silah üreten ya da denizcilikte yarayan nesneleri yapan- devlet imalathanelerinde çalışıyorlardı. Son olarak, dalgalanan bir halk yığını görüyoruz; dönem dönem sürgünler bu yığının düzeyini etkiliyordu.</span></p>

  <p class="calibre_6"><span class="calibre_1">Kent, bir bütün olarak, İmparatorluğun çözülmesinde rolü olan</span> <span class="bold"><span class="calibre_1">sosya</span></span><span class="calibre_1">l</span> <span class="bold"><span class="calibre_1">tohumları</span></span> <span class="calibre_1">içeriyordu. Yahudilerin rolü, bütün bir yüzyıl boyunca biraz gerilemişe benzer; bu da, daha hoşgörülü hale gelmiş Hıristiyan Avrupa’ya belli bir göçten ileri geliyor; XVII, yüzyılın sonlarına doğru Yahudi topluluklarını etkileyen ve sonunda da bir bölümünü mistisizme, bir bölümünü İslam’a, geri kalanını da yaşamın lüksü içinde har vurup harman savurmaya götüren bir bunalımın da etkisi olsa gerek bunda. Hareketli ve değişik biçimli olduğu için daha etkin olan «ortodoks fatih tacir», Balkan ticaretinde görevliydi. Viyana’ya, Leipzig’e, Aix-la-Chapelle’e doğru, Kiev ve Moskova’ya doğru, Napoli ve Livourne’a doğru, tarım ürünlerini ve hammaddeleri elinde tutup biriktiren zorunlu aracı işte bu tacirdi. XVIII. yüzyılda pek parlak bir dönem yaşayan iki fuar zinciri, biri Ege denizi yoluyla, öteki içerden Karadeniz’e ulaşıyordu. Nadir eşya ticaretinde daha uzman olan Yahudilerin rekabetinden kurtulup rahatlamış olan</span> <span class="bold"><span class="calibre_1">«Grek» tacir</span></span><span class="calibre_1">, ülkeyle olan bağlarından yararlanıyordu; köylü de, ürününü satarken, devlete azık-gereç sağlayanlardan çok onu yeğliyordu. Ayrıca, hıristiyan devletleri de elinden tutuyordu; Habsburg’ların, askeri fetihlerin yanı sıra, ticareti geliştirme girişimlerinden de yararlanıyordu. Bu tacir, İstanbul, Selânik ya da İzmir Grekleri gibi kentten olduğu kadar, denizden de geliyordu: Ege’nin denizci ve mülk sahipleri, tahıl ticaretinde uzmanlaşmışlardı; iç bölgelerden gelenler de vardı: Greklerden başka, Eflâklıları ve Illiryalıları da görüyoruz aralarında.</span></p>

  <p class="calibre_6"><span class="calibre_1">Bununla beraber, egemen olan bir grup vardı ve bütüne de adını veriyordu: Orta-doğudan Balkanlara değin yayılan Oreklerin merkezi İstanbul’da Fener mahallesiydi; bu Grekler, Bizans’a mirasçı olan Ortodoks Patrikliğinin İstanbul’da bulunmasından yararlanıyordu. Böylece iktisadî güç, siyasal etki, dinsel saygınlık omuz omuza vermişti. Greklerin etkinlikleri aralarında farklılaşmamıştı: Büyük ticaret, devlete, vergi toplayıcılarına, köylüye olduğu kadar mülk sahiplerine de borç verme içiçeydi. Osmanlı donanması Greklerin işi olup çıkmıştı. 1716’da da, Rumen prensliklerinin yönetimini elde ettiler; İstanbul Patrikliği yararına olmak üzere, 1766’da Sırp Patrikliğinin, 1767’de de Ochride Başpiskoposluğunun kaldırılmasını başardılar. XVIII. yüzyılın sonlarından başlayarak ete kemiğe bürünecek olan ulusal hareketlerin kadroları da o zaman gelişmeye başladı.</span></p>

  <p class="calibre_6"><span class="calibre_1">Böylece, XVII. yüzyılın sonu ile XVIII. yüzyıl, Osmanlı İmparatorluğu için bir</span> <span class="bold"><span class="calibre_1">geçiş dönemi</span></span><span class="calibre_1">dir. Mülkî ya da askerî hizmet amacıyla verilmiş topraklar, devletin elinden kaçmış ve özel mülkiyet haline gelmişlerdir. Daha önce hepsi de başeğmiş uyruklar şimdi şöyle bir bölünüş içindedir: Bir yanda, git gide bağımlı hale gelen köylüler (artık küçültücü anlamıyla</span> <span class="italic"><span class="calibre_1">re</span></span><span class="calibre_1">aya) ve öte yanda git gide «kullar»ın bürokrasisi haline gelmiş olan egemen sınıf; bu egemen sınıftır ki, hem toprak zenginliğini hem de yerel iktidarı elinde tutacaktır. Büyük ticaret, her yanda çözüp dağıtıcı etkilerde bulunmaktadır. Özetle, Osmanlı egemenliğinin pek gevşek örgütü yeniden sorun olup çıkmıştır.</span></p>

  <p class="calibre_8"><span class="bold"><span class="calibre_1">IV</span></span><br class="calibre2" />
  <span class="bold"><span class="calibre_1">KÜLTÜR YAŞAMI</span></span></p>

  <p class="calibre_6"><span class="calibre_1">XVIII. yüzyıl Osmanlı kültürünün en güçlü olduğu alan edebiyattır.</span></p>

  <p class="calibre_6"><span class="calibre_1">Önce oradan başlayalım.</span></p>

  <p class="calibre_8"><span class="calibre_1">EDEBİYAT</span></p>

  <p class="calibre_6"><span class="calibre_1">İmparatorluktaki Avrupalıların çok artmasına karşın, Batı edebiyat akımlarının XVIII. yüzyıl Osmanlı edebiyatında bir etkisi olmamıştır. Edebiyat, geçmiş yüzyıllardan devraldığı çerçeveler içinde dile gelir. Ne var ki, «Fars etkisi henüz bütünüyle silinmemiş gazel, kaside ve mesnevî türleri kullanılıyorsa da, artık bunların konuları ve dilleri daha az farsca ve daha çok Türkçe olup yerel yaşantıyı, gelenekleri anlatmaya başlamışlar, eskinin mistikliğinden uzaklaşmışlardı. Onsekizci yüzyıl Osmanlılar için tüm edebî dönemlerin en Türk olanıdır; Doğu etkisi büyük ölçüde terkedilmişti, ondokuzuncu ve yirminci yüzyılın modernleştirici Avrupalı biçimlerinin üstünlüğü de ortaya çıkmamıştı. Şimdi Türk estetiğine dayanan, Türk düşüncelerini içeren, Türk giysi ve gömlekleriyle gerçek bir Türk edebiyatı görülüyordu» (Stanford Shaw).</span></p>

  <p class="calibre_6"><span class="calibre_1">Yüzyılın başını ve sonunu şiirde iki dev tutar: Nedim ve Şeyh Galip.</span></p>

  <p class="calibre_6"><span class="bold"><span class="calibre_1">Nedim</span></span> <span class="calibre_1">(1681-1730), Lâle devrinin ünlü simasıdır; onunla klâsik Osmanlı şiiri doruğuna çıkar. Artık Nabi’nin, bir yüzyıl önce hikmetli söz vadisinde açtığı çığırın yanı başında, maddî hazları ve günlük olayları büyük bir incelikle dile getiren bir de Nedim vadisinin açılmış olduğunu görüyoruz. Nitekim, o tarihten sonra gelen şairler, yaradılışlarının özelliklerine göre bu iki çizgiden birinin etkisi altında kalmışlardır. Gerçi, bu etkilerin her ikisini de eserlerinde bir araya getiren şairler yok değildir; ancak, kişilikleri ya Nabi, ya da Nedim’in etkisi altında oluşacaktır. Ancak Nedim, devrin sevinç ve canlılığını taşırken, maddî ve şehvanî duyguları dile getirmiştir. Onu bütün hüviyetiyle anlamayarak izleyenler ise, salt maddî ve şehvanî yanını almışlar, ancak ondaki inceliği görememişlerdir. O yüzden de, Nabi’ye öykünenler bunu bir ölçüde başarmışlarsa da, Nedim’e öykünenler onun hep dışında kalmışlardır. Yüzyılın ikinci yarısında Koca Ragıp Paşa ile Nabî çizgisi sürer; Nedim’e ise, yüzyılın sonlarında Fazıl ve XIX. yüzyılın başlarında Vasıf -pek amiyane olarak- öyküneceklerdir. Şunu da ekleyelim: XVI. yüzyıldan beri edebiyatımızda gördüğümüz «yerelleşme» eğilimi, bu yüzyılda da sürdüğü gibi, yalınlığa yandaş olanlardan biri de Nedim’dir. Özellikle şarkılarıyla, bu akımın gelişmesine yardımcı olmuştur.</span></p>

  <p class="calibre_6"><span class="calibre_1">Nedim’den sonra, aynı yüzyılda onunla boy ölçüşebilecek tek şair</span> <span class="bold"><span class="calibre_1">Şeyh Galip</span></span> <span class="calibre_1">(1757-1799)’dir.</span></p>

  <p class="calibre_6"><span class="calibre_1">Divan şiirinin en geniş ve zengin imgelemi onundur.</span></p>

  <p class="calibre_6"><span class="calibre_1">Bu yüzyılda ün kazanmış daha birçok şair bulunduğunu da söyleyelim: Bunlardan adları hemen akla gelenler, Koca Mehmet Ragıp Paşa (1699-1763)’dan sonra, «Reîsi Şairan» Osmanzade Taip, Nazîm, Selim Efendi, Edirneli Kâni, Sami, Seyyid Vehbi, İzzet Ali Paşa, Neylî, Çelebizade Asım, Belig, Haşmet, Enderunlu Fazıl, Sururî ve Fıtnat Hanım’dır. XVIII. yüzyılda da, gerek saz şairlerine, gerek tasavvufî halk şairlerine rastlanmaktadır; ancak daha önceki yüzyıllarla ölçüşecek bir ad pek göremiyoruz.</span></p>

  <p class="calibre_6"><span class="calibre_1">XVIII. yüzyılda tarih ve tezkire alanında yazılan eserler, hayli sadedir. Lâle devrinin en önemli tarihçisi olan vak’anüvis Mehmet Raşit Efendi (ölümü 1735)’yi, Küçükçelebizade İsmail Asım Efendi, Ahmet Vasıf Efendi izleyecektir. Vasıftan sonra gelen üç büyük tarihçi vak’anüvisliği büyük bir makam haline getirmişler; olayları yazmak yerine tarih yazmaya başlamışlardır:</span></p>

  <p class="calibre_6"><span class="calibre_1">Bunlar, Ahmet Asım Efendi (1755-1819), Mehmet Ataullah Şanizade (ölümü 1827), Mehmet Esat Efendi (1789-1848)’dir. XIX. yüzyılın ünlü Ahmet Cevdet Paşa’sını, Naima’nın yanı sıra, bu kuşak hazırlayacaktır.</span></p>

  <p class="calibre_6"><span class="calibre_1">Yüzyılın, nesir alanında bir özelliği de</span> <span class="bold"><span class="calibre_1">sefaretnameler</span></span><span class="calibre_1">dir. Bu yüzyıldan başlayarak, gerek barış görüşmelerine katılmak, gerek siyasal ilişkileri güçlendirmek amacıyla, Avrupa başkentlerine elçiler gönderilmeye başlanır. Onlar da, Avrupa’da gördüklerini bir rapor biçiminde kaleme alırlar; «sefaretname» diye bunlara deniyor. Gerçi, daha önce de, görevle İran’a gönderilen kimi kişilerin İran üstüne yazdığı sefaretnameler vardır. Ancak, Avrupa’dan sözeden sefaretnameler XVIII. yüzyılla başlar; yüzyılın iki de önemli sefaretnamesi var: Bunlardan biri, Damat İbrahim Paşa’nın, Fransa ile aramızda dostluğun güçlendirilmesi ve Kudüs’le ilgili müsaadelerin bildirilmesi amacıyla Paris’e gönderdiği</span> <span class="bold"><span class="calibre_1">Yirmi sekiz Çelebi Mehmet Efendi’</span></span><span class="calibre_1">nindir; bize Avrupa’yı tanıtan ilk eser budur. Ötekisi ise, III. Osman’ın ölümü üzerine III. Mustafa’nın tahta çıktığını bildirmek üzere Viyana’ya gönderilen, arkadan elçi olarak Berlin’e itmiş olan</span> <span class="bold"><span class="calibre_1">Resmi Ahmet Efendi</span></span><span class="calibre_1">’nin; Ahmet Efendi, Viyana ve Berlin yolculuklarını anlatır sefaretnamesinde.</span></p>

  <p class="calibre_8"><span class="calibre_1">BİLİMLER</span></p>

  <p class="calibre_6"><span class="calibre_1">Lâle devrinden ve o dönemde sadrazam İbrahim Paşa’nın kültür alanındaki girişimlerinden, daha önce sözettik. Konuya, biraz daha ayrıntıyla yeniden dönmekte yarar var; çünkü, bu dönem, sosyal ve düşünsel yaşamımız için pek önemlidir. Gerçekten, bu dönemde, çok gerekli kimi bilimsel ve uygar etkinliklerin başladığına tanık oluyoruz; İbrahim Paşa’nın emriyle, bilginlerden bir heyet oluşturularak, önemli birtakım eserlerin</span> <span class="bold"><span class="calibre_1">çevirisi</span></span><span class="calibre_1">ne başlanması bunlar arasındadır. Çevrilen ilk eser, Ayni’nin</span> <span class="italic"><span class="calibre_1">İktülcüman fi</span></span> <span class="italic"><span class="calibre_1">tarihi ehlizzaman</span></span> <span class="calibre_1">adlı tarihidir. XV. yüzyılda Ayni’nin arapça yazdığı bu eser 24 cilttir ve her biri 800 sayfadır; içinde coğrafyaya, astronomiye, yerbilime ve hayvanlar dünyasına ilişkin değerli bilgiler bulunuyor.</span></p>

  <p class="calibre_6"><span class="calibre_1">Bunu, başka önemli eserlerin çevirisi izler.</span></p>

  <p class="calibre_6"><span class="calibre_1">Dönemin bir başka önemli olayı</span> <span class="bold"><span class="calibre_1">basım evinin kurulması</span></span><span class="calibre_1">dır. Gerçi ondan önce, Yahudiler, Rum ve Ermeniler, İstanbul’da basımevleri kurmuşlar ve kendi dillerinde kitaplar yayınlamışlardı. Ancak, Arap harfleriyle, herkesin yararlanacağı bir basımevini kurma onuru Lâle devrindedir ve</span> <span class="bold"><span class="calibre_1">İbrahim Müteferrika</span></span><span class="calibre_1">’nındır. İlginç de bir gelişmesi var olayın: Macarken müslümanlığı kabul etmiş olan İbrahim Efendi, Yirmisekiz Çelebi Mehmet Efendi’nin oğlu Sait Efendi ile beraber bir basımevi kurmayı tasarlar; basımevinin yararlarını açıklamak için yazdığı</span> <span class="italic"><span class="calibre_1">Vesiletüttıbaa</span></span> <span class="calibre_1">adlı eserini, Damat İbrahim Paşa’ya sunar. Paşa da, böylesi yararlı hareketleri koruyup gözettiğinden, İbrahim Müteferrika ile Sait Efendi’ye basımevi kurmaları için ruhsat verilir (1726).</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="calibre_1">İlk basılan eser</span></span> <span class="italic"><span class="bold"><span class="calibre_1">Vankulu Lügati</span></span></span><span class="italic"><span class="calibre_1">’dir. Bu eseri, XVI. yüzyılda Vanlı Mehmet Efendi, Sahhahı Cevheri adlı eseri çevirerek ortaya koymuştur. İkinci basılan eser, Kâtip Çelebi’nin</span></span> <span class="italic"><span class="bold"><span class="calibre_1">Tuhfetülkibar fi Esfarilbihar</span></span></span> <span class="italic"><span class="calibre_1">adlı denizcilik tarihidir; kitap, haritalarla birlikte basılır. Arkadan, Müteferrikamın</span></span> <span class="italic"><span class="bold"><span class="calibre_1">Tarihi Seyyah</span></span></span> <span class="italic"><span class="calibre_1">adıyla çevirdiği</span></span> <span class="italic"><span class="bold"><span class="calibre_1">Efgan Tarihi</span></span></span> <span class="italic"><span class="calibre_1">ile</span></span> <span class="italic"><span class="bold"><span class="calibre_1">Tarihi Hindi Garbi</span></span></span> <span class="italic"><span class="calibre_1">adlı bir başka eser basılır; Amerika’nın bulunmasından sözeden bu sonuncusu, bizde basılan ilk resimli kitaptır. Bunlardan sonra başka önemli eserleri de basan Müteferrika basımevi, 1730 ayaklanmasına karşın etkinliğini sürdürecek ve Müteferrika’nın</span></span> <span class="italic"><span class="bold"><span class="calibre_1">Füyuzatı Mıknatissiyye</span></span></span><span class="italic"><span class="calibre_1">’si, Kâtip Çelebi’nin</span></span> <span class="italic"><span class="bold"><span class="calibre_1">Cihannüma</span></span></span> <span class="italic"><span class="calibre_1">ve</span></span> <span class="italic"><span class="bold"><span class="calibre_1">Takvi-müttevarih</span></span></span><span class="italic"><span class="calibre_1">’i ile Naima’nın tarihi gibi değerli eserleri yayınlanacaktır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">XVIII. yüzyılda, bilim alanında da önemli eserler yazılmıştır. Şair Fıtnat Hanım’ın babası olan</span> <span class="bold"><span class="calibre_1">Şeyhülislam Esat Efendi</span></span><span class="calibre_1">’nin (ölümü 1752)</span> <span class="italic"><span class="calibre_1">Lehçetüllügat</span></span> <span class="calibre_1">adlı sözlüğü pek önemlidir; onun bir başka önemli eseri de</span> <span class="italic"><span class="calibre_1">Etrabül’âsâr</span></span> <span class="calibre_1">adlı tezkiresidir ki, bizde yetişen bestecilerin yaşamlarını anlatır. Öte yandan, ünlü matematikçilerden</span> <span class="bold"><span class="calibre_1">Gelenbevi İsmail Efendi</span></span><span class="calibre_1">’nin (ölümü 1790) bilim ve matematikle ilgili eserleri pek önemlidir. Ayrıca, yüzyılın başlarını görmüş olan</span> <span class="bold"><span class="calibre_1">Halil Faiz Efendi’</span></span><span class="calibre_1">nin (ölümü 1721) edebiyat, bilim ve matematikle ilgili eserleri vardır.</span></p>

  <p class="calibre_6"><span class="calibre_1">XVIII. yüzyılda yetişen birçok ünlü hekim ve tıb üstüne yazılmış hayli önemli eserler var. Gerçi, bu devirdeki hekimlerin, hastalık ve onları sağaltma hakkındaki görüşleri eskilerden pek farklı değildir; öyle de olsa, çok yeni ve değerli düşünceleri içeren eserlere de rastlıyoruz. Örneğin verem hakkında, o devir için pek değerli bilgilere sahip olan</span> <span class="bold"><span class="calibre_1">Vesim Abbas Efendi</span></span><span class="calibre_1">,</span> <span class="italic"><span class="calibre_1">Düsturu Vesim fi tıbbilcedidi velkadim</span></span> <span class="calibre_1">adlı eserinde, bilim ve tekniğin ilerlemelerine ve Batı bilginlerinin eserlerinden edineceğimiz yararlar üstüne çok önemli görüşler ileriye sürmüştür.</span></p>

  <p class="calibre_6"><span class="calibre_1">Son yıllarda, Türkiye’de XVIII. yüzyılda yaşamış bir düşünürden,</span> <span class="bold"><span class="calibre_1">Erzurumlu İbrahim Hakkı</span></span> <span class="calibre_1">(1703-1780)’dan ve onun -ansiklopedik nitelikteki- eseri</span> <span class="italic"><span class="calibre_1">Marifetname</span></span> <span class="calibre_1">(1756)’den çok bahsedilir olmuştur. Gerçekten, Marifetname, astronomiden ahlâka, tasavvuftan müziğe, ilâhiyattan fiziğe, tıbba ve bu arada seksolojiye varıncaya değin pek geniş bir alanda bilgiler sunar bize. İbrahim Hakkı, aslında kendi devrindeki ilerlemelerin bilincinde olan bir insandır; ancak onlarla eski inanışları uzlaştırmanın aranışı içindedir. Örneğin, yıldızlar hakkında -pek de yanılmadan- yeni bilgiler verirken, onların insan üzerindeki etkilerini de arar; böylece, astronomi ile astrolojiyi uzlaştırma çabası içindedir ve bu uzlaştırmayı cinsel ilişkiye varıncaya değin götürür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="calibre_1">Gerçekten</span></span> <span class="italic"><span class="bold"><span class="calibre_1">Marifetname</span></span></span><span class="italic"><span class="calibre_1">’ye göre, -biraz da eğlenceli olduğu için aktarmış olalım- evet</span></span> <span class="italic"><span class="bold"><span class="calibre_1">Marifetname</span></span></span><span class="italic"><span class="calibre_1">’ye göre, bir çocuğun geleceği, gebe kalındığı güne ve zamana bağlıdır. Şöyle diyor İbrahim Hakkı: «Ayın ilk gecesi yani Muharremin 1-2-3’üncü geceleri (hilal gecesi) cima edilirse çocuk güzel olur. Öğleden evvel cima yapılırsa çocuk hikmet ve ilim sahibi ve cömert olur.</span></span>
  </blockquote>

  <blockquote class="calibre_10">
    <span class="italic"><span class="calibre_1">Kadının rızası olmadan cima edersen ondan olan çocuk ahmak olur. Arabi ayının ilk gecesi, 15. gecesi ve son gecesi cima edersen velet deli olur. Eğer pazar gecesi cima edersen velet yol kesen, eşkıya olur. Eğer çarşamba gecesi edersen velet katil olur. Eğer gündüzün öğeden sonra yaparsan veledin gözü şaşı olur.</span></span>
  </blockquote>

  <blockquote class="calibre_10">
    <span class="italic"><span class="calibre_1">Kurban bayramı gecesi cima edersen velet 6 veya 4 parmaklı olur. Eğer ayak üzeri cima edersen velet yatağına işer. Karı ile cima ederken baldızı aklına getirirsen velet hünsa olur.</span></span>
  </blockquote>

  <blockquote class="calibre_10">
    <span class="italic"><span class="calibre_1">Cima esnasında konuşursan velet şaşkın olur. Eğer cima esnasında ferce bakarsan veled âmâ olur. Cima esnasında kadını öpersen veledin kulakları ağır işitir.</span></span>
  </blockquote>

  <blockquote class="calibre_10">
    <span class="italic"><span class="calibre_1">Meyve ağacı altında cima edersen velet zalim olur. Taha-retsiz yaparsan velet cimri olur. Sırtında gömleğin olmadan yıldızlar altında yaparsan velet münafık olur. Eğer cuma gecesi cima edersen velet hem sofu ve hem de bilgiç olur. Eğer cuma günü namazdan evvel edersen velet mesut olur, ölümü gelince şehit olur. Başkası huzurunda yaparsan velet hırsız olur. Eğer berat gecesi yaparsan kötü huylu olur. İnzal olurken her ikisinin kafasında ne düşünce ve şekil olursa velet ona yakın olur ve kadının gözleri cima esnasında ne renge nazar ederse velet o renge yakın olur».</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">Aşağı yukarı aynı yıllarda yayınına başlanan Diderot ile d’Alembert’in</span> <span class="italic"><span class="calibre_1">Ansiklopedi’</span></span><span class="calibre_1">sinin dünyaya ve olaylara bakışı ile, Erzurumlu İbrahim Hakkı’nın -ansiklopedi niteliğindeki-</span> <span class="italic"><span class="calibre_1">Marifetnamesi</span></span> <span class="calibre_1">karşılaştırıldığında, aralarındaki fark hüzün vericidir. Bilim alanında, XVlll. yüzyıl Avrupası ile Osmanlı toplumu, birbirlerinden çok ayrı araçlara ve görüşlere sahiptirler; hatta, daha ileri giderek denebilir ki, bu bakımdan, XVIII. yüzyıl Osmanlı toplumu için yitirilmiş bir yüzyıldır.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_16"></div>
</body>
</html>
