<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 4</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM III</span></span></span><br class="calibre2" />
  <span class="italic"><span class="bold"><span class="calibre_1">HIZLANIŞLAR DÖNEMİ: KONVANSİYON DEVRİMİ</span></span></span><br class="calibre2" />
  <span class="italic"><span class="bold"><span class="calibre_1">(1792-1795)</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">Yeni toplumla geleneksel toplumu karşı karşıya getirecek büyük savaş 1792 yılında başlar. Daha önce benzeri görülmemiş bir mücadelenin ölçüsüzlükleri içinde akıp gider herşey; modern politikanın yeni birimleri de bu mücadelenin içinde ortaya çıkar: Milyonlarca insanın askeri birliği, milyonların malî birliği. Devrimin «hızlanışlar» aşaması başlamıştır. Devrim kurumlarının çoğu, olağanüstü koşulların baskısı altında doğdukları için hızla kaybolacaktır; bununla beraber, onları geçmiş döneme bağlayan sıkı bağlar vardır yine de ve, anıları da, XIX. yüzyılın siyasal mücadeleleri üzerinde alabildiğine çekici bir etkide bulunacaktır.</span></p>

  <p class="calibre_8"><span class="bold"><span class="calibre_1">I</span></span><br class="calibre2" />
  <span class="bold"><span class="calibre_1">HAREKETİN GÜÇLERİ</span></span></p>

  <p class="calibre_6"><span class="calibre_1">Sosyal bir nitelik taşıyan büyük «halk heyecanları», o tarihe değin Devrim üzerinde etkisini göstermişti; ulusal güçlerle sosyal güçleri bir araya getiren başka «halk heyecanları» daha da hızlandırır onu.</span></p>

  <p class="calibre_8"><span class="calibre_1">ÇİFTE TEHLİKE</span></p>

  <p class="calibre_6"><span class="bold"><span class="calibre_1">Bir savaş atmosferi</span></span><span class="calibre_1">, 1791 yılından başlayarak ağırlığını duyurur. Doğru ya da yanlış haberler uçuşur durur; olaylar aktarılır. Basında, Fransızların anarşi ve canavarlıklarının dışarıda nasıl görüldüğü üstüne yazılar vardır; ya da dışardaki karışıklık ve başkaldırıların Fransa’da nasıl görüldüğü üstüne düşünceler. Birlikler, sınırlar boyunca harekete geçecektir. Üç renkli Fransız bayrağına başka ülkelerde hakaret edilmektedir. Hava, Varennes’den sonra daha da ağırlaşır. Paris, Eylül başlarında Pillnitz şatosundaki konferansı öğrenir. Haberler yavaş yavaş sızar. Önce katılanlar öğrenilir: İmparator Leopold ve arşidük François, Prusya kralı ve kimi prensler. Dışarıya kaçıp gitmiş göçmenler de oradadır: Calonne, Conde, Esterhazy, Polignac ve başkaları. Kısacası, aristokratik Avrupa’nın «görkemli toplantısı»dır bu. Kâhin olmaya gerek yok: Fransa’dan bahsedilmiştir orada. Koblentz’de, Brüksel’de, göçmenler bu toplantı hakkında gürültü patırtı ederler. 10 Eylülde, prensler tutar bir bildiri yayınlarlar: Müdahale için, resmi olarak çıkarılmış bir çağrıdır bu ve dışarının da bunu kabulü. Bir «karşıkonulmaz konfederasyon», «şarlatanlar despotizmi»ne, «halk zorbalığıma son vermekten söz etmektedir; ve krala dokunulmaması için gözdağı vermektedir. Diplomatik savaş başlamıştır: imparatorluk, mülk sahibi prenslerin hakları konusunda 4 Ağustos kararlarının gözden geçirilmesini dayatmak ister; Fransa da İmparatorluğa, göçmenlerin toplaşmalarına son verilmesini. Papa VI. Pie ile diplomatik ilişkiler ilkbahardan beri kesilmiştir. Meclis, 10 Mart 1792’de, Dışişleri Bakanı Lessart’ı, Avusturya yararına hareket etmekle suçlar. Macaristan ve Bohemya kralına 20 Nisanda savaş ilan ederken, Meclis, bu çatışmanın milletin millete değil, halkın krala karşı ilan ettiği bir çatışma olduğunu söyler ve «düşmanlarının davasına karşı çıkıp bayrakları altına gelecek bütün yabancıları şimdiden kabul ettiğini» açıklar.</span></p>

  <p class="calibre_6"><span class="calibre_1">Avusturya’ya ve özgürlük adına girişilmiş bu mücadelede, kral çevresinin üstünde de kuşku bulutları gelip birikir: Savaşın tam ortasında, kral, yurtseverlikleriyle tanınmış kimi bakanlarına yol verirken, 27 Mayıs ve 8 Haziranda alınmış devrimci ve milli güvenlik kararlarına karşı vetosunu kullanır. Paris ayağa kalkar ve 20 Haziranda Meclise verdiği bir gözdağı dilekçesinde, yurda karşı tertip içinde olanlara karşı çıkar; «orduların hareketsizliğimin sorumlularını sorar. Kusur, yürütme gücünde ise «yokedilmelidir». Ne var ki, La Fayette durumu savunur. Ordu kumandanı odur; Danton, «bütün Avrupa zorbalarıyla kucaklaşan soyluların başı» diye daha önce karşı çıkmıştır kendisine; La Fayette, 28 Haziranda Meclis’e gider ve Jakobenleri suçlar. Feuillant’lar arasında yankı bulur bu; Robespierre ise, Saint-Honord sokağındaki kürsüden yanıt verir ona ve bu «şerir»e karşı bir suçlama kararı alınmasını ister.</span></p>

  <p class="calibre_6"><span class="calibre_1">Gelişmelerin daha da aydınlığa çıkması için, İmparatorla Prusya kralı da, Fransız «anarşisi»ne karşı tutumlarını belli ederler. Prusya kralı, 6 Temmuzda savaş ilân etmiştir. Her iki sarayın savaş açmalarının amacını şöyle açıklayanlar çıkar Fransa’da: «Fransa’nın içindeki anarşi»yi durdurmak; tahta ve mihraba yöneltilmiş saldırılara son vermek; meşru iktidarı yeniden kurmak; kralı, meşru otoriteyi kullanır hale getirmek. Aslında kamuoyu, içerdeki düşmanlarla dışardakini birbirinden ayırmamaktadır; birlikte hareket etmektedir her ikisi ge. Halkın sezgisi de bu gerçekliği yansıtmaktadır. 10 Ağustostaki başkaldırıdan ve tahtın yıkılışından sonra, La Fayette, ordusunu yeni iktidara karşı sürmeyi boşuna dener; 19 Ağustosta düşman cephesine kaçar. İşte bir «hain» daha! Askeri olaylar çorap söküğü gibi akar: Prusya ordusu aynı gün Fransa’ya girer: 23 Ağustosta Lonwy alınır; Avusturyalılar Thionville’i kuşatırlar. İçerde hainler vardır. 2 Eylülde, Paris yolu üzerindeki son savunma noktası olan Verdun düşer; kenti kralcı hainler teslim etmiştir: Eski soylu piskopos Prusyalıların arkasından makamına gelir yerleşir. Hemen hemen her yerde, istilâcının arkası sıra Eski Rejim de yeniden kurulmaktadır.</span></p>

  <p class="calibre_6"><span class="calibre_1">Tehlike çanları çalınır!</span></p>

  <p class="calibre_6"><span class="calibre_1">Üç ay sonra, Konvansion’da kralın suçları sıralanır.</span></p>

  <p class="calibre_6"><span class="calibre_1">Bu arada, 1793 Martından beri «ayrılıkçı» Vendee’lilerin karşı-devrimci tasarılarına karşı çıkılmaktadır. Dumouriez, Cobourg gibi başka «hainler» de olacaktır. Öyle olduğu için de, Robespierre, Jakoben’lere 1 Nisanda şöyle diyecektir: «Cumhuriyetin selâmeti, hükümetin baştan aşağıya yeniden örgütlenmesindedir!»</span></p>

  <p class="calibre_6"><span class="calibre_1">İstilâ edilmiş, o yüzden de varlığı tehlikeye düşen bir Fransa’da, bütün karşı-devrim, göçmenlerden Jironden’lere varıncaya değin, düşmanla suç ortağı olarak ortaya çıkmaktadır. Fransa ve Devrim, birbirinden ayrılmaz olmuştur; Cumhuriyet gibi, iç ve dış düşman da bölünmez haldedir.</span></p>

  <p class="calibre_6"><span class="calibre_1">Bu arada Pitt, giderek İngiltere de düşman ilân edilir.</span></p>

  <p class="calibre_6"><span class="calibre_1">Özetle, XVI. yüzyıldan beki, millet, bir savaş heyecanının içine bu denli tutkulu girmiş değildi; ve alabildiğine genişlik içinde: Yalnız Fransa söz konusu oldukta, savaşa kazanılmış insan sayısı bir milyona yükselmektedir.</span></p>

  <p class="calibre_6"><span class="calibre_1">«</span><span class="bold"><span class="calibre_1">Ulusal heyecan</span></span><span class="calibre_1">», kamuoyunu ve siyasal yaşamı böylece köktenciliğe götürürken, iktisadî yaşam da her zamanki</span> <span class="bold"><span class="calibre_1">sosyal «heyecanlar»ı</span></span> <span class="calibre_1">bileyler. 1791 ve 1794 yıllarındaki kötü hasatların arkasından gelen tarımdaki fiyat yükselişleri ve bunun neden olduğu gelirlerdeki altüst oluşların yol açtığı -eski tipte- yaşam pahalılığından doğan başkaldırılar görülür. Özellikle,</span> <span class="bold"><span class="calibre_1">enflasyon ortamı</span></span><span class="calibre_1">, bu fiyat yükselişlerine büyük boyutlar kazandırır ve bütün iktisadî ortamı kıskıvrak yakalar. Savaş giderleri bir yana, yeni sosyal görevler de yüklenmiş olan Devrim maliyesi bunun derin etkisi altındadır. Halkın alım gücü düşer doğallıkla; ve alım gücünün her düşüşüne nasıl kıpırdanışlarda artış eşlik etmişse, bu kez de öyle olur: 1791 sonbaharı ile 1792 başlarında ilk bunalım uç verir; illerde büyük karışıklıklar patlak verir; kimi yerlerde buğday yüklemeleri yarı yolda durdurulur ve halk fiyat biçip olduğu yerde satar onları. 1792 sonları ile 1793 başları, ikinci bir iktisadi bunalım dönemidir: Kış ve ilkbahar boyunca, tahıl fiyatlarındaki hemen hemen kesintisiz yükseliş bütün rekorları kıracaktır. Ücretin alım gücü daha da düşmüş, kara ekmeğin fiyatı ölçüyü şaşırmıştır. Onu izleyen aylarda pahalılık artacaktır, kaynaşmalar da.</span></p>

  <p class="calibre_6"><span class="bold"><span class="calibre_1">Fiyatlardaki bunalım</span></span> <span class="calibre_1">ile</span> <span class="bold"><span class="calibre_1">sosyal bunalım</span></span><span class="calibre_1">, 1793-1794 kışında</span> <span class="bold"><span class="calibre_1">atbaşı gider</span></span><span class="calibre_1">. Özellikle ekmek için birtakım sonuçlar alınır: Bir elkoyma, yardım, düzenleme politikası etkili olur bunda. Ne var ki, hükümetin müdahalesi, bir bütün olarak başarısız kalır. Kasap dükkânlarının kapılarında döğüşülür; yumurta, süt, tereyağ için bunalım her zamankinden daha korkunçtur. Devrimci müşterilerin bir bölümü, baş çare olarak giyotini önerirler; ya da Eylülde yapıldığı gibi bir temizlik daha! Ne var ki, fiyatlar, Hebert’cilerin, arkasından Danton’cuların, son olarak da, Robespierre’in ölümünden önce olduğu gibi sonra da yükselişini sürdürür.</span></p>

  <p class="calibre_6"><span class="calibre_1">Kötülüklerin sürmesi yurttaşlık anlayışını da aşındırır ve saptırır.</span></p>

  <p class="calibre_6"><span class="calibre_1">Böylece, bütün bu gelişmeler, beş yıl boyunca, sosyal gerilimi sürekli ayakta tutar; daha önceki iktisadî güçlüklerin doğurduğundan çok daha uzun ve serttir bu. Halk, yeni bir kıtlık türü olarak bakar buna ve, ona göre, kanun belini kıracaktır onun. Ulusal gibi sosyal da, Devrimi</span> <span class="bold"><span class="calibre_1">köktenciliğe</span></span> <span class="calibre_1">götürmektedir. Bununla beraber, kamuoyu birlik değildir: Deneyimin başarısızlığından çok önce, orta sınıfların ve yüksek burjuvazinin yığınla ögesi hasım durumdadır. Böylece, ulusal olgu, devrimci güçleri köktenciliğe götürür ve bir araya getirirken, sosyal olgu, onları köktenciliğe götürür, ama böler de!</span></p>

  <p class="calibre_8"><span class="calibre_1">DEVRİMCİ ARAÇLAR</span></p>

  <p class="calibre_6"><span class="calibre_1">Birkaç yıl içinde alabildiğine büyümüş olan bu doğal güçleri, Kurucu Meclis döneminde ortaya çıkmış devrimci «araç» harekete geçirir. Ne var ki, Konvansiyon dönemi,</span> <span class="bold"><span class="calibre_1">yeni bir kadro</span></span> <span class="calibre_1">ekleyecektir onlara, giderek misli görülmemiş bir etkililiğe kavuşturacaktır hepsini.</span></p>

  <p class="calibre_6"><span class="bold"><span class="calibre_1">Yerel kulüp ve dernekler</span></span><span class="calibre_1">, özellikle</span> <span class="bold"><span class="calibre_1">Jakoben’lere</span></span> <span class="calibre_1">bağlı 20.000 halk derneği, rejimin seçkinlerini bir araya getiriyordu hep. Bu seçkinler ise, sosyal ve siyasal olarak demokratlaşıyor, köktencileşiyordu. Feuillant’lardan sonra, Jironden’ler aralarından kovulmuştu; bir süre sonra Hebert’çilerle Danton’cular da kovulacaktır. Bu kulüpler, Kurucu Meclis’in gerileme döneminde yapmalarına engel olmak istediği herşeyi yasal olarak yapmaktadırlar artık. Toplantılarına konulmuş her engel, 27 Temmuz 1793 tarihli bir karara göre, özgürlüğe karşı bir saldırıdır. Hükümet iktidarı ile halk kuruluşları, artık birbirlerine karşı çıkmaktan çok, birbirlerine omuz vermektedirler. Eyaletlerdeki kulüpler, yerel yönetime katılmışlardır. Görevlileri gözetleyip denetlemektedirler; göreve alma ve görevden çıkarmalar onlara bağlıdır. Üyelerinin oturumlarına katıldığı yerel devrimci komiteler aracılığıyla, kenti ve kasabayı gözetlemektedirler. Temizlik hareketleri yoluyla türdeşliklerini ve duruluklarını sürdürürler: Halk derneği o zaman «yeniden doğmuş dernek» adını alır. Böylece,</span> <span class="bold"><span class="calibre_1">Jakoben örgütleniş, yönlendirici bir parti görünümündedir</span></span><span class="calibre_1">. «Uyanık bekçi, halkın öncüsü» olarak, kamu ruhundan hem yararlanır, hem de aydınlatır onu; iktisadi ve sosyal istemleri birbirine bağlama taktiğinde de pek uzmandır. Daha da genel olarak, Paris’te olduğu kadar eyaletlerde de, her türden halk dernek ve meclisleri, belediyelerle ilişki içinde, Devrimin güdücü merkezidirler. Sıradan halk, önemli bir rol oynamaktadır onlarda.</span></p>

  <p class="calibre_6"><span class="bold"><span class="calibre_1">Söz ve basın özgürlüğü</span></span> <span class="calibre_1">de, 1789’dan beri, bütüne bakıldığında, yeni rejimden yana çalışıyordu kuşkusuz. Ne var ki, git gide yalnız devrim için rol oynar hale gelir. Sadece devrimci ve git gide uyumcu yayınlar varlıklarını sürdürebilirler. 12 Ağustos 1792’den başlayarak, Paris Komünü, «kamuoyunu zehirliyenler»i tutuklamaya ve ellerindekini yurtsever basımcılara dağıtmaya karar verir. Bununla beraber, 18-21 Ağustos tarihlerinde, «kamuoyunu saptırmaya yönelik kaba yergi ve yazılara ilişkin» bir Meclis kararı, İçişleri Bakanına, dürüst basını yüreklendirmek amacıyla 100.000 lira verir. Konvansiyon’un başlarında ve yabancı tehlikenin uzaklaşmasıyla belli bir özgürlük yeniden doğar; ama kısa bir zaman için ancak. 1793 Martındaki siyasal ve sosyal bunalım, 29-31 tarihli kararlara yol açar: Bu kararlar, ulusal temsile son vermeye ve krallığın yeniden kuruluşuna basın yoluyla kışkırtmaları, ölümle cezalandırmaktadır; mülk sahiplerini öldürmeye ve yaralamaya kışkırtanlara da aynı ceza verilecektir. Jironden’lerin basını, 2 Haziranın ertesinde kaybolur. Öte yandan, çok önceden parti mücadeleleri, kısıtlayıcı önlemlere yol açmıştı; yalnız basın özgürlüğüyle ilgili değil, her türlü konuşma özgürlüğüyle de ilgiliydi bunlar. Terör, ileride göreceğimiz gibi, bu yolda çok daha ileriye gidecektir. Son olarak, halk hatipliği ve basın, Devrim’den doğmuş olan büyük özgür kurumlar, Devrimi kurtarma görevini yüklenmiş siyasal fraksiyonlar yararına işler yalnız.</span></p>

  <p class="calibre_6"><span class="calibre_1">Aynı zamanda,</span> <span class="bold"><span class="calibre_1">milli muhafızlar</span></span> <span class="calibre_1">da demokratikleşir. Özellikle topçular arasında, her kırattan devrimci zanaatçılar kaynaşmaktadır. Paris’te ve eyaletlerde, devrimci ordular biçiminde özel bir güç palazlanmıştır. Aynı propaganda, mülkî ve askerî yaşamı da sarıp sarmalar.</span></p>

  <p class="calibre_6"><span class="calibre_1">Bayramlar da, yurttaşlığın bir türküsüdürler ve, Yüce Varlık’la Doğa’nın yanı sıra, insancı tanrıları selâmlarlar: İnsan soyu, Fransız halkı, insanlığın iyilikseverleridir bunlar!</span></p>

  <p class="calibre_6"><span class="bold"><span class="calibre_1">Merkezî hükümet</span></span> <span class="calibre_1">de bir devrim aracıdır.</span></p>

  <p class="calibre_6"><span class="calibre_1">Nasıl?</span></p>

  <p class="calibre_6"><span class="calibre_1">Kamu özgürlükleri, demokrasi amaç olarak kalırlar.</span> <span class="bold"><span class="calibre_1">Geçici diktatörlük</span></span> <span class="calibre_1">bir araç olacaktır yalnız. Saint-Just’ün Kamu Selâmeti Komitesi adına kâğıda döktüğü bir karar şunu ilân eder: «Fransa»nın geçici hükümeti, barışa değin devrimcidir». Daha sonra Robespierre de şöyle yazacaktır: «Barışla savaş, sağlıkla hastalık aynı rejime tâbi tutulamaz». Böylece, millet düşmanları milletin dışına atılmışlardır. «Cumhuriyette yurttaş diye yalnız Cumhuriyetçiler vardır». Saint-Just de şunu haber verir: «Cumhuriyet, monarşik azınlık üzerinde fetih hakkına dayanarak hüküm sürecektir; adaletle yönetilemeyecek olanları güce dayanarak yönetmelidir: Zorbaları ezmek gerekir!». Öte yandan, Robespierre’in açıklayacağı gibi, «</span><span class="bold"><span class="calibre_1">özgürlüğün despotluğu</span></span><span class="calibre_1">» ile «zorbalığın despotluğumu birbirine karıştırmamalı: «Zorbaların sertliğinde ilke olarak yalnız sertlik vardır; Cumhuriyetçi hükümetin sertliği ise iyilikseverlikten hareket eder». Barere, daha önce 8 Ağustos 1793’te, kralların vaktiyle sürdürdükleri öldürücü savaşlarla cumhuriyetinkileri karşılaştırırken şöyle demişti: Birinciler, baskı adına yapılmışlardır; ötekiler ise, İnsan Hakları adınadır.</span></p>

  <p class="calibre_6"><span class="calibre_1">«Özgürlüğün despotluğu», Konvansiyon’un kuramsal denetimi altında,</span> <span class="bold"><span class="calibre_1">Kamu Selâmeti Komitesi</span></span><span class="calibre_1">’nin ortaklaşa ve geçici diktatörlüğü ile gerçekleşir. İşin mekanizması da şu: 1793 Temmuz-Eylülünde yenilenmiş Komite, Jakoben devriminin en önde gelen temsilcileriyle, kendi hizmetindeki en büyük «uzmanları»ı içine almaktadır; o temsilcilerle dayanışma içindeki bu uzmanlar şunlardır: Robespierre, Saint-Just, Couthon, Billand-Varenne, Collot d’Herbois, Barere, Carnot, Jean-Bon, Saint-Andre, Cote-d’Or Başrahibi Prieur-Duvernois, Robert Lindet. Temel kanunları Komite hazırlar, Meclis oylar. Kanunların yürütülmesine göz kulak olan da yine Komitedir. Daha sonra yerlerine komisyonların geçeceği bakanlar, generaller, heyetler, hepsi denetimi altındadır onun; Genel Güvenlik Komitesi, uygulamada, büyük asayiş önlemleri için yardımcısıdır Komite’nin. Komite, ilçelerle doğrudan temas halindedir. İlçelerde ve komünlerde onun sürekli temsilcileri toplantı yaparlar; devrimci önlemlerin uygulanmasına göz kulak olanlar da onlardır oralarda. Görevli temsilcileri yerinde seçen Komite’dir. Komite, uygulamada, sonra da hukuksal olarak, devrim mahkemesini denetler; yargılama usulüne bile karışır gerektiğinde. Özetle, Komite hükümet eder, idare eder ve yargılar. Uygulamada, Meclis’in resmen onaylaması koşuluyla yasama onundur.</span></p>

  <p class="calibre_6"><span class="calibre_1">Kendi önerisiyle oylanmış olan «Özgürlüğün despotluğu» yasasının çerçevesini çizen, açıktır ki Komite’dir: Kuşkulu kişiler, tertipçiler, Cumhuriyet’in genel asayişi ile ilgili kanun ve kararların kaynağı odur. Böylece,</span> <span class="bold"><span class="calibre_1">olağanüstü bir mevzuat</span></span><span class="calibre_1">, soyluları, senyörleri, onların yardımcılarını, Kilise adamlarını, yabancıları hedef alır, vurur. Kamu hizmetlerinden uzaklaştırma, zorla ikamet, oturduğu yerin belediyesine hergün görünme yükümlülüğü, yumuşak önlemler; aslında, biri önleyici, öteki bastırıcı iki temel önlem var: Karşı-devrimci olduğu sanılan kişiler için hapis, karşı-devrimci olduğu açıklanmış olanlar içinse ölüm! Öte yandan, krallığı ya da feodalizmi önerenlerin de cezası ölümdür; ulusa ihanet, her türlü direniş, ne türlü olursa olsun hükümeti engelleme girişiminin cezası da ölümdür. Böylece, muhalefet ölümle cezalandırılan bir suçtur. Yakınmak bile, hiç olmazsa zenginler için bir suçtur. Temizleme ve bastırmanın mekanizması, bir kanunla korkunç bir hıza bürünür: Yurtseverliğe küfreden, yılgınlık yaratan, örflere sırt çevirmeyi öğütleyenler; ne yolla olursa olsun, özgürlüğe, birliğe, Cumhuriyet’in güvenliğine saldırıda bulunan, ya da onun güçlenmesini engellemeye çalışanlar, «halk düşmanları»dır. Manevi kanıt yeterlidir; tek bir ceza vardır bunlar için: Ölüm! Ve Couthon bunu yorumlar: «Yalancı bir insanlıkla halkı öldüren ve titizlik gösterip halka ihanet eden» sahte bir adalet reddedilmelidir.</span></p>

  <p class="calibre_6"><span class="calibre_1">Böylece, hareket güçleri</span> <span class="bold"><span class="calibre_1">baş döndürücü bir etkinlik</span></span> <span class="calibre_1">kazanır. Bununla beraber, Kurucu Meclis döneminde olduğu gibi, ülkenin küçük bir bölümüdür siyasal yaşama katılan. Devrimci diktatörlük, çoğunluğun yararına kullanılabilir; ne var ki, ulusal bir azınlığın eseridir o. Öte yandan, büyük yığın eskisi gibi çekimser kalır. Yakınlığı, teröre olmasa da, Devrime kazanılmıştır; kaldı ki terör, devrimin geçici bir savunma aracıdır ve az çok kabul edilmiş ya da anlaşılmıştır bu. Öyle olduğu için de, büyük yığın, sınırlı, ama kararlı fraksiyonu serbest bırakılır eyleminde.</span></p>

  <p class="calibre_6"><span class="calibre_1">Meydan onundur!</span></p>

  <p class="calibre_8"><span class="calibre_1">HAREKETİN ZAFERİ</span></p>

  <p class="calibre_6"><span class="calibre_1">İçinde, daha önceden hiçbir siyasal ideolojinin engel oluşturmadığı bu geniş ama uysal ortamda, tarih hızlanabilirdi. Nitekim hızlanır.</span></p>

  <p class="calibre_6"><span class="calibre_1">Yasama Meclisi, tam bir ulusal ve sosyal bunalım içinde görev yapmaktadır. «Yasayıcılar» daha şimdiden aşılmıştır. Ünlü</span> <span class="bold"><span class="calibre_1">10 Ağustos olayı</span></span><span class="calibre_1">, bunalımın doruk noktasında patlak verir; Paris’teki çevreler, Komün, eyaletlerin ve Paris’in milli muhafızları buna cesaret etmiş ve başarmışlardır. Tahtı deviren bu ikinci Devrim, siyasal demokrasiye yolları açar; bunun yanı sıra, kısa ama önemli bir sosyal demokrasiye de.</span></p>

  <p class="calibre_6"><span class="calibre_1">Konvansiyon, 20 Eylül İ792 tarihinde toplanır.</span></p>

  <p class="calibre_6"><span class="calibre_1">Monarşiye son verip</span> <span class="bold"><span class="calibre_1">Cumhuriyeti</span></span> <span class="calibre_1">kabul ederek ikinci Devrimin sonuçlarını toplar. Kralın davası konusundaki büyük bir bilek denemesi kazanılır. Meclis, Kasım ayından beri açılmış tartışmaların sonunda «hançerler altında», ölüme mahkûm etmeyi oylamaz kuşkusuz; ne var ki, Louis’nin «ihanetlerinin resmî olarak sayılıp dökülmesi ve halk meclisleriyle basının alevlendirdiği kamuoyunun tepkisi büyük bir baskı yaratır. 15 Ocaktan 20 Ocağa kadar süren oylamaların çoğunda, Jironden’ler bölünür, ama Montanyar’lar yekpâre bir haldedirler.</span></p>

  <p class="calibre_6"><span class="calibre_1">1793 yılının ilk aylarının ulusal ve sosyal bunalımıyla beraber, geçmiş yazın havası, daha da vahim olarak yaşanır. 10 Ağustosta zafer kazanmış devrimci güçlerin aralarındaki bağlaşıklık yeniden kurulur: Bu kez monarşiye ve mal varlığı ölçü alınarak seçilmiş bir meclise karşı değil, genel oyla seçilmiş ilk meclise karşıdır bu bağlaşıklık 31 Mayısın insanları, sloganlarını sıralarlar: Jironden’lerin şeflerine karşı bir suçlama kararı ve 3 kuruşa ekmek; temizlik, ücretli bir devrimci ordu yaratma ve yurdu savunanların yakınlarına yardım. Meclis, 2 Haziranda yenilir ve parçalanır, çoğunluk devrilir. Yeni bir aşamayı başlatan üçüncü bir devrimdir bu; ve bu aşamada</span> <span class="bold"><span class="calibre_1">küçük burjuvazi</span></span> <span class="calibre_1">ile</span> <span class="bold"><span class="calibre_1">aşağı-sosyal gruplar</span></span> <span class="calibre_1">önemli bir rol oynayacaklardır.</span></p>

  <p class="calibre_6"><span class="calibre_1">Çifte, bunalım, onu izleyen aylarda daha da ağırlaşır. İşte 1793 Eylülünün 4 ve 5’inci günleri; sloganları şunlardır: «Zorbalara savaş», «aristokratlara savaş», «istifçilere savaş!» Alınan sonuçlar da şunlar: Hem de aynı 5 Eylül günü, yeniden kuşatılmış Konvansiyon,</span> <span class="bold"><span class="calibre_1">Terör</span></span><span class="calibre_1">’ü gündemine alır; 17 Eylülde, kuşkulularla ilgili kanunu oylar; arkasından da, devrimci hükümetin ilkelerini açıklayan o büyük karar gelir.</span></p>

  <p class="calibre_6"><span class="calibre_1">İşte o zaman iktisadî ve ulusal alanda çifte bir zafer kazanılır; «assignat»lar yükselir, Vendee yenilir, ülke kurtulur. Robespierre’in canlandırdığı Kamu Selâmeti Hükümeti, muhalefetleri yok eder. Jironden’ler, 31 Ekimden başlayarak giyotine yollanır. Terör, sağa da sola da vurur; bölücü Hebert’çileri ve uzlaşmacı Danton’cuları ortadan kaldırır. 10 Ağustosun ertesi günü çıkarılmaya başlanan sosyal kanunları yayınlamaya yeniden girişilir ve genişletilir.</span></p>

  <p class="calibre_6"><span class="calibre_1">Ne var ki,</span> <span class="bold"><span class="calibre_1">burjuvazinin kaygıları</span></span> <span class="calibre_1">da artmaya başlar.</span></p>

  <p class="calibre_6"><span class="calibre_1">1790’ın burjuva ileri gelenleri, yeni sosyal katmanların iktidara gelişine korkuyla bakmaktadır. Kendisi için titremediği zaman malı için titremektedir; çünkü rejim, zorla ödünç almakta, müterakki vergi koymakta,</span> <span class="bold"><span class="calibre_1">zenginlere karşı savaşa</span></span> <span class="calibre_1">dönüşmektedir. Orta burjuvazi de aynı duyguları paylaşmaktadır azbuçuk. Aristokrasinin geri gelişi tehlikesini yaratacak istilâ da korkutuyordu onları. Ancak, ulusal felâket, zaferle beraber ağır ağır uzaklaşmıştır. Kalan, yalnız</span> <span class="bold"><span class="calibre_1">sosyal korku</span></span><span class="calibre_1">dur şimdi. İktisadî «zafer» de geçici, eksik olmaktan başka birşey değildir; dahası, yalnız zenginler için değil, halkçı devrim için de -ürkütücü biçimde- külfetlidir. Kentlerin küçük ticareti, kendi mamullerine uygulanmaya başladığı andan başlayarak, azamî fiyat karşısında sabırsızdır: Kırsal kesimde, çiftlik kiracıları ve her türden satıcı da, Kamu Selâmeti Komitesi’nin kimi düzeltmelerine karşın, bu en üst fiyattan tiksinirler; tersine gerekçelerle, ücretliler de bunun etkili olmadığını görür lânetlerler. Öte yandan, sistemin başarısızlığı git gide daha göze</span> <span class="calibre_1">çarpıcıdır. «Assignat»nın satın alma gücü, 1794’ün ilk altı ayı süresince düşüşünü sürdürür.</span></p>

  <p class="calibre_6"><span class="calibre_1">Kitleler, duraksama ya da hayal kırıklığı içindedir. 1793 Eylülünden beri, hükümetin baskısı altında, Paris’te halkçı siyasal yaşam çökmeye başlamıştır; 1794 ilkbaharında halkçı dernekler toplantılarını keserler. Taşrada da aynı şey görülmektedir. Yalnız uydumcu kulüp ayakta kalmıştır. Devrimi sırtlarında taşıyan büyük kollektif güçler, güçten düşüp tükenme yolundadır şimdi. Bu güçlerin pek duyarlı oldukları niceliğin devrimi yerine, rastlantıları ve entrikaları ile saray ihtilalinin geçme tehlikesi belirmiştir. Devrimin temel olaylar zinciri içinde,</span> <span class="bold"><span class="calibre_1">9 Termidor</span></span><span class="calibre_1">, içinde niceliğin, halkın hemen hemen olmadığı ilk olay olarak ortaya çıkar. Mücadele kapalı bir vazoda verilmektedir; bireysel çaptadır, mecliste göğüs göğüsedir: Genel Güvenlik Komitesi’nin Robespierre’e ve dostlarına düşmanlığı, Kamu Selâmeti Komitesi’nin birliğini yitirişi, çağrılmış prokonsüllerin entrikaları, Robespierre’in beceriksizlikleri, mücadelenin parlamento sahnesinde çıkış yollarını belirlerler.</span></p>

  <p class="calibre_6"><span class="calibre_1">8 ve 9 Termidor’daki dramatik toplantılardan sonra, Paris, bir kez daha Meclis’i yola getirebilirdi; tutuklanmalarına karar verilmiş Robespierre ile arkadaşlarını bir avuç jandarma ve görevli kurtarabilirdi. Komün ayaklanır. Ne var ki, hareketin ne</span> <span class="calibre_1">yeterli zamanı vardır, ne de yeterli atılım gücü. Devrimci güçlerdeki çözülme etkisini gösterir. Büyük Terör’ün -nice hoşnutsuzun da yaşamına mal olurcasına- akıttığı kan, halkın tiksintisine yol açar. 9 Termidor’un çağrısına sıradan ve gönülsüz bir yanıt verilir. Düzenin güçleri ihtilalin güçlerini dengeler ve yenerler. Konvansiyonun girişimi, düşmanlarının hareketine fırsat vermeden savunmanın üstesinden gelir.</span></p>

  <p class="calibre_8"><span class="calibre_1">BURJUVAZİNİN KORKUSU</span></p>

  <p class="calibre_6"><span class="calibre_1">Devrimin</span> <span class="bold"><span class="calibre_1">geri çekilişi</span></span> <span class="calibre_1">başlamıştır.</span></p>

  <p class="calibre_6"><span class="calibre_1">Ancak, Meclis’in ve ülkenin çoğunluğu da karşı-devrimin saflarına geçmiş değildir; ne eski rejime dönüş söz konusudur, ne Cumhuriyetçi biçimlerin terkedilişi. Ne var ki, Konvansiyon, politikasını saptıran dış azınlık baskılarından kurtulmayı istemektedir. Aristokratik ve demokratik, bu çifte tehlike karşısında,</span> <span class="bold"><span class="calibre_1">merkezci güçler</span></span> <span class="calibre_1">yeniden toplaşırlar. Başka bir deyişle, küçük bir terörcü azınlıkla halktan kimi ögeler bir yana bırakılmak koşuluyla, olayların çeşitli guruplarla yaklaştırdığı burjuvazi, kendi üstüne kapanmıştır ve tek başına yönetmeyi istemektedir.</span></p>

  <p class="calibre_6"><span class="calibre_1">Devrimin araçlarında köktenci bir gözden geçirme kendini dayatmaktadır. Meclis, «terörizm»e karşı saldırıya geçer: Devrimci hükümet gibi yeni araçların karşısındadır; ya da kulüpler, basın, milli muhafızlar, Paris Komünü gibi eski araçların karşısındadır; kısacası, Devrim’i hızlandıran ve genişletip çoğaltan bütün bir mekanizmaya karşıdır.</span></p>

  <p class="calibre_6"><span class="calibre_1">Termidor’dan başlayarak, belli başlı terörcü kanunlar kaldırılır ya da değişikliğe uğrar; Kamu Selâmeti Komitesi’nin üyeleri yenilenir ve kısa bir süre sonra da yetkilerinin büyük bir bölümünü yitirirler. Paris Belediyesi kanun dışı ilân edilir. Komün artık yeniden toplanamayacaktır. Bir başka karar, onun yetkilerini böler ve asayişi bir görevliler heyetine verir. Onun arkasından,</span> <span class="bold"><span class="calibre_1">Jakoben «parti»yi yıkma eylemi</span></span> <span class="calibre_1">başlar: Dernekler arasında bütün bağlılıklar yasaklanır; araların da ki topluluk adına yazışmalar ya da her türlü dilekçelere son verilir: Kulüpler, polisin denetimi altına konulmuştur: Her dernek, üyelerinin listesini yapacak ve hemen ilçedeki görevliye yollayacaktır onu, Komünde de ilân edilecektir bu. Paris’teki Jakobenler kapatılır. Çok geçmeden bütün halkçı dernekler feshedilir. Basın, olan-biteni uygun karşılar doğallıkla: Yeniden özgürlüğünü kazanmış bir basın vardır, ne var ki, büyük çoğunluğuyla, Jakobenlere karşı bir basındır bu; çünkü mayası «burjuva»dır ve ona adamıştır kendini. Son olarak, milli muhafızlar, Kurucu Meclis’in vaktiyle dilediği biçimi alır: Yoksullar ve teröristler -doğrudan ya da dolayısıyla- içinden çıkarılıp atılmıştır; bir başka kararla, zanaatçılar ve gündelikçiler hizmet dışı bırakılır.</span></p>

  <p class="calibre_6"><span class="calibre_1">Böylece, burjuvazinin büyük çoğunluğunun bir demokrasi tehlikesinin bilincine varmasıyla her şey yıkılmıştır. İktisadi ve sosyal güçlükler, vahim karışıklıklara yol açacaktır kuşkusuz. Burjuvazinin kadroları olmadığı için hareket başarıya ulaşamaz; çünkü, kitleler için düşünen, burjuvazinin bir fraksiyonudur hâlâ. Öte yandan, kitleler de rejimin etkin bir gücü olmaktan çıkmıştır. Meclis, onlara karşı orduyu kullanarak zafer kazanmaktadır. Ordu ise, siyasal yaşamda, kitlelerin Devrimin başından beri oynadığı rolü oynamaktadır şimdi. Rejimi yerine oturtacak olan da, yine bir büyük askeri şef olacaktır.</span></p>

  <p class="calibre_6"><span class="calibre_1">Kastettiğimiz Napolyon’dur.</span></p>

  <p class="calibre_8"><span class="bold"><span class="calibre_1">II</span></span><br class="calibre2" />
  <span class="bold"><span class="calibre_1">SİYASAL ÖNGÖRÜLER</span></span></p>

  <p class="calibre_6"><span class="calibre_1">1792 ile 1794 yılları arasında, bu çılgın, bu korkunç, bu meydan okuyan kavgada, yeni bir dünya, ürküntü verici kurumlar ve yenilikler gün ışığına çıkar; bunlar, Avrupa’yı hayrete düşürürken korkutur ve korkanlar arasında Fransız burjuvazisi de vardır. Nedir bu yenilikler? Genel oy, cumhuriyet, sosyal bir demokrasinin cesur başlangıçları, bir gelecek toplum iklimi. Ne var ki, aslında birer düş ya da karabasandır bunlar; nitekim, daha III. yıl dolmadan, çoğu geçip gitmiş olacaktır bu gölgelerin.</span></p>

  <p class="calibre_8"><span class="calibre_1">1793 BİLDİRİSİ, GENEL OY VE MECLİS HÜKÜMETİ</span></p>

  <p class="calibre_6"><span class="bold"><span class="calibre_1">1793 Hak</span></span><span class="calibre_1">la</span><span class="bold"><span class="calibre_1">r Bi</span></span><span class="calibre_1">l</span><span class="bold"><span class="calibre_1">dirisi</span></span><span class="calibre_1">, eşitliği, insan haklarının ilk sırasına yerleştiriyordu; onun arkasından da özgürlük, güvenlik ve mülkiyet geliyordu. Bildiri, kamu yardımını kutsal bir borç yapıyor ve -bir sonraki yüzyılda anlaşılandan pek farklı da olsa- çalışma hakkını kabul ediyordu. Son olarak da, zorba hükümetlere karşı halkın başkaldırısını, hakların en kutsalı olarak ilân ediyordu.</span></p>

  <p class="calibre_6"><span class="bold"><span class="calibre_1">III. yıl</span></span> <span class="bold"><span class="calibre_1">bildirisi</span></span> <span class="calibre_1">ise, 1789 tarihli metnin yaptığı gibi, özgürlüğü yine başa geçirir. Doğal olarak yurttaş eşitliği üzerinde ısrar eder. Ancak, öte yandan, Kurucu Meclis uzlaşmacılarının elde etmeyi boşuna denedikleri insan «görevlerine yer verir; ve, bu görevler arasında, mülkiyete saygı da vardır. 8. madde öyle der: «Toprakların ekilip biçilmesi, bütün ürünler, bütün çalışma araçları ve sosyal düzen, mülkiyetlerin sürekliliğine dayanır».</span></p>

  <p class="calibre_6"><span class="calibre_1">Artık kamu yardımı söz konusu değildir; doğaldır ki, başkaldırı hakkı da.</span></p>

  <p class="calibre_6"><span class="bold"><span class="calibre_1">Genel</span></span> <span class="bold"><span class="calibre_1">oy</span></span> <span class="calibre_1">da yaşama geçer. Genel oyu, Yasama Meclisi, Ulusal Konvansiyonun kuruluşuna ilişkin olarak, 10 Ağustos 1792’deki bir kararı ile kabul etmişti; karar, servet ayrımı olmaksızın 21 yaşındaki bütün Fransızları oy vermeğe çağırıyordu. Ancak 11 ve 21 Ağustos tarihli kararlar, bir kişiye bağlı hizmetkârları -bağımsızlıkları olmadığı için- genel oy’un dışında bırakır. Bununla beraber, oy, 1791 Anayasasında olduğu gibi dolaylı kalır. Seçilebilme yaşı 21’dir. 1793 Anayasası, bu oy biçimini sürdürür; ancak, hizmetkârların dışlanmasına son verir ve seçme ile seçilme yaşlarını da 21 olarak eşitleştirir. Geçici olur bütün bunlar. III. yılının bir kararı genel oydan bahsetse de, III. yılının Anayasası, paraya dayanan oyu yeniden getirir. Ne var ki, aranan vergi miktarı 1791’de olduğundan çok daha düşüktür; böylece, aslında büyük bir çoğunluk oy kullanabilecektir. Kurucu Meclis’in, seçilebilmesi için koyduğu vergi kaydı da yeniden ortaya çıkar; sadece ortakçılar ile çiftlik kiracılarında aranan az oranda bir vergidir. İkinci derece meclisleri oluşturacak olan seçmenler, 1791’deki aynı sosyal ortamın insanlarıdır. Temsilciler, vergi kaydı olmaksızın seçileceklerdir.</span></p>

  <p class="calibre_6"><span class="calibre_1">1793 Anayasasının öngördüğü</span> <span class="bold"><span class="calibre_1">tek mec</span></span><span class="calibre_1">l</span><span class="bold"><span class="calibre_1">is</span></span> <span class="calibre_1">ile</span> <span class="bold"><span class="calibre_1">meclis hükümeti</span></span> <span class="calibre_1">biçimi de reddedilir; ortaya bir senato çıkmıştır. III. yıl Anayasası, yasama gücünü, iki meclis, Beş Yüzler Konseyi ile Yaşlılar Konseyi arasında paylaşır. Ne var ki, her ikisi de aynı seçimden ve seçmenler topluluğundan gelmektedir. Üç yıllığına seçilirler; üçte biri yenilenebilir durumdadır. Kimi başka farklılıklar bir yana, sadece yaş konusunda birbirlerinden ayrılırlar: Birinde 30 ve ötekinde 40 yaş aranmaktadır. Yaşlılar Meclisinin bir ayrıcalığı vardır: Direktuar’ın beş üyesini -beş yıllığına-, Beş Yüzler arasından o seçer. Bir kurul oluşturmayan Bakanlar, Direktuarca atanır ve görevden alınırlar ve Meclislerin dışından seçilmeleri gerekir. Ve Meclisler, hiçbir sürekli komite kuramazlar; bu da, Konvansiyon biçimindeki bir hükümetin komiteleri adına bir ihtiyat önlemi olarak düşünülmüştür.</span></p>

  <p class="calibre_8"><span class="calibre_1">YÜCE VARLIK. KİLİSE VE DEVLET AYRILIĞI</span></p>

  <p class="calibre_6"><span class="calibre_1">Tersine,</span> <span class="bold"><span class="calibre_1">Hıristiyanlıktan arındırma</span></span><span class="calibre_1">, çeşitli biçimlerde, daha hayli sürecektir; hatta, bir bölümü bunun, Napolyon’un yaptırdığı yasalara geçecektir.</span></p>

  <p class="calibre_6"><span class="calibre_1">Neydi örnekleri bu arındırmanın?</span></p>

  <p class="calibre_6"><span class="calibre_1">1792 yılında 17 ve 18 Ağustos tarihli kararlar, manastırları kapar ve tarikatları fesheder. Direnenlere karşı savaş, Kiliseden yığınla insanın dayanıksızlığı, ilerici güçlerin baskısı, ruhbanın çözülmesine ve yaşamdaki örgütlenişin dağılışına varır. II. yılda, piskoposların dörtte üçü, dinden elini eteğini çekmiştir; dönmüş ya da evlenmiştir. Akıl kültüne yabancı kalan devrimci iktidar, bir kararla</span> <span class="bold"><span class="calibre_1">Yüce Varlık kültü</span></span><span class="calibre_1">nü kurar; rahiplerin maaşlarını vermeyi durdurur ve, II. yılın son günlerinde, Kilise ve devlet ayrılığını gerçekleştirir. Bununla beraber, Yüce Varlık, Termidor’dan sonra yaşamadı: III. yılındaki kimi kararlar kült özgürlüğünü yeniden getirdi. III. yıl Anayasası, hem Kilise devlet ayrılığını, hem de kült özgürlüğünü yerleştirir.</span></p>

  <p class="calibre_6"><span class="calibre_1">Bütün bunlar olur k en, sosyal yaşamın Hıristiyanlıktan arındırılması da sürer.</span></p>

  <p class="calibre_6"><span class="calibre_1">Son olarak, 1791 yılının insanları değilse de, en azından geniş ölçüde aynı sosyal çevreler, aynı Çıkarların temsilcileri iktidara gelirler. Bu insanlar, II. yılının o sert eşitçi rüzgârının esip geçtiğini hissetmişlerdir. Kuşkusuz çoğu, kamu özgürlüklerine halâ inanmaktadırlar, ancak daha önce dile getirmedikleri ya da dile getirmeye cesaret edemedikleri bir ihtiyatlılıkla yapmaktadırlar bunu. Onların Haklar Bildirisi, 1789 ve 1793 Bildirilerinden farklı olarak, bu özgürlüklerden sözetmez gerçi; ama yine de III. yıl Anayasası söz ve yazı özgürlüğünü, basın özgürlüğü gibi kimi özgürlükleri ilân eder yeniden. Bununla beraber, bu anayasa metni, öncekilere oranla bir gerileme içindedir. İhtiyatlılığın altı Termidor’dan sonra çizilir. Gerçekten, toplantı ve dilekçe hakkı, ihtiyatlıca düzenlenmiştir: Siyasal dernekler, kendilerini «halkçı» olarak nitelendiremeyeceklerdir ve aralarında bağlılık kuramayacakları gibi yazışamayacaklardır da; dilekçe hakkı ise bireysel olup topluca olamaz. Gerek duyulduğunda, kanun, basın özgürlüğünü bir yıl süreyle askıya alabilecektir; istendiğinde, bu süre artırılabilecektir de.</span></p>

  <p class="calibre_8"><span class="bold"><span class="calibre_1">III</span></span><br class="calibre2" />
  <span class="bold"><span class="calibre_1">İKTİSADİ VE SOSYAL ÖNGÖRÜLER</span></span></p>

  <p class="calibre_6"><span class="calibre_1">Devrimin iktisadi ve sosyal alandaki öngörüleriyle gelen yenilikler, daha kalıcı oldu.</span></p>

  <p class="calibre_6"><span class="calibre_1">Neydi bunlar?</span></p>

  <p class="calibre_8"><span class="calibre_1">FEODALİTE VE MÜLKİYETLE İLGİLİ YENİ ÖNLEMLER</span></p>

  <p class="calibre_6"><span class="calibre_1">Başta,</span> <span class="bold"><span class="calibre_1">feodalitenin iktisadi bakımdan yok edilişi</span></span> <span class="calibre_1">geliyor. Bu konuda, köylüler önde gelen bir rol oynadılar: Senyörlerin haklarına topluca karşı çıkarken, feodalitenin iktisadi bakımdan da çökertilmesine yöneliyorlardı. Amaçlarına iki büyük aşamada erdiler: Tahtın yıkılışı ile Jironden’lerin düşüşü aşamalarıdır bunlar.</span></p>

  <p class="calibre_6"><span class="calibre_1">Yasama Meclisi, 1792 yılında, senyörlük topraklarının kamulaştırılmasındaki politikasının ilkelerini saptar. Daha sonra aldığı kararlarla, senyörlük haklarına, geri satın alma hakkı da olmaksızın uygulamada son verir. 17 Temmuz 1793 tarihli pek önemli kanun ise, doğrudan doğruya hakkı ortadan kaldırır; bütün haklara, tazminat ödenmeksizin son verilir. Bu hakları gösteren senetler ise, belediyelere teslim edilecek ve törenle yakılacaktır. Sonunda, toprak mülkiyeti, sadece senyörün aleyhine olmak üzere kurtarılmıştır; şimdi burjuvazinin mülkü ve köylülerin elindeki binlerce toprak parçası vardır. Kanuna göre, yalnız mülkiyet sahipleri değil, toprağı işletenler de yararlanacaktır alınan önlemlerden.</span></p>

  <p class="calibre_6"><span class="calibre_1">Böylece, «feodal» aristokrasiden burjuva ve köylü ulusa olmak üzere, önemli bir gelir aktarması olur. Öte yandan, dışarıya kaçıp göç etmiş olanların mülklerine el koyma ile de, bir başka önemli sermaye aktarması gerçekleştirilir. Bu mülklerin satışından halkın gerektiği gibi yararlandığını söylemek doğru olmaz: Açık arttırmalarda fiyatların eriştiği düzey karşısında köylüler bir yerde irkilip gerilerler; sonra, işletme büyük sermayeyi de gerektirecektir ki, bu da yoktur onlarda; istedikleri yerde istediklerini alamaz durumdadırlar. Bütün bu engeller, açıktır ki burjuva alıcı hakkında daha az söz konusudur; sonuç da şöyle olur ister istemez:</span> <span class="bold"><span class="calibre_1">Zenginliklerin</span></span> <span class="calibre_1">bu</span> <span class="bold"><span class="calibre_1">-alabildiğine geniş- yer değiştirmesinden asıl yararlanan burjuvazidir.</span></span></p>

  <p class="calibre_8"><span class="calibre_1">KOLLEKTİF EKONOMİ VE SOSYAL CUMUHRİYET</span></p>

  <p class="calibre_6"><span class="calibre_1">1792’den 1794’e değin büyük fiyat yükselişlerine karşı,</span> <span class="bold"><span class="calibre_1">iktisadi yönetim</span></span> <span class="calibre_1">de kendiliğinden girer gündeme.</span></p>

  <p class="calibre_6"><span class="calibre_1">Nasıl?</span></p>

  <p class="calibre_6"><span class="calibre_1">Yasama Meclisi, halkın ısrarlı istemine karşı uzun zaman direnmişti. Sağ ve sol, dışarıya tahıl satılmasına konmuş yasak dışında, serbestlikten yanaydılar. Ne var ki, 10 Ağustosun ertesinde,</span> <span class="bold"><span class="calibre_1">müdahalecilik</span></span> <span class="calibre_1">uç verir: Aşağıdan gelen baskıya, yerel makamlar kadar, Meclis ve geçici Yürütme Konseyi de boyun eğer; 9 ve 16 Eylül tarihli kararlar tahıla el konmasına izin verirler; narha da müsaade çıkmıştır. Bütün bu önlemler, temel gereksinme maddelerinde iktisadi liberalizmle bağları koparıyordu.</span></p>

  <p class="calibre_6"><span class="calibre_1">Öyle de olsa, Konvansiyon, 8 Aralıkta serbestlikten yana çıkar.</span></p>

  <p class="calibre_6"><span class="calibre_1">Ne var ki, yaşam pahalılığı sürmektedir. (İnceleri yeni etkisiz kanunlarla yetinilir: 27 Temmuz tarihli bir kanun, istifçiliğe ölüm cezası biçer; 9 Ağustos kanunu, her ilçede bir bolluk ambarı örgütler. Halkın baskısı daha da ağırlaşır; daha ileriye gitmekten başka çare yoktur. Öyle olunca da, Konvansiyon, narh politikasına kayar; 11 Eylülde tahıl, un ve hayvan yeminin fiyatını bizzat saptar: El koymalar Cumhuriyeti besler, toptan ticaret kaybolur, ayrıntı ticaretine düzen getirilir ve halk dernekleri kanunun uygulanmasında işbirliğine çağrılır. Son olarak da, 29 Eylülde onu izleyen tarihlerde, ürünlere, hizmetlere ve ücretlere azamî fiyat konur.</span></p>

  <p class="calibre_6"><span class="calibre_1">Böylece, genel narh ve öteki kararlarla, kamu otoriteleri iç ticaretin önemli bir bölümünü denetimleri altına alırlar. Uygulamada dış ticarete de egemen haldedirler ve gidiş-gelişin dizginleri geniş ölçüde ellerindedir. Ayı zamanda, halkın beslenmesi için gerekli üretimi de etkileyebilmektedirler; bunu hareketlendirmek amacıyla</span> <span class="bold"><span class="calibre_1">prim yolu</span></span><span class="calibre_1">na başvururlar. 13 Ağustos 1793 tarihli kararla,</span> <span class="bold"><span class="calibre_1">genel iktisadî seferberliği</span></span> <span class="calibre_1">başlattıktan sonra, savaş araçları sanayisini de örgütlerler. Büyük sosyal baskılar ve mücadelenin gerekleri, ekonominin temel kesimlerini Cumhuriyetin eline bırakmıştır böylece.</span></p>

  <p class="calibre_6"><span class="calibre_1">Öte yandan ayı koşullar,</span> <span class="bold"><span class="calibre_1">zenginlerin malî yükümlülüklerini artırmaya yönelik bir maliye politikasına</span></span> <span class="calibre_1">da yol açar. Savaş giderleri, yükümlülükleri git gide çoğaltır: Bunları karşılamak üzere, devrimci vergiler vardır; zorla borç almalar vardır. Etkisiz de kalmaz bu önlemler. Ayrıca, mali eşitliği sağlamak, dışarıya kaçanları vurmak, Cumhuriyet’in parasına karşı spekülasyona girişen sermaye ortaklıklarının belini kırmak amacıyla, taşıyana yazılı senetler kaldırılır ve hisse senetli ortaklıklar yasaklanır. 1793 Ağustosunda, «bütün para tacirleriyle Cumhuriyetin güçlendirilmesi arasındaki bu ölesiye savaş»ın altı çizilir.</span></p>

  <p class="calibre_6"><span class="calibre_1">Yeni bir</span> <span class="bold"><span class="calibre_1">sosyal mevzuat</span></span> <span class="calibre_1">doğmaktadır. Kimi zaman, Kurucu Meclis’in ilke ve plânlarından hareket eder bu. 19 Mart ve 28 Haziran 1793 tarihli kararlar böyledir: Bunlardan birincisi, sağlam yoksullara yardımları, çalışamayacak yoksullara evlerinde yardımı düzenler; ikincisi, çocuklara ve yaşlılara yardımı örgütler. II. yılda çıkarılan ve kırsal kesimde kimi çalışanlara emeklilik aylığı bağlıyan; aile yükünü yüklenmiş dullarla annelere yardımı, hastalara ilaç yardımı yapılmasını düzenleyen bir karar da böyledir.</span></p>

  <p class="calibre_6"><span class="calibre_1">Bir sefaleti önleme politikasının başlangıçları, Konvansiyon dönemini daha da ileriye götürecektir. Örneğin, II. yılındaki bir iki karar, kesinlikle Devrim düşmanı olarak tanınmışların mülklerinden bir bölümünü yoksul yurttaşlara verir. Raportör Saint-Just’ün buna bulduğu gerekçe ilginçtir: «Yurdunun düşmanı olarak görünen kişi, o yurtta mülkiyet sahibi olamaz». Son olarak, Konvansiyon, «bütün kolonilerde» köleliği kaldırır.</span></p>

  <p class="calibre_6"><span class="calibre_1">Ne var ki, bu kurumlardan hiç biri 9 Termidor’dan sonra uzun süre yaşamıyacaktır.</span></p>

  <p class="calibre_6"><span class="calibre_1">Bu altüst edici tarih dönemi ancak iki yıl sürer. Dönem, burjuva devletini kurtarır ve tehlike geçince aynı burjuva devleti o döneme reddiye çıkarmaktan çekinmez; çünkü güçlenmiştir. Öyle de olsa,</span> <span class="bold"><span class="calibre_1">demokratlar ve halkçılar</span></span> <span class="calibre_1">bu döneme bağlılıklarını sürdürdüler. Ne var ki, etki uzun sürede verdi ürününü. Efsane, gelecek kuşakların belleğinde yaşayacak ve 1830’dan sonra, Devrimle yeniden kucaklaşma ya da özdeşleşme başlayacaktır: Program, değişikliğe de uğramış olsa, yeniden ortaya çıkacaktır; Devrimin o yıllarının sosyal öngörüleri peygamberce bir niteliğe bürünecek, bir büyük haberci olarak değer kazanacaktır. II. yıl, geçici de olsa,</span> <span class="bold"><span class="calibre_1">dev bir ses</span></span> <span class="calibre_1">bırakır geleceğe; yankısı ise, XIX. yüzyılda görülecektir.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_22"></div>
</body>
</html>
