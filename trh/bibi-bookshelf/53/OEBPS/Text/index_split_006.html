<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 4</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_7"><span class="italic"><span class="bold"><span class="calibre_1">BÖLÜM I</span></span></span><br class="calibre2" />
  <span class="italic"><span class="bold"><span class="calibre_1">«AYDINLIKLAR», BİLİM VE FELSEFE</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">XVIII. yüzyıl Avrupa’sı bilime tutkundur; mürekkep yalamış hemen herkes bilginlerin çalışmalarını izler. Bütün bilimler dev ilerlemeler içindedir; bu buluşlardan uygulamada da yararlanılacaktır. Asıl önemlisi,</span> <span class="bold"><span class="calibre_1">eleştirici düşüncedeki gelişme</span></span><span class="calibre_1">: Bu şaşırtıcı buluşlar ve onların yaşamı kökünden değiştireceğe benzeyen uygulamaları, XVIII. yüzyıl insanlarına, bilim için büyük bir güven kazandırır. Bilim, insan aklının eseri değil mi? Bu güven, akla da sonsuz bir güvene götürür onları. Ne var ki, aklı bilimsel sorunlara uygulamakla yetinmeyen bu insanlar, onu dinsel inançlara, siyasal ve sosyal tüm kurumlara uygulamaya kalkarlar.</span></p>

  <p class="calibre_6"><span class="calibre_1">«Aydınlıklar felsefesi», akılcı ve, o ölçüde de eleştirici bir felsefe.</span></p>

  <p class="calibre_8"><span class="bold"><span class="calibre_1">I</span></span><br class="calibre2" />
  <span class="bold"><span class="calibre_1">BİR MERAK ÇAĞI</span></span></p>

  <p class="calibre_6"><span class="calibre_1">Avrupa’da, XVIII. yüzyıl, gerçekten bir «</span><span class="bold"><span class="calibre_1">merak çağı</span></span><span class="calibre_1">»dır. Hemen bütün gözler doğanın, toplumun ve insanın taşıdığı sırlara çevrilmiştir. Onları bulup aydınlığa çıkarmak toplumsal bir istek halindedir; yönetimler de desteklemektedir bunu.</span></p>

  <p class="calibre_6"><span class="calibre_1">Bilgin, daha şimdiden evrenseldir.</span></p>

  <p class="calibre_8"><span class="calibre_1">DESCARTES, LOCKE VE NEWTON</span></p>

  <p class="calibre_6"><span class="calibre_1">Adet olmuştur, öyle denir: Descartes’ın düşünce dünyasındaki egemenliği XVIII. yüzyılda sona ermiş ve Locke’le Newton’unki geçmiştir yerine.</span></p>

  <p class="calibre_6"><span class="calibre_1">Yazılıp çizilenler de gösteriyor bunu.</span></p>

  <p class="calibre_6"><span class="calibre_1">Gerçekten, birçok «filozof», Descartes’ın Evreni açıklama yolunda söylediklerine bakıp küçümser onu; bir hayalperesttir o derler, düş ürünüdür eserleri. Bununla beraber, XVIII. yüzyılda bir düşünce ustası olarak bakanlar da vardır ona. D’Alembert, 1751’de</span> <span class="italic"><span class="calibre_1">Ansiklopedi</span></span><span class="calibre_1">’ye yazdığı «Önsöz»de öyle der: «Descartes, düşünen insanlara, skolastiğin, yaygın kanının, otoritenin, tek kelimeyle boşinançların ve barbarlığın boyunduruğundan kurtulmayı gösterme yürekliliğinde bulundu en azından; bugün yemişlerini derlediğimiz bu başkaldırı iledir ki o, kendinden sonra gelen mirasçılarının yaptıklarından - belki- çok daha fazla hizmette bulundu felsefeye. Sonunda her şeyi açıkladığına inanmış da olsa, hiç olmazsa her şeyden kuşkulanmakla başladı işe; bugün ona karşı çevirdiğimiz silahlar onun silahları yine de...». Turgot da öyle yazar</span> <span class="italic"><span class="calibre_1">Ansiklopedi</span></span><span class="calibre_1">’de: «Newton, Descartes’ın keşfettiği ülkeyi anlattı»; Locke, Berkeley, Condillac, «hepsi de Descartes’ın çocuklarıdır». Ve Locke’la Newton’un çömezi olan Condorcet de, 1794 yılında bitirdiği</span> <span class="italic"><span class="calibre_1">İnsan Zekâsının Gelişmeleri Hakkında Bir Tablo Taslağı</span></span> <span class="calibre_1">adlı o ünlü eserinde, dokuzuncu devir dediği devre, pek anlamlı biçimde şu adı verir: «Descartes’dan Fransız Cumhuriyetinin oluşumuna değin»; ve alkışlar o devri. Londra’da, Berlin’de, Leipzig’de, Floransa’da, Descartes onurlandırılır, öğülür, yararlanılır ondan. «Filozoflar» için, Descartes insanlık tarihinde bir çağ açmıştır ve XVIII. yüzyıl da o çağdadır.</span></p>

  <p class="calibre_6"><span class="calibre_1">Bütün bu söylenenlerden çıkardığımız şu: XVIII. yüzyıl, Descartes’ın metafiziğini ve fiziğini reddetmiş, ama yöntemini saklı tutmuştur.</span></p>

  <p class="calibre_6"><span class="calibre_1">Nedir aslında o yöntem?</span></p>

  <p class="calibre_6"><span class="calibre_1">Descartes, matematik fizik gerçeğini yerli yerine oturtmak için, onu, kuşku duyulmayan metafizik ilkelere bağlamanın gerekliliğine inanmıştı. Duyulur ve nitel olana kuşkudan yola çıkıp, Evreni, açık ve belirgin kimi ilkelerden çıkarsamaya kalkmıştı. Tanrıya, ve onunla beraber, dış dünyaya güven duyarak; maddeyi uzamla bir bir tutarak; hareketsizlik, hareketin sakınılması, katılık, nesnelerin çarpması ilkelerini yalınlık ve tanrısal değişmezlik üstüne oturtarak, bundan çarpmayla ilgili 7 kanun çıkarmış ve, arkasından, akışkan maddenin yer değiştirmesi ve çevrintiler yoluyla bütün mekanizmalara varmıştı; olayları açıklayan da işte bu mekanizmalardı. Böylece Evren, birkaç açık ve belirgin düşünceden hareketle sınırsız bir çıkarsama olup çıkmıştı. Descartes’ın gerçek diye baktığı da işte bu çıkarsamaydı. Böylesi bir çözümlemenin, kendisine, görüntüler arkasına gizlenmiş Evrenin gerçek matematik yapısını verdiğinin kanısı içindeydi; nesneleri Yaradana ulaştığına inanıyordu ve matematik bir gerçeklikti bu Yaradan ona göre.</span></p>

  <p class="calibre_6"><span class="calibre_1">Özetle, matematik nitelikte bir varlıkbilimdi öğretisi Descartes’ın.</span></p>

  <p class="calibre_6"><span class="calibre_1">Ne Var ki, yaşadığı dönemde bile, Aristoteles’e karşı çıkan yoldaşları, yani Mekanistler, bir Mersenne, bir Gassendi, bir Roberval, bir Pascal, bir Hobbes bu düşüncede değildiler. Fiziği, metafizik ilkelere bağlamanın gerekliliğini reddetmişlerdi; geometrinin ve matematik fiziğin Tanrıya gereksinmesi yoktu. Mekanistler, Descartes’ın tümdengelimci yöntemini reddediyorlardı: Fiziğin temeli deneydi onlara göre; Descartes’ın nicel akılcılığını kabul ediyor, ama onu deneysel akılcılıkla tamamlıyorlardı; zaten herşeyi tanıma, nesnelerin özüne varma olasılığına da inanmıyorlardı. Onlara göre, gerçek, bizim görüşlerimizi sonsuza değin aşıp geçiyordu. Matematik fizik, kullanışlı ve yararlı veriler sağlayordu bize; ne var ki, görünüşlerin ötesinde asıl gerçeği hiç de açıklamıyordu bunlar.</span> <span class="calibre_9">‘</span></p>

  <p class="calibre_6"><span class="calibre_1">Mekanistlerin eğilimi bir pragmatizme yönelmişti böylece.</span></p>

  <p class="calibre_6"><span class="calibre_1">Newton ise, Mekanistlerin yöntemini almış ve fizikte, Descartes’ın «varsayımlar»ına karşı çıkmıştı. İngiltere’de ve Hollanda’da Protestanların Fransa’ya karşı siyasal bağlaşıklığı, Hollanda ve İngiliz bilginleri arasındaki ilişkileri desteklemişti. Böylece, Hollanda, Descartes’cılığın beşiği olduğu ve Descartes’cı fizik -en sistemli biçimde- orada dile getirildiği halde, Newton’un etkisi, XVIII. yüzyıl başlarında, Hollanda’da Descartes’ın etkisini bastırdı. Gerçekten, Hollandalı bilginler de, fizikte Mekanistlerin deneysel yöntemini öne sürüyorlardı; ne var ki, belki Fransa’ya karşı düşmanlık yüzünden, Descartes’ın adını ağızlarına pek az alıyorlar ve Fransız Mekanistlerini hemen bütünüyle unutuyorlardı. Adları, hem de büyük övgülerle anılanlar Bacon’dı, Galilei ve Newton’du. Böylece, modern bilimin temelde İtalyan ve İngiliz, özellikle de İngiliz kökenli olduğu düşüncesinden Hollandalılar sorumludurlar ve revaçta olan da bu düşünce olmuştur.</span></p>

  <p class="calibre_6"><span class="calibre_1">Ancak, şunu da açıklayalım: Bu Hollandalı «fizikçiler» gerçekten değerli kişilerdi ve Birleşik-Eyaletler’in ticari durumu onları hâlâ destekliyordu; öyle olduğu için de, Avrupa’nın dört bir köşesinden, öğrenciler onların derslerine koşuyorlardı; Leyde, Avrupa’da bir bilim merkezi olup çıktı; La Mettrie, Du Fay, Abbe Nollet, Voltaire Hollanda’ya gittiler ve Hollandalı bilginlerle dostça ilişkiler kurdular; bu bilginlerden yapılan çeviriler, Hollandalıların düşüncelerini yaydılar. Bu bilginlerin hepsi için de, Evren’i yöneten kanunlar, «Yüce Varlığın -bize bildirilmemiş- iradesine bağlıdırlar; böylece biz, ancak olaylara bakıp bu kanunları çıkarabiliriz, çıkarmalıyız». Bunun için de, «Doğa’da bütün olup bitenleri -dikkatli bir gözle- incelemeli» ve «fizikten tüm varsayımları ilk kez kaldırıp atan ve olayların akışının ancak matematik olarak tanıtlanabileceğini ilk önce kabul eden» Newton’a eğilmeliydik.</span></p>

  <p class="calibre_6"><span class="calibre_1">Böylece, bu yöntem, temel noktalarda Descartes’ın yöntemi ile çelişiyordu. Peki, o zaman, Descartes’cı düşüncenin gelişmelerine «Filozoflar»ın bağlılıklarını sürdürmelerine ne demeli? Aslında, Descartes’cı ve Newton’cu, her iki açıklamada da ortak olan, her şeye nicel ve mekanik bir açıklama getirme çabasıydı; bunun gibi, her iki okulun bilginleri için de ortak yöntem, Mekanistlerin yöntemi idi.</span> <span class="italic"><span class="calibre_1">Yöntem Üstüne Deneme</span></span><span class="calibre_1">’nin yayınlandığı günden başlayarak, fizikçiler, aslında Descartes’ın düşüncesindeki bütünlüğü kavrayamamış, onun yalnız mekanist görünüşüne takılmışlardı. Böylece Descartes’cılık, salt mekanizmle karıştırıldı. Descartes, kuşkusuz bu değildi. İşte, «Filozoflar», Descartes’ın bir düşünce ustası olarak rolünden bahsederken, bir yandan Mekanizmi, öte yandan deneysel bilimin yöntem ve anlamını düşünüyorlardı; Descartes da, XVIII. yüzyılda büyük bir etki olmayı sürdürmüşse,</span> <span class="bold"><span class="calibre_1">deneysel bilime açtığı yollar</span></span><span class="calibre_1">la olmuştur bu.</span></p>

  <p class="calibre_8"><span class="calibre_1">TOPLUMDAKİ İSTEK</span></p>

  <p class="calibre_6"><span class="calibre_1">Descartes’cılık, Öte yandan bilimde bir süredir elde edilmiş sonuçlar, merakları özellikle bilimlere doğru çevirip kamçıladı.</span></p>

  <p class="calibre_6"><span class="calibre_1">Bütün</span> <span class="bold"><span class="calibre_1">doğa bilimleri</span></span> <span class="calibre_1">için gerçekten bir hayranlık vardır: Hemen her sınıftan insanlar, özellikle Fransa’da kendilerini bu alana adarlar; başka ülkelerde de görürüz aynı coşkuyu.</span> <span class="bold"><span class="calibre_1">Öğrenmenin araçları</span></span> <span class="calibre_1">çoğalmaktadır. Hayvan, bitki, taş koleksiyonları, fizik «odaları» git gide artar durur: Dükler, majistralar, rahipler, hekimler, ün yapmış saygın kadınlar, din kuruluşlarının hepsinde bu araçlar vardır. XV. Louis’nin de elinde onlardan görüyoruz; ayrıca Buffon, XIII. Louis’nin kurduğu Krallık özel Kalemi ile Krallık Bahçesi’ni geliştirir; bahçeleri iki katına çıkarır, seralar ve öğretim için bir anfiteatr yaptırır, II. Katerina’nın kendisine yolladığı koleksiyonları verir, herkesin isteğini yüreklendirir: Saray kadınları, onun yazmakta olduğu</span> <span class="italic"><span class="calibre_1">Doğa Tarihi</span></span><span class="calibre_1">’nde adları geçsin diye bağışlarda bulunmaktadır; «Krallık Özel Kalemine bağlı görevliler»in verdikleri şahadetnameler, sömürgelerde krallık yönetimi için koleksiyonlar yapan görevlileri ödüllendirir. Resmi ya da özel bütün bu koleksiyonlar, meraklılara açık tutulmaktadır.</span></p>

  <p class="calibre_6"><span class="bold"><span class="calibre_1">Kamuya açık dersler</span></span><span class="calibre_1">, bilim zevkini yaymaktadır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="calibre_1">Paris’te, 1734’ten beri,</span></span> <span class="italic"><span class="bold"><span class="calibre_1">Rahip Nollet</span></span></span> <span class="italic"><span class="calibre_1">sadece deneye dayanan fizik denemeleri yapıyordu: Soyutlamalara dalmıyor ve matematiğe başvurmuyordu; makinelerini getirip ortaya koyuyor ve hemen anında saptanmamış bir şeyi doğru olarak kabul etmiyordu. Böylece, bilim hakkında tam olmayan bir düşünce ortaya koyuyordu; çünkü bilim, hesabın berraklaştırdığı ve deneyin de doğruladığı -ardı ardına- usavurmalardı herşeyden önce. Öyle de olsa, yaptıkları hemen duyuldu, alabildiğine başarı kazandı ve bilime yeni çömezler çekti. Sokağında, elektriklenmeyi isteyen düşeslerin arabaları yığışıyordu. 1753’te Kral, Navarre Kolejine onun için deneysel fizik dersleri koyduğunda, Rahip Nollet, meraklılara açılmak zorunda kaldı; 600 dinleyicisi vardı. Krallık Bahçesi’nde kimyacı Rouelle, kamuya açık derslerine resmî kıyafetle başlıyordu: Ancak, sonra ısınıp yakalığını, perukunu çıkarıyor, arkasından kıyafetini bir yana atıyor ve dersini gömlek katına bitiriyordu; bu kendini veriş dinleyicilerine de geçiyordu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_6"><span class="calibre_1">Fransa’da taşradaki yığınla kolejde, Hollanda’da, Almanya’da da öykünüldü bu derslere. Çoğu insan, bir yerden bir yere gidip fizik deneyimlerini göstererek yaşamlarını kazanıyordu; özellikle elektrik dikkatleri çekiyor ve heyecanlandırıyordu. Halkın anlayabileceği kitaplar git gide çoğalıyordu; bunların içinde, Rahip Pluche’ün</span> <span class="italic"><span class="calibre_1">Doğanın Görünümü</span></span><span class="calibre_1">, Rahip Nollet’nin Deneysel Fizik Dersleri (1148) gibi büyük değer taşıyanları vardı; Buffon’un</span> <span class="italic"><span class="calibre_1">Doğa Tarihi</span></span> <span class="calibre_1">ile Priestley’in</span> <span class="italic"><span class="calibre_1">Elektriğin Tarihi</span></span><span class="calibre_1">’nin yanı sıra, yığınla özetlemeler, sözlükler ve elkitapları durmadan gözden geçirilip basılıyordu.</span></p>

  <p class="calibre_6"><span class="calibre_1">Her yanda, yeni olmayan ama git gide daha sıklaşan bir</span> <span class="bold"><span class="calibre_1">öğrenme susamışlığı</span></span> <span class="calibre_1">ve</span> <span class="bold"><span class="calibre_1">bir zekâ tutkusu</span></span> <span class="calibre_1">görüyoruz. Bir zengin maliyeci ailenin kızı Genevieve de Malboissiere, bildiği latince, yunanca, almanca, ingilizce italyanca, İspanyolcanın yanı sıra trajedi ve komediler yazmaktadır; ama yetinmez bunlarla; matematik hocaları vardır, Valmont de Bomard’dan fizik ve doğa tarihi dersleri alır, Buffon’u okur. Bir oymacı ressamın kızı olan -geleceğin o ünlü- Madam Roland’ı, matematik ve fiziği inceler, Rahip Nollet’yi, fizikçi ve doğabilimci Reamur’ü, matematikçi ve astronom Clairaut’yu okur. Voltaire matematiği inceler, Newton’un çalışmalarını halkın anlayabileceği biçimde özetler; Diderot, Rouelle’le beraber, üç yıl boyunca anatomi, fizyoloji, kimya derslerini izler ve fizyoloji üstüne önemli bilgiler bırakır arkaya; Jean-Jacques Rousseau matematik, astronomi, tıp öğrenir, Kimya Kurumları adıyla yığınla bahis kaleme alır; Franklin elektrik deneyleri yapar, Goethe optik ve botanik araştırmalarını izler; Fransa Veliahtı fizik dersleri alır, İngiltere Kralı III. George botanikçidir, Savoie’lı III. Victor-Amedee Rahip Nollet’nin deneylerini tekrarlar.</span></p>

  <p class="calibre_6"><span class="calibre_1">Geçen yüzyılın ortalarında, çoğu kişi, insan duygularının en ince biçimlerini birbirinden ayırdetmeye; kelimeleri ve sıralanışlarını -doğruyu, güçlülüğü, inceliği ve dokunaklılığı en güzel dile getirecek biçimde- uzun uzadıya araştırmaya zamanlarını daha fazla ayırabiliyorlardı; farkına varılmamış ya da iyi anlaşılmamış duygular üstüne esinler ve güzel söyleyiş biçimleri bulmak için, Eski Yazarları hergün daha fazla düşünebiliyorlardı. Dinle ilgili kimi uygulamadan; yönlendirmek ve kurtuluşa katılmalarını sağlamak için, duygular ve tutkulara daha fazla göz kulak olarak, hıristiyanca yetkinleşmeye doğru gösterdikleri çabadan da yardım görüyorlardı. Ne var ki; XVIII. yüzyılda, din o denli yardımcı değildi artık; gerçi ayine ve günah çıkarmaya giden çoğu insan vardı, ama içten gelmiyordu bu, eskisi gibi inanmıyorlardı;</span> <span class="bold"><span class="calibre_1">din, daha az duyulan ve daha az yaşanılan bir şeydi</span></span> <span class="calibre_1">çoğu kez. Edebiyata karşı sevgi sürmektedir gerçi; ancak, merakın alanı o denli genişlemiştir ki, edebiyata iyice dalıp tad almak artık mümkün değildir. Zevk piçleşir böylece. Montesquieu ile Voltaire, «Tasso’nun yalancı ışıltısını Virgilius’un som altınına» yeğler durumdadır kimi zaman. Aslında herkes, görünüşleri aşıp ilkelere varmanın, bu ilkeleri devrin genel felsefesine bağlamanın ve d’Alembert’in söyleyeceği gibi, «yüreğin metafiziği»ni yapmanın çabukluğu içindedir. Gerçekte olanı savsaklarlar; psikoloji çoğu kez ilkel durumdadır; bir şeyi dile getiriş soğuk ve soyut. Bilimler ilerlemektedir gerçi; ama</span> <span class="bold"><span class="calibre_1">edebiyat geri çekilmektedir</span></span><span class="calibre_1">; ve işte bu bakımdandır ki, XVIII. yüzyıl, XVII ve XIX. yüzyıllar arasında silik bir çehre gösterir.</span></p>

  <div class="mbp_pagebreak" id="calibre_pb_6"></div>
</body>
</html>
