<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM IV</span></span></span><br class="calibre2" />
    <span class="italic"><span class="bold"><span class="calibre_1">İSLAM ÜLKELERİ: DOĞU VE AFRİKA’NIN KUZEYİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Fas’tan İndus’a ve Endonezya’ya kadar yaşayan Müslümanların sayısı 1920’de 240 milyondur. Bu dev kitle, Birinci Dünya Savaşı’yla derinden derine hareketlenir. Kuzey Afrika’nın, Hindistan’ın, Arabistan’ın Müslümanları, Almanya’ya ve Türklere karşı girişilmiş harekâta katılırlar; halkların kendi yazgılarını kendilerinin belirleyeceği yolunda İtilaf Devletleri’nin liberal programı, onlar arasında alabildiğine yayılmıştır; dahası, Arap birliği vaatleri revaçtadır. Ne var ki, bu vaatler yapılırken, Ortadoğu’yu paylaştıran gizli anlaşmalar da yapılmıştır; o kadar ki, Paris Konferansı, Çin’i Japonya’ya feda ederken, İngiltere’nin korumasına aldığı İran temsilcileriyle Mısır temsilcilerini dinlemeyi reddeder, Türkiye’yi parçalar ve bağımsız son Müslüman devletleri vesayet altına sokmak ister. Bu düş kırıcı ve umutsuz ortamda, Müslümanlar, ilk belirtileri daha 1914’ten önce ortaya çıkmış bir</span> <span class="bold"><span class="calibre_1">kurtuluş hareketi</span></span><span class="calibre_1">ni genişletip geliştireceklerdir. Bir milliyetçi harekettir bu ve 1930’dan sonra, dev bir yaygınlık kazanır; ve, İkinci Dünya Savaşı’nın arkasından, İslam ülkelerini değiştirmeye başlarken egemenlerle onlara tabi olanlar arasındaki gerilimi daha da sivrileştirir.</span></p>

  <p class="calibre_7"><span class="italic"><span class="calibre_1">Arap Rönesansı. İslam’da çağdaşlaşma</span></span></p>

  <p class="calibre_5"><span class="calibre_1">Milliyetçilik, XIX. yüzyılın son çeyreğinde, Cemalettin Afgani (1838-1897) ile çömezi Mısırlı Muhammed Abduh ve Mustafa Kâmil’in etkisi altında ortaya çıkmış</span> <span class="bold"><span class="calibre_1">Arap Rönesansı’</span></span><span class="calibre_1">nın hazırladığı bir zemin bulur kendine. Mısır, Abdülhamit’in zaptiyelerinden tedirgin olan aydınların sığınma yeridir ve İngiliz işgali ülkede ulusal duyguyu kamçılar; milliyetçilik de, işte orada -XIX. yüzyılda Avrupa’da olduğu gibi-kültürel milliyetçilik biçiminde ortaya çıkar: Arap dilinin sağlığını korumak, edebiyatını zenginleştirmek, Avrupa’nın -bu arada Osmanlı Türkünün- etkisine karşı İslamın görkemli geçmişini yüceltmektir söz konusu olan; modern bilimin fikir ve ilkelerini dile getirmede eksik kalan teknik sözlüğünü yaratarak çağdaş yaşamın gereklerine dilini uydurmak da işin içine girer. Bir bölümü Lübnanlı Hıristiyan olan yazarların çabalarıyla, gerçekçi bir edebiyat, bir halk tiyatrosu doğar; Avrupa’nın teknik eserleri çevrilir, dil Arapçalaştırılmış Avrupalı kelimelerle, bilinmeyen cümle biçimleriyle zenginleşir; birörnek bir klasik dil bütün Müslümanlar arasında bağ kurmanın aracı olur; basın, daha güçlü ve etkili olan radyonun da etkisiyle bir Arap kamuoyu yaratır.</span></p>

  <p class="calibre_5"><span class="calibre_1">Nedir sorun aslında?</span></p>

  <p class="calibre_5"><span class="calibre_1">Sorun, Uzakdoğu’da olduğu gibi, Avrupa’nın gücünü oluşturan modern bilim ve tekniği özümsemektir; çünkü, geleneğin temelini, yani dil ve dini, yabancı egemenliğe karşı en iyi savunmak böyle mümkündür. Bunun sonucu da şu olur:</span> <span class="bold"><span class="calibre_1">İslam’ı</span></span> <span class="calibre_1">yenileştirme ve çağdaşlaştırma yolunda büyük bir çabaya girişilir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Cemalettin Afgani gibi, Muhammed Abduh ve çömezleri gibi reformcular, fatihlerin temasıyla bozulmuş olan İslam’ı arıtıp durultmayı öğütlerler önce; putperest kalıntılar, İslami bir nitelik taşımayan büyüsel inanç ve uygulamalar, halk dinini istila etmiş olan ermişlere tapma yok edilmelidir; reformculardan kimileri -Raşit Rıza’nın yönettiği</span></span> <span class="calibre_1">Al-Manar</span> <span class="italic"><span class="calibre_1">(Fener) gazetesi grubu böyledir- Ortaçağlı ilahiyatçıların otoritesini reddetmeye kadar gider, sadece selefleri, yani “büyük atalar”ın otoritesini kabul ederler.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Söz konusu reformcular, ilahiyat kadar Avrupalı modern bilimlerin ve tarihle dinlerin de okutulduğu bir</span> <span class="bold"><span class="calibre_1">yüksek eğitim reformu</span></span> <span class="calibre_1">isterler. İsterler ama, gelenekçi ve tutucu ulemanın hırslı muhalefetiyle karşılaşırlar; nitekim o ulema, toplum işlerinin dinden ayrılması üstüne bir eser yazmış olan Şeyh Abdül Razik’in ve 1930’da, doğacı bir anlayışla yorumlanmış bir Kuran yayımlayan Şeyh Muhammad Abu Zaid’in görevlerine son verdirirler; Avrupa’da yayımlanmış ünlü İslam Ansiklopedisi’nin çevrilip yayımlanmasını, “günaha itiyor” deyip yarıda keserler. Bununla beraber, pek heyecanlı olan gençlerin coşkusu, büyük kentlerde kurulmuş Avrupa biçeminde okullarla üniversitelerin yol açtıkları ihtiyaçlar, köhnemiş El-Ezher Üniversitesi’yle cami okullarını, eğitim yöntemlerine reform getirmeye, fizik bilimlerini de programlarına almaya zorlar.</span></p>

  <p class="calibre_5"><span class="calibre_1">Yeni fikirler, bir avuç seçkine ulaşabilmiştir henüz; akılcılar istisnadır, ancak okuryazar bütün Müslümanlar, Avrupa’da XVIII. yüzyılda aydın seçkinlerin Hıristiyan öğretisi karşısında uğraştıkları sorunların aynısıyla yüzyüzedirler. Gelenekçi</span> <span class="italic"><span class="calibre_1">ulema</span></span><span class="calibre_1">ya karşın ve dinde serbest eleştiri henüz hiçbir yerde kabul edilmemiş olsa da, fikirlerde laikleşme ilerler, modernistler inançlarının temellerini özgürce eleştirmeye girişirler; Kuran’ın yetkinliği, Yahudi Ve Hıristiyanların kutsal kitaplarının karışıp bozulmuşluğunun tersine onun metninin aynı kalışı ve Peygamberin kişiliği üstüne yeni bir övgü ve savunma söylemi yaratırlar.</span></p>

  <p class="calibre_5"><span class="calibre_1">Hindistan’da ise, Batı usulü yüksek eğitim uzun süreden beri yürürlüktedir ve kültürlü sınıflar İngiliz fikirlerinin derin etkisi altına girmiştir; 1920’de üniversite haline getirilen Aligarh Koleji, bu değişikliğin merkezlerinden biridir. Öte yandan, yine uzun süreden beri, din eğitimi ile modern bilimlerin incelenmesi atbaşı gitmektedir Hindistan’da ve modernizm -Muhammed İkbal ile- Ortadoğu’da olduğundan çok daha cesur bir durumdadır.</span></p>

  <p class="calibre_7"><span class="italic"><span class="calibre_1">İslam’ın yayılışı</span></span></p>

  <p class="calibre_5"><span class="calibre_1">Az çok bağımlı ülkelere bölünmüş bu egemenlik altındaki İslam, kültürünün birliğini derinden derine duyar ve örgütlenmek ister:</span> <span class="bold"><span class="calibre_1">Panislamizm</span></span> <span class="calibre_1">ve</span> <span class="bold"><span class="calibre_1">Panarabizm</span></span><span class="calibre_1">, bu eğilimin birbiri arkasından büründüğü iki biçimdir. 1920’li yıllarla beraber, İngiltere’nin desteği, Türkiye’deki kurtuluşçu ve laik hareket, panarap hareketi destekler; ancak, bu ulusal nitelik, Müslümanların -gitgide açık biçimde- bir dinsel bilinçlenişi ile içiçedir. İslam,</span> <span class="bold"><span class="calibre_1">tam bir yayılış</span></span> <span class="calibre_1">içindeki din durumundadır.</span></p>

  <p class="calibre_5"><span class="calibre_1">Gerçekten İslam, bütün dinler içinde, Birinci Dünya Savaşandan beri, tropikalar altı ve tropikal bölgelerin -ilkel diye ünlenmiş- halkları nezdinde en çok ilerleyenidir ve bu da, aşağı yukarı varolan bütün dinlerin zararına olmuştur. İslamla beraber, Arap dili de ilerler; böylece, gitgide geniş bir Afrika alanı, Müslüman Doğu’nun kültürel alanına katılmış olur. Nijerya tarihçisi E.A. Barnes’in bir saptamasıdır: Hıristiyanlıkla İslam’ın rekabet ettiği noktada, Hıristiyanlığı kabul eden 1 kişiyse, İslama dönen 10 kişidir; ve Uganda, Tanganika, Kamerun, Belçika Kongo’su örnekleri, bu rakamları doğrulamaktadır. İslam, “bir Afrika dini olmada en iyi durumdadır”.</span></p>

  <p class="calibre_5"><span class="calibre_1">Nedir yaptığı İslam’ın?</span></p>

  <p class="calibre_5"><span class="calibre_1">İslam haklarda, ırklarda ve sınıflarda</span> <span class="bold"><span class="calibre_1">eşitlik</span></span> <span class="calibre_1">getirmekte ve inananları arasında sağlam bir</span> <span class="bold"><span class="calibre_1">birlik</span></span> <span class="calibre_1">yaratmaktadır; kadir-i mutlak bir Tanrı’ya ve ebedi yaşama inanç aşılarken, karmaşık olmayan ibadet ve dogmalara sahiptir; dahası, Yerli, yeni dinde, Avrupa nüfuzuna karşı</span> <span class="bold"><span class="calibre_1">en güven verici</span></span> <span class="calibre_1">bir</span> <span class="bold"><span class="calibre_1">koruyucu</span></span> <span class="calibre_1">bulmaktadır, öyledir çünkü İslam’ın Avrupa emperyalizmiyle hiçbir gizli anlaşması yoktur. Son olarak İslam, Batı uygarlığının yaptığının tersine, ecdattan kalma örfleri yıkmadan, yüksek bir uygarlık taşımaktadır; Avrupalı Hıristiyanlık, yerlilerin yaşam ve alışkanlıklarını değiştirmek isterken, İslamın böyle bir arzusu yoktur. Olay, Mısır’da bile pek duyarlıdır: Orada, Kuran okulları Kıpti, yani Mısır ve Habeş Hıristiyan çocuklarını çekmektedir ve Kıptilerde ise İslam’a geçiş yüksek bir sınıfa geçişi temsil etmekte ve her yıl binlerce Hıristiyan Kıpti -rahipleriyle beraber- İslam’ı kabul etmektedir.</span></p>

  <p class="calibre_5"><span class="calibre_1">Kimlerdir propagandacıları İslam’ın?</span></p>

  <p class="calibre_5"><span class="calibre_1">Propagandacıları tacirlerdir, askerlerdir ve aynı zamanda misyoner dernekleridir ki, 1901’de Mısır’da kurulmuşlardır; başka örnekleri, Hindistan’da kurulan İslam Misyonları Derneği; Afrika’da, Çin’de, Japonya’da, Endonezya’da, hatta Avrupa’da etkinliklerini sürdüren Ahmadiya, Muhammadiya hareketleridir. Söz konusu misyoner etkinlik dev boyutlardadır; çoğu kez, yöntemlerini Hıristiyan misyonlarından alırlar; Hıristiyanlıkta, yabancıların dinini görür ve Avrupa emperyalizminde de Ortaçağ Haçlıları’nın devamını General Allenby, 1917’de Kudüs’e girerken, askerlerini “Son Haçlılar!” diye göstermemiş miydi halka?</span></p>

  <p class="calibre_"><span class="calibre_1">İKİ SAVAŞ ARASI DÖNEM</span></p>

  <p class="calibre_5"><span class="calibre_1">Birinci Dünya Savaşı’nın ertesinde Yakındoğu, Sykes-Picot anlaşmalarına uygun olarak,</span> <span class="bold"><span class="calibre_1">iki nüfuz bölgesi</span></span><span class="calibre_1">ne bölünür. Milletler Cemiyeti, bir bölüm devleti Fransa’nın mandası altına sokar ve Fransa Emir Faysal’ı oradan kovar; Balfour Bildirisini uygun olarak kurulmuş Yahudi yurdu sıfatıyla Filistin, Ürdün ve Mezopotamya da, İngiliz mandasına konulur. İngiltere’nin yaptığı vaatlerden kala kala, Arabistan’ın görece bağımsızlığı kalır: Böylece, Müslüman dünya şu durumdadır: Beş devlet, Türkiye, İran, Afganistan, Arabistan ve Yemen resmen bağımsızdırlar, ama dolaylı yoldan tam bir himaye altına alınmışlardır, ya da bağımsız bir yaşam sürdüremez durumdadırlar. Geriye kalanlar, bir Avrupalı devlete bağımlı haldedir: Fransa,(Lübnan, Suriye, Kuzey Afrika ve Müslüman Siyahi Afrika); Büyük Britanya (Mısır, Filistin, Ürdün, Irak, Arabistan kıyı prenslikleri, Hindistan, Malezya); Hollanda (Endonezya); İtalya (Libya, Eritre, Somali); İspanya (Kuzey Fas ve İfni); Sovyetler Birliği (Türkistan).</span></p>

  <p class="calibre_5"><span class="calibre_1">İki savaş arası dönemde, Fransız sömürgeleri, Müslüman eyleminin asıl merkezinin dışında bulunduklarından pasif kalırken, öteki ülkeler, -birbirinden farklı ölçüde başarılarla- Avrupa egemenliğine karşı çıkarlar.</span></p>

  <p class="calibre_5"><span class="calibre_1">En büyük yankı yapan da, Türklerin başarısı olur.</span></p>

  <p class="calibre_7"><span class="italic"><span class="calibre_1">Türkiye’de Devrim</span></span></p>

  <p class="calibre_5"><span class="calibre_1">Yenilginin sonuçlarından ilk sıyrılan Türklerdir; dahası, özgün bir devrim yaparak, Batı usulü modern bir devlet kurmayı başarırlar.</span></p>

  <p class="calibre_5"><span class="calibre_1">10 Ağustos 1920 Sevr Antlaşması’nın bölüp parçaladığı, Anadolu’nun güneyi ile İzmir ve hayalisinin, İstanbul ve dolayı dışında bütün Doğu Trakya’nın koparılıp alındığı Türkiye, Mustafa Kemal’in öncülüğünde ulusal bir şahlanışta bulunur: Anadolu’nun bağrından çıkan ulusal güçlen. Ankara’da Türkiye Büyük Millet Meclisi’ni toplarlar ve bir hükümet kurarlar, başı da Mustafa Kemal olur.</span></p>

  <p class="calibre_5"><span class="calibre_1">Mustafa Kemal, yeniden örgütlenmiş bir orduyla, -Profesör Bülent Tanör’ün güzel deyimlerini kullanarak söylemiş olalım- “haklı” ve “halklı” bir Ulusal Kurtuluş Savaşı verir; ve 1922’de Afyon’da, Yunanlılara kesin darbeyi vurarak bütün Anadolu’yu kurtarır. Savaştan zaferle çıktığı için, 1923’te Lozan’da yeni bir antlaşma dayatır: Kapitülasyonlardan yakasını sıyıran Türkiye,</span> <span class="bold"><span class="calibre_1">tam bağımsız</span></span> <span class="calibre_1">bir devlettir artık.</span> <span class="bold"><span class="calibre_1">Ulusal</span></span> <span class="calibre_1">bir devlettir de: Varlığını sürdüren tek azınlık, İstanbul’daki Rumlarla Ermenilerdir; bir de, Anadolu’nun doğusu ile güneydoğusundaki Kürtler; talihsiz bir olay, bu sonuncuların 1925’teki başkaldırısı, yeni rejimle aralarındaki uzlaşmaya son verir ve daha sonra birbirini izleyecek sert tavırların başını çeker.</span></p>

  <p class="calibre_5"><span class="calibre_1">Mustafa Kemal,</span> <span class="bold"><span class="calibre_1">Kemalizm</span></span> <span class="calibre_1">adını alacak bir dizi önlemle, yeni rejimi örgütler.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Bu, tek parti, Cumhuriyet Halk Partisine dayanan otoriter bir rejimdir; partinin, 6 noktada formüllenen programı, Cumhuriyetçi, laik, ilerici, milliyetçi, devletçi ve devrimcidir. Kurumlar, baştan aşağıya modernleştirilmiştir: Ankara yeni başkenttir; Cumhuriyet ilan edilip sultanlığa ve halifeliğe son verilmiş, böylece geçmişle bağlar koparılıp atılmıştır. Yeni bir tarih tezi de işlenir: Türkler, ne Moğol ne de Turanlıdırlar, Sümer ve Hititlere bağlanan Aryenlerdir. Devlet, bağımsızlığını sınırlayan yabancı ve (Arap kökenli) dinsel etkilerden yakasını sıyırmalıdır: Bir dizi önlem, onu laik bir devlete dönüştürür ve dünyasal olanı uhrevi olandan kurtarır; bu cümleden olarak, dinsel mahkemelere son verilir, laik eğitim kurulur, haftalık tatil cumadan pazara alınır, uluslararası takvim kabul edilir, fes yasaklanır, tarikatlar yasaklanıp tekkeler ve zaviyeler kapatılır, Kuran da Türkçeye çevrilir. İsviçre Medeni Yasası’nı örnek alan bir Medeni Yasa ilan edilir; İtalyanlardan ve Almanlardan alınan başka önemli yasalar da vardır. Devleti laikleştirmenin adımlarından bir başkası atılır: 1928’de, “Devletin dini İslamdır” diyen madde Anayasadan çıkarılır. Ve yine o tarihtedir ki, Latin kaynaklı yeni Türk Alfabesi kabul edilir; yeni alfabe, bir yerde geçmişle olan bağları da gevşeterek, ulusu yeni bir kültür, dünyasının içine sokacak, giderek çağdaşlaşmayı hızlandıracaktır. Bu büyük reformun yanı sıra, medeni ve siyasal haklarda kadın-erkek eşitliği, giderek kadına eğitimin kapılarının ardına değin açılması, onu sosyal yaşamın içine daha çok sokar. Bu arada kılık kıyafete çeki düzen getirilir. Eğitim, ilke olarak herkes için eşittir, karmadır, parasızdır. İlkokulda da zorunludur; ne var ki, nüfusun yarısından fazlası okuryazar değildir, kimi bölgelerde yüzde 90’a ulaşır bu oran.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Sosyal değişikliklere ekonomik değişiklikler eklenir.</span></p>

  <p class="calibre_5"><span class="calibre_1">İktisadî alanda, yeni rejim</span> <span class="bold"><span class="calibre_1">milliyetçi</span></span> <span class="calibre_1">ve</span> <span class="bold"><span class="calibre_1">devletçi</span></span><span class="calibre_1">dir: Osmanlıdan kalma borçları öderken, dışardan borç almamayı da ilke edinir; demiryollarını millileştirir. Ülke kendi kendine yeterli bir hale getirilmelidir: Dışardan mal getirtilmeyecek, yerli hammaddeyi işleyecek bir sanayi, özellikle de maden sanayisi geliştirilecektir; pek titiz bir korumacılık, vergiden bağışıklık, devlet siparişleriyle sanayiye bir atılım getirilir ve Sümerbank gibi bankalar da maddi yardımlarıyla el uzatır ona. Ne var ki, nüfusun beşte dördü tarımla yaşamaktadır. Böylece, ulusal pazar genişletilmek ve sanayi hareketlendirilmek isteniyorsa, tarıma bir çeki düzen getirilmelidir. Tarımda ise, köylülerin çoğu küçük üreticidir, yarısının toprağı bile yoktur, büyük toprak sahiplerinin ekimden uzak tuttukları yığınla boş alan vardır; ekme ve biçme yöntem ve araçları ise geridir; öşür, adaletsizliklere yol açtığından, daha 1925’te kaldırılır ve gelire dayalı gayrimenkul vergisi konulur yerine; kredi ve satış kooperatifleri kurulur, tarım eğitimi geliştirilir ve Ziraat Bankası, kooperatifleri denetlerken pazara göz kulak olur, buğday satın alır ve köylüye borç verir.</span></p>

  <p class="calibre_5"><span class="calibre_1">1929’da, bütün bu çabaların sonucu henüz yeterli değildir: Kalifiye işçiler pek az, yerel kapitalistler ılımlı, girişim anlayışı yetersiz, sermaye birikimi zayıftır; ve bütün bunlar, varolan ilerlemeleri de frenleyen şeylerdir. Öte yandan, Avrupa Türkiye’sinde okuryazar olmayanların oranı yüzde 66, Asya Türkiye’sinde ise erkekler arasında yüzde 88, kadınlar arasında ve kırsalda yüzde 97’dir. Karasaban çoğunlukta, demir saban azınlıktadır. Ticaret dengesi açığı hâlâ yüzde 25’tir. Sosyal eşitsizlik çarpıcıdır; halkın sadece küçük bir bölümü, atılmış adımlardan yararlanmaktadır. Bununla beraber, rejimin başındaki Atatürk’ün saygınlığı dünyada büyüktür; laik reformları, tutucu ve gelenekçi çevreleri irkiltmiş olsa bile, Müslüman dünya da saymaktadır kendisini. Bunun sonucudur ki, Kemalist Türkiye, uzun süre komşularınca örnek olarak alınacak ve kendisini yenenlerin çabalarını boşa çıkaran bir ülke olarak taklit edilecektir.</span></p>

  <p class="calibre_7"><span class="italic"><span class="calibre_1">Mısır</span></span></p>

  <p class="calibre_5"><span class="calibre_1">Mısır’ın Müslüman dünyada özgün bir çehresi vardır: Pek yüksek bir ölüm oranına karşın olağanüstü bir doğurganlık -ortalama yüzde 4,25!-, çölle sınırlanmış bereketli daracık bir toprakta, nüfusunu hızla artırır; dünyanın en kalabalık vahasıdır o.</span></p>

  <p class="calibre_5"><span class="calibre_1">Oysa, 1920’de 16 milyonluk bir halkın içinde 225.000 yabancı, ülkenin bütün servetinin yarısından fazlasına (yüzde 53) sahiptir; Fransız, özellikle İngiliz görevliler, idarede en önemli görevlere yerleşmişlerdir. Arap Rönesansının başlıca ocağı olan bir ülkede böylesi bir</span> <span class="bold"><span class="calibre_1">yabancı üstünlüğü</span></span> <span class="calibre_1">iyi karşılanmaz. İstemediği halde savaşa itilmiş Mısır, dört yıl boyunca İngiliz birliklerinin işgalinde yaşamıştır; buğdayına, pamuğuna onlar el koymuş, sıkıyönetimle bunaltılmışlardır. Dahası var: İngilizlerin 1914’te himayelerini ilan etmeleri, 1882’den beri süren fiili bir işgali kesin bir rejime dönüştürmüş gibidir; o yüzden, 1918’den beri ulusal duygunun yol açtığı gösteriler şiddet kazanmıştır.</span></p>

  <p class="calibre_5"><span class="calibre_1">İngiliz egemenliğine karşı mücadele ise, Mısır toplumunun küçük bir fraksiyonunun eseridir. Hemen hemen tüm okuryazar olmayan sefil Fellah kitlesi, yeni fikirlerle buluşmuş değildir henüz. Büyük toprak sahipleri arasında birkaç moderniste de rastlanır; özellikle Kahire’de, Afrika’nın bu en büyük kentinde,</span> <span class="bold"><span class="calibre_1">kırsal kökenli</span></span> <span class="calibre_1">bir</span> <span class="bold"><span class="calibre_1">orta sınıf</span></span> <span class="calibre_1">gelişmiştir: Teknik okullarda ve üniversitede okumuştur, günlük yaşamda geleneğe bağlı kalsa da Fransızca ve İngilizce bilir ve Batılı fikirlerin etkisi altındadır. Küçük ve orta memurlardan, tacirlerden oluşan bu sınıf, üniversite gençliği ile etkin bir kitledir. Sanayi proletaryası az ve örgütsüz olduğu için sosyal sorunların içine pek girmemiş olan söz konusu sınıf, esas olarak milliyetçidir. Zaglul Paşa gibi İngiliz karşıtı hareketin şefleri bu sınıfın bağrından çıkmıştır. Mısır’ın boşaltılmasını, Sudan’ın geri verilmesini, kapitülasyonların ve karma mahkemelerin kaldırılmasını o ister; Lozan’dan beri Türkiye’de -ve kimi başka ülkelerde- son bulan bu sonuncular, daha da göze batar haldedirler. Çeşitli sanayi dallarının yaratılması; 1920’de, doğrudan Mısırlıların sermayesiyle kurulan Mısır Bankası’nın -sigortacılıktan tiyatro ve sinema işletmeciliğine kadar yayılan- başarılı girişimleri, siyasal ve ekonomik alanda</span> <span class="bold"><span class="calibre_1">ülkenin bağımsızlığı</span></span><span class="calibre_1">nı daha da arzulanır kılmaktadır.</span></p>

  <p class="calibre_5"><span class="calibre_1">Bütün siyasal partiler içinde en önemlisi ve etkin olanı, Sait Zaglul Paşa’nın yönettiği</span> <span class="italic"><span class="calibre_1">Wafd Partisi</span></span><span class="calibre_1">’nin halk arasında sonsuz bir saygınlığı vardır. Parti, milliyetçi istemleri gündemine alır; sloganlarını ülkenin en ücra noktasına değin ulaştıran sağlam bir örgüte sahiptir, o kadar ki Mısır’ın her yerinde bir anda kepenkleri kapatabilir, grev ve boykotları başlatabilir. 1918’den 1922’ye kadar, -Zaglul Paşa’nın sürgüne yollanması da dahil- İngilizlerden gelen her baskıya yanıt verilir; Lord Milner’le Lord Curson’un anayasa tasarıları reddedilir. Son olarak, 1922’de, İngiliz hükümetinin tek yanlı bir bildirisiyle himaye rejimine son verilerek Mısır’ın bağımsızlığı ve egemenliği ilan edilir; ancak bu egemenlik kuramsaldır, çünkü şu dört temel nokta bir anlaşmaya kadar İngilizlerin kararına bağlı tutulmuştur: Britanya İmparatorluğu’nun iletişim güvenliği (yani Süveyş kanalı sorunu), Sudan’ın statüsü, Mısır’ı yabancı saldırısına karşı koruma, yabancı azınlık ve çıkarların korunması!</span></p>

  <p class="calibre_7"><span class="italic"><span class="calibre_1">Yakındoğu’da İngiliz egemenliği. İran ve Afganistan</span></span></p>

  <p class="calibre_5"><span class="calibre_1">Savaş sırasında, tam egemenliği bütün</span> <span class="bold"><span class="calibre_1">Yakındoğu</span></span><span class="calibre_1">’da kurmayı düşlemiş olan İngilizler, az çok başarır bunu. Ajanları Lawrence ve St. John Philby aracılığıyla “çölün ayaklanışı”nı kışkırtır; Hicaz’da hüküm süren Haşimi hanedanının başı Hüseyin’e bir Arap krallığı vaadeder. Fransa, 1916’daki gizli anlaşmalara uyulmasını isteyip Faysal’ı da Şam’dan kovunca, İngiltere onu alır Irak kralı yapar ve kardeşi Abdullah’ı da Ürdün emiri: İkisi de iki yapma devlettir, özellikle ikincisinin maliyesi ve ordusu yoktur; ikisi de İngiliz mandası altındadır ve görevlileri İngilizdir. Bir İngilizin, Glubb Paşa’nın komutanlık ettiği Ürdün ordusu, Irak-Akdeniz yoluyla, Musul petrolünü kıyıya akıtan</span> <span class="italic"><span class="calibre_1">pipe-line</span></span><span class="calibre_1">’ın güvenliğini sağlar. İngiliz politikasının sadık hizmetkârı olan Faysal’ın 1930’da bağımsızlığı tanınır; Büyük Britanya’ya yığınla hak tanıyan bir askerî anlaşma ile de astarlanmıştır bu.</span></p>

  <p class="calibre_5"><span class="bold"><span class="calibre_1">Arabistan</span></span><span class="calibre_1">’da, İngiliz politikası, daha az başarılı oldu. İngilizlerin koruduğu Haşimi’lerin amansız düşmanı olan Vahhabi’lerin başı İbni Suud, yerleşmiş bedevilerin yardımıyla, ihvan adıyla, silahlı ciddi bir güç kurar: 1926’da, Mekke’yle Medine’yi ele geçirir ve Hicaz’la Necid’in kralı olarak tanıtır kendini. Yemen’de olduğu gibi burada da, modernleşme sadece ordunun silahlarındadır; din temeline dayanan ataerkil monarşi tüm çağdaş düşüncelere düşmandır.</span></p>

  <p class="calibre_5"><span class="calibre_1">Bütün bu bölgede, İngiltere, Irak’la Ürdün’e dayanarak, birkaç garnizonla birbirine hasım kabilelere asayiş getirir; ayrıca elinde para ve yöreyi her yönüyle tanıyan bir kadro vardır; kabileler arası düşmanlıkları oynama sanatında ise zaten uzmandır. Sahip olduğu güç, İbni Suud’a haddini bildirmeye yettiği gibi, bağımsızlığa soyunacak olanları da yola getirir.</span></p>

  <p class="calibre_5"><span class="bold"><span class="calibre_1">Filistin</span></span><span class="calibre_1">’de, 1917’de Balfour Bildirisinin kurulmasını vaadettiği bir ulusal Yahudi ocağı örgütlenir. Ne var ki, bu bildirinin kökenindeki anlaşmazlık pek vahim sonuçlara götürecektir: İngilizler, sadece bir özerk kültürel cemaat yaratmayı düşünürken, Siyonistler onu bir devletin çekirdeği olarak anlarlar ve başarırlar da bunu.</span></p>

  <p class="calibre_5"><span class="calibre_1">İngilizlerin, Doğu Akdeniz’le Kızıl Deniz’de sağlamca ellerinde tuttukları bu kalenin doğusunda kalan Müslüman ülkeler bağımsız diye bilinir:</span> <span class="bold"><span class="calibre_1">İran</span></span> <span class="calibre_1">ve</span> <span class="bold"><span class="calibre_1">Afganistan</span></span><span class="calibre_1">’dır bunlar. Her iki ülkede de, Türkiye’yi örnek alıp, hükümdarlar, aydınların da desteğiyle, -bağımsızlığın koşulu- bir modernleşme çabasına girişmişlerdir. Ancak, sefil ve bilgisiz kitlelerin arka verdiği</span> <span class="bold"><span class="calibre_1">dinsel geleneğin direnişi</span></span><span class="calibre_1">yle yüzyüzedir bu çaba.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">İran, savaş boyunca, Türklerin ve Almanların entrikalarından kaygılı İngilizlerin ve Rusların işgalinde yaşar; Rus Devriminin arkasından da, İngilizler, 1919’da tam bir himaye rejimi kurarlar. Bundan doğan hoşnutsuzluktan, bir subay, Rıza Han yararlanıp 1921’de bir hükümet darbesi yapar ve 1924’te de şah olur. Rıza Şah Pehlevi, Türkiye’ye bakıp -ama dinsel görüşlerle de çatışmadan- ülkenin modernleşmesine girişir: Göçebe kabileleri yerleşmeye zorlar; büyük toprak mülkiyetini, giderek onların sahiplerinin nüfuzunu sınırlamak ister; düzenli bir idare ve mahkemeler kurar ve o sayede -1928’de- kapitülasyonlar da kalkar; giysi reformu (takke yerine kasket ya da şapka) getirir; modern bir ordu oluşturur, maliyeyi örgütler, yollar açar, sulamayı çeki düzene sokar, sanayileşmek ister; Anglo-Persian</span></span> <span class="calibre_1">Oil Cy</span><span class="italic"><span class="calibre_1">’e, Hazine için daha avantajlı koşullar dayatır.</span></span>
  </blockquote>

  <blockquote class="calibre_8">
    <span class="italic"><span class="calibre_1">Afganistan’da ise, tersine, 1919’da Han olan Amanullah’ın ülkeyi modernleştirmek yolundaki girişimi, bir başarısızlıktır. Kral, İngiltere’ye karşı başarılı bir savaştan sonra, sadece -İngilizlerin elindeki- Hindistan’la diplomatik ilişkilerde bulunma yükümlülüğünden sıyrılır öteki devletlerle ilişkiler kurar, Avrupa’ya öğrenci yollar, yabancı teknisyenler çağırır, Kabil halkına Batılı tarzda giyinmeyi dayatır; 1928’de, devlet görevlilerine çok kanlılığı yasaklar ve kraliçe de çarşafını çıkarır. Ne var ki, 1929’da Nadir Şah kendisini devirir ve modernleşme de toprağa gömülür.</span></span>
  </blockquote>

  <p class="calibre_7"><span class="italic"><span class="calibre_1">Büyük Bunalım’ın etkisi</span></span></p>

  <p class="calibre_5"><span class="calibre_1">Yakındoğu’da, 1929 bunalımı ve diktatörlüklerin gelişmesi,</span> <span class="bold"><span class="calibre_1">milliyetçiliğin ilerlemesi</span></span><span class="calibre_1">ni alabildiğine destekledi. Bunalımdan doğan ekonomik güçlükler, arkaik yapıdaki bir toplumun dengesizliğini derinleştirirken, liberal geleneklerin yokluğu faşist ve askerî ideolojiye uygun bir zemin yaratıyordu. Avrupa’ya direnişin yengin kahramanı, güçlü ve saygın bir ulusun yaratıcısı Atatürk örneği şunu ispat eder: Bağımsız ulusal bir devleti çabucak kurmak mümkündür. Öte yandan, gitgide artan sayıda göçmenin doluştuğu ve dışardan bol sermayenin aktığı Filistinlide Yahudi yurdundaki gelişme, Arap çoğunluğu boğma tehlikesini yarattığı için derin bir hoşnutsuzluğa yol, açmıştır: 1931’de toplanan Arap Kongresi, dışardan Yahudi göçünün durdurulmasını ister ve Müslüman dayanışmasına çağrıda bulunur. 1935’te İtalya’nın Habeşistan’ı ele geçirmesi komşu ülkeleri kaygılandırır, ama diktatörlüklerin saygınlığını da artırır ve bir diktatörün her şeyi yapabileceği izlenimini yaratır. İtalyan ve Alman propagandası da, geri kalanı tamamlar: 1933 yılından başlayarak, Mareşal Balbo, Libya’da yerlilere karşı bir yumuşama politikasına girişir, Müslüman diniyle Arap dilinde eğitimi destekler; İtalyan diplomasisi de, 1930’da Milletler Cemiyeti’nde, İngilizlere karşı Irak’a, 1934’te Fransızlara karşı Suriye’ye, Siyonizme karşı Arap davasına arka çıkar. Almanlar da, Filistin’in ayaklanışı boyunca Arapları tutar ve bütün Yakındoğu ülkelerinin öğrencilerini üniversitelerine çağırırlar. Beride, İspanya’nın Franco’su da, Abdülhalik Torres’in Faslılar arasında yürüttüğü milliyetçi harekete omuz verir. Bütün bunların sonucu olarak, tüm Yakındoğu ülkelerinde,</span> <span class="bold"><span class="calibre_1">disiplinli genç gruplaşmalar</span></span> <span class="calibre_1">oluşur, orduyu örnek alan selam, işaret, üniforma ve gösteriler yaygınlaşır: Mısır’da, Ahmet Hüseyin’in kurduğu -yeşil gömlekleriyle- “Genç Mısır” örgütü boy atar; Suriye’de, Suriye Ulusal Partisi, Suriye Ulusal Eylem Birliği, Irak’ta Arap Kulübü vardır, vb. 1936’da kaynaşmalar, Mısır hükümetinin istifasını ve Mısır’ın bağımsızlığını yeniden tanıması yolunda İngiltere ile görüşmeleri dayatır. Suriye’de gösteriler, elli gün süren bir genel grev, polisle sokak çatışmaları, Fransa’yla bağımsızlığı vaadeden bir antlaşmayla sonuçlanır. Filistin’de, şiddetli bir Arap milliyetçi patlayışı, İngiliz hükümetini, Siyonist sorununa bir çözüm arama ve politikasını değiştirme zorunda bırakır.</span></p>

  <p class="calibre_"><span class="calibre_1">İKİNCİ DÜNYA SAVAŞI’NIN SONUÇLARI</span></p>

  <p class="calibre_5"><span class="calibre_1">İkinci Dünya Savaşı, Yakındoğu’nun evrimini kesin olarak etkiledi. Milliyetçilik, o tarihe değin yönetici sınıfların bir fraksiyonu ile sınırlı iken, halk kitlelerine yayılır. Aydınların milliyetçiliği ise, sosyal sorunla içiçe geçer. İslam da, bir din olarak derin bir şok geçirir; ancak gelenekçilerle modernistler arasındaki zıtlık, yayılma gücünü azaltmaz, özellikle Afrika’da sürer bu.</span></p>

  <p class="calibre_5"><span class="calibre_1">Birinci Dünya Savaşı süresince, askerî harekâtın Yakındoğu’da ikincil bir niteliği olmuştur, İkinci Dünya Savaşında ise, bu ülkelerin stratejik önemi bütün boyutlarıyla ortaya çıkmıştır. Hitler’in kırsal imparatorluğu, bu dev mücadeleyi, bir yerde Anglosakson deniz gücüne karşı veriyordu. Öyle olduğu için, Afrika’daki büyük savaşlar,</span> <span class="bold"><span class="calibre_1">Süveyş Kanalı’na sahip olma</span></span> <span class="calibre_1">uğrunda olmuştur.</span></p>

  <p class="calibre_5"><span class="calibre_1">Aynı zamanda, savaş, bu ülkelere büyük çıkarlar da sağlamıştır.</span></p>

  <p class="calibre_5"><span class="calibre_1">Son olarak, savaş, söz konusu ülkelere şunu ispatlamıştır: Avrupa’nın üstünlüğü bir mitostur ve Batılı teknikleri edinme, onları, bağımsızlıklarını çabucak elde eder hale getirecektir.</span></p>

  <p class="calibre_5"><span class="calibre_1">Kimi konular da var ki, üzerlerinde ayrıca durmalı.</span></p>

  <p class="calibre_7"><span class="italic"><span class="calibre_1">Petrolün rolü</span></span></p>

  <p class="calibre_5"><span class="calibre_1">İkinci Dünya Savaşı süresince ve savaştan sonra, Doğu’yu değişikliğe uğratan en önemli etkenlerden biri,</span> <span class="bold"><span class="calibre_1">petrol zenginliği</span></span><span class="calibre_1">nin oynadığı dev rol olmuştur. Dünya petrol rezervlerinin pek büyük bölümünün (yüzde 70’e yakın) Ortadoğu’da olduğunu hatırlatmaya gerek yok. Bölgenin sadece stratejik önemi değil, işte bu zenginliktir ki, İngiltere ile Birleşik Devletlerin söz konusu topraklara sürekli müdahaleye götürmüştür. 1933’e kadar İngilizler bölgenin petrolünü çıkarmada tek başlarınadırlar; sonra büyük İngiliz ve Amerikan kumpanyaları gelir işin içine girerler. Ne var ki, savaş, büyük atılımlarda bulunma fırsatını verir: 1944’ün sonlarında,</span> <span class="italic"><span class="calibre_1">Aramco</span></span> <span class="calibre_1">diye bilinen ünlü</span> <span class="italic"><span class="calibre_1">Arabian American Oil Company</span></span> <span class="calibre_1">kurulur. Daha sonra, İngiltere’nin mali ve siyasal güçlüklerinden yararlanan Amerikan kumpanyaları yeni ödünler elde eder ve yayılırlar.</span></p>

  <p class="calibre_5"><span class="calibre_1">Petrol rezervlerinin gitgide artan ölçüde işletilmesi, bu ülkelerin yaşamını altüst eden etkiler doğurmuştur. Aslında geri kalmış bir ortamda, yan yana, ama birbirinden bağımsız ileri kapitalist bölgeler ortaya çıkmıştır ki, o geri kalmış ortam, bu zenginlikten sınırlı ve hemen hemen sadece mali bir yarar sağlar. Bedevinin yaşamındaki değişiklik devede kulaktır. Üretim, yerinde hemen hemen hiçbir değişikliğe uğramaz; böylece edinilen yarar, kumpanyaların feodal şeflere ve hükümetlere ödedikleri</span> <span class="italic"><span class="calibre_1">royalties</span></span> <span class="calibre_1">ile sınırlıdır ve bir “ölü rant”tır bu. Onun karşılığında petrolü elde edense, onu istediği biçimde işleyip istediği amaçta kullanmakta serbesttir. Dahası kumpanya, yerli hükümetin üzerinde, kendi ülkesinin politikasının bir desteğidir. Öyle olduğu için, İran Başbakanı Musaddık 1951’de petrol kuyularının millileştirilmesine karar verdiğinde, İngiltere bütün gücüyle kumpanyanın arkasına geçmiştir; ayrıca Musaddık’ı da bir darbeyle devirmiş uysal bir hükümeti iş başına geçirtmiştir.</span></p>

  <p class="calibre_5"><span class="calibre_1">Büyük petrol şirketlerinin, onların arkasında da Birleşik Devletler’le İngiltere’nin birbirlerine karşı giriştikleri korkunç rekabet, bütün Arap dünyasında da yankılanmaktadır.</span></p>

  <p class="calibre_5"><span class="calibre_1">Son olarak, şunu da söylemeli: “Ölü rant”ların ve ödentilerin bir bölümü, ülkenin durumunu düzeltmede kullanılsa da, bu olağanüstü zenginlikler, yerli kralcıklara masalsı hazineler yığına ve duygusuz bir harcamaya girişme olanağı sağlar. Yabancı sermayenin bu doğal zenginlikleri sömürmesi, milliyetçilerin hoşnutsuzluğuna yol açar ister istemez ve bağımsızlık duygularını kamçılar; onların gözünde, bu heba olan zenginlikler ülkelerinin sanayileşmesinde kullanılmalıdır, kitlelerin korkunç sefaletine son verecek olan da budur.</span></p>

  <p class="calibre_7"><span class="italic"><span class="calibre_1">Büyük mülkiyet rejimi ve Doğu’nun sefaleti</span></span></p>

  <p class="calibre_5"><span class="calibre_1">İki savaş arasında modern tekniklerin ekonomiye sokulmasıyla doğan değişiklikler, bu ülkelerde,</span> <span class="bold"><span class="calibre_1">kent nüfusunda hızlı bir çoğalma</span></span><span class="calibre_1">ya yol açtı.</span></p>

  <p class="calibre_5"><span class="calibre_1">Ne var ki, sefil bir halk yığışır kentlerde.</span></p>

  <p class="calibre_5"><span class="calibre_1">Gelirlerde eşitsizlik artar, halk yığınlarının yaşam düzeyi daha da düşer; bu da, gayrimenkul mülkiyetinin eşitsiz dağılımının ve nüfustaki büyük artışın sonucudur. Eşitliğe dayalı kabile rejiminin yıkıldığı bir sırada,</span> <span class="bold"><span class="calibre_1">güçlü bir oligarşi</span></span> <span class="calibre_1">yükselir; öte yandan, kırsal kitleler sefalete düşüp kentlerde yeni-kentli sefil bir proletarya oluşur.</span></p>

  <p class="calibre_5"><span class="calibre_1">Son olarak, nüfus, kaynaklardan daha hızlı artarken; bir yandan mülkiyet rejimi, ekilebilir geniş alanların değerlendirilmesini engeller, öte yandan kamu gelirlerindeki yetersizlik zorunlu olan sulama çalışmalarına imkân vermez. Böylece, nüfusun yarıdan fazlası, süreğen bir</span> <span class="bold"><span class="calibre_1">düşük istihdam</span></span> <span class="calibre_1">içinde yaşar. Kentlerde, sanayi gelişmesi zayıftır ve zanaatçılık, dışardan mamul madde getirtilmesi yüzünden çöküş halindedir. Kişi başına düşen gelir gibi tüketim ortalaması da zayıftır. Devlet, zorunlu yatırımlara girişmez; çünkü zengin sınıfın elindedir ve mali kaynaklarını da tüketim maddelerinden ve gümrüklerden alır. Kamu giderleri, büyük bölümüyle, idaredeki görevlilerin aylığına ve israfa harcanır.</span></p>

  <p class="calibre_5"><span class="calibre_1">Bu büyük yoksulluğa eşlik eden de hep</span> <span class="bold"><span class="calibre_1">bilinen felaketler</span></span><span class="calibre_1">dir: Yetersiz beslenme, kötü sağlık önlemleri, sefaletin doğurduğu hastalıklar, okuryazar oranındaki düşüklük (halkın yüzde 80 ila 90’ı bu durumdadır). Her yanda köylüler, bu korkunç koşullarda yaşarlar.</span></p>

  <p class="calibre_5"><span class="calibre_1">Hiçbir ülkede, ne vaktiyle mandacı devletler, ne de onların yerine geçen oligarşiler, tarım üretimindeki yetersizliğe çare olacak bir toprak reformuna el atmamışlardır; Anglosakson çıkarlarının desteklediği büyük toprak sahipleri, bu türden bir reforma ateş püskürürler. Öte yandan, sanayi gelişmesi teknisyen gerektirir ki, o da eksiktir. Ulusal gelirdeki düzeyin düşüklüğü ve onun dağılışındaki eşitsizlik yüzünden para biriktirme de ahım şahım değildir ve halkın alım gücü düşüktür, bu da iç pazarı etkileyip daraltır; böylece, uzun ve orta vadeli krediler nadirdir ve yatırımlar da yetersizdir.</span></p>

  <p class="calibre_7"><span class="italic"><span class="calibre_1">Sosyal huzursuzluk ve siyasal sonuçları</span></span></p>

  <p class="calibre_5"><span class="calibre_1">Bu koşullara karşın, otuzlu yıllardan beri, yerinde olsun dışarıya öğrenci yollayarak olsun, eğitimdeki gelişmeler, eski Batılı yönetici sınıfa oranla -genel olarak- daha orta halli bir kökenden gelen bir</span> <span class="italic"><span class="calibre_1">intelligentsia</span></span> <span class="calibre_1">yaratır. 1943’e kadar yükselişini sürdüren faşizmden etkilenmiştir bu zümre; ve kendileri de orta halli bir kökene sahip ordu şefleriyle sıkı ilişki içindedir. İşte, egemen güçlere karşı hareketlenişte gitgide büyüyen bir rol oynayan ve yazgıcı ve gelenekçi eski yönetici sınıflarla mücadele eden, bu</span> <span class="bold"><span class="calibre_1">yeni kuşak</span></span><span class="calibre_1">tır; bu kuşak, sosyal reformlar, sulamada ve tarım yöntemlerinde iyileşme, sanayi donamını için bir planlama, eğitimin de geliştirilmesini ister. Basın, radyo, bu yeni fikirleri kitlelere götürür; zaten kitleler de, bu kuşağın eylemine kulak kabartır haldedirler ve gitgide şunun bilincindedirler: Gerçek bağımsızlık, Batılı güçlerin dostu eski “paşalar” sınıfının ortadan kaldırılmasıyla mümkün olacaktır.</span></p>

  <p class="calibre_5"><span class="calibre_1">Bir büyük siyasal istikrarsızlık doğacaktır bundan.</span></p>

  <p class="calibre_5"><span class="calibre_1">Avrupa okullarında okumuş yerli burjuvazi bir parlamenter rejim getirmiştir ki, adı demokratiktir sadece. Hemen her yanda yaşamını sürdüren feodalite, kitlelerin cehaleti ve büyük toprak sahiplerine bağımlılıkları, politika mesleğinde pişmiş</span> <span class="bold"><span class="calibre_1">bir avuç oligarşi</span></span><span class="calibre_1">yi iktidarda tutar; hile ve dalavereye batmış bu oligarşinin yaptığı ise, hükümet politikasını, milletvekilleriyle seçmenlerinin çıkarlarına alet etmektir. Yetkili teknik kadroların azlığı, idari anarşiyi ve çürümüşlüğü sürdürür. Bu yetersiz ve kokuşmuş ve iktidara da çoğu kez yabancı desteğiyle gelen eski yönetici sınıfları safdışı etmek amacıyla,</span> <span class="bold"><span class="calibre_1">yurtsever devrimci hareketler</span></span><span class="calibre_1">, iktidarı, Latin Amerika’da olduğu gibi, eşrafa ve feodal güçlere bağımlı, üstelik yetersiz seçmenlerin tutsağı olmaktan kurtarmayı denerler. Ülkenin hem zenginliğine, hem siyasal iktidara sahip olan büyük toprak sahiplerinin elinden iktidarın koparılışı da ihtilal ve diktatörlükle olur. Siyasal iktidar önemlidir, çünkü zorunlu toprak reformu onsuz mümkün olmaz. Milliyetçilik, kimi zaman çelişmeli niteliklere bürünür: Dinsel yaşamı arındırmayı ve geleneksel pratiklere sıkı sıkıya uymayı isteyen en katı dinsel istemleri desteklerler; ama öte yandan, kadının bağımsızlığı ve fikir yaşamının modernleşmesi için de çabalarlar; ve aynı zamanda, komünistlere karşı çıksalar da, kimi zaman “sınıf mücadelesi ile bir tutulabilecek” pek cesur sosyal istemlerde de bulunurlar.</span></p>

  <p class="calibre_5"><span class="calibre_1">Bu eğilimler, sonra 1948-1949 yıllarında İsrail’e karşı savaşta Müslüman orduların -hükümetlerin ihanet ve yetersizliğine verilen- yenilgilerinin doğurduğu utanç,</span> <span class="bold"><span class="calibre_1">ihtilal ve hükümet darbeleri</span></span><span class="calibre_1">ne yol açar; bütün ülkelerde, parlamenter demokrasinin görünüşleri bile silinir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">1945’te, Mısır adına Almanya’ya savaş ilan etmiş olan Ahmet Mahir öldürülür, 1948’de Nokraşi Paşa’yla Yemen İmamı Yahya’ya sıra gelir; 1949’da, Suriye Genelkurmay Başkanı Hüsnü Zaim hükümet darbesi yapar, çok geçmeden General Çiçekli onu öldürtür yerine geçer; 1951’de, Ürdün Kralı Abdullah öldürülür, çünkü İngiltere’nin sadık bağlaşığı olduğu için Arap davasına ihanet etmiş sayılır; 1952’de de, Filistin savaşının kahramanı ve Mısır Genelkurmay Başkanı General Necip, devletin çürümüşlüğünden ve ordunun güçsüzlüğünden sorumlu tuttuğu Kral Faruk’u devirir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Eski Bedevi toplumunun pek ağır çökmekte olduğu Arabistan’ın en geri ülkelerinde bile, yeni sosyal sınıflar doğar ve modern değişiklikler isterler; Yemen’de, hatta Suudi Arabistan’da böyledir.</span></p>

  <p class="calibre_5"><span class="calibre_1">Batılı devletler, olan biten karşısında genel olarak gerilerler: Önce Fransa saf dışı edilir, sonra İngiltere gerçekleri kabul eder; Güney Yemen’de bir federasyon kurulmasına razı olurken, Aden’e de bağımsızlık tanır ve çekilir oradan (1968). Ondan boşalan yeri, belli bir ölçüde Birleşik Devletler alır kuşkusuz ve kendi iktisadî ve kültürel nüfuzunu yaymaya başlar.</span></p>

  <p class="calibre_5"><span class="calibre_1">Ne var ki milliyetçilik pes etmeyecektir.</span></p>

  <p class="calibre_7"><span class="italic"><span class="calibre_1">Dinsel etkenin önemi ve toplumdaki değişmeler</span></span></p>

  <p class="calibre_5"><span class="calibre_1">İslam, Batılı düşüncenin etkisine uğrar ve uğramayı da sürdürür.</span></p>

  <p class="calibre_5"><span class="calibre_1">Kahire’de tutuculuğun kalesi, El Ezher, ağır ağır gerilemek zorunda kalır. 1941’de Ulema Kurulu, Ortaçağlı bütün tefsirlerde bulunan ve “İsrailiyat” denen “sahte hadisler”den farklı olan “sahih” hadislerin bir derlemesinin hazırlanmasını uygun görür; böylece modernistler, inançlarının temellerini yeniden gözden geçirmeye başlarlar. Öte yandan, reformcular ve gelenekçiler İslam’a milliyetçi bir yorum getirmekte birliktirler. Bu davranış, hem her yanda baş gösteren dinsel gericiliği, hem de Müslüman devletleri birleştirme çabalarını açıklar. İnançsa pek canlıdır; Mekke’ye giden hacı sayısı her yıl artar. Yığınla dinsel hareket kalabalıkları çeker: Her yanda</span> <span class="italic"><span class="calibre_1">Müslüman Kardeşler</span></span><span class="calibre_1">, Endonezya’da teokratik bir devlet yandaşı</span> <span class="italic"><span class="calibre_1">Dâr-ul-İslam</span></span><span class="calibre_1">, İran’da</span> <span class="italic"><span class="calibre_1">Mollalar Partisi</span></span> <span class="calibre_1">vardır ve orada Kuran eğitimi okullarda gelişmiştir; Pakistan’da</span> <span class="italic"><span class="calibre_1">Cemiyet-i İslamiya</span></span> <span class="calibre_1">ayaktadır ve ülkede yeni Anayasa -esas olarak- dinsel yasalara dayanmaktadır zaten ve “İslam Cumhuriyeti” ilan edilmiştir; Cezayir’de de,</span> <span class="italic"><span class="calibre_1">Ulema Cemiyeti</span></span> <span class="calibre_1">kurulmuştur. Suriye’de 1950’de, Hıristiyan azınlıklar, İslam’ın “devlet dini” olduğu yolunda Müslüman Kardeşler’in istediği bir formülün Anayasaya konulmasını güçlükle engellerler. Pakistan’da 1948’de “Dünya Müslüman Cemiyeti” diye bir dernek kurulur ve amacı da, Katolik Kilisesi ile komünizme karşı ortak eylemde bulunmaktır ve bir “İslamistan”ın kurulmasını önerir. Bu panislamcı birlik arzusu, akılcılığın yükselişine ve yabancı etkilere karşı bir savunma aracıdır; ama İslam’ı modern dünyanın fikri gereklerine uyarlama için bir çabadır da aynı zamanda. Ne var ki söz konusu arzu, bu camianın sadece dinsel olmayan bir planda yerleşmesi gerektiği ölçüde, coğrafi ve tarihsel farklılıklara dayanan pek büyük farklılıklara çarpmaktadır: Mısır’la Irak, Suriye ile Suudi Arabistan arasındaki rekabetler, onların yanı sıra başkentler, Kahire, Bağdat, Amman, Şam, Kudüs... arasındaki rekabetlerdir bunlar. Öyle de olsa, büyük devletler arasındaki entrikalar, gitgide daha kolaylıkla bozulmaktadır; kimi şefler arasında kişisel çekişmeler sürse de, Müslüman dünya, bir bütün olarak kendisini dayanışma içinde ve birleşmiş hisseder; öte yandan, İsrail devletine karşı düşmanlık, Müslüman devletler arasında güçlü bir çimento durumundadır.</span></p>

  <p class="calibre_5"><span class="calibre_1">Kuşkusuz, yer yer de olsa, Doğu’da sanayileşmiş kimi bölgeler de vardır: Türkiye’de bazı noktalar, Nil deltası, Güney İran’ın, Irak ve Arabistan’ın petrol bölgeleri; ona göre de az çok kalabalık bir proletarya! Öte yandan, bütün Afganistan’da, İran’ın büyük bir bölümünde, iç Arabistan’da, Yemen ve Irak’ta, insanları birbirine sıkı bir dayanışma de bağlı ve görece bir eşitlik içinde kabileler yaşar.</span></p>

  <p class="calibre_5"><span class="calibre_1">Bununla beraber,</span> <span class="bold"><span class="calibre_1">eski toplum çatlamıştır</span></span><span class="calibre_1">; modern ekonomi, göçebelerin yerleşmesini (Suriye’nin kuzeyinde, İran’da, Irak’ta ve Türkiye’nin doğusunda) hızlandırmakta ve toprağın bireysel mülkiyetiyle beraber, bir avuç zenginle sefil bir kitle arasında hızlı bir farklılaşmaya yol açmaktadır; bunun yanı sıra, örflerde ve kurumlarda, özellikle de aile kurumunda derinliğine bir değişiklik yaşanmaktadır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Türkiye dışında her yerde, aile hukukuna giren ne ki var dinsel mahkemelerin yetkisindedir ve çokkarılılık geçerlidir; ancak kentlerde, konut bunalımının, özerk bir yaşam, bağımsız bir ev ve bütçe arzusunun sonucu olarak, Batılı tipte karı-kocadan ibaret aile egemen durumdadır; ataerkil aile tipi, kimi küçük kentlerde ve kırsalda, tutucu duyguları, egemen ve toprakta kollektif mülkiyetin yaşadığı bu nadir yörelerde sürer. Kabile-aileye gelince... Aynı adı taşıyan bütün bireyleri birleştiren ve hepsi de babadan hısımlık bağlarıyla tek bir şefe bağlı olarak yaşayan bu aile tipine göçebe ya da yerleşik Bedevilerde rastlanır. Artık kentlerde, nişanlıların birbirlerini görmeden evlenmeleri nadirdir; eşlerin eşitliği kural haline gelir, büyük merkezlerde kızların eğitimi ilerler, yığınla kadın aile ocağının dışında çalışmaya başlar, dışarda kocalarına eşlik ederler. Kadınlar Türkiye’de, İran’da, Suriye’de, Lübnan’da siyasal haklara sahiptirler; Mısır’da, 1942’den beri seçimlere katılırlar; Türkiye’de kanunla yasaklanmış peçe, başka yerlerde gitgide terk edilir haldedir. Giysiler, beslenme, mobilya, günden güne Batılılaşmaktadır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Öte yandan, reform düşmanları gizliden gizliye direnişlerini sürdürürler ve fırsatı yakaladıklarında da karşı saldırıya geçerler.</span></p>

  <p class="calibre_5"><span class="calibre_1">Bunun tipik örneği,</span> <span class="bold"><span class="calibre_1">İran</span></span><span class="calibre_1">’dır.</span></p>

  <p class="calibre_5"><span class="calibre_1">Orada yeni Şah Muhammet Rıza, babası Rıza Pehlevi’nin 1927’den beri izlediği reformcu politikayı terk ederek, 1941’de “yeni bir çağ” açar: Örtünmeye izin çıkar, tarikatların etkinliği serbest bırakılır, mollalar geleneksel giysilerine bürünerek işlerine yeniden koyulurlar. Bu gelişine, kuşkusuz araya başka nedenlerin de girmesiyle, 70’li yılların sonlarında, ülkede, monarşinin yıkılıp onun da gerisinde din devletinin kurulmasına kadar gidecek süreci başlatır.</span></p>

  <p class="calibre_7"><span class="italic"><span class="calibre_1">Türkiye’de Kemalizme karşı tepki</span></span></p>

  <p class="calibre_5"><span class="calibre_1">Türkiye’de, Mustafa Kemal’in kurduğu Cumhuriyet Halk Partisi’nin eserine karşı tepki pek açıktır. Yeni rejim, ekonomiyi millileştirmiş ve tarım ve sanayi üretimini geliştirerek kendi kendine yeterlik politikası uygulamıştı. Ayrıca ülke, savaşın etkilerine uğrasa da ateşinden yakasını sıyırmayı bilmiş, her, iki tarafa gülücükler dağıtarak yansızlığını korumuştu. Bununla beraber, bir huzursuzluk da büyür; Atatürk’ün 1938’de ölümünün arkasından,</span> <span class="bold"><span class="calibre_1">tutucu ve gerici güçler</span></span> <span class="calibre_1">nüfuzlarını gitgide genişletirler, bir yirmi yıldan fazla iktidarda olan Cumhuriyet Halk Partisi’ne karşı saldırıya geçerler; Sovyetlerin Boğazlarla ilgili istemleri bu güçlerin durumunu sağlamlaştırır. Öte yandan, 1947’den başlayarak, Türkiye,</span> <span class="bold"><span class="calibre_1">Amerikan stratejik sisteminin ana parçalarından biri</span></span> <span class="calibre_1">olup çıkar: Yunanistan’la beraber, Marshall Planı’ndan yararlananlardan biridir. Başlarda askerî nitelik taşıyan Amerikan yardımı, daha sonra ekonomik bir niteliğe bürünür ve Kemalist politikanın ilkelerinin terk edilişine götüren belirgin şartlarla astarlanır. Türk hükümeti, Amerikan şirketlerine, bulunduğunda işletme hakkını da içeren petrol araştırma izni vermelidir; sağlanan fonlardan yararlanmanın, yani iktisadi politikasının denetimini kabul etmelidir; yabancı sermaye karşısında onu dışlamaya götürecek vergi koymamayı üstlenmelidir.</span></p>

  <p class="calibre_5"><span class="calibre_1">İktisadi politikadaki bu -ters yöndeki- değişiklik,</span> <span class="bold"><span class="calibre_1">genel politikada</span></span> <span class="calibre_1">da o nitelikte bir değişikliğe götürür: 1950 seçimlerinde, iktidar başlıca muhalefet partisi olan Demokrat Parti’ye geçer; demokratlar, seçim sisteminin bir cilvesi olarak, yüzde 53 oyla, 487 sandalyeden 411 sandalye kazanmışlardır mecliste. Yeni Başbakan Menderes, yabancı sermayenin serbestçe girişine ve yüzde 10’a kadar faizlerin de beklemeden çıkışına hemen izin verir; 1953’te, kazanılmış faizlerle yatırılmış sermayelerin -hemen ve sınırsız olarak- yurduna geri dönebileceğini kabul eder ve yabancı sermaye konusunda Ticaret Yasası yumuşatılır. Birleşik Devletler’e böylesine bağlanmanın sonucu olarak, tarım ve maden üretiminde köklü bir artış olur, ama öte yandan ezici askeri giderler, dış ticaret dengesinin altüst oluşu ve özellikle halk kitlelerini hızla etkileyen bir fiyat artışı da gündeme girer. Üretimin artışından yararlanan nüfusun pek küçük bir bölümüdür; önemli bir işsizlik vardır ve sayısı her yıl artacak insanlar, Batı Avrupa’nın sanayi ülkelerine çalışmaya gidecektir. Öte yandan, kişi başına ortalama gelir, 1957’de 250 dolarken, 1965’te 190 dolara iner. Nüfus yılda yüzde 3 artmaya başlamıştır, ama üretimde artış olsa olsa onun yarısıdır. Okuryazar olmayanların sayısı da yüksektir.</span></p>

  <p class="calibre_5"><span class="calibre_1">Bütün bunlara koşut olarak, büyük toprak sahipleri ile yerel eşrafın desteklediği Demokrat Parti -ki 60’lı yıllarda Adalet Partisi olacaktır-, laik devlet anlayışına dış görünüşte bağlı kalsa da, sola karşı,</span> <span class="bold"><span class="calibre_1">gerici İslamcı çevrelere</span></span> <span class="calibre_1">dayanmaktadır; söz konusu çevreler ise, gitgide palazlanmaktadır (1949’dan beri 5.000, yani bir okula karşı 4 yeni cami yapılmıştır, 1948’de de Mekke’ye hac tekrar başlar). 1945’te çıkarılan ve toprakta özel mülkiyeti bir ölçüde sınırlayan Çiftçiyi Topraklandırma Kanunu uygulanmamıştır (toprakların yüzde 80’i nüfusun yüzde 17,2’sine aittir) ve çok partililiğe götüren siyasal liberalizm, aslında dinsel, siyasal ve iktisadî gericiliğin işine yaramaktadır; onlar, ağırlıklarını seçime her yönde ve büyük ölçüde koyarak kaybettikleri iktidarı yeniden ele geçirme süreci içine girmişlerdir.</span></p>

  <p class="calibre_5"><span class="calibre_1">. Parlamentoda tam bir diktatoryaya varan bu gerici atılım, sonunda üniversite öğrencileri ile subayları, kokuşmuş Menderes hükümetine karşı çıkmaya götürür ve 27 Mayıs 1960’ta ordu iktidarı alır. O tarihten başlayarak, Türkiye’de politik yaşam hiçbir zaman görülmediği kadar hareketlenecektir; “sosyal devlet” anlayışına da yer veren ve özgürlükler yelpazesini çağdaş anlamda genişletip güvencelere bağlayan yeni, bir anayasa,</span> <span class="italic"><span class="calibre_1">1961 Anayasası</span></span><span class="calibre_1">, tutucu parlamento çoğunluğuna karşı</span> <span class="bold"><span class="calibre_1">sol güçlerin gelişmesi</span></span> <span class="calibre_1">için de uygun bir ortam yaratır. Öte yandan, Kıbrıs bunalımının yol açtığı hayal kırıklıkları ve bunalıma -kabul edilebilir- bir çözüm bulmanın imkansızlığı, Birleşik Devletler’le bağların gevşemesine yol açar ve daha yansız bir politikaya doğru bir eğilim kendini gösterir; Sovyetler Birliği ile uzun süreden beri kopuk ilişkilerin yeniden düzelme yoluna girmesi, gelecek için bir Umuttur.</span></p>

  <p class="calibre_7"><span class="italic"><span class="calibre_1">Mısır’da Cumhuriyet ve “Süveyş Olayı”ndan beri Ortadoğu dünyası</span></span></p>

  <p class="calibre_5"><span class="bold"><span class="calibre_1">1936 Antlaşması</span></span><span class="calibre_1">, Mısır’ın bağımsızlığını tanımış ve Büyük Britanya ile sürekli bir bağlaşıklık kurmuştu. Ne var ki İngiltere, Süveyş Kanalı’nda, orayı korumak amacıyla askerî birlikler bulunduruyordu ve Sudan sorunu da çözülmemişti; böylece, milliyetçi hareket olsa olsa bir parça yatışmıştı. Savaş, yeni hoşnutsuzluklar ekler harekete: İngilizler, Mısır’a işgal edilmiş bir ülkeymiş gibi bakmaktadır; binlerce Fellah ordu için işe alınmakta ve develerine el konulmaktadır; artan yaşam pahalılığı kentlerin hoşnutsuzluğunu çoğaltmıştır. Rommel’in çöldeki çarpıcı zaferleri duyulduğunda, üniversite öğrencileri gösterilere başlayıp bağrışırlar: “Rommel’in askerleriyiz!” İngilizler, kraldan başbakanın değiştirilmesini isterler. İngiliz birliklerinin gitmesini ve Sudan sorununun çözülmesini sağlamak amacıyla, 1945’te başlayan görüşmeler 1947’de başarısızlıkla sonuçlanır ve karışıklıklar yaydır; sonuçta, iktidardaki</span> <span class="italic"><span class="calibre_1">Wafd Partisi</span></span> <span class="calibre_1">1936 Antlaşmasını reddederek, 1951’de Faruk’u, “Mısır’ın ve Sudan’ın kralı” ilan eder. O andan başlayarak, yabancılara ve İngiliz birliklerine karşı saldırılar artar. Milliyetçi hareketlenişi</span> <span class="italic"><span class="calibre_1">Müslüman Kardeşler</span></span> <span class="calibre_1">yönlendirmektedir: Dinsel alanda saçlarına kadar gerici olan dernek, yandaşlarını başlıca tarımsal kesimden almaktadır ve Mısır’da, 500.000’den fazla üyesi vardır. Halktan gelen bir başka yeni güç, kent proletaryasıdır: Sosyalist ve komünist propagandaya açık olan sendikalar da büyük önem kazanır ve mücadeleye katılırlar. Yaşam düzeyinin düşüklüğü oranında sosyal huzursuzluk da artar; kentleri olduğu kadar kırsalı da sarmıştır. Hükümetin ihanetine bağlanan askerî yenilgi de ona eklenince, krallık çöker (1952).</span></p>

  <p class="calibre_5"><span class="calibre_1">İngiltere ile bir anlaşma, Kanal’ın savunma sorununu düzenler ve 1955’te bölgeden İngilizler çekilirler. Daha da önemlisi, Mısır’ın tam bağımsızlığını böylece gerçekleştiren yeni rejim, bir</span> <span class="bold"><span class="calibre_1">toprak reformu</span></span><span class="calibre_1">na girişir: 1952 tarihli bir kanuna göre 200 feddanın (84 hektar) üstünde olan topraklara el konur; sınır, 1961’de 100 feddana indirilir; 1963’te, 230.000 aile reformdan yararlanır durumdaydı ve 5 feddandan az toprağı olan herkes bir kooperatife girmekle yükümlüdür; 1965’te, böyle 579 kooperatif vardı; pek geniş topraklara sahip vakıflara son verilir ve toprakları parçalanıp dağıtılır.</span></p>

  <p class="calibre_5"><span class="calibre_1">Mısır, Arap Birliği’nin merkezidir; nüfusu, Arap kültürüne ocaklık etmesi, yani rejiminin dinamikliği, giriştiği sosyal reformlar, etkin ve girişken dış politikası ile büyük bir rol oynayan önemli bir Ortadoğu ülkesidir; Kuzey Afrika ile Kara Afrika’sının yığınla milliyetçi şefinin sığınağıdır ve pek dinlenen panislama bir propaganda merkezidir. Onun, bir modernleşme, bağımsızlık ve yansızlık politikası izleme yolunda -Müslüman dünyanın bölüştüğü- kararlılığında, 1956’daki</span> <span class="bold"><span class="calibre_1">Süveyş bunalımı</span></span> <span class="calibre_1">da büyük rol oynar; uluslararası bir olaya dönüşen bu bunalım; o tarihten sonra, Ortadoğu’da devrimci süreci alabildiğine hızlandırır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">İsrail’in -İngiliz ve Fransızların yardımıyla- Kanal bölgesine saldırısını Birleşmiş Milletler Örgütü mahkûm edince, Mısır’ın saygınlığı artar; ve ülke ekonomisinde pek önemli değişikliklere gidilerek, bütün ekonomi devlet denetiminin altına sokulur. Kanal’ın millileştirilmesine, -çoğu İngilizlerle Fransızların elindeki- banka ve sigorta şirketlerinin millileştirilmesi eklenir; denetim de, 1957’de bir “Ekonomik Örgüt”e bırakılır. Öte yandan, Sovyet mali ve teknik yardımı, Doğu ve Asya ülkeleriyle ticaret ilişkilerini genişletir; özellikle aynı yardımla yapılan Assuan Barajı, tarımsal üretimi üçte bir artırır. Sanayi gelişir. Bununla beraber, sefalet ve işsizlik pek büyüktür.</span></span>
  </blockquote>

  <blockquote class="calibre_8">
    <span class="italic"><span class="calibre_1">1962’den başlayarak, devlet otoriter bir “sosyalist” niteliğe bürünür ve Mısır, ordunun -neredeyse tam-yönetimine sokulur. Bütün yabancı öğeler, toprak ve sanayi burjuvazisi saf dışı edilmiştir. İdari ve iktisadî, bu arada diplomatik yönetimin en önemli noktalarına küçük burjuvalar yerleşmiştir. En tepede de -subaylardan oluşan maiyetiyle- Reis bulunmaktadır. Ordu, kent küçük burjuvazisi ile küçük mülkiyet sahiplerine dayanan, önemli bir yönetici sınıftır. Ordu, milliyetçi ve Müslüman gelenekleri yüceltir, ama laik ve modern bir devlet yaratma çabasındadır. Suriye, Yemen ve Irak’la birlik girişimi boşa çıkınca, Panarabizme ağırlık verir; yani, ekonomik gelişmeyi hızlandırmak amacıyla, Arap devletleri arasında gerçekçi bir işbirliği öne alınır. “Altı Gün Savaşı”ndaki korkunç yenilgi ve geniş toprakları İsrail’in işgal etmesi, Mısır halkının ulusal gururunu yerle bir eder; Başkan Nasır’ın popülaritesi de yara alır, ama yine de baş tacıdır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1958’de Suriye’de ihtilal olur ve Irak da monarşiyi devirir. Mısır’ı taklit eden bir toprak reformu gündeme girer her iki ülkede; ne var ki, ağır olarak ilerler. Irak’ta, arka arkaya (1963, 1965, 1968) saray ihtilalleri olur; üstelik, Barzani yönetiminde Kürt ayaklanması rejimin baş ağrısıdır. Barış kurulmadığı sürece, istikrara kavuşma, zorunlu reformların gerçekleşmesi, pek zengin petrol yataklarının değerlendirilmesi imkânsızdır.</span></p>

  <p class="calibre_"><span class="calibre_1">İSRAİL “MUCİZE”Sİ</span></p>

  <p class="calibre_5"><span class="calibre_1">Bu mayalaşma halindeki Müslüman dünyanın ortasında yeni bir etken ortaya çıkmıştır: Doğulu devletlerin kendi aralarındaki ilişkileri karıştırırken, ulusal duyguyu da kızıştırır ve egemen devletlere karşı düşmanlığı körükler: İsrail Deyleti’dir bu.</span></p>

  <p class="calibre_7"><span class="italic"><span class="calibre_1">Yurt, bağımsız devlet oluyor</span></span></p>

  <p class="calibre_5"><span class="calibre_1">İngiltere’nin Birinci Dünya Savaşı’ndan sonra kurduğu Ulusal Yahudi Yurdu, 1935’ten beri, 1.360.000’lik bir nüfusta yüzde 28’i Yahudi olmak gibi bir önem kazanmıştır; en iyi toprakların siyonist örgütlerce satın alınması, kentlerin ve sanayinin boy atması, elindeki ve avucundakini yitirip bir köşeye itilmiş ve iktisadî bakımdan geri plana atılmış Arap çoğunluk arasında öylesine bir kızgınlığa yol açar ki, İngiliz hükümeti geleneksel Yahudisever politikasından vazgeçmek zorunda kalır. Savaş sırasında İngiltere, bir Filistin milliyetini resmî olarak tanımayı bile reddeder; olsa olsa 1944’te, kendi siyonist işaret ve bayrağıyla, bir Yahudi Müfrezesi kurulmasına izin verir. Filistin Araplarıyla komşu ülkeleri okşamış olmak için de, Filistin’e dışardan göçe alabildiğine kısıtlama getirir; ve Nazi teröründen kaçmak isteyen binlerce kardeşine sığınağın kapılanın kapadığı için yok edilmelerine göz yumduğundan, Yahudileri kızdırır da.</span></p>

  <p class="calibre_5"><span class="calibre_1">Böylece, savaşın bitiminden başlayarak, Büyük Britanya ile Yahudiler arasında tam bir savaş patlar. İngilizler, kaçak Yahudi göçmenleri yakalayıp Kıbrıs kamplarına kapatır ve İngiliz filosu da, Filistin’e Yahudi taşıyan -ne türde olursa olsun!- gemilerin arkasına düşer. Acılı olaylar olur: Umutsuzluktan kendilerini batıran gemilere rastlanır; en çarpıcı öykülerden biri</span> <span class="italic"><span class="calibre_1">Exodus</span></span><span class="calibre_1">’ünkidir, 1947 Ağustos’unda Filistin’e varmak için yola çıkar, ama sonra perişan haldeki sığınmacı yüküyle Hamburg’a dönmek zorunda kalır. Filistin’de gizli gruplar ortaya çıkar ve İngiliz birliklerine karşı tam bir gerilla savaşı açarlar; sabotajlar, misillemeler olur.</span></p>

  <p class="calibre_5"><span class="calibre_1">Sonunda, 1947 Ağustos’unda, Birleşmiş Milletler, Filistin’i, biri Yahudi öteki Arap olmak üzere iki devlet arasında paylaştırmaya karar verir; halen işgal ettikleri topraklar göz önünde tutulur bu yapılırken, Yahudi devletine -fazla olarak- Necef çölü de verilir. Araplar, bu kararı reddederler; Suriye, Irak, Lübnan, hatta Pakistan’dan Müslüman gönüllü gruplar gelir; ve çok geçmeden, komşu altı Arap devletinin orduları İsrail’i istila eder. Yahudiler silahça zayıf ve Araplar sayıca üstün olsalar da, İngiliz subaylarının örgütleyip komuta ettikleri Yahudiler, arkalarında bütün dünyanın maddi ve askerî olanaklarıyla, hasımlarını yenerler.</span></p>

  <p class="calibre_7"><span class="italic"><span class="calibre_1">Yeni göçler ve yerleşim</span></span></p>

  <p class="calibre_5"><span class="calibre_1">O tarihten sonra, İsviçre’nin yarı büyüklüğünde ve yüzeyinin yüzde 72’sini Necef çölünün oluşturduğu yeni devlet, Akdeniz ve Doğulular başta olmak üzere,</span> <span class="bold"><span class="calibre_1">bütün dünya Yahudilerine</span></span> <span class="calibre_1">kapılarını açar: 1954’te, 1.717.000 olan nüfusun 1.526.000’i Yahudidir; bir iki Hıristiyan azınlığı ile, çoğu (800.000 dolayında) korkudan ya da savaştan kaçıp gitmiş olduğundan pek zayıflamış bir Arap azınlığı vardır. Dönüş Yasası’nın ilanına göre, “Her Yahudi, göçmen olarak ülkeye gelme hakkına sahiptir” ve bu “dönüş”, ona kendiliğinden İsrail yurttaşlığı verir. Sonuç şudur: Ülkede oturan on kişiden dokuzu Yahudidir. Ne var ki, çehreler, özellikle de yaşama biçimleri ve kültürel düzeyleri pek farklıdır birbirinden. Bu Batılı ve Doğulu Yahudiler, bu Beyaz Rus, Polonyalı, Baltıklı, Alman, Macar, Balkanlı, Kuzey Afrikalı ve Ortadoğulu, yarısından fazlası da 1948’den beri gelmiş bulunan insanlar, pek ciddi örgütlenme ve bütünleşme sorunları koyarlar ortaya.</span></p>

  <p class="calibre_5"><span class="calibre_1">Bu yeni halk, öncü siyonistlerin, Çoğu kez sermaye sahibi kurucuların oluşturduğu eskilerden pek farklıdır; Avrupa kökenli ve az buçuk dindar ama sosyalist olan “eskiler” pek tutarlı bir grup oluşturuyorlardı; gelmiş, Avrupa ve Amerika modeline uygun kurumlar yaratmışlardı. Yeni göç ise, tersine, Nazi kamplarından kaçanlardan, Kuzey Afrika’nın ve Asya’nın en geri ülkelerinden gelenlerden oluşuyordu; parasız pulsuz, hatta mesleksizdiler, sağlıksız, pek sefil bir yaşama alışkın, çoğu kez okuması yazması olmayan kimselerdi. Öyle olunca da, yalnız ilk gelenlerin yarattığı öncü ruh ve yapıcı ideal çökmekle kalmaz; Doğulular çoğaldığı oranda, demokrasiye bağlılık ve Batan yöneliş de zayıflar.</span></p>

  <p class="calibre_5"><span class="calibre_1">Böylece toplum, kültürel ve sosyal bakımdan birbirinden pek farklı</span> <span class="bold"><span class="calibre_1">iki gruba</span></span> <span class="calibre_1">bölünür; bu bölünüşte, Doğulu öğeler, sosyo ekonomik yönden aşağı durumdadırlar. Uyuşmazlık, aynı zamanda toplum anlayışı konusundadır da: Toplum, “eskiler”e göre laik, yeni gelenlere göre ise geleneklere sıkı sıkıya bağlı olmalıdır. Gerçekten, iyiden iyiye Batılılaşmış egemen sınıfın, İsrail devletini, Arap dünyasında “hemen hemen saf bir Batı toprağı” olarak sürdürme düşüncesinde, dar ve katı görüşlü Yahudilerin ağır bastığı yeni öğeler gedikler açmışlardır; hepsi de örgütlü ve etkin siyasal partiler halindedir üstelik.</span></p>

  <p class="calibre_7"><span class="italic"><span class="calibre_1">Ekonomik örgütleniş</span></span></p>

  <p class="calibre_5"><span class="calibre_1">Dışardan bu göçmen akını ülkenin dengesini bozdu; sert ve katı bir rejimin (</span><span class="italic"><span class="calibre_1">Tsenâa</span></span><span class="calibre_1">) kurulmasına yol açtı; eskilerle yenilerin ilişkisi güçleştiği gibi, dayanamayıp geri dönenler bile oldu. Bu kalabalık ve hızla çoğalan, nüfusun yarısına yakınının da kentlerde toplaştığı halkı, daracık ve yoksul bir toprak parçasında yaşatmak için,</span> <span class="bold"><span class="calibre_1">sanayi</span></span><span class="calibre_1">yi, özellikle de</span> <span class="bold"><span class="calibre_1">tarımı geliştirmek</span></span> <span class="calibre_1">gerekiyordu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Tarımda, 1940 öncesinin örgütlenişi, özel kesimin yanında, çok sayıda kooperatif ve ortaklaşmacı bir kesim de (</span></span><span class="calibre_1">kibbutz</span><span class="italic"><span class="calibre_1">) yaratmıştı. İşçi Partisi’ne (</span></span><span class="calibre_1">Mapai</span><span class="italic"><span class="calibre_1">) bağlı ve -Yahudi ve Arap- emekçilerin yüzde 75’ini kapsayan Genel Emek Federasyonu, ülkenin iktisadî yaşamını denetlemeyi sürdürür: Kooperatifler şebekesiyle, bankalarıyla, ticaret, sanayi ve tarım işletmelerine kredi sağlayan sigorta kumpanyalarıyla, sosyal sigortalarıyla, okullarıyla, inşaat ve bayındırlık girişimleriyle yapar bunu. Yani kollektivist</span></span> <span class="calibre_1">kibbutzim</span> <span class="italic"><span class="calibre_1">hep sürmektedir, ancak görece önemleri azalmıştır: 1947’de nüfusun yüzde 7,5’ine karşılık 1959’d!l yüzde 3,7’lik bir kitleyi kapsamaktadır; bu ise, özel kesime oranla sosyalist kesimin gerilediğinin bir kanıtıdır. Gerçekten, savaş döneminin enflasyoncu bunalımı özel girişime ödünler vermeye zorlamıştır ve böylece bir “küçük zengin sınıfı” doğmuştur. Öte yandan, yeni gelen göçmenler, seçimlerini ya kent yaşamı, ya da tarım kolonileri için yaparlar: Küçük mülkiyete dayanan bu son kesimde, konut, evcil ve kümes hayvanları, tarım ürünleri üzerinde bireysel mülkiyet vardır; toprak, 49 yıllığına kiralanır, ancak mekanize çalışma araçları ortaklaşa kullanılır ve ürünler bir kooperatife satılır ve tüketim maddeleri satın alınır. Böylece, eskilerin</span></span> <span class="calibre_1">kibbutzim</span><span class="italic"><span class="calibre_1">’i, yükümlülüklerin azalması ve başka nedenlerden dolayı ciddi bir bunalım geçirmektedir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Tarım alanında sulama için dev çalışmalar yapılır; daha şimdiden sulanan alan yedi misline çıkmıştır.</span></p>

  <p class="calibre_5"><span class="calibre_1">Halkı birleştirmek, birbirinden onca farklı öğeleri kültürel ve sosyal yönden kaynaştırmak için, zaten</span> <span class="bold"><span class="calibre_1">genç olan nüfus</span></span> <span class="calibre_1">kolaylıklar sağlar: Amerika’da olduğu gibi, okul ortamı, birkaç ayda çocuğu “millileştirme”yi başarır ve toplumla bütünleştirir; ordu da etkili bir bütünleştirme aracıdır: “Her yurttaştan iyi bir asker, her askerden de iyi bir yurttaş yaratmak” ilkesi, askere götürülen dil, tarih, yurttaşlık eğitimiyle gerçekleştirilir, aynı zamanda bir meslek kazandırılır ona. Öte yandan dil birliği sağlar; “İbraniceyi bilen herkes”, yani binlerce gönüllü, günlük uğraşlarının dışında, haftada birkaç saatini, bir ya da iki kişiye, ya da bir gruba dil öğretmeye adar. Son olarak, ulusal tutarlılığı sağlayan bir de dış etken vardır:</span> <span class="bold"><span class="calibre_1">Arap ülkelerinin düşmanlığı</span></span><span class="calibre_1">dır bu!</span></p>

  <p class="calibre_5"><span class="calibre_1">İsrail devleti, Ortadoğu’da</span> <span class="bold"><span class="calibre_1">tarımdan çok sanayileşmiş</span></span> <span class="calibre_1">tek ülkedir. Bütün Doğu’da en yüksek yaşam düzeyi oradadır. Tam bir gelişme içindedir; bunda, yabancı sermayenin payını da unutmamalı. Düşmanlarla çevrili olduğu için, pahalı bir orduyu ayakta tutmak, sınırlarını sızmalara karşı korumak ve birliğini güçlendirmek zorundadır. Milliyetçiliğindeki uzlaşmaz tavırda ve dinsel etkene önem vermesinde, bunun büyük payı var. Dinsel gelenekler ise, bütün dar ölçüleriyle pek güçlüdürler. Kendisini kuşatan Müslüman dünya karşısında yapayalnız, ama</span> <span class="bold"><span class="calibre_1">Amerikan sermayesine</span></span> <span class="calibre_1">de</span> <span class="bold"><span class="calibre_1">bağımlı</span></span> <span class="calibre_1">olan İsrail, bir tür “Batılı getto”dur ve Asyalıların gözünde ise, -Nehru’nun deyimiyle- “Doğu’da İngiliz-Amerikan sömürgeciliğinin bir köprü başı” gibi görülüyor. O tarihten beri olup bitenlere bakılırsa, bu kanının doğruluğunu gösteren çok şey var.</span></p>

  <p class="calibre_"><span class="calibre_1">İSLAM ÜLKELERİ: KUZEY AFRİKA</span></p>

  <p class="calibre_5"><span class="calibre_1">Kuzey Afrika’nın Müslüman ülkeleri, bağımsızlık yoluna, Ortadoğu ülkelerinden daha geç gelip girdiler. Sadece eski bir İtalyan sömürgesi olan Libya, galiplerin isteğiyle azat edilmiş ve 1950’te bağımsızlığını kazanmıştı. Ama bu, yerlilerin orada da direnmediği anlamına gelmez; tersine İtalyanlara karşı inatçı bir direniş palazlanır ve Sunusi’lerin etkisi de büyük olur. Sonra İtalyanlar terk ederler ve İkinci Dünya Savaşı’nda da İngilizlerin himayesi altına girer ülke.</span></p>

  <p class="calibre_5"><span class="calibre_1">Kuzey Afrika’nın öteki ülkelerinde, Fas, Cezayir ve Tunus’ta, milliyetçi hareketler gitgide güçlenerek, sonunda Fransa’ya bağımsızlıklarını dayatırlar.</span></p>

  <p class="calibre_7"><span class="italic"><span class="calibre_1">Yanyana iki toplum: Avrupa toplumuyla yerli toplum</span></span></p>

  <p class="calibre_5"><span class="calibre_1">Kuzey Afrika’ya, 1.600.000’den fazla Avrupalının yerleşmesi ve, bir yarım milyon Yahudinin yanı sıra 20 milyon kadar yerlinin “Fransızlaştırılma”sının sonucu şu olur:</span> <span class="bold"><span class="calibre_1">Yerli toplum</span></span><span class="calibre_1">un yanı başında bir</span> <span class="bold"><span class="calibre_1">sömürgeci toplum</span></span> <span class="calibre_1">da boy atar; birincisi, kendi üretim ve alışveriş biçimlerini korur ve pek aşağı bir yaşam düzeyine sahiptir, ikinci ise sermayeyi elinde tutar ve iktisadî yaşamı denetler, idarede ve siyasal alanda tekel kurmuştur ve yüksek bir yaşam düzeyinden yararlanır. Durum, bir yandan Güney Afrika’dakinden pek farklıdır, orada “ırklar” arasında bir duvar örülmüştür; Kara Afrika’nın başka yerlerinde ise, bir avuç Avrupalı, sadece üretileni alıp dışarıya götürür, üretime ise pek az katılır. Oysa Kuzey Afrika’da, İslam dünyasının hiçbir yanında görülmeyecek biçimde, birkaç kuşaktan beri yaşayan önemli bir Avrupalı kitle vardır; Müslüman yığınlarla çıkarlar iç içe geçmiştir ve Batı’nın sosyal ve kültürel nüfuzu İslam toprağına derinliğine kök salmıştır. Avrupalı, Fas’ta, Cezayir’de ve Tunus’ta bir küçük azınlıktır, ama önemli bir rol oynar o ülkelerin yaşamında: Geniş toprakların sahibidir, banka kredilerinden tek o yararlanır. Böylece, Avrupalı kolonlar, dışarıya yollanan ürünlerin en büyük üreticisidir.</span></p>

  <p class="calibre_5"><span class="calibre_1">Yerli toplum ise, tersine, pek yoksuldur; sermayesi yoktur, atadan kalma araçlarla çiftini sürer; birkaç zengin toprak sahibi dışında, tarımda modern usullerden haberi olan çiftçi görülmez. Böyle olunca, elde ettiği de ona göredir. Yardım görmediğinden yenilik de yapamaz ve Avrupa ekonomisiyle bütünleşemez. Ufacık toprağının yanı sıra, büyük toprak sahiplerine düşük bir ücretle hizmet eder; tarım makineleştikçe, bu hizmete de ihtiyaç kalmaz ve kendi toprağı da yetmediğinden, kentlere doğru göç başlar. Öte yandan zanaatçılar da, kendi geleneksel imalat usullerine bağlı olduklarından, dışardan gelen fabrika mamullerinin rekabetine boyun eğerler.</span></p>

  <p class="calibre_5"><span class="calibre_1">Ölüm oranı hızla düşürüldüğünden, nüfus olağanüstü artar. Nüfus arttıkça, topraksız insanların sayısı çoğalır; o çoğaldıkça, doğanın zararına toprak edinme fazlalaşır ve o. fazlalaştıkça da erozyonun etkisi yükselir. Böylece, yararlanılacak toprakla gitgide artan insan arasında bir dengesizlik gündeme girer. Nüfusla kaynaklar arasındaki bu dengesizliğin sonucu şudur: Yerlilerin korkunç sefaleti!</span></p>

  <p class="calibre_5"><span class="calibre_1">Yerli ile Avrupalı ailelerin ortalama gelirleri arasındaki korkunç farkı hatırlatmaya gerek yok. İki halk arasındaki eşitsizlik, eğitim söz konusu olduğunda daha da çarpıcıdır.</span></p>

  <p class="calibre_5"><span class="calibre_1">Nüfus artışının getirdiği bu büyük güçlüklere çözüm olarak sanayi gelecektir akla. Ancak, yerel sermayenin yeğlediği, gayrimenkul edinmektir; öyle olunca da, yatırımlar metropoldeki yabancıdan gelir, onlar Kuzey Afrika’ya göç edip sanayiyi kurarlar. Öte yandan, Amerikan sermayesi de petrol araştırmaya başlar.</span></p>

  <p class="calibre_7"><span class="italic"><span class="calibre_1">Yeni sosyal yapılar</span></span></p>

  <p class="calibre_5"><span class="calibre_1">Sömürgecilik, kimi yerli etkinlikleri, modern iktisadi yaşama sokar; bunu yaparken, eski kabile çerçevesini de çatlatıp kırar. Kabilelerin belli topraklarda sabitleştirilmesi, kollektif mülkiyetten özel mülkiyete geçiş, para ekonomisinin o güne değin, kendi içine kapanmış bölgelere gelip girişi,</span> <span class="bold"><span class="calibre_1">bireyciliğin gelişmesi</span></span><span class="calibre_1">ne ve gitgide artan bir</span> <span class="bold"><span class="calibre_1">sosyal eşitsizliğe</span></span> <span class="calibre_1">yol açar. Güneydeki göçebe kabileler parçalanır ve aileler halinde ufalanırken, büyük su kaynaklarına sahip olmadıklarından, yerleşik yaşama geçemezler; yaylaya çıkanlar, izledikleri yolu sınırlamak zorunda kalırlar ve yaşadıkları vadileri tarıma açarlar; bozkırdaki göçebeler, kuraklığın sürekli tehdit ettiği toprakları işletmek gereğini duyarlar ve kentlerdeki zanaatçılar da, sanayi mamullerinin rekabeti karşısında çökmüşlerdir. Bu değişiklikler, araya başka nedenlerin de girmesiyle,</span> <span class="bold"><span class="calibre_1">eşrafa</span></span><span class="calibre_1">, servetini ve iktidarını alabildiğine artırma fırsatını verir: Topraklarını genişletirken, çoğu küçük toprak sahibi, topraklarını onlara bırakma zorunda kalırlar; yerleşik yaşama geçmekte olan kabile şefleri geniş topraklara konmuşlardır; kentlerde kimi tacirler de yüklerini tutmuşlardır. Özellikle Fas’ta ve Tunus’ta,</span> <span class="bold"><span class="calibre_1">kentlerdeki geleneksel burjuvazi</span></span> <span class="calibre_1">bir iktisadî çöküş içine girer; Fransız liselerinde okumuş, Batılı âdetlerin büyüsüne kapılmış, ama Batılılarla boy ölçüşmede de yeterli bilgiye sahip olmayan bir burjuvazidir bu. Milliyetçi hareketlerin kadrolarını işte bu sınıf sağlar.</span></p>

  <p class="calibre_5"><span class="calibre_1">Bir gelişme daha vardır: Kabilelerinden kopmuş on binlerce köylünün oluşturduğu bir</span> <span class="bold"><span class="calibre_1">işçi sınıfı</span></span> <span class="calibre_1">sayıca hayli kabarmıştır. 1936 sayımının birden gözler önüne serdiği bu önemli olgu, her iktisadî dengesizlikte, kıtlık ve kuraklıkta çapını artırarak kendini hissettirecektir. Bir bölümü de yurtdışına Fransa’ya göçecek ve oradan yolladıklarıyla anayurttaki ailelerini geçindireceklerdir. 1963’te, 20.000 Faslı ve 450.000 Cezayirli vardır Fransa’da. Yurtta kalanlar ise, büyük kentlerin dolayında, sefil gecekondularda yaşarlar. Kentlere, doğru bu göç, geleneksel yaşamın çerçevesini de kırıp parçalar; aile yaşamı, daha öncekinden pek farklı bir niteliğe bürünür.</span></p>

  <p class="calibre_5"><span class="calibre_1">Giysiden eğlenceye kadar Avrupa’nın etkisini taşıyan bütün bu derin değişikliklere karşın,</span> <span class="bold"><span class="calibre_1">Doğu’nun etkisi</span></span> <span class="calibre_1">ağırlıktadır. Basın, tiyatro, radyo güçlendirir bu etkiyi ve o kitleleri, geniş bir kültürel hareketin,</span> <span class="italic"><span class="calibre_1">Arabizm</span></span><span class="calibre_1">’in içine sokar. İlahiyatçıların, tarikatlara savaş açarak İslam’ı arındırma çabaları bu etkiyi asla azaltmaz; din kurallarına uymanın bir parça gevşediği kentlerde bile, dinsel bağ diriliğini sürdürür; kendiliğinden küçük tarikatlar türer, çocuklar için Kuran okulları açılır. Müslüman uygarlık güçlü ve canlıdır ve Magrip, uzaktaki kardeşlerinden soyutlanmış hissetmez kendini: Kovuşturmaya uğrayan milliyetçi şefler Kahire’ye sığınır, orada maddi ve manevi yardıma kavuşurlar; öte yandan, egemen güce karşı mücadele için çağrılar da oradan çıkar gelir.</span></p>

  <p class="calibre_7"><span class="italic"><span class="calibre_1">Milliyetçi hareketlerin ilerlemesi</span></span></p>

  <p class="calibre_5"><span class="calibre_1">Cezayir’de ve Tunus’ta uzun süreden beri başarıya ulaşmış fetih, Fas’ta 1934’te tamamlanır: Fas, 1914’ten beri, sadece Rif’li Abdülkerim’in, önce İspanya’ya, sonra da 1925’te Fransa’ya karşı yürüttüğü savaşla ciddi olarak sarsılmışta; orada ilk büyük milliyetçi patlayış da, “Fas’ı İslamlıktan uzaklaştırma” kuşkusu altında, 1930’dadır.</span></p>

  <p class="calibre_5"><span class="calibre_1">O tarihte</span> <span class="bold"><span class="calibre_1">üç milliyetçi akım</span></span> <span class="calibre_1">doğar, ya da uyanır. Aslında, Batı karşın, evrensel kurtuluş ve tepki hareketinin bir dalı olarak, Fas’taki de bizzat Batı’nın etkisiyle hayata geçer.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Bu akımlar, her ülkede, iki eğilim arasında bölüşülür: Eğilimlerden birisi, dinde gerici ve siyasal ve sosyal alanda tutucudur. Tunus’ta 1918’de palazlanmaya başlamış Eski Destur ile Cezayir’deki</span></span> <span class="calibre_1">Ulema Cemiyeti</span><span class="italic"><span class="calibre_1">’nin eğilimi bu türdendir. Eğilim, kitlelerdeki derin dinsel inanca sırtını dayar; Batı’nın özümsemesine karşı çıkar, Doğu kültürünü yüceltir ve ulusal bağımsızlığı da Arap ülkelerinden oluşan bir federasyon çerçevesi içinde örgütler.</span></span>
  </blockquote>

  <blockquote class="calibre_8">
    <span class="italic"><span class="calibre_1">Öteki eğilim, Fransız liselerinde okumuş bir seçkin grubun eğilimidir; Avrupa modeline dayanan bağımsız bir yurt yaratmak ister. Burgiba’nın</span></span> <span class="calibre_1">Yeni Destur</span><span class="italic"><span class="calibre_1">’u (1934),</span></span> <span class="calibre_1">Cezayir Halk Partisi</span> <span class="italic"><span class="calibre_1">ile, Messali Hac’ın kurduğu</span></span> <span class="calibre_1">Demokratik Özgürlükler Hareketi</span><span class="italic"><span class="calibre_1">, bu eğilimi taşırlar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Dinsel ideolojiye sıkı sıkıya bağlı milliyetçi fikir, aydın çevreleri çabucak aşar; zanaatçı çevre ile kent proletaryasından da -artan sayıda- yandaş toplar; son olarak, kırsaldaki yığınların sempatisini kazanır. Her ülkede, Fransız idaresinin eseri olan siyasal ve maddi birlikle modern ekonomi ete kemiğe büründükçe</span> <span class="bold"><span class="calibre_1">yaygın</span></span><span class="calibre_1">lık kazanır; ülkenin çeşitli bölümleri arasında temas ve ilişkileri çoğaltan geleneksel toplumdaki altüst oluş da rol oynar bu yaygınlıkta. Basın, radyo, sinema, onların yanı sıra gezilerin kolaylığı, bu bilinçlenmeyi hızlandırır.</span></p>

  <p class="calibre_5"><span class="calibre_1">Tunus’ta ve Fas’taki hareketlere karşı, 1937 ve 1938’de Fransızlardan gelen -ve özümseme politikasına dayanan- baskı, radikal şeflerin etkisini artırır. 1943’te, Ferhat Abbas, kendi anayasasına sahip bir Cezayir devletini öngören reformlar tasarısını, “Cezayir Bildirisi”ni yayımlar; 1943’te de Fas’ta, bağımsızlık isteyen</span> <span class="italic"><span class="calibre_1">İstiklâl Partisi</span></span> <span class="calibre_1">kurulur. 1945’teki bir ayaklanmanın arkasından, Fransızlar 1947’de merkeziyetçilikten hayli uzaklaşan ve geniş yetkili bir Cezayir Meclisi öngören “Cezayir Organik Statüsü”nü ilan ederlerse de, uygulanmaz. Öte yandan, Kuzey Afrika’daki “Fransız yurttaşları”, yani kolonlar, görevliler, tacirler, kısacası bu “halksız seçkinler”, aralarında görüş farklılıkları olsa da, söz konusu bağımsızlık istemlerinin, reform programlarının karşısındadırlar. Ayrıca, reform programlarının birer aldatmaca olduğunu, Fransa’nın sözüne güvenilemeyeceğini gösteren yığınla kanıt vardır. Daha da kötüsü, Fransız kamuoyu -hiç olmazsa bir bölümüyle- tutucudur; Fransız hükümetler de duraksamalıdır. Bütün bunlardan, bir</span> <span class="bold"><span class="calibre_1">zora başvurma politikası</span></span> <span class="calibre_1">doğar ve karşılığını görmekte de gecikmez. Sonuçta Fransa, 1955’te Fas’ın bağımsızlığını, 1956’da da Tunus’un bağımsızlığını tanır. Cezayir içinse, bağımsızlık, korkunç bir savaşın sonunda, 1962 Temmuz’unda elde edilecektir.</span></p>

  <p class="calibre_7"><span class="italic"><span class="calibre_1">Bağımsızlıktan bu yana Kuzey Afrika</span></span></p>

  <p class="calibre_5"><span class="calibre_1">Cezayir’de, 1962’ye kadar, sekiz yıldan beri ülkeyi kana boyayan savaşta, Ulusal Kurtuluş Cephesi ordusunu maddi ve mali olarak destekleyenler, başta Müslüman devletler, onların yanı sıra dünya kamuoyunun sempatisi oldu. Fransız ordusu daha kalabalık ve daha donanımlı da olsa yenildi, çünkü geleceği olmayan bir savaşı sürdürüyordu. Savaşan iki ordunun yanı sıra, iki toplum da, işitilmemiş bir barbarlık ve kör bir bağnazlıkla karşı karşıya gelmişti. Böylece, maddi yıkıntılarla kalınmadı, dinmez kinlere yol açtı savaş; ve ülke, derin değişikliklere uğradı.</span></p>

  <p class="calibre_5"><span class="calibre_1">Yeni yönetim bir Anayasa yapar ve</span> <span class="bold"><span class="calibre_1">sosyalist</span></span> <span class="calibre_1">bir</span> <span class="bold"><span class="calibre_1">modele</span></span> <span class="calibre_1">göre ülkenin yeniden örgütlenişine girişir; Kimi önemli kuruluşlar, özellikle de basın millileştirilir; Avrupalı bütün tarımcıların mallarına el konur. Tunus ve Fas, oralarda da ülke, Avrupalılardan tasfiye edilir ve sömürgecilerin topraklarına el konur. Ne var ki, her üç ülkede Devlet Başkanının otoriter politikası, belli bir</span> <span class="bold"><span class="calibre_1">muhalefete</span></span> <span class="calibre_1">de yol açar: Tunus’ta Burgiba’ya karşı güçsüz kalır bu muhalefet; Fas’ta Kral II. Hasan’a karşı çok daha serttir; Cezayir’de ise sonuca ulaşır, bir askerî darbeyle Albay Bumedyen Ben Bella’yı devirir yerine geçer (1965). Ne var ki, siyasal durumdaki bulanıklık sürecek, o da ekonomik gelişmeyi geciktirecektir...</span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece, Ortadoğu ve Kuzey Afrika ülkeleri derinden derine değişmişlerdir: önce, büyük salgınların önlenmesiyle, nüfus artmıştır ve insanlar, gitgide daha fazla kırsaldan kentlere göçmektedir. Başlarında bir ya da birkaç eski ailenin bulunduğu dağınık kabileler olan yerlerde, artık -gelecek devletlerin çekirdeği- büyük birimler görülüyor. Asıl devletin kurulduğu kimi yerlerde ise, kamu hizmeti kavramı ve devletin ulusal yaşamda oynaması gereken rol ağır ağır ete kemiğe bürünmektedir. Öte yandan, radyo, televizyon, uçak, bu halkları dünyadan ayıran duvarları yıkmıştır ve onları dünyayla bütünleştirmektedir yavaş yavaş.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_38"></div>
</body>
</html>
