<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM III</span></span></span><br class="calibre2" />
    <span class="italic"><span class="bold"><span class="calibre_1">GÜNEY VE GÜNEYDOĞU ASYA</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Dünyanın bu bölgesinde, bağımlı halkların ulusal hareketleri amaçlarına çabucak ulaşırlar. İran’ın sınırlarından Yeni Gine’ye kadar yayılan bu uçsuz bucaksız bölge, savaş sonrasında</span> <span class="bold"><span class="calibre_1">en derin değişikliğe</span></span> <span class="calibre_1">uğrayan coğrafya parçasıdır kuşkusuz. 1947’de Hindistan’ın -İngiltere’ce tanınan-bağımsızlığı, arkasından Çin’in bağımsızlığı, çağdaş dünya tarihinin temel olaylarıdır. Öyledirler, çünkü uluslararası ilişkilerin dengesinde köklü bir değişikliğe ve eski dünya sisteminde kesin bir zayıflayışa tanıklık ederler: Asya’nın denetimi, Avrupa’nın ve Birleşik Devletler’in denetiminden çıkmıştır artık. Daha önce bağımsızlığını kazanmış olan Tayland bir yana, İngiltere’nin, Hollanda’nın ve Fransa’nın sömürgesi olan bütün ülkeler, siyasal bağımsızlıklarını elde ederler ve iktisadi bağımsızlığı da ekleyerek kesin bir niteliğe büründürürler onu.</span></p>

  <p class="calibre_"><span class="calibre_1">HİNDİSTAN</span></p>

  <p class="calibre_5"><span class="calibre_1">Hindistan, korkunç sosyal koşullar içinde, büyük çabalar ve ağır özveriler pahasına kazandı bağımsızlığını.</span></p>

  <p class="calibre_7"><span class="italic"><span class="calibre_1">Ulusal hareket</span></span></p>

  <p class="calibre_5"><span class="calibre_1">1914’te, ulusal hareket, 1885’te İngiliz hükümetinin rızasıyla -“düzen yanlıları”nı “aşırı uçlar”dan ayırmak amacıyla- kurulmuş</span> <span class="bold"><span class="calibre_1">Kongre Partisi</span></span><span class="calibre_1">’nce yönlendirilmişti. O tarihe değin, sadece siyasal hedeflere yöneliktir programı; savaş sonrasında halk kitleleri sahneye çıkınca, yabancı ile -devrimci eylemleri gitgide kaygılandırıcı hale gelen- Hintli kitleler arasında sallanamazdı artık.</span></p>

  <p class="calibre_5"><span class="calibre_1">Ne var ki, savaşla beraber durum, “şiddet karşıtlığı”nın havarisi Mahatma Gandhi’nin çelişmeli kişiliği yüzünden karmaşıktır hâlâ.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Gandhi’nin ideali aslında ahlaka dönüktür: Bilinçlerde bir reform ister; basit ve ataerkil bir yaşam arzular; toprağa ve eski Hint uygarlığına dönüşün arkasındadır; yün, çıkrıkta eğrilecek, elde dokunacaktır; İngilizli ya da İngilizsiz, pek farketmez, çünkü ona göre Hindistan’ın kurtuluşu, siyasal değil manevi bir değişikliğin eseri olacaktır. Öyle olunca da anayasal ve sosyal reformlara kayıtsızdır.</span></span> <span class="calibre_1">Swaraj</span> <span class="italic"><span class="calibre_1">(özerklik),</span></span> <span class="calibre_1">Satyagraha</span><span class="italic"><span class="calibre_1">, yani etkin, ama her türlü şiddetten uzak bir direnişle elde edilecektir. Ermiş kişiliği, çileci yaşamı, alçakgönüllülüğü, yoksulluğu baştacı etmesi, eşi görülmemiş bir saygınlık sağlamıştır kendisine; ancak bütün bunlar, gerici ve ütopyacı yanını da gözlerden saklar uzun süre. Durgun bir ekonomide zanaatçılık vaazı çekilir, ama çelişmeler içinde çırpınan bir toplumda? Ulusal bağımsızlığı isterken iktisadî sorunlara yüz buruşturmak; köylülerle işçilerin korkunç sefaletine çare ararken toprak ağalarını (</span></span><span class="calibre_1">zamindari</span><span class="italic"><span class="calibre_1">) savunup sendikalara karşı çıkmak nasıl olur?</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Toprak sahiplerinden gelen ilerici öğeleri, yeni sanayi burjuvazisini, hali vakti yerinde aydınları çatısı altında toplayan Kongre Partisi, önce bütün Hindistan adına bir temsil ister; arkasından da cesaretini toplayıp</span> <span class="bold"><span class="calibre_1">ulusal kurumlarda özerkliği</span></span> <span class="calibre_1">öne sürer ve iktisadi bağımsızlık arkasındaki</span> <span class="italic"><span class="calibre_1">swadeshi</span></span> <span class="calibre_1">hareketini destekler. Birinci Dünya Savaşı ve evrensel devrimci dalganın uç vermesi iledir ki kitlelere ulaşır ve küçük burjuvazi partiye girmeye başlar. Savaş, mali yükümlülükleri ağırlaştırmış, fiyatları yükseltmiş, yaşamı daha güçleştirmiştir ve korkunç bir enfluenza salgını da -belki- bir 14 milyon Hintliyi öldürmüştür; Pencab’da ayaklanmalar vardır ve Tilak, Annie Besant’ın yardımıyla, 1916’da</span> <span class="italic"><span class="calibre_1">Ligue of Home Rule</span></span><span class="calibre_1">’u kurar; 5 aynı yıl toplanan Luknow Kongresi, 1907’den beri birbirinden ayrı duran “aşırılar”la “ılımlılar”la birleştirir ve 1905’te kurulan 4 Müslüman Birliği ile bağlaşıklık kurar. Bu toparlanış, İmparatorluğun içinde özerklik doğrultusunda pir reformlar planına varır. 1917’de Sovyet Devrimi patladığında, İngiliz hükümeti, “Britanya İmparatorluğu’nun tamamlayıcı parçası olan Hindistan’ın sorumlu hükümetini yaratmak amacıyla,</span> <span class="italic"><span class="calibre_1">self government</span></span> <span class="calibre_1">yönünde kurumları gitgide geliştirme”yi vaadeder alelacele. Ancak, 1920’dedir ki,</span> <span class="bold"><span class="calibre_1">iki başlı bir rejim</span></span> <span class="calibre_1">kurulur: Yetkiler, bir merkezi yönetimle, genel yönetimler arasında bölüşülür; sadece sağlık, tarım ve eğitim bu sonunculara bırakılır. Merkezi yönetim, bir kral naibi ile yürütme kuruluna ve iki meclise verilmiştir. 20 eyaletten her birinin de kendi hükümeti vardır. Kral naibi ile yönetenler yalnız Britanya hükümetine karşı sorumludurlar ve meclislerin eylemlerine karşı da veto hakkına sahiptirler.</span></p>

  <p class="calibre_5"><span class="italic"><span class="calibre_1">Self government</span></span><span class="calibre_1">’ten pek uzak olsa da, Hindistan, 1920-1935 yıllarını bu rejim altında yaşar. Bu arada, ılımlı burjuvazinin İngiltere’ye yanaşmasıyla ulusal muhalefet de bölünür. Öyle de olsa, Kongre, zor koşullara karşın, daha derinliğine reformları istemeyi sürdürür. Bu arada Gandhi, edilgin direnişi askıya alır ve “şiddetsiz işbirliğinden uzak durma”yı ilan eder. Her şey boykota uğrar. 1922’de 30.000 Hintli siyasal nedenlerle hapistedir. Gandhi daha da geriler, sivil itaatsizliğe son verir, kendisi de altı yıl hapse mahkûm edilmiştir. Hareket, moral kırıklığı içindedir, Kongre Partisi’nin üye sayısı 200.000’e düşer. Hükümet, bütün bunlardan yararlanıp verdiği kimi ödünleri geri alır.</span></p>

  <p class="calibre_5"><span class="calibre_1">Ama bıçak da kemiğe dayanmıştır.</span></p>

  <p class="calibre_5"><span class="italic"><span class="calibre_1">Swaraj</span></span> <span class="calibre_1">değil,</span> <span class="bold"><span class="calibre_1">tam bağımsızlığa</span></span> <span class="calibre_1">karar verilir. Gandhi’nin etkisiyle görüşmeler yapılır; 1929’da, Kongre’nin şefleri, hükümete, Hindistan’ın dominyona dönüştürülmesi karşılığında işbirliği öneren</span> <span class="italic"><span class="calibre_1">Delhi Manifesto</span></span> <span class="calibre_1">sunulur, ama reddedilir; 1929’un sonlarında bağımsızlık ilan edilir ve 26 Ocak 1930’da bütün Hindistan onun ilk gününü kutlar.</span></p>

  <p class="calibre_5"><span class="calibre_1">Böylece, başlarda orta sınıftan bir avuç aydınla sınırlı ulusal hareket, imparatorluk çerçevesi içinde kalan reformlar isterken; bir yarım yüzyılda tam bağımsızlığı isteyen bir kitle hareketine bürünmüştür ve Britanya İmparatorluğu’ndan ayrılmanın arkasındadır artık.</span></p>

  <p class="calibre_5"><span class="calibre_1">İngiltere’nin yapacağı tek şey kalmıştır: Kongre Partisi’nin içindeki tutucuların duraksamalarına tutunmak, yarattığı büyük toprak sahipleri sınıfı ile, yığınla yerli devletin başındaki prenslere oynamak! Ama halkın yüzde 24’ünden az bir bölümünü içine alan Müslüman azınlığa, özellikle buna dayanır İngiliz emperyalizmi. Bütün içinde daha az bilgili, daha az zengin, iktisadî ve fikri açıdan daha az ileri olan Müslümanlar, Hindu dininin bağnaz çoğunluğundan korkar; Müslüman Birliği çevresinde gruplaşılmıştır ve farklı bir temsilden yararlanırlar. İşte bu dinsel zıtlık ve siyasal rekabettir ki, 1947’de</span> <span class="bold"><span class="calibre_1">bölünme</span></span><span class="calibre_1">ye yol açacaktır.</span></p>

  <p class="calibre_7"><span class="italic"><span class="calibre_1">Hint toplumu</span></span></p>

  <p class="calibre_5"><span class="calibre_1">Bütün olarak,</span> <span class="bold"><span class="calibre_1">korkunç bir yoksulluğun</span></span> <span class="calibre_1">içindedir Hint toplumu. Nüfusundaki hızlı ve aşırı çoğalmanın elbette payı var bunda. Ancak, tam bir sanayi gelişmesi içindeki bir ülkede felakete yol açmayacak bir çoğalış, tarımsal üretimi durağan ve sanayisi dışardan yiyecek maddeleri getirtmeye olanak sağlayacak bir fazlalık üretmeyen bir toplumda felaket doğurucudur. Hindistan, yaşam şansının en düşük olduğu ülkelerden biridir: 1911’de yaşam ortalaması 23, 1931’de 27, 1955’te 32’dir erkekler için.</span></p>

  <p class="calibre_5"><span class="calibre_1">Halkın asıl büyük kitlesi</span> <span class="bold"><span class="calibre_1">köylü</span></span><span class="calibre_1">dür. Onların sefaleti, bir bölümüyle, İngilizlerin XVIII. yüzyılda yaptıkları reformun sonucudur: Bununla, Hint geleneğine yabancı bir anlayış getirilmiş; bireysel mülkiyet sokulmuş, toprağı satma ve ipotek etme hakkı tanınmıştır. Ürünle oranlı kralî verginin yerini de parayla ödenen sabit vergi almış ve vergi kesenekçileri (</span><span class="italic"><span class="calibre_1">zamindari</span></span><span class="calibre_1">) toprak sahibi olabilmişlerdir; köylüler de geçici ortakçılar olup çıkmışlardır. Böylece İngilizler, egemenliklerinin en güvenilir dayanağı olan bir büyük toprak sahipleri sınıfı yaratmışlardır; para ekonomisine geçiş de tefecilerin servetine yol açmıştır. Alacaklının alacağı, devletin vergisi, toprak sahibinin rantı, yani gelirinin üçte ikisini alıp götüren bu üç ağırlık altında ezilen köylüye de, toprağını satmaktan ya da göç etmekten başka yol kalmamıştır. Toprağa zenginler konarken, Avrupa’dan gelen mallar da tarımda -rahatça rekabet edebildiği- zanaatçılığı çökertir. Bunun sonucu da tarımda bunalım, gerileme ve işsizlik demektir</span></p>

  <p class="calibre_5"><span class="bold"><span class="calibre_1">Sanayideki nüfus</span></span> <span class="calibre_1">da böylesi kötü bir durumdadır: Çalışanlar, etkin halkın içinde devede kulaktır; türdeş olmadığı gibi bir ayağı köydedir; istikrarsızdır; düzenli ve hızlı iş alışkanlığı yoktur, verimsizdir, çünkü sefaletten dolayı kansızdır. En kötü koşullar içinde yaşar. Ücretler alabildiğine düşüktür. İşçi bilinci pek azdır. 1918’i izleyen yıllarda, sendikacılık ve sosyal hareketlilik başlayacaktır; sosyalist, komünist düşünceler uç verecektir, 1926’da da ilk işçi ve köylü partisi kurulacaktır. Çin’de olduğu gibi, Hindistan’da da, işçi hareketi, yabancı egemenliğine karşı ulusal hareketin başını çeker.</span></p>

  <p class="calibre_7"><span class="italic"><span class="calibre_1">Bağımsızlık ve Hindistan’ın bölünmesi</span></span></p>

  <p class="calibre_5"><span class="calibre_1">Savaş, hoşnutsuz ve 1935 tarihli yeni federal anayasaya karşı bir Hindistan bulur. 1939’da kral naibi, ülkenin temsilcilerine danışmadan Hindistan’ı savaşa soktuğunda, bütün bakanlar istifa ederler ve Kongre Partisi savaşa katılmaktan çekinir. Yenilgilere de uğrasa, İngiliz hükümeti her türlü bağımsızlık vaadini reddettiği gibi tüm muhalefeti tepeler, ulusal hareketin başını çekenleri (Gandhi, Nehru, Patel...) tutuklar. O sırada, milliyetçi şeflerden biri ve Kongre. Partisi’nde de Gandhi’nin hasmı, Subhas Şandra Bos, “Özgür Hindistan” (</span><span class="italic"><span class="calibre_1">Azad Hind</span></span><span class="calibre_1">) hareketini kurar ve herkesi İngilizlere karşı ayaklanmaya çağırırken, bir ulusal ordu da toplar.</span></p>

  <p class="calibre_5"><span class="calibre_1">1945’te İngiliz yönetimi Mısır’da, Filistin’de, Malezya’da ve Hindistan’da büyük güçlüklerle yüzyüzedir: Orada grevler, halk ayaklanmaları, orduda başkaldırılar birbirini izler; memurların direnişi de işin içine girince, otorite uygulanmaz olur. Derin iktisadî sorunları da vardır İngiltere’nin. Böylece, 1945’te Kongre Partisi ve Müslüman Birliği ile bir yakınlaşma olur; iktidar onlara devredilecektir. Yeni İşçi Partisi hükümeti de görüşmeleri hızlandırır ve 1947 Temmuz’unda, bağımsız Hindistan,</span> <span class="bold"><span class="calibre_1">iki bağımsız devlete</span></span> <span class="calibre_1">bölünür; çok geçmeden, İrlanda’nın iki parçası gibi, birbirinin hasmı kesilecek bu iki devlet arasında İngiltere hakem rolü oynamayı deneyecektir.</span></p>

  <p class="calibre_5"><span class="calibre_1">Bölünme, dinsel nedenlerle olmuştu. Ancak kimi bölgelerde Müslüman ve Hindu halk öylesine içiçe geçmişti ki, birbirinden ayırmak imkânsızdı. 1941 istatistiklerine göre, Müslümanların yüzde 75’i Pakistan’da idi; Hint Birliği ise, 280 milyon Hindu’nun dışında 35 milyon Müslüman içeriyordu. Bunun sonucu karşılıklı</span> <span class="bold"><span class="calibre_1">korkunç bir boğazlaşma</span></span> <span class="calibre_1">oldu; yüz binlerce insan öldürüldü; bir o kadarı da göçe zorlandı. Gandhi de kurbanlar arasındaydı; kendisini hançerleyen Hindu, Müslümanlar karşısında fazla uzlaşmacı olmakla suçlamıştı onu!</span></p>

  <p class="calibre_7"><span class="italic"><span class="calibre_1">Pakistan’ın sosyal ve siyasal yapısı</span></span></p>

  <p class="calibre_5"><span class="calibre_1">Başlarda birbirinden 1.800 kilometre uzaklıkta iki bölgeden oluşan Pakistan, en büyük İslam ülkesidir. Yüzeyinin sadece yüzde 37’si ekilebilir durumdadır; onun da üçte biri sulanabilir haldedir. Yeni devlet, buğday, kenevir, pamuk ve derice zengindir; ancak Hindistan’dan farklı olarak, yiyecek maddesi yönünden yetersizdir. Nüfusunun büyük bölümü tarıma bağlıdır ve sefalet içindedir. Batı Pakistan’a oranla, sonra ayrılıp Bangladeş adını alacak olan Doğu Pakistan daha da feci durumdadır. Eyaletlere göre toprağın yüzde 60 ila 8O’i büyük toprak sahiplerinindir (</span><span class="italic"><span class="calibre_1">zamindari</span></span><span class="calibre_1">); köylülerin büyük çoğunluğu ise, kiracı. ya da ortakçı haldedir, ürettiğinden verir, ayrıca yasal olmayan borçları (</span><span class="italic"><span class="calibre_1">abwab</span></span><span class="calibre_1">) vardır. 1946’da Müslüman Birliği’nin programında yazılı toprak reformu, Birliğin kurmayını oluşturan büyük toprak sahiplerinin korkunç direnişiyle karşılaşmıştır.</span></p>

  <p class="calibre_5"><span class="calibre_1">Durumu, sanayileşme düzeltebilir; ancak ağır sanayi için gerekli temeller eksiktir, olan da başta dokumacılık ve dericiliktir. Toprak sorununu çözmek, ya büyük toprak sahiplerini ortadan kaldıracak radikal bir reformla mümkündür, ya da mali araçlarla ki, devletin elinde de o yoktur. Böylece, ortadaki siyasal bir sorundur aslında; çünkü sosyal ve iktisadî yapı, birinin ya da ötekinin kabulünü engellemektedir.</span></p>

  <p class="calibre_5"><span class="calibre_1">Bölünme sırasındaki dinsel çatışmanın yankılarından yararlanan ulema takımı, ilkeleri İslamdan gelen</span> <span class="bold"><span class="calibre_1">dine dayalı bir devlet</span></span><span class="calibre_1">in kuruluşunu sağlamıştır; Müslüman olmayanlar yönetici makamlardan uzaklaştırılmalı, kadın ise siyasal yaşamın dışında bırakılmalıdır. Böylece, 1956 Anayasası; her yönüyle bir Müslüman devlet kurar. Öyle de olsa, modernistler, siyasal kurumların İngiltere’dekine benzer olmasını sağlamışlardır: Genel oyla seçilen bir Parlamentoya karşı sorumlu bir hükümet olacaktır; ne var ki, bu modern çerçeve, büyük toprak sahiplerinin neredeyse mutlak egemenliğini pek gizleyemez durumdadır. Sosyal bunalım yığınla muhalefet partisine yol açmıştır, ama</span> <span class="italic"><span class="calibre_1">zamindar</span></span> <span class="calibre_1">kendi yöresinde mutlak egemenliği altındaki cahil köylülerce üst üste seçilir durur. Böylece Pakistan’da demokrasinin sadece dekoru vardır; demokratik öğeler ise, istedikleri reformları ya da duygularını açıklamayı iki yolla sağlarlar: Ya ayaklanarak, ya da suikaste girişerek!</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Yönetici kadrodan başlayarak genel kokuşmanın doğurduğu siyasal ve iktisadî istikrarsızlık, kitlelerin korkunç sefaleti, Mısır’da olduğu gibi, 1958’de ordunun darbesine yol açar: Başındaki General Eyüp Han, partileri kapatır, sıkıyönetim ilan eder, anayasayı kaldırır, basına “disiplin” getirirken, büyük toprakları parçalamaya yönelik bir toprak kanunu çıkarır; ne var ki, bir küçük ve orta köylü sınıfı yaratılır, ama kiracı ve ortakçılar bir şey elde edemezler. Öyle de olsa, rejimin bilançosu olumsuz değildir: 1959’da -dirençle karşılaşan- bir toprak kanunu çıkarmış, kadının haklarını belirleyen bir Aile Yasası ilan etmiş, mollalar dirense de doğumların denetimini yüreklendirmiştir. Bir iktisadî, giderek sanayisel gelişme vardır; ama yoksulluk ve cehalet sökülüp atılamamıştır.</span></span>
  </blockquote>

  <blockquote class="calibre_8">
    <span class="italic"><span class="calibre_1">Anayasal reforma gelince, sonuçta tam bir fiyaskodur.</span></span>
  </blockquote>

  <p class="calibre_7"><span class="italic"><span class="calibre_1">Hint Birliği’nin sorunları</span></span></p>

  <p class="calibre_5"><span class="calibre_1">Eski yüzölçümünün yüzde 81’ini kapsayan bağımsız Hindistan, 1950’de 369 milyon, 1967’de de 500 milyondur ve o da esas olarak bir</span> <span class="bold"><span class="calibre_1">tarım toplumu</span></span><span class="calibre_1">dur. Halkın yüzde 80’i topraktan kazanır ekmeğini. Büyük çoğunluğu okuryazar olmayan ve sürekli kıtlık tehdidiyle yaşayan köylünün, Pakistan’da olduğu gibi, sömürücüleri, yani büyük toprak sahipleri (</span><span class="italic"><span class="calibre_1">zamindar</span></span><span class="calibre_1">) ve tefecileri vardır. 1951’de kabul edilen bir toprak reformu, sınırlıdır ve ağır aksak yürür.</span></p>

  <p class="calibre_5"><span class="bold"><span class="calibre_1">İşçi sınıfı</span></span><span class="calibre_1">, savaş dolayısıyla büyük bir gelişme içine girmiştir. Hindistan, Güneydoğu Asya ve Ortadoğu’da cirit atan İngiliz ordularının kışlası ve silah deposudur; öyle olunca, ekonomisi de, silah ve bu arada küçük gemi sanayisinden etkilenir. Her yıl artan sayıda mevsimlik işçi büyük kentlere akar durur. Kentlerde sefil bir yaşamı sürdürürler ve çoğu sokakta yaşamaya mahkûmdur. Kentleri kuşatan ise, gecekondu dünyasıdır. Hepsi de kötü bir beslenme içindedir.</span></p>

  <p class="calibre_5"><span class="calibre_1">Bölünmenin ertesinde Hint ekonomisi, sanayinin her alanında büyük bir düşüşe uğrar; fiyatlar ise gitgide yükselir. En başta, korkunç bir hızla artan -yılda 13 milyon!- halkı, tahıl artışı o hızla olmadığı için beslemek bir dev sorun olup çıkar. Bir coğrafyacının deyimiyle, “topraklar daha verimli, kadınlar ise daha az verimli olmak gerekir” denir.</span></p>

  <p class="calibre_5"><span class="calibre_1">1951’de ekonomi</span> <span class="bold"><span class="calibre_1">beş yıllık plana</span></span> <span class="calibre_1">bağlanır. Taşımacılık, tarım, sanayileşme bir değişim ve atılım içine sokulur. Sonuçlar doyurucudur; en azından kıtlık tehdidi savuşturulmuş olur. İkinci Plan (1956-1961), daha cesur adımlar atar: Ağır sanayiye, madenciliğe ve taşımacılığa öncelik tanınır; tüketim malları ve tarım ise savsaklanır. Bir bölümü Colombo Pîanı’nca sağlanan temel yatırımların önemi, kamu kesiminin gelişmesini ve özel kesime oranla üstünlük kazanmasını dayatır; revaçta olan iyi-kötü devlet kapitalizmidir. Öyle de olsa, İngiliz ve Amerikan yabancı sermayesi, yerli Hint ortaklıkları aracılığıyla, büyük boyutlardadır. 1950-1951’den başlayarak da, Birleşik Devletler Hint pazarında baş alıcı olur. Böylece, ilk iki plan, bütünüyle gerçekleşmese de olumlu sonuçlar vermiştir. 3. ve 4. planlar (1961-1970), daha ileri hedefleri gözüne kestirse de, Pakistan ve Çin’le savaş, kötü iklim koşulları ve durmadan artan nüfus yüzünden, çetinlikler içinde yürürler.</span></p>

  <p class="calibre_7"><span class="italic"><span class="calibre_1">Hind’in değişmezliği. Sosyal huzursuzluk</span></span></p>

  <p class="calibre_5"><span class="calibre_1">Hindistan’da yönetim, yüksek Hint burjuvazisinin temsilcisi</span> <span class="bold"><span class="calibre_1">Kongre Partisi</span></span><span class="calibre_1">’nin elindedir. Arupalılaşmış Hindulardan oluşan parti, eski idare mekanizmasını, hatta İngiliz rejiminin bürokrasisini, mahkemelerini, polisini muhafaza etmişti; iktisadî ve sosyal politikası, İngilizlerin izlediklerinden az farklıdır: Büyük mülkiyet ve dev yatırımlar korunmuş ve vaadedilen, yabancı sermayenin nüfuzunu daha da kırabilecek olan kilit-sanayilerin millileştirilmesi ertelenmiştir; eski prensler, önemli makamlara atanmışlardır; basın ve sendikalar üzerindeki baskı, 1947 öncesindeki kadar serttir; hapishaneler, eskisinden de fazla olarak, siyasal suçlularla, yani komünistler, sosyalistler, sendikacılarla tıka basa doludur.</span></p>

  <p class="calibre_5"><span class="calibre_1">Neyle açıklanabilir Hind’in bu değişmezliği?</span></p>

  <p class="calibre_5"><span class="calibre_1">İktisadî ve sosyal gelişmenin önünde en ciddi engel halindeki bu</span> <span class="bold"><span class="calibre_1">değişmezlik</span></span><span class="calibre_1">, modern anlayışlarla Hindistan’ın felsefi ve dinsel anlayışları arasındaki zıtlıkla açıklanabilir. Ciddi gözlemciler, kastlar ve onların ideolojisinin sürekliliği ve her yere burnunu sokması üzerinde ısrar ederler. Gerçekten kastlar, ortadan kalkmak şöyle dursun, güçlenmişlerdir ve baskı gruplarına dönüşerek seçimlerde ve idarede büyük yer tutarlar; “Hint fakirinin şaşırtıcı uyuşukluğu, zengin Hintlinin dehşet verici duygusuzluğu, Hint politikacısının rüşvetçiliği ve planlamacılarının mutlak yetersizliği”nin altı çizilir. Gelenekler ve hareketsizlik,</span> <span class="bold"><span class="calibre_1">modern yasalar</span></span><span class="calibre_1">ın uygulanmasını güçleştirir: Bu yasalar, laik bir tavır takındığı, boşanma hakkı tanıyıp çok evliliği yasaklayarak kadına bağımsızlık tanıdığı, kız çocuklarına miras hakkı verdiği, klinikler açarak,</span> <span class="italic"><span class="calibre_1">family planning</span></span> <span class="calibre_1">merkezleri kurarak doğum denetimini kolaylaştırdığı... için pek önemlidirler; ve karşılaştıkları ilgisizlik de, o ölçüde tehlikeli olur.</span></p>

  <p class="calibre_5"><span class="calibre_1">Sosyal ve ekonomik alanda da durum aynıdır.</span></p>

  <p class="calibre_5"><span class="calibre_1">Ne var ki, toplumsal ve kültürel</span> <span class="bold"><span class="calibre_1">çelişmeler</span></span> <span class="calibre_1">dayatır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Alabildiğine eşitsizlik -halkın yüzde 2’si, gelirin yüzde 30’sine sahiptir!- ve sefaletin artması, derin bir huzursuzluğa yol açar. Halk güçlükle beslenmektedir; yetersiz beslenme, onun sonucu olan hastalıklar, ölüm oranını korkunç ölçüde artırır. Öyle olunca da, huzursuzluk gitgide gözle görülür olur. 1942’de, 1946’da ve 1947’de, Hindistan’ın çeşitli bölgelerinde korkunç köylü ayaklanmaları patlak verir. Köylünün atasözlerine geçen sabrı kaybolur, sefaletini artık karmasına değil, başkaldırdığı sosyal düzenin adaletsizliğine bağlar. Polisin sert ve kanlı bastırmasına karşın, köylüler direnirler; 1947’de, Hint tarihinde görülmemiş biçimde, Haydarabad’ın Telengana bölgesinde, ilk silahlı ve örgütlü köylü ayaklanması olur: Danimarka büyüklüğünde bir yerde, 2.000’den fazla köy, bir tür köylü yönetim örgütlerler; köy komiteleri, ortak silolar kurulur, topraklar bölüşülür, borçlar silinir ve faiz oranı yüzde 6 olarak saptanır. Ayaklanma ancak 1951’de bastırılır. İşçi sınıfında grevler gitgide artar; sendikalar ve üye sayıları da çoğalır. Muhalefet partileri, sosyalisti ve komünisti ile, Hindistan çapında etkindir. 1951-1952 seçimlerinde, Gandhi ile Nehru’nun -1947’den beri iktidarda olan- partisi, büyük başarı kazanır, ama karşılarında ciddi bir muhalefetin olduğu da anlaşılır. Sosyal huzursuzluğun ve kitlelerdeki hayal kırıklığının açık bir belirtisidir bu; anlaşılmıştır ki, yığınlar köklü reformlar özlemekte ve korkunç sefaletine bir çözüm getirilsin istemektedir.</span></span>
  </blockquote>

  <blockquote class="calibre_8">
    <span class="italic"><span class="calibre_1">Kongre Partisi, 1967 seçimlerinde daha da geriler.</span></span>
  </blockquote>

  <blockquote class="calibre_8">
    <span class="italic"><span class="calibre_1">Sosyal huzursuzluk ve gerilimin bir başka kanıtı dil sorununda ortaya çıkar: “Hindi” 15 yıl içinde ulusal dil olmasını isteyen 1950 Anayasası’nın hükümlerini yürürlüğe sokmak isteyen tasarıya karşı, korkunç karışıklıklar patlak verir.</span></span>
  </blockquote>

  <p class="calibre_7"><span class="italic"><span class="calibre_1">Hindistan: Dünya çapında bir güç</span></span></p>

  <p class="calibre_5"><span class="calibre_1">Bağımsız Hindistan Cumhuriyeti; nüfusu, coğrafi konumu, kendisinden de geride bir Asya ortamında iktisadî gücü ile, dünyanın ön sırada gelen birkaç devletinden biridir ve büyük bir rol oynar uluslararası arenada. 1948’den başlayarak, kimi büyük sorunlar, ya New Delhi’de tartışılıp çözüme bağlanmış, ya da onun aracılığı ve girişimini gerektirmiştir; Endonezya sorunu, Kore uyuşmazlığı, Vietnam Savaşı, Süveyş uyuşmazlığı, Birleşik Devletler’le Sovyetler Birliği’nin anlaşmazlığı sırasında oynadığı olumlu rol unutulmaz ve bu, özellikle de yabancı egemenliğine tabi Asya ve Afrika halklarına yardımı ve sıcak davranışları, büyük bir saygınlık ta kazandırmıştır ona. Pakistan’a gelince, en çok nüfuslu bir Müslüman devlet olarak, Müslüman ülkeler arasında önde gelen bir rol oynamanın aranışı içindedir: İslam devletleri arasında kültürel ve dinsel -ve aynı zamanda siyasal- bağları güçlendirmek için konferanslar, 1949’dan başlayarak Karaşi’de toplanır. Hiçbir bloka girmeyip</span> <span class="bold"><span class="calibre_1">yansızlığı</span></span><span class="calibre_1">nı titizlikle sürdürmeye çalışan Hindistan’a karşılık, Pakistan, Türkiye ve Irak’la bağlaşıklık kurmuş, dahası Amerikan yörüngesine girmiş, Bağdat Paktı’na da katılmıştır. Ancak, Keşmir konusunda Hindistan’la uyuşmazlığa girince, Çin’e yaklaşmış ve Birleşik Devletler’den de uzaklaşmıştır.</span></p>

  <p class="calibre_5"><span class="calibre_1">Hint’i yönetenler, derinden derine batılılaşmış insanlardır. Nehru, yetişmesi bakımından; nüfusun olsa olsa yüzde beşini temsil eden ve orta sınıftan gelen Kongre Partisi’nin çoğu üyeleri, yüksek görevliler, hatta ordu, Batı’nın liberal anlayışları ile içiçedirler; nitekim, yönetimin kurum ve yöntemleri de Batı’dan alınmıştır.</span></p>

  <p class="calibre_5"><span class="calibre_1">Öyle de olsa, bu insanların eseri, pek</span> <span class="bold"><span class="calibre_1">yerine oturmamış</span></span><span class="calibre_1">tır. Beş yıllık planları gerçekleştirmekte onca sıkıntılar buna bir örnektir. Modernleşme politikaları ve elde edilen sonuçların orta düzeyde oluşu, rejimin güçsüzlüğü, çoğu kez sergilediği kokuşmuşluk, karşısına dikilen muhalefetin sertliğini de açıklayabiliyor. Ne var ki, sağlarında çarpıştıkları, ayrıcalıkları tehlikeye girmiş yüksek kastları temsil eden gelenekçi partilerdir: Bir yerde milliyetçi ve ırkçı olan bu partiler, geleneği savunurken toprak reformuna, sanayinin millileştirilmesine, Müslümanlara, kadının bağımsızlığına, kimi kastlardaki dokunulmazlığın kaldırılmasına karşıdırlar; kendilerini tutan sanayicilerdir, çünkü komünizme karşı -Alman faşizmini hatırlatan!- şiddet yöntemleriyle savaş açmışlardır. Nitekim Gandhi’nin katili, o sağdan bir örgütün, Millete Hizmet Örgütü’nün bir üyesiydi. Sollarında ise, pek dinamik Komünist Parti vardır ki, 1952 seçimlerinde Hindistan’ın üçüncü partisi olmuştur ve kimi bölgelerde seçimi kazanıp iktidara geldiği de olur. Hatırlatmak bile fazla: Sovyetler Birliği ile Çin arasındaki kopukluk, onu da iki fraksiyona ayırmıştır...</span></p>

  <p class="calibre_"><span class="calibre_1">GÜNEYDOĞU ASYA</span></p>

  <p class="calibre_5"><span class="calibre_1">Güneydoğu Asya, Endonezya, Filipinler, Birmanya, Malezya, Çinhindi, Vietnam demektir. Hepsine ayrı ayrı bakmakta yarar var.</span></p>

  <p class="calibre_7"><span class="italic"><span class="calibre_1">Endonezya</span></span></p>

  <p class="calibre_5"><span class="calibre_1">Endonezya’da, Hollandalılar</span> <span class="bold"><span class="calibre_1">tutucu ve ataerkil bir politika</span></span> <span class="calibre_1">uyguladılar; çoğu noktada Belçikalıların Kongo’da uyguladıklarına benzer bu. Sömürge halkları, bağımsızlık yolunda -kimi zaman İngilizlerin yaptıkları gibi- eğitmeyi düşünmediler; Fransızların yaptıkları gibi, özümsemeyi de aramadılar. Yerli şeflerin aristokrasisine dayandılar. 1830’da konulan zorla çalıştırma, 1919’a kadar kahve tarımı için sürer; öteki adalar için hiçbir zaman kalkmaz.</span></p>

  <p class="calibre_5"><span class="calibre_1">Bu tutucu politika, örflere saygılıdır. Başta küçük mülkiyet korunur. Köy, öksüzler, yaşlılar, hastalar ve işsizler için canlı bir ocaktır, korunur; bir evin yapımı ya da hasat, ortaklaşa bir eylemdir, sürdürülür bu dayanışma. Bununla beraber, az da olsa büyük toprak sahipleri vardır. Dış ticaret Avrupalıların ve Çinlilerin elindedir. Nüfusun da pek artar olduğu bir sırada, Japon ya da Avrupa malları istila eder, köy sanayisi ölür. Orta sınıfın büyük bölümü ücretli ise, bir bölümü de görevlidir; Hollandaca öğrenmiştir ve pek yüzeysel de olsa Batılı bir eğitimden geçmiştir. Genel eğitim ise pek zayıftır; onu edinenler de, alt görevlerde çalıştırılır. Bir yerde bu</span> <span class="bold"><span class="calibre_1">ırkçı ayrımcılık</span></span><span class="calibre_1">tır ki, Avrupalıya karşı milliyetçi akımların ete kemiğe bürünmesine yol açar; “Avrupalıdan aşağı yanımız yoktur, onlar olmadan da kendi kendimizi yönetebiliriz” denir.</span></p>

  <p class="calibre_5"><span class="calibre_1">1911’de, Avrupa ve Japon mamullerinin istilasına karşı korunmak için kurulan</span> <span class="italic"><span class="calibre_1">Sarekat Dagang Islam</span></span> <span class="calibre_1">(İslam Ticaret Ortaklığı), bağımsızlık isteyen bir kitle partisine dönüşür çabucak. 1921’de Endonezya Komünist Partisi kurulur ve bir mühendis olan Sokarno da, Endonezya Ulusal Partisini kurar. Bu partiler, yabancılardan gelen ne kadar adaletsizlik ve eşitsizlik varsa, onlardan hoşnut olmayanları toplar. Ödün olarak, 1918’de, Yerel Temsili Meclis kurulur; 1927’de de yasama yetkisini elde eder, Genel Yönetici ise, kararlara karşı veto hakkını elde tutar.</span></p>

  <p class="calibre_5"><span class="calibre_1">Gitgide artan vergilerle yaşam düzeyindeki düşüş ve hızlı nüfus artışı, ulusal hareketi de ilerletir ama Hollanda egemenliği de ağır basar: Dışardan ve içerden yardımcıları vardır ve ulusal hareketi sınırlamak için önlemler de almıştır. Bununla beraber, Hollanda savunması hızla çöker ve üç yıllık Japon işgali, ulusal hareketin önünü açar: Hapishaneleri boşaltır, Avrupalıları kovar. 1945’te Hollandalı geri geldiğinde yapacak hiçbir şey yoktur artık. 1945’te Japonlar da teslim olunca, ulusal hareket tek başına ülkenin sahibidir; Hollandalılar bir iki kez karışıklık çıkarmak isterlerse de sonuç alamazlar; 1949’da Endonezya Birleşik Devletleri kurulur, 1955’te daha da oturur rejim.</span></p>

  <p class="calibre_5"><span class="calibre_1">Hollanda’dan yakasını sıyıran Endonezya, bağımsızlığını kazanmış bütün öteki eski sömürge ülkeler gibi,</span> <span class="bold"><span class="calibre_1">büyük sorunlar</span></span><span class="calibre_1">la yüzyüzedir: Ulusal yapıyı güçlendirmek; ulusu modern bir ekonomi ile donatarak iktisadî bağımsızlığı elde etmek; özellikle de, hızla çoğalan sefil bir halkı beslemektir bunlar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Ulusal birlik, takım adaları oluşturan yığınla adanın dağınıklığı ve uzaklığının yanı sıra, çeşitli etnik grupların, dinlerin ve dillerin tehdidi altındadır. Öyle olunca, yeni devlet, Hollandalıların dayattıkları federal biçimden vazgeçer ve 1950 Anayasası, alabildiğine özerk on eyaletten oluşan tek yapılı bir Cumhuriyet örgütler. Öyle de olsa, merkezi yönetime karşı, takım adaların zenginliklerini sadece Cava yararına sömürdüğü suçlamasını yapan dinsel ve etnik rekabetlerin sonu gelmeyecektir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1968’de nüfus 110 milyondur ve yüzde 75’ten fazlası tarımla yaşar. Onları beslemek gerekir ve bütün az gelişmiş ülkelerde olduğu gibi tek çare, ekonomiyi modernleştirmek ve sanayileştirmektir. Ne var ki kadro, teknisyen ve sermaye eksikliği vardır. İktisadî bağımsızlığı kazanmak için, yalnız üretimi artırmak değil, ekonomiyi üç yüzyıldır dünya pazarlarına ve metropole bağımlı kılan bir sömürge ekonomisi olmaktan kurtarmak gerekmektedir. Tarım merkezlerine sokulan kooperatifçilik, üreticilere teknik ve mali yardımı götürürken, onları, tefecilerden de kurtarır. Sanayi, başlarda yurt ihtiyaçları içindir ve yabancı sermayenin yatırımlarıdır. Devlet, yeni yatırımların Endonezya ekonomisine yararlı olmasını; ulusal sermayenin yüzde 51 oranında katılmasını, yönetici kadroların yarısının da Endonezyalı olmasını şart koşar ve kimi kilit sanayileri (elektrik, çimento fabrikaları, kimya ürünleri) gözetimine alır. Bir süre sonra, Hollanda işletmelerinin millileştirilmesine gidilecektir. Milliyetçi partiyle Komünist Parti’ye büyük oy sağlayan 1955 seçimlerinden sonra, bütün sömürgecilik karşıtı partiler, ekonominin değişimini ulusal bağımsızlıktan ayırmadıklarını göstermek üzere, Sokamo’nun çevresinde toplaşırlar. Ne var ki, hükümetin zayıflığı, bir “güdümlü demokrasi”ye götürür: Ordu, önemli bir mevkidedir; Ulusal Cephe dışında bütün parti etkinlikleri yasaklanır; 1968’de Asya’da sadece Japonya ile Hindistan’da yaşayan parlamenter rejim de askıya alınır.</span></p>

  <p class="calibre_5"><span class="calibre_1">Yeni hükümeti, biri komünist, dört parti kurar ve Parlamentonun yerine, işçi, köylü, sanatçı, iş adamı meslek gruplarını temsilcilerinden oluşan Ulusal Konsey geçmiştir. Ancak Sokarno’nun inişli-çıkışlı ve kof belagati, idarenin rüşvetçiliği ve yeteneksizliği, ekonomiyi felakete götürür: Enflasyon 1965’te yüzde 900’ü aşar, bütçe açığı alır başını gider, sanayi kapasitesinin altında çalışır olur. Tutkulu şeflerin yönlendirdiği ordu ile, kafaları Amerikan üniversitelerinde biçimlenmiş bir bölüm aydının husumeti, komünistlerin bir askerî diktatörlük kuracakları iddiasıyla, öğrenci gösterilerini kızıştırır, on binlerce komünisti öldürür ve partiyi yasaklatırlar. Böylece Endonezya, 1968’de General Suharto’nun ve önemli mevkilere yerleşmiş generallerin elindedir. Ne var ki hiçbir şeyi düzeltmez bu. Endonezya, yabancı kredi olmaksızın ekonomisini doğrultamaz. İktisadî liberalizme kapılar -ardına değin- açılır; iş çevreleri, özellikle kârlı yatırım aranışı içindeki Amerikalılar, Japonlar ve Almanlar, Endonezya’nın doğal zenginliklerine üşüşürler. Bu zenginlikler, ham haliyle, yani halka bir yarar sağlamadan alınıp dışarıya götürüldüğü içindir ki, Endonezya yeniden bir yarı-sömürge haline düşme tehlikesiyle burun burunadır.</span></p>

  <p class="calibre_7"><span class="italic"><span class="calibre_1">Filipinler</span></span></p>

  <p class="calibre_5"><span class="calibre_1">1899’da. Filipinlerin yerleşen Birleşik Devletler, orada, Hollandalılarınkinden pek farklı bir politika izlediler. 1916’da, bir Senato ile bir Temsilciler Meclisi’nden oluşan bir Yasama Meclisi kurulur; ancak, bütün yasaları genel vali ile Amerikan Senatosu uygun bulmalıdır. Çok geçmeden, yönetimin çoğu önemli makamları Filipinlilerin eline geçer ve 1925’ten başlayarak, Filipin ürünlerinin rekabetinden etkilenen Amerikalı ve Kübalı şeker üreticilerinin baskısıyla, Birleşik Devletler yönetimi takımadaların bağımsızlığını hazırlar.</span></p>

  <p class="calibre_5"><span class="calibre_1">Bu liberalizme karşın,</span> <span class="bold"><span class="calibre_1">Filipin milliyetçiliği</span></span> <span class="calibre_1">alabildiğine gelişir; çünkü, takımadaların Birleşik Devletler’e iktisadî bağımlılığı gitgide artmaktadır. Amerikan sermayesi ülkeye aktığı ve mallar karşılıklı olarak serbestçe girip çıktığı için, ekonomi altüsttür. Üstelik bu alışverişten gönenç sağlayan, yabancı ve Filipinli bir azınlıktır; halk kitlesinin kayda değer bir çıkarı yoktur. Şekerkamışı ve kopra üretimi, geniş topraklar ve büyük sermaye gerektirdiğinden, gelişme küçük mülkiyetin aleyhinedir. Yaşam düzeyi de pek düşüktür. Birleşik Devletler, genel sağlık ve eğitim alanında çok şey yapmıştır; ancak yetersiz beslenme yüzünden, ölüm oranı pek fazladır. Ulusal zenginliğin ve ticaretin büyük bölümü yabancıların, yani Amerikalıların, Çinlilerin ve Japonların elindedir.</span></p>

  <p class="calibre_5"><span class="calibre_1">Çatışmaların arkasından, 1946’da Filipinler bağımsız ilan edilseler de, yalnız iktisadî alanda değil, askerî alanda da, Birleşik Devletler’e bağımlılığını sürdürür; Amerikan çıkarları her yönden ayrıcalıklıdır. Amerikalı</span> <span class="italic"><span class="calibre_1">businessmen</span></span><span class="calibre_1">’lerle Filipinlilerin, bankacılarla esas olarak dışsatım için üreten büyük toprak sahiplerinin koalisyonu, zayıf bir ekonomide her türlü köklü değişikliğe, özellikle de tarımda çeşitlenmeye ve sanayinin gelişmesine karşıdır. Bu işadamları ve büyük toprak sahiplerinden oluşan küçük gruptur ki, savaşı izleyen gönençten tek yararlanan olmuştur. Emekçi hak ettiğini alamaz, nüfusun yüzde 75’ini temsil eden köylülerin durumu ise, kent işçilerininkinden daha kötüdür.</span></p>

  <p class="calibre_5"><span class="calibre_1">Sonunda şunu farkeder işçilerle köylüler: Siyasal bağımsızlık hiçbir şey getirmemiştir kendilerine; sefalet ve güvensizlik sürmektedir; iktidar da büyük toprak sahiplerinin elindedir ve Manilla’daki yönetim de Amerikalıların uşağıdır. 1950’den başlayarak vaktiyle Japonlara karşı savaşmış olanlar, “Ulusal Kurtuluş Güçleri” adını alarak, 30.000 savaşçıyla ve Çin Komünist Partisi’nden alınma bir program ve yöntemle</span> <span class="bold"><span class="calibre_1">yeniden kavgaya</span></span> <span class="calibre_1">koyulurlar: Amerikalılara, büyük toprak sahipleriyle burjuva kompradorlara karşı mücadele; köylülerin, işçilerin ve ulusal burjuvazinin yöneteceği bir “yeni demokrasi”dir hedef.</span></p>

  <p class="calibre_5"><span class="calibre_1">Hareket 1954’te ezilir, ama Filipinler’in sorunları sürer...</span></p>

  <p class="calibre_7"><span class="italic"><span class="calibre_1">Birmanya, Malezya, Çinhindi ve Vietnam</span></span></p>

  <p class="calibre_5"><span class="calibre_1">Birmanya’da ulusal hareketin ilk şefleri genç Budist rahipleri olur. Hareket, sadece İngilizlere değil, Hintlilere de karşıdır; ama her şeyden önce Avrupalıları hedef alır. Bağımsızlık ve köklü bir sosyal politika ister: Büyük mücadelelerin arkasından, 1947’de, İngilizler bağımsız bir cumhuriyeti tanırlar; Büyük Britanya ile hiçbir bağ yoktur artık. Çağdaş Birmanya’nın özgünlüğü oradaki, yönetimi bağımsızlık ve ulusal birliği sürdürme kaygısındaki bir partinin elindedir. Böylece, baştan beri, kurumların ve ekonominin millileştirilmesi ve dış politikada da -en azından- yansızlık izlenir. Ne var ki, etnik tutarlılığı olmayan ülkede siyasal rejim istikrarlı değildir; o yüzden olacak, 1962’de ordu iktidara gelir.</span></p>

  <p class="calibre_5"><span class="calibre_1">Malezya, Çinhindi gibi, Avrupalıların kendilerine karşı olan millici hareketlere -büyük bir hırsla- kafa tuttukları Asya dünyasının nadir ülkelerinden biridir; uluslararası durumdaki gelişmeler de, bu toprakları iki büyük ideolojinin çatıştığı bir sahne yapıp çıkmıştır. Malezya da, bir Avrupalı sömürgeci gücün 1955’e kadar otoritesini sürdürdüğü tek Asya ülkesidir. Bu otoriteye karşı açılan savaşın pahası da ağır olur.</span></p>

  <p class="calibre_5"><span class="calibre_1">Malezya’da da, öteki tropikal sömürgelerde olduğu gibi, gözalıcı ekonomik gelişme, Avrupalı girişimlerin eseridir esasta. Orada da bu gelişmeye İngiliz egemenliği yol açar; ancak, kurulan ekonomi dışarıya bağımlıdır ve ülkeye dışardan göçmüş -birbirinden pek farklı- Hintli, özellikle de Çinli yığınla halkı birbirine kaynaştırmaz. Ulusal bilinci uyandıran, milliyetçi hareketi geliştiren Japon işgali olur; Japonlar, İngiliz egemenliğinden ne ki kalmış silmeye çalışır ve Beyazlara karşı -üstü örtülü- düşmanlığı güçlendirir. Ne var ki, o da halkları kaynaştırmaz, özellikle Malezya ile Çinli öğeler arasındaki uçurumu derinleştirip, ama sömürür ve sonunda bağımsızlık isteğine yol açar. İngilizler 1945’te geri geldiklerinde, ulusal duyguya ödünlerde bulunur ve özellikle, gümrük duvarlarıyla birbirinden ayrılmış bir dizi sultanlığın yaşadığı ülkeyi birleştirme arzusuna yanıt verip “Malezya Birliği”ni kurarlar. Bu düzen Malezyalıdan çok Çinlilerin işine yaradığı için, bir süre sonra “Malezya federasyonu”na dönüştürülür. O da yürümeyince, İngilizlere karşı bir gerilla mücadelesi halinde yürütülecek bir bağımsızlık savaşı sonunda, 1957’de yeni devlet doğar. Hindistan’da olduğu gibi, burada da sömürgeci güçle yerli yönetici sınıf arasında bir uzlaşma söz konusudur; onun sonucudur ki, İngiltere askerî üslerini elinde tutar. Ne var ki gelişmeler, Asya’nın bu bölgesinde İngilizlerin varlığını sorun haline getirecektir.</span></p>

  <p class="calibre_5"><span class="calibre_1">Ama asil iğreti durum, Çinhindi’nde Fransızın durumudur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Çinhindi’nde, Fransa’nın egemenliğine geçirdiği bölgede izlediği politika, 1939’a kadar, tam bir özümseme politikasıdır; ülkeyi, Fransa’nın Asya’da bir “uzantısı” yapmak ister. Ne var ki, iki toplum -Fransız ve yerli- ve iki ekonomi, birbirine pencerelerini kapatmış halde, yanyana yaşarlar. Ama Fransızlar ve özümsediği kadrolar, bir avuç insandır. Koşinşin’de, Annam ve Tonkin’de, daha önceden sürüp gelen durumda -kayda değer- hiçbir değişiklik olmamıştır. Fransız, büyük orman işletmeleri ve plantasyonlarıyla, ülkeyi sömürür durur. Öte yandan, ülkenin genel ekonomik donanımı, sağlığı ve eğitimi için çok şey yapar; ama bütün bunların gideri, ağır vergiler halinde yerli halkın sırtına yüklenir. Gümrük birliği öylesinedir ki, ülke, yalnız Fransa’ya satar ve oradan da daha pahalıya alır alacağını; keser, her konuda hep Fransızdan yana yontar durur.</span></span>
  </blockquote>

  <blockquote class="calibre_8">
    <span class="italic"><span class="calibre_1">Bunun sonucu da şudur: Yerli için, ilerleyen ekonomiye denk düşen bir sosyal ilerleme söz konusu değildir. Sömürgecilik, Endonezya dışında Asya’nın geri kalanında olduğu gibi, bütün ortaklaşa ve dayanışmacı kurumları yıkmıştır. Nüfusun sadece yüzde onunun kentte yaşadığı bu ülkede, ücretler devede kulaktır; tarımda ise halk, yetersiz beslenir ve sefildir. Başlıca yiyecek olan pirinç bile, 1900 ile 1930 arasında, kişi başına yüzde 30 düşmüştür. Özetle 1931’de, “ayrıcalıklı sınıf” (Avrupalı, Çinli ve Yerlinin zengini), nüfusun yüzde 10’unu oluşturduğu halde, ülkenin yıllık ortalama gelirinin yüzde 37’sini bölüşür ve dışardan getirilenin de yüzde 49’unu tüketir; geri kalan, yoksul sınıflarındır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylesi bir durum, daha ilk günden sürtüşmelere yol açar ve asla dinmez. Bunun bir sonucu da, milliyetçi hareketin palazlanışıdır. Hayal kırıklıkları birike birike başkaldırıya dönüşür. 1940’ta metropol çökünce, Fransızın Çinhindi’ndeki durumu da sallantıdadır. Vichy yönetimi, Japon işgali karşısında, Japonlarla birlikte durumu kurtarmaya çabalar. Sonunda, Japonlar 9 Mart 1945’te, bu bekleyiş politikasına son vererek, Fransız birliklerini hapsedip kendi yönetimlerini Fransız yönetiminin yerine geçirir ve İmparator Bao Dai ile Kamboçya kralını razı ederek, bağımsızlıklarını ilan ederler.</span></p>

  <p class="calibre_5"><span class="calibre_1">Ne var ki, 1941’den beri, pek değişik eğilimlerdeki Vietnamlı milliyetçi gruplar, Çin’de toplaşmış ve Vietnam Devrimci Örgütler Birliği’ni kurmuşlardı; etkinliği de birliğin hem Japonlara, hem de Fransızlara karşı olmaktı. Bu gruplar içinde, bütün ülkeye yaygınlığıyla başta geleni, Ho-Şi-Minh’in yönettiği Komünist Parti’nin mirasçısı</span> <span class="italic"><span class="calibre_1">Viet-Minh</span></span><span class="calibre_1">’ti. 9 Mart’tan sonra, bu gruplar mücadelelerini sürdürürler ve Japonya’nın çöküşü ve Bao-Dai’nin de tahttan feragatıyla, Ho-Şi-Minh’in başkanlığında geçici hükümeti kurarlar; Birmanya’da, Endonezya’da, Filipinler’de Japon karşıtı milliyetçi hareket ve gerillaların egemen güce karşı tavırlarını ortaya koydukları bir sırada, Ho-Şi-Minh bağımsızlığı ilan eder.</span></p>

  <p class="calibre_5"><span class="calibre_1">Böylece, Fransızlar yeniden iktidarlarını kurmaya geldiklerinde, büyük bir direnişle karşılaşırlar; yabancıya karşı bir gerilla savaşıdır sürdürülen. 1948’e kadar, ulusal mücadeleye sempati ile bakan Birleşik Devletler, komünistlerin Çin’e egemen oldukları andan başlayarak, tavırlarını değiştirirler. Fransızlar, 1949’da, komünist olmayan milliyetçi öğeleri birleştirir umuduyla, büyük ödünler de vererek, Bao-Dai’yi yeniden yerine oturturlar. Ancak boşunadır. Ve savaş kızışır; Çin’in askerî yardımı Birleşik Devletler’in Fransızlara yardımını dengelediğinden,</span> <span class="italic"><span class="calibre_1">Viet-Minh</span></span><span class="calibre_1">, ülkenin 3/4’üne egemendir ve halkın da yüzde 53’ünü kazanmıştır. Açıkçası “her yandadır”... Fransızların son bir girişimi, 1954 Mayıs’ında, Dien-Bien-Phu’da korkunç bir yenilgiye uğrar; ve Cenevre’de,</span> <span class="italic"><span class="calibre_1">Viet-Minh</span></span><span class="calibre_1">’in tam işgalindeki Kuzey’le Güney arasında bir uzlaşmaya varılır, bir birleşme usulü öngörülür. Ne var ki Amerika, gelişmelere, Asya’da komünizmin yayılışı diye bakmaktadır; bunu önlemek için bir haçlı seferi başlatır.</span></p>

  <p class="calibre_5"><span class="calibre_1">Vietnam, bir ikinci Kore olur ve 17. enlemle ikiye bölünür: Her zaman yoksul ve kalabalık Kuzey, köklü yapısal reformları yapmıştır ve yatırımlar için gerekli sermaye eksikliğine karşın sanayileşmeye başlamıştır; Güney ise, Ngo Dinh Diem’in karanlık diktatörlüğünün arkasından, onun 1963 sonlarındaki ölümüyle, bir askerî darbeler, dinsel ve sosyal karışıklıklar dönemine girmiştir. Bunlar olurken, 1960’ta kurulmuş olan Ulusal Kurtuluş Cephesi’nin başkaldırısı, Kuzey’in de desteğiyle bir gerilla savaşına dönüşür ve -Amerika’nın “tırmanış”ıyla- tam bir savaş niteliğini alır, Bu amansız savaş, bağımsızlıktan yana güçlerin zaferiyle sona erecek ve 1968’de Paris’te barış görüşmeleri başlayacaktır; 1976’da da Kuzey’le Güney birleşecek ve Vietnam Sosyalist Cumhuriyeti adını alacaktır.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_37"></div>
</body>
</html>
