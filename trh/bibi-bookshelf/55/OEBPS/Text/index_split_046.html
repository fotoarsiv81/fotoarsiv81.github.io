<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM IV</span></span></span><br class="calibre2" />
    <span class="italic"><span class="bold"><span class="calibre_1">XX. YÜZYILIN BÜYÜK SORUNU: HIZLA ARTAN NÜFUSU BESLEMEK</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Çarpıcı bilimsel ve teknik ilerlemeler, XIX. yüzyıldan beri, dünyada üretilen zenginliklerin çapını alabildiğine etkilerken pek hızlı bir nüfus artışına da yol açtı. Bir başka sonuç da, eşitsizliğin derinleşmesi olmuştur: Sosyal sınıflar arasında eşitsizlikle halklar arasında eşitsizlik ortaya çıkar; her ulusta insanlardan oluşan bir azınlıkla dünyada halklardan oluşan bir azınlık olan bitenden aslan payını alırken, insanların büyük bölümü sefaletin, hatta kıtlığın acısını çekmeye başlar. Öte yandan, “zengin” halklarla “yoksul” halklar arasındaki bu bölünüş, çoğu kez ırksal bir bölünüşle de astarlanmış haldedir.</span></p>

  <p class="calibre_"><span class="calibre_1">XX. YÜZYILDA DEMOGRAFİK DEVRİM</span></p>

  <p class="calibre_5"><span class="calibre_1">Dünya üzerinde</span> <span class="bold"><span class="calibre_1">nüfus artışının ritmi</span></span> <span class="calibre_1">gitgide hızlanır. XVII. yüzyılın ortalarına doğru 500 milyon dolayında, onu izleyen yüzyılın ortalarında 700 milyon olarak tahmin edilen dünya nüfusu, 1850 ile 1965 arasında 1.200 milyondan 3.200 milyona geçerek neredeyse üç katına varır; böylece, üç yüzyılda dört mislini aşan bir çoğalış olmuştur ve görünüş odur ki, yeni bir yüzyıla belki 4 milyara yaklaşan bir nüfusla gireceğiz. Bu hızlı çoğalışta başı çeken de Asya’dır; onu Amerika kıtası izlemektedir. Artışın oranı da zamanda ve mekânda pek farklı olmuştur. Bu farklılık ve yerine göre artış hızı, dünyanın siyasal ve iktisadî dengesini altüst ederken, geleneksel çerçeveleri de çatlatmıştır.</span></p>

  <p class="calibre_5"><span class="calibre_1">Avrupa, XIX. yüzyıl boyunca, nüfusu en çok artan dünya parçası olmuştur. Ancak, oradaki bu nüfus gelişmesi, yaşam koşullarının düzeldiği ölçüde, derece derece oldu; öte yandan, doğum oranının çoğalmasından önce ölüm oranı azalmıştır ve o da ağır ağır gerçekleşmiştir. Böylece, dengesizlikler görece azalmış, ya da zamana yayılmış haldedir. Tersine bugün, ölüme karşı etkili mücadele ölüm oranını sert biçimde düşürürken, istikrarlı ya da zayıf bir doğum oranı sonucu nüfusta hatırı sayılır bir çoğalma görülmektedir. Çağımızın temel olgusu, işte bu</span> <span class="bold"><span class="calibre_1">ölüm oranının azalışı</span></span><span class="calibre_1">dır ve bu azalışın hızı etkilerini de çoğaltmaktadır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Öte yandan, İkinci Dünya Savaşı öncesinde, genel eğilim, doğum ve ölüm oranlarında çifte azalış doğrultusundaydı; 1940’tan beri ise, çeşitli nedenlerle, doğum oranı kimi Avrupa ülkelerinde artarken ve bu artış devam ederken, ölüm oranı düşüşünü sürdürmektedir. Bununla beraber, Batılı tipte eski uygarlıklarda, aradaki fark büyüse de zayıf kalıyor; oysa başka yerlerde, ölüm oranı birden düşüp doğum oranı pek yüksek seyredince, farklılık da pek kabarık olmaktadır. Uzakdoğu’nun tropikal ve ekvatoryal ülkelerinin çoğunda böyledir. Kimi Latin Amerika ülkelerinde, Karayipler bölgesinde ve Afrika’da da, hastalıklara karşı mücadelenin modern yöntemleri sayesinde, ölüm oranında hissedilir bir düşüş görülüyor.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece, Avrupa’nın bütün ülkelerinde, nüfus eşitsiz ama zayıf ölçüde artmaktadır; bu artış, Doğu Avrupa’da Batı’ya oranla daha hızlıdır ve nüfus da çarpıcı biçimde daha gençtir. Güney Afrika, Avustralya, Kanada, Birleşik Devletler gibi ülkelerde, esaslı bir doğum fazlası görülmektedir; örneğin Birleşik Devletler, 1932’de 124.800.000 iken 1963’te 200 milyona ulaşmıştır. Latin Amerika’nın az gelişmiş ama sanayileşme yolundaki, ülkelerinde, doğum oranı yüksekliğini sürdürürken ölüm oranı Avrupa ülkelerindekine yaklaşır. Asya’da Japonya’da da böyledir; ancak orada, doğum denetimi sonucu doğum oranı azaltılmıştır. Son olarak, nüfus artışının en çok olduğu ülkeler, Doğu’nun ve Uzakdoğu’nun alttropikal ve tropikal ülkeleridir: Hindistan, Pakistan, Seylan, Mısır böyledir. Eklemiş de olalım: Bütün az gelişmiş ülkelerde nüfus pek gençtir.</span></p>

  <p class="calibre_5"><span class="calibre_1">Yeniden altını çizmeli: Çağımızda demografik devrimde, ölüme karşı kazanılan zafer önemli bir rol oynamıştır. Hastalıkların önlenmesi, sağlık hizmetinin gelişmesi, özellikle en gelişmiş ülkelerde, yaşamın ortalama süresini alabildiğine artırmıştır; bu da, “üretici yaşam”ın süresini -hissedilir ölçüde- uzatmıştır. Öyle de olsa,</span> <span class="bold"><span class="calibre_1">ölüm karşısında eşitsizdir insanlar</span></span> <span class="calibre_1">ve bu eşitsizlik, sosyal sınıflar arasında olduğu gibi halklar arasında da görülüyor. Avrupa’da ve Birleşik Devletler’de de olsa, rakamlarla sabit, liberal mesleklere oranla işçi sınıfından ölenler daha fazla...</span></p>

  <p class="calibre_"><span class="calibre_1">NÜFUSTA HIZLA ARTIŞIN SONUÇLARI</span></p>

  <p class="calibre_5"><span class="calibre_1">Yüzyılımızdaki demografik devrimin, beslenme sorunu başta olmak üzere, önemli sonuçları var.</span></p>

  <p class="calibre_7"><span class="italic"><span class="calibre_1">İnsanlığın üçte ikisi eksik bekleniyor</span></span></p>

  <p class="calibre_5"><span class="calibre_1">F.A.O.’nun, yani Birleşmiş Milletler Beslenme ve Tarım Örgütü’nün çalışmalarının ortaya koyduğu gerçeklerden biri şu: İkinci Dünya Savaşandan önce, insanların sadece 1/3’ü günde 2.750 kalori alıyor, yarısı ise 2..250’den, yani fizyolojistlerin sağlığı sürdürmek için zorunlu saydığı miktardan az bir kalori ediniyordu. Hayvansal proteinlerin günlük tüketimi de ülkeden ülkeye değişiyordu; sadece Kuzey Amerika, Büyük Britanya, Fransa, İskandinav ülkeleri ve Almanya, genel olarak yeterli ve akla uygun bir beslenme içindeydiler. Savaş, bu durumu alabildiğine değiştirir: Alman sömürüsüne tabi ülkelerde, kıtlık ve yetersiz beslenmenin hastalıkları yeniden baş gösterir; sonra durum ağır ağır ve eşitsiz olarak düzelir; ama yiyecek maddeleri üretimi nüfustaki artışın gitgide gerisinde kaldığından durum ağırlaşır her yanda. Bu kıtlığın derinleşmesi -aslında eski- bir felaketin bilincine varmanın vesilesi olur:</span> <span class="bold"><span class="calibre_1">İnsanlığın</span></span> <span class="calibre_1">sadece</span> <span class="bold"><span class="calibre_1">küçük bir azınlığı</span></span> <span class="calibre_1">beslenme ihtiyacını giderebilmekte, dünyanın geri kalan nüfusu ise, “eksik beslenmenin sınırında” kararsız, iğreti ve geçici bir yaşam sürmektedir.</span></p>

  <p class="calibre_5"><span class="calibre_1">Rakama vurulursa şöyle denecektir: İnsanlığın 2/3’ü sürekli bir açlık içinde yaşıyor. İnsanı cansızlığa ve kısa bir sürede de ölüme götüren yiyecek yokluğu ya da onun pek yetersiz oluşunu dile getiren asıl anlamıyla açlık nadiren söz konusu; burada anlatılmak istenen, “gizli açlık”, vitaminlerden madensel tuzlara ve madenlerden proteinlere kadar, insanın fizyolojik dengesi ve sağlıklı büyümesi için gerekli kimi öğelerin yetersizliğidir. Bunların eksikliğinin bir sonucu, insanın “sefaletin hastalıkları”nın pençesine düşmesi oluyor: Göz kuruluğunun, beriberinin, pellagranın, iskorbütün...</span></p>

  <p class="calibre_5"><span class="calibre_1">Josue Castro’nun -kılı kırka yaran- incelemeleri,</span> <span class="bold"><span class="calibre_1">kötü beslenmenin coğrafyası</span></span><span class="calibre_1">nı ayrıntılarıyla önümüze koymuştur: Başta az gelişmiş ülkeler, sömürge ya da yarı sömürge bölgeler oluşturuyor bu coğrafyayı; çünkü oralardadır ki, mülkiyet rejimi, ticaret amaçlı bitkiler; doğal kaynakların sömürüsü, “doğal ortamı” acımasızca yok etmiştir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Öte yandan, başka gerçekler de var: En gelişmiş ülkelerin yoksul sınıfları da, bu eksik beslenmenin yol açtığı hastalıkların uzağında kalamıyor hep. Latin Amerika’da, 90 milyonu aşan nüfusun 2/3’ü eksik beslenme içinde. Oralarda -o ünlü- “tropikal uyuşukluk”un kaynağında, esas olarak mısır ve fasulyeye, yani protein, madeni tuzlar ve vitamince eksik bu bitkilere dayanan beslenme yatıyor. Yeşil sebzelerin, yemişin, etin ve sütün payı, bu beslenmede pek yetersiz. “Açlık Dünyası” olan Asya’da, beslenme rejimi esas olarak bitkiseldir. Çin’de beslenme pirinç, buğday ya da darıya, hayvan olarak da domuza dayanır; miktar ve nitelik olarak açlık içindedir insanlar ve kimi hastalıklarla boğuşulur. Hindistan’da, nüfusun neredeyse yarısı, “kötü yemek ve üretici yaşa gelmeden önce ölmek için doğar”; ve halk, salgınlara karşı dirençsizdir ve bir geldiğinde milyonları kırar. Tarımda verimliliği yöntemli biçimde artırmış olan Japonya’da bile, kıtlıklara son verilmiştir, ama beslenme rejimi pek sıradandır. Afrika da aynı yetersizliklerin acısını çeker.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Kitlesel yığınla bulaşıcı hastalığın kaynağında işte bu eksik beslenme yatıyor. Böylece şu saptama bir doğruluk taşıyor: “Kötü sağlığın coğrafyası, aynı zamanda açlığın ve bilgisizliğin coğrafyasıdır”.</span></p>

  <p class="calibre_5"><span class="calibre_1">Çare? İlk akla gelen çare, nüfusun hızla çoğalışının yarattığı ihtiyacı da göz önünde tutarak, yıllık besin üretimini artırmak! Başarılabilmiş midir bu?</span></p>

  <p class="calibre_7"><span class="italic"><span class="calibre_1">Yaşam düzeylerindeki eşitsizlik</span></span></p>

  <p class="calibre_5"><span class="calibre_1">Dikkat edilmiştir, sık sık bilgisizlikten, sefalet, açlık ve hastalıklardan söz ettik. Ama bunlar, dünyanın çeşitli halkları arasında pek eşitsiz dağılmıştır; çeşitli sosyal sınıflar arasında da öyle.</span></p>

  <p class="calibre_5"><span class="calibre_1">Fikri açıdan</span> <span class="bold"><span class="calibre_1">bilgisizlik afeti</span></span> <span class="calibre_1">pek yavaş geriliyor. Birçok ülke, en başta kentlerde okur-yazar olmayanların sayısını alabildiğine azaltmıştır. Ancak, bunda da bir oransızlık vardır: İleri sanayi ülkelerinde okul çağındaki çocukların yüzde 80’i – 100’ü okula gidebilirken, Afrika’da, Uzak ve Ortadoğu’da bu oran yüzde 20’lere kadar düşer. Eğitimin her düzeyindeki öğrenci sayısı çağdaş dünyanın niteliklerinden biri olsa da, dünyamızda bilgisizlik içinde yüzen uçsuz bucaksız yöreler ve büyük halk kitleleri bugün de vardır.</span></p>

  <p class="calibre_5"><span class="bold"><span class="calibre_1">Maddi bakımdan yaşam düzeyi</span></span><span class="calibre_1">ne gelince... Kişi başına düşen gelir, alabildiğine yetersiz bir ölçüttür. Büyük sanayi ülkelerinde başı çeken rakamlar, aşağılara indikçe düşer. Sonra rakamlar, şu bakımdan da pek yetersiz kalırlar: Bir ülkede gelirlerin dağılışı bölgeden bölgeye değiştiği gibi, sosyal sınıflara göre de başka başkadır; ne olursa olsun, yukarı sınıfların payı yoksul sınıflara oranla pek fazladır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Kitle hastalıklarına karşı mücadelede de büyük eşitsizlik görülüyor; çünkü böylesi bir mücadelenin etkililiği, tıbbi ve sağlıksal donanımla yakından ilişkili. Örneğin, kişi başına düşen hekim sayısı ülkeden ülkeye pek farklıdır: Almanya’da ya da Fransa’daki oranla, bir Kolombiya, ya da Mısır’daki oran arasında ölçüsüzlük çok çarpıcıdır. En zengin ülkelerde hekim yoğunluğu doğal olarak daha fazladır. Hastahanelerde kişi başına düşen yatak sayısı bakımından da ölçüsüzlükler görülür.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece, dünya nüfusunu, iki insanlık, iki toplum eşitsiz olarak aralarında bölüşürler. Ulusal gelirden kişi başına düşen payı da ölçü alsak görürüz ki, yaşam düzeyi,</span> <span class="bold"><span class="calibre_1">zengin ülkelerle yoksul ülkeler</span></span> <span class="calibre_1">arasında pek eşitsizdir. Dünya nüfusunun 1/5’ini oluşturan zengin ülkeler, büyük hammadde zenginliğine, onları tüketim maddelerine dönüştürecek güçlü bir sanayiye ve yığınla teknisyene sahiptirler; yoksul ülkeler ise, aşırı artan nüfuslarıyla, sermaye ve teknisyenden yoksundurlar. Bu ülkelerin haritası, okur-yazarlarının düşüklüğü ve hızla çoğalan insanlarıyla</span> <span class="bold"><span class="calibre_1">az gelişmiş ülkeler</span></span><span class="calibre_1">in haritasına denk düşmektedir. Az gelişmiş halkların 2/3’ü, dünya tarım üretiminin ancak üçte birini üretmektedirler. Yoksul halkların varlığı yeni bir olgu değildir; bu halklar vaktiyle de yoksuldular ama sefillerin sayısı -bir bakıma- sabitti; bugün yeni olan ise şudur: Bir “dengesizlik” vardır ortada, nüfusun hızlı ve aşırı çoğalması, dünya tarım üretiminin artışı ile dengelenmiş değildir. Karşılaştırmanın başladığı 1959’da, nüfus artışı yüzde 1,6, üretimindeki ise yüzde 1’di. Dengesizlik, o tarihten bu yana artmış, eksilmemiştir. Böylece, sanayileşmiş ülkelerle az gelişmiş ülkeler arasındaki açık gitgide büyümektedir ve açların sayısı da eskisinden fazladır. Ancak, öte yandan, az gelişmişler dünyasında, her devletin kendi içinde de bir dengesizlik görülür: Çoğunluktaki halkın yaşam düzeyi ile ayrıcalıklı azınlığın yaşam düzeyi arasındaki dengesizliktir bu. İşte, ulusal ya da yabancı, söz konusu ayrıcalıklıların “aşırı yetkileri”dir ki, tam bir gelişme çabasını başlatmanın önünde engel olup çıkmaktadır.</span></p>

  <p class="calibre_5"><span class="calibre_1">Konu burada siyasal bir soruna dönüşmektedir.</span></p>

  <p class="calibre_7"><span class="italic"><span class="calibre_1">Açlığa karşı mücadele</span></span></p>

  <p class="calibre_5"><span class="calibre_1">Bilimsel ve teknik ilerlemeler gösteriyor ki, yiyecek ve enerji üretimini -neredeyse sınırsız oranda- artırmak mümkündür. Önce Sovyetler Birliği’nde kullanılan, sonra da evrensel çapta kabul gören planlama teknikleri şunu ortaya koymuştur: bilimsel araştırmayı -etkili biçimde- örgütlemek ve pek kısa süreler içinde laboratuvarlarda buluşlara gitmek imkân dahilindedir; Birleşik Devletler de savaş sırasında ve sonrasında bunun pek güzel örneğini vermiştir. Böylece, insanlığın yazgısını düzeltmek; vaktiyle Saint-Simon’cuların düşledikleri gibi, dünyadan akılcı yöntemlerle yararlanmak; geçmişin inanılmaz koşulları içinde sürmüş “insanların zahmeti”ne son vermek, teknik olarak mümkündür. Son bir söyleyişle, F.D. Roosevelt’in ünlü savaş programında yollamada bulunduğu tehditlere, yani korkuya, sefalete, hastalığa son vermek imkânına -teknik planda- sahibiz.</span></p>

  <p class="calibre_5"><span class="calibre_1">Nüfusun hızlı çoğalışı karşısında, egemen uluslar, açıkça Malthus’çudurlar. XIX. yüzyılın başlarında yönetici sınıflar, yoksul sınıfların sefaletine tek çare olarak, Malthus’la beraber nasıl doğumların sınırlanmasını görüyorlardıysa, bugün de aşırı çoğalan az gelişmiş Asya halklarına</span> <span class="bold"><span class="calibre_1">doğum denetimi</span></span><span class="calibre_1">ni (</span><span class="italic"><span class="calibre_1">birth control</span></span><span class="calibre_1">) öğütlüyorlar. Japonya, Hindistan, Çin -belki geçici olarak- bunu resmen kabul ettiler. Buna karşılık, Malthus’a karşı olan iyimser tavrı, dinler, geleneksel görüşleri gereği savundular; öte yandan, açlığın, coğrafyadan çok iktisadî etkenlere bağlı olduğuna ve “uygun bir sosyal örgütleniş”le nüfus artışına çare bulunabileceğine inananlar da iyimser tezden yanaydılar. Josue de Castro’ya katılıp şöyle düşünenler de aynı fikri paylaşıyorlardı: “Kollektif açlık, genel olarak olanakların ve doğal kaynakların beceriksizce kullanılışına, bir de tüketim mallarının aptalca dağıtılışına bağlı, sosyal türden bir olaydır.”</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Nitekim, dünyanın tarıma elverişli topraklarının yüzde 50’sinden sadece yüzde 10’u bugün üretkendir; böylece, büyük bir alan, tarım için kullanılabilir durumdadır. Bununla beraber, Sovyetler Birliği’nde ve Orta Avrupa’da planlama yöntemlerindeki gelişme, 1967’de meyvalarını vermeye başladı. Birleşmiş Milletler’in o yıl için yayımladığı rapor, tarım üretiminde pek büyük bir artışı gösteriyor: İlk kez, dünya besin üretimindeki artış, nüfustaki artışı geçmiştir; oranı da, sanayi üretimindeki orana yaklaşmıştır; Çin’de bile, buğday üretimi, 1967’de, 1966’dakinden yüksektir ve Orta ve Güneydoğu Asya’da düzeliş gözalıcıdır. Yetkinleştirilen tarım teknikleri, yalnız daha önceden işletmeye açılmış toprakların verimini artırmakla kalmıyor, o güne değin savsaklanmış bakir toprakları da -hızla- üretimin emrine veriyor.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Öte yandan, kalsiyum ve vitamince pek zengin yeni bitki türlerinin ehlileştirilmesi üstüne araştırmalar var; yüzde 90’ın üstünde kuzey yarıkürede yoğunlaştırılmış olan balıkçılığın geliştirilmesi ve balık yetiştirme de besinlerin miktarını artıracaktır. Biyokimyadaki buluşlardan, hatta atom enerjisinden de dev sonuçlar beklemek hakkımız. Proteince zengin deniz yosunları üzerinde duruluyor. Bunun gibi, genetik daha dirençli, daha da erken yetişen bitki türleri, hatta yepyeni bitkiler elde ediliyor. Bütün bunlara ve daha başka gelişmelere bakarak, dünyamızdan her türlü kıtlık korkusunun kesinlikle uzaklaştırılabileceğini söyleyebiliriz.</span></p>

  <p class="calibre_7"><span class="italic"><span class="calibre_1">Yeni sanayi devrimi</span></span></p>

  <p class="calibre_5"><span class="calibre_1">Aynı şeyi, sanayi</span> <span class="bold"><span class="calibre_1">tüketim malları üretimi</span></span> <span class="calibre_1">ve en başta da, her türlü kitle üretiminin ve mekanikleşmenin şartı olan</span> <span class="bold"><span class="calibre_1">enerji</span></span> <span class="calibre_1">için de söyleyebiliriz. Kimi enerji kaynakları kendi kendilerini yaratmıyorlar ve onların hiç de uzak olmayan tarihlerde tükeneceklerini biliyoruz: Petrol ve elektrikteki ilerlemelerin karşısında gerileyen taşkömür, bizzat petrol, doğal gaz böyledir. Ne var ki, termik ve hidroelektrik santralların ürettiği elektrik, kıvraklığı, uygulanma alanının genişliği bakımından, başta gelen enerji kaynağı olup çıkmıştır; tüketimi, sanayi ülkelerinde, her on yılda bir katlanarak büyür. Üretimi de, sonu gelmez kaynaklar sayesinde yaygındır: Rüzgâr gücünden ve volkanlara varıncaya değin yararlanıldığı görülüyor; güneş enerjisinden tam yararlanıldığı gün de, çöller, dünya çapında güçlü enerji kaynaklarına dönüşecek demektir; bunlara, atomla işleyen elektrik santrallarını eklemeli. Gerçekten, şu nokta, her türlü kıtlık korkusundan bizi uzaklaştırıyor: Uranyum ve toryum; petrol ve taşkömür rezervlerinden çok daha önemli enerji kaynaklarıdır ve hemen hemen sonsuz denebilecek miktardalar. Böylece, buharlı makine ile elektriğin yol açtığı devrimlerden sonra, atom enerjisinin kullanılması ve elektroniğin sağladığı otomatik denetim, gözlerimizin önünde bir</span> <span class="bold"><span class="calibre_1">üçüncü</span></span> <span class="bold"><span class="calibre_1">devrimi</span></span> <span class="calibre_1">başlatmıştır. Bu enerjinin kullanılışı, daha şimdiden değişik ve geniştir; elektriğe dönüşümü ya da gemileri, uçakları, lokomotifleri itmede, dahası meskenleri ısıtmada yararlanılması, teknik olarak mümkündür. 100.000 kilovat, yani 100 binlik bir kentin tüketimi için yetebilecek bu enerjiyi üretecek bir atom santralı, 150 kilogramlık uranyum kullanacaktır; Nautilus adlı denizaltı, bir atom reaktörü ile 600 gram uranyum kullanarak 35.000 mil katetmiştir!</span></p>

  <p class="calibre_5"><span class="calibre_1">Daha şimdiden, olağanüstü güçte</span> <span class="bold"><span class="calibre_1">yeni mekanik aletler</span></span><span class="calibre_1">, sanayi merkezlerinin coğrafi dağılışını devrime uğratmıştır. Toprağı kazıp atan dev makineler, tünel deliciler, maden işletmeyi yeraltı çalışmasından çıkarıp açık havaya taşıyan araçlar, her gün binlerce işçinin yaptığı işi görüyorlar; onlar sayesinde, demiryollarını daha kolaylıkla döşeyeceğiz. Çölleri aşma sorun olmaktan çıkmıştır; helikopterler, uçaklar, piplaynlar, taşımanın koşullarını değiştirmişlerdir. Bütün bu teknik yenilikler, kutuplar gibi barınılamaz ülkelerin kaynaklarını işletilir kılıyorlar. Böylece, bütün dünyanın zenginliklerini insanlığın hizmetine açacak tüm koşullar sağlanmaya başlıyor. Buradan kalkarak, dünyanın çeşitli bölgelerinin iktisadi bakımdan eşitsiz gelişmesi ortadan kalkacak ve onunla beraber, egemen olmayla egemenlik altında olma durumunu yaratan güç ilişkilerinin eşitsizliği de kaybolacak.</span></p>

  <p class="calibre_5"><span class="calibre_1">Ancak yola çıkış,</span> <span class="bold"><span class="calibre_1">dış yardım</span></span> <span class="calibre_1">olmadan mümkün değildir. Oysa, pek yetersiz kalmaktadır bu. “Ülkemize yardım gitgide azalıyor ya da en iyi halde durgunlaşacak” diyordu Nijerya Cumhurbaşkanı 1966’da; ve görülen oydu ki, bağış ve yardımlar, yatırılan sermayelerin faizlerini ödemeye -şöyle böyle- yetiyordu. Leopold Sedar Senghor da, sömürge ürünlerinin fiyatının sürekli azalıp sanayi mallarının fiyatının artmasına bakarak 1966’da şöyle diyordu: “Avrupa’nın gönderdiği metanın ton başına değeriyle Afrika’nın yolladıklarının ton başına değeri arasındaki gelişme oranı, on iki yıldan beri gitgide kötüleşir oldu. Gelişmiş ülkelerin yaşamındaki iyileşmenin ceremesini biz sırtlanıyoruz!”. Son olarak Altın Sahilinin verdiği örneği zikretmek yeter: Orada, 1960’tan 1964’e kadar, Avrupa Ekonomik Topluluğu’na yollanan malların değeri birim olarak 100’den 74’e inerken, söz konusu topluluktan getirtilenlerin değeri 100’den 123’e çıkıyordu. Yoksul ülkeler zararına yardımdaki eşitsizlik de pek çarpıcıdır: Gerçekten aynı tarihte, Avrupa Ekonomik Topluluğu, İtalyan zeytinyağı fiyatı ile dünya pazarındaki zeytinyağı fiyatı arasındaki farkı karşılamak amacıyla, İtalya’ya 140 milyon dolar ödüyordu!</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_46"></div>
</body>
</html>
