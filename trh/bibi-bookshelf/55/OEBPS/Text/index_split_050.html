<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">AMERİKAN HEGEMONYASI VE KÜRESELLEŞME</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Soğuk Savaş’ın sona ermesi, giderek Sovyetler Birliğinin çöküşü, Birleşik Devletleri, bloklar arasındaki dengeye bağlı baskılardan kurtarır: Artık Amerika’nın, tek evrensel güç olarak, dünyanın himayesi görevini yerine getirmesinin yolu açılmış olur. Ne var ki, bu görev, içerde ve dışarda, iktisadî ve siyasal bir canlılığın yeniden kazanılmasına bağlıdır.</span></p>

  <p class="calibre_5"><span class="calibre_1">Amerika’nın başına geçtiği yeni bir dünya düzeni gerçekten var mıdır? Varsa, böyle bir düzen Birleşmiş Milletler yararına mı örgütlenmiştir, yoksa sadece Amerikalıların çıkarına mı işliyor? Kısacası “küreselleşme”, büyük bölümüyle, Amerikan hegemonyasını gizlemiyor mu?</span></p>

  <p class="calibre_"><span class="calibre_1">YENÎ BÎR AMERİKAN DÜZENİNE DOĞRU MU?</span></p>

  <p class="calibre_5"><span class="calibre_1">Önce, Birleşik Devletler’in iç sorunlara bir göz atmalı.</span></p>

  <p class="calibre_7"><span class="italic"><span class="calibre_1">Birleşik Devletler’in içerden güçlenişi</span></span></p>

  <p class="calibre_5"><span class="calibre_1">Ronald Reagan’ın başkanlığı, sansasyonel haberler, bu arada skandallarla içiçe de olsa,</span> <span class="bold"><span class="calibre_1">Birleşik Devletlerle Moskova’nın yakınlaşması</span></span><span class="calibre_1">nda bir adım olur. George Bush, bu ideolojik başarıyı tamamlar; Demokrat Bill Clinton ise, bütünüyle karşı çıkamayacaktır gelişmelere.</span></p>

  <p class="calibre_5"><span class="calibre_1">Olan biteni şöylece özetlemek mümkündür.</span></p>

  <p class="calibre_5"><span class="calibre_1">Ronald Reagan’ın arka arkaya iki kez seçilişi, Birleşik Devletler’in bir</span> <span class="bold"><span class="calibre_1">sıçrama anına</span></span> <span class="calibre_1">rastlar; sistem, aşınmış bir onuru ve kaybedilmiş gücü yeniden elde etme ihtiyacı içindedir. Bunun için de, Olimpiyatlardan sinemaya kadar her olayın gösterdiği gibi,</span> <span class="bold"><span class="calibre_1">yurtseverlikte ve milliyetçilikte</span></span> <span class="calibre_1">bir canlanış gözlenir. Aynı anlayışla</span> <span class="bold"><span class="calibre_1">Vietnam Savaşı’</span></span><span class="calibre_1">na tekrar eğilinir, yeniden yorumlanır o ve itibarı iade edilir: 1960’lı yılların sonlarında, medya ve aydınlar, Amerikalıların, Vietnam’da emperyalist amaçlar, güttüğünü, halkların kendi yazgılarını kendilerinin belirlemeleri hakkını çiğnediğini düşünüyordular; 1980’lerin başlarında ise, Vietnam Savaşı’nın bir tuzak olduğu, asıl çatışmanın Büyükler arasında cereyan ettiğine inanılır olur. Bunun için, orada batağa saplanacak yerde, doğrudan doğruya Moskova’yla görüşülüp anlaşılmalıdır, denir. Şu da vardır: Vietnam Savaşı Amerikalıların siyasal yönden uzak durmaları gereken bir savaştı, ama ahlak yönünden çatışma yerindeydi, çünkü Birleşik devletler, Vietnam halkını komünizmin felaketlerinden kurtarmak istiyorlardı. Böylece, Ronald Reagan, Amerika’nın işin içine girmesini bir “soylu dava” olarak yorumlar. Gerçi bütün Amerikalılar bu tezi paylaşmazlar, ama çoğu, oraya giden askerleri yanlış bir politikanın ilk kurbanları olarak görür; onlara sahip çıkılır, anılarına Washington’un ortasında bir anıt dikilir ve sinema da katılır bu itibar iadesine.</span></p>

  <p class="calibre_5"><span class="calibre_1">Ayrıca, Amerika</span> <span class="bold"><span class="calibre_1">güçlü ve sayılan bir ülke</span></span> <span class="calibre_1">olmalıdır. Böylece, Başkan Reagan, Sovyetler Birliği karşısında kararlı bir tavır takınırken, onunla, özellikle silahlar konusunda görüşme kararlılığını da belirtir.</span></p>

  <p class="calibre_5"><span class="calibre_1">Son olarak, Ronald Reagan aracılığıyla, yeni Amerikan sağının</span> <span class="bold"><span class="calibre_1">bütün tutucu değerleri</span></span> <span class="calibre_1">dile getirilir. 60’lı ve 70’li yılların değerlerinin, yani cinsel özgürlüğün, Uyuşturucu kullanmanın, otoriteye hayır demenin karşısına, otoriteye saygı, evliliğe ve aileye saygı, Tanrıya inanç geçiriliyordu. Örnek Amerikalı demek, içki ve sigara içmeyen, çok çalışan Amerikalı demektir; din de, toplumun çimentosudur.</span></p>

  <p class="calibre_5"><span class="calibre_1">Ronald Reagan’ın arkasından George Bush, 1980’li yılların sonunda bu Amerikan değerlerinin temsilcisi olmayı bilir. Ülkenin büyük sorunlarına gelince, Reagan’ın ilkelerini daha ileriye götürmeyi sürdürürken; ekonomik durumla ilgili olarak Amerikan kamuoyunun kaygılarına kimi olumlu yanıtlar getirirken, örneğin bütçe ve ticaret açığını kapatmasa da işsizliği azaltırken, çabalarını daha çok</span> <span class="bold"><span class="calibre_1">dış politika başarılarında</span></span> <span class="calibre_1">yoğunlaştırmayı yeğler: öteki Büyüklerle (Çin ve Sovyetler Birliği, sonra da Rusya) diyalogu sürdürür; Atlantik Bağlaşıklığını güçlendirmeye çalışır; Ortadoğu barış görüşmelerinde rol alır; Libya’ya, Filipinler’e, Nikaragua’ya, Panama’ya doğrudan müdahalelerde bulunur. Özellikle de Irak’a! Başkanlığının sonunda, yenildiğini görenler seyrek de olsa, Körfez Savaşı’nın arkasından popülaritesinin doruğundadır. Bu uluslararası başarılardan, Demokratlar ve Bill Clinton yararlanmakta duraksamayacaklardır.</span></p>

  <p class="calibre_5"><span class="calibre_1">1992’de, Bill Clinton’un başkanlığa seçilmesi, tam bir zafer olmaz; George Bush’u yener ama, kendi kazandığı yüzde 43 oya karşı onun aldığı da oyların yüzde 38’idir. Bush’un Körfez’deki zaferinden doğan popülaritesine karşılık, o John Kennedy’yi hatırlatan dinamizmini ve gençliğini koymuştur terazinin kefesine. Yeni demokrat Bill Clinton, iktisadî ve sosyal sorunlara verdiği önemin de altını çizer Amerikalı seçmenlerin önünde.</span></p>

  <p class="calibre_5"><span class="calibre_1">Başbakanlığının ilk aşamasında, Bill Clinton,</span> <span class="bold"><span class="calibre_1">Amerikan toplumunun sorunlarını</span></span> <span class="calibre_1">çözmeyi ister ve büyük tasarılar koyar önüne. Vergileri artırır, kamu giderlerini kısar, bütçe açığını sınırlandırır; ama asıl üstünde durduğu şudur:</span> <span class="bold"><span class="calibre_1">Sağlık sisteminde reform</span></span> <span class="calibre_1">yapmak! Mevcut sistem, sosyal ve coğrafi planda alabildiğine eşitsizlikler içindedir; o, bütün Amerikalılara bir sağlık güvencesi getirmek ister. Ne var ki, tasarısı, parlamento tartışmalarının çerçevesini aşmaz, aşamaz. Bu ve daha başka birkaç konudaki başarısızlıktan ders çıkarır, ılımlılaşır, pragmatizme kayar.</span></p>

  <p class="calibre_5"><span class="calibre_1">1996’da ikinci kez başkanlığa adaylığını koyduğunda, Senato ve Temsilciler Meclisi yine Cumhuriyetçilerin elinde kalsa da, hasmının yüzde 41 oyuna karşı yüzde 49,5 oyla rahatça seçilir. Kendi eseri olmasa da, Amerikan ekonomisinin sağlığının yerinde olmasından yararlanmıştır. Bu sağlık seçimden sonra da sürer, hatta 1998 için bir bütçe fazlası bile söz konusudur. Amerikalılar, gelecekleri hakkında iyimser görünürken, Bill Clinton da 1998’de bir dizi sosyal girişimde bulunma fırsatını elde etmiş olur.</span></p>

  <p class="calibre_5"><span class="calibre_1">Böylece, ekonomilerini yeniden güçlendirmek, kendilerine ve geleceklerine güveni tekrar bulmak için, Birleşik Devletler’e bir on yıl yetmiştir. İçerde bu güçlenmeye, dışarda bir güçleniş de eşlik edecek ve gerçekten</span> <span class="bold"><span class="calibre_1">yeni bir Amerikan düzeni</span></span> <span class="calibre_1">yerleştirilmeye çalışılacaktır.</span></p>

  <p class="calibre_7"><span class="italic"><span class="calibre_1">Amerikan üstünlüğü</span></span></p>

  <p class="calibre_5"><span class="calibre_1">Amerikan üstünlüğü önce</span> <span class="bold"><span class="calibre_1">siyasal</span></span> <span class="calibre_1">bir üstünlüktür ve bir dizi askerî ve diplomatik başarıyla taçlanmıştır. Siyasal üstünlüğü,</span> <span class="bold"><span class="calibre_1">ekonomik egemenlik</span></span> <span class="calibre_1">pekiştirir.</span></p>

  <p class="calibre_5"><span class="calibre_1">Gerçekten, 80’li yıllarda, Ronald Reagan Birleşik Devletler’e, özellikle silahlarla ilgili bilimsel ve teknik yetenekleri konusunda bir güven sağlamıştı; “yıldızlar savaşı” fiyasko ile sonuçlanmış da olsa, böyleydi. George Bush ise, Amerikalıya, hem de pek uzaklardaki bir uyuşmazlıkta askerî başarılar kazanabileceği güvenini yeniden verir. Vietnam sendromu kesinlikle silinir, geçmişteki kimi başarısızlıklar unutularak Ortadoğu’ya dönülür. Irak’la komşuları arasında gerilim doruğuna çıkıp da, Saddam Hüseyin Kuveyt’e müdahale edince, onu şeytan olarak gösterip lanetlemek üzere Birleşik Devletler’de kamuoyunu işlemenin yolu da açılmış olur. Daha kuruluşundan başlayarak hukuku ve ahlakı savunmuş olan Amerika’ya yeni bir hasım bulunmuştur: Soğuk Savaşı kazanacak noktaya varmış Amerikalılar, saldırıya uğramış bir devleti, Kuveyt’i savunmayı, ve böylece</span> <span class="bold"><span class="calibre_1">uluslararası ahlakın bekçisi</span></span> <span class="calibre_1">olmayı reddedebilirler miydi hiç?</span></p>

  <p class="calibre_5"><span class="calibre_1">Aslında, bu sıradan senaryonun dışında, durum daha karmaşıktır: Saddam Hüseyin için Kuveyt’in işgali, İran’a karşı savaşın sonucu olarak hoşnutsuzluğu doruğa varmış bir halkın karşısında, rejimin yürüttüğü strateji bakımından atılmış son zardır. Saddam, üç amaç güder: Mali amaç, Kuveyt’i ele geçirmekle, Ortadoğu’nun bankası olup Batı’da önemli kredilere sahip bir ülkeye sahip olunacaktır; stratejik amaç olarak, Kuveyt’in zaptıyla, Körfezle tam anlamıyla kapılar açılacaktır; petrol yönünden ise, komşusunun kuyuları ele geçirilince, Irak, dünya rezervlerinin yüzde 20’sinin başına konacaktır. Bu amaçlara ulaştığında da, ne Suriye boy ölçüşebilir Saddam Hüseyin’le ne de Mısır!</span></p>

  <p class="calibre_5"><span class="calibre_1">Birleşik Devletler içinse, işgale karşı çıkmakla, Ortadoğu’da Amerika’nın üstünlüğü güçlendirilmiş olacaktır. Bu ise, dünyanın başına geçmek gibi bir şeydir!</span></p>

  <p class="calibre_5"><span class="calibre_1">Bütün bunların sonucu, tırmanış hızla olur.</span></p>

  <p class="calibre_5"><span class="calibre_1">Uyuşmazlığın sonuçları, özellikle Irak için pek ağırdır. Öyle de olsa, Saddam Hüseyin’in diktatörlüğü ayakta kalır, Hatta Irak’ın kuzeyinde ve güneyinde baş kaldırdıklarında, Kürt ve Şii kanı da akıtır... Kurtarılmış Kuveyt’te ise eski tas eski hamamdır. Amerikanın yerel destekçileri, yani Mısır, Türkiye, İran, Suriye kimi yararlar sağlarlar. Ancak, Körfez Savaşı’ndan</span> <span class="bold"><span class="calibre_1">en başta yararlanan Amerikalılar</span></span> <span class="calibre_1">olur: Bölgenin yer altı zenginlikleri üstündeki denetimlerini sıklaştırır, ve Batılı rakiplerini yerel, askerî ve sivil pazarlardan uzaklaştırmış olurlar. Daha da önemlisi, Irak’a karşı, başta Araplar olmak üzere 43 milleti bir araya toplayabilmiştir; onlar arasında, Sovyetlerin dostu ve antiemperyalist politikanın başlıca temsilcisi Suriye de vardır. Katılmayan Arap ülkeleri uluslararası kamuoyunda lanetlenir. Bir özellik de şu: Birleşik Devletler, Batılı çıkarların Ortadoğu’daki bekçisi olan İsrail’i, uyuşmazlığa bulaştırmaz, yansızlaştırır. Arap ülkeleri olsun, İsrail olsun, Birleşik Devletler’in Ortadoğu’da her şeye egemen olduğunu düşünürler artık</span></p>

  <p class="calibre_5"><span class="calibre_1">Askerî başarılara,</span> <span class="bold"><span class="calibre_1">diplomatik zaferler</span></span> <span class="calibre_1">eklenir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Gerçekten, Soğuk Savaş’ın sona ermesi, Körfez Savaşı, çoğu Arap ülkelerinin Irak’a karşı toplaşması, Lübnan uyuşmazlığının sona ermesi, Amerikalıları, yeni bir dünya düzeninin aranışında, o tarihe değin güttükleri “küçük adımlar” ve “mekik” diplomasisini terk etmeye götürür. Barış sürecinin bir parçası olup çıkarlar. Bir yandan İsrail bağlaşıklığı sürerken, öte yandan Arap devletlerinin güçlü dostu olarak da görünürler; İran’ın Ortadoğu’daki yerleşik düzene yönelttiği tehdide karşı çıkarken, bir Müslüman devletini, Afganlıları, Sovyet emperyalizmine karşı desteklerler. Ortadoğu’ya bu yeni yaklaşım içinde, İsrail’le Arap ülkelerinin ilişkilerini normale dönüştürmek de Amerikalıları arzusu içindedir; İsrail’e baskıda bulunarak, Arapların isteklerine de saygı göstererek yürütürler bunu. Ne var ki, barış aranışı, Amerikalıları sindirme eylemlerinden de alıkoymaz: Irak’ta mevzii bombalamalarla, Türkiye ile İsrail arasında askerî anlaşmalar (Şubat 1996) bunun sonucudur; böylece Amerikalılar, bölgede İslamcıların durumunu güçlendirme pahasına da olsa, Körfez’in güvenliğini ele almış olurlar.</span></span>
  </blockquote>

  <blockquote class="calibre_8">
    <span class="italic"><span class="calibre_1">Öte yandan, bir üç buçuk yıl süren ve 200.000’den fazla insanın yaşamına mal olan bir iç savaşın arkasından, Birleşik Devletler, Dayton anlaşmaları (14 Aralık 1995) ile, pamuk ipliğine bağlı kalsa da, bölünmüş ve Müslümanlar için manevra alanları daralmış bir Bosna’da barışı dayatmayı başarırlar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bu başarıların yanı sıra,</span> <span class="bold"><span class="calibre_1">başarısızlıklar</span></span> <span class="calibre_1">da vardır: Örneğin, Somali’ye Birleşik Devletler’in müdahalesi bir yarı-başarısızlıktır. Rusya’yla ilişkiler, Boris Yeltsin’in kişiliği, hastalığı, Kremlin’deki iktidar mücadeleleri yüzünden karmaşıklaşır. Japonya, Doğu’da kendi oyununu oynamayı ister. Avrupa Birliği, iktisadi ve siyasal yapısını güçlendirdikçe, ele avuca sığmaz olur; söz konusu birlik içinde de Almanya böyledir. Askerî planda tek başına dünyaya egemen olmuş olan Birleşik Devletler, NATO’yu yeniden yapılandırma çabası içine girerler, ancak örneğin Fransızların tavırları sonucu o da sorunsuz değildir.</span></p>

  <p class="calibre_7"><span class="italic"><span class="calibre_1">Birleşik Devletler’in ekonomik egemenliği</span></span></p>

  <p class="calibre_5"><span class="calibre_1">Amerika’nın</span> <span class="bold"><span class="calibre_1">iktisadî iktidarı</span></span> <span class="calibre_1">bir gerçektir: 1990’lı yıllarda, dünya nüfusunun yüzde 5’i olduğu halde, bütün bir brüt iç üretimin dörtte birini o sağlar. Kalkınma, pek düşük enflasyon, iş alanı açma, işsizliğe karşı sert önlemler ve bütçe açığındaki düşüş, bütün bunlar, Birleşik Devletler ekonomisinin sağlığına yeniden döndüğünün işaretleridir. Öte yandan, dünyanın en büyük 500 firmasından üçte biri Amerikandır.</span></p>

  <p class="calibre_5"><span class="calibre_1">Birleşik-Devletler, 90’lı yıllar boyunca, karşısında bir iktisadî rakip görmemiş olsa da, her şeye karşın iktidarını güçlendirmeyi arar ve bunun için de, söz konusu iktidarı -kendisine uygun olacak- bir</span> <span class="bold"><span class="calibre_1">yeni dünya düzeni üzerine yerleştirmek</span></span> <span class="calibre_1">isteğindedir. Elinde kozları da vardır bu bakımdan: Birleşik Devletler, kimsenin boy ölçüşemeyeceği bir mali güce sahiptir. Çöküşü durdurmayı amaç edinen Reagan politikası, dünyada mali liberalleşmeyi, giderek Amerika’nın yabancı sermayeye açılışını hızlandırmıştır: Bunun zorunlu sonucu, öteki ülkelerin ekonomilerinin de liberalleşmesidir. Böylece,</span> <span class="bold"><span class="calibre_1">mali liberalleşme</span></span><span class="calibre_1">, Birleşik Devletler’in iktisadî üstünlüğünü yeniden kurmak amacıyla kabul ettiği bir politikadır. Sonuç şudur ki, Birleşik Devletler, mali oyunun dizginlerini elinde tutmaktadır: Amerikan katkısı, dış ülkelerdeki girişimlerin sermayelerinde önemli bir rol oynuyor; öyle ki, Amerikan mali piyasaları değiştiğinde, bütün dünya borsaları anında bunun etkisini duyuyor; Federal Rezerv, kısa vadeli faiz hadlerini yükselttiğinde, Asya ve Avrupa’daki para piyasaları bundan etkileniyor.</span></p>

  <p class="calibre_5"><span class="calibre_1">Öte yandan, Birleşik Devletler, eşsiz bir teknolojik temele dayanan olağanüstü bir</span> <span class="bold"><span class="calibre_1">yenileştirme ve uyarlama yeteneği</span></span><span class="calibre_1">ne sahip. Başta bilim, ve araştırmada öyle: Amerikan üniversiteleri ve laboratuvarları dünyanın her yanından araştırmacıları toplarken, bilimsel kongreler de dikkatleri çekiyor. Bilimle iktisadî oyuncular arasındaki yakın ilişki, kimi alanlarda ezici bir üstünlüğün nedenleri arasında; o alanlarda Amerikan yapımcıları kendi normlarını dayatabiliyorlar. Örneğin kompüter ya da lojisyel yapımında böyledir. Bu son sektörde, başta gelen üç yapımcı, Amerikan kökenli (</span><span class="italic"><span class="calibre_1">Microsoft, Oracle, Computer Associates</span></span><span class="calibre_1">).</span></p>

  <p class="calibre_5"><span class="calibre_1">Son olarak, başka alanlarda olduğu gibi iktisadî alanda da, Birleşik Devletler, dünyanın geri kalanına</span> <span class="bold"><span class="calibre_1">“ödev”ler dağıtabiliyor</span></span><span class="calibre_1">. Böylece, her yanda Amerikan yasası, özgür yarışmaya aykırı olsa da onun yaptırımları yaygınlaşıyor. Nitekim, Amerikan firmalarına olduğu kadar ötekilerine de, kimi devletlerle ticaret yasağı konmuştur. Bu devletler arasında Küba’yı, Libya’yı ve İran’ı zikredelim. Buradan kalkıp Birleşik Devletler, insan hakları ihlallerine, uyuşturucu ticaretine, terörizme, nükleer kirlenmeye, yine kimi devletlerle (Küba, İran, Çin, Afganistan, Kolombiya, Nikaragua, Nijerya...) dünya çapında ticaret yasağı koyarak mücadeleyi göze alabilmekte.</span></p>

  <p class="calibre_5"><span class="calibre_1">Bununla beraber, Amerikan iktisadî gücünün</span> <span class="bold"><span class="calibre_1">zaafları</span></span> <span class="calibre_1">da var: Söz konusu güç, Birleşik Devletler’in elindeki kozlardan geliyorsa, Avrupalı ve Asyalı öteki ekonomilerin yetersizliklerinin de bunda payı var. Öte yandan, Birleşik Devletler’in dünya üretimindeki payı, İkinci Dünya Savaşı’ndan beri sürekli gerilemiştir ve bugün de yüzde 25 dolayındadır (bu yüzde 1924’teki düzeydir, 1945’te ise yüzde 40’dı). Denecek odur ki, Amerikan liderliği, başka ülkelerin parasına çağrı çıkarmadan gerçekleşemez. Böylece küreselleşme, Amerikan ekonomisini -öteki ekonomilerin evrimine oranla- belli bir bağımlılık içine de getirip sokuyor. 97-98 kışında patlak veren Asya bunalımı, bunun güzel bir örneğidir. Ancak, öyle de olsa, XXI. yüzyılın eşiğinde, Birleşik Devletler, O.M.C. ile G 7 içindeki rolleri, Dünya Bankası ile FMI üstündeki etkileri, bölgesel örgütlenişlerde. (APEC ile ALENA) dümeni ellerinde bulundurmaları sayesinde, öteki devletleri kendi politikasında tutmayı başarıyor. Bunun sonucu olarak da, Birleşik Devletler, ekonominin küreselleşmesinde, başta gelen oyuncu -bu arada asıl yararlanan!- durumundadır.</span></p>

  <p class="calibre_"><span class="calibre_1">YENİ BİR DÜNYA DÜZENİ İÇİN SORULAR</span></p>

  <p class="calibre_5"><span class="calibre_1">Konuya, önce “küreselleşmiş bir ekonomi”, sonra da “küreselleşmiş bir kültür” açısından bakmalı.</span></p>

  <p class="calibre_5"><span class="calibre_1">Bu kavramlar bir gerçekliğe dayanıyorlar mı?</span></p>

  <p class="calibre_7"><span class="italic"><span class="calibre_1">Küresel bir ekonominin doğuşu mu?</span></span></p>

  <p class="calibre_5"><span class="calibre_1">“</span><span class="bold"><span class="calibre_1">Küreselleşme</span></span><span class="calibre_1">” kavramı, gitgide dünya çapında bir ekonomiyle bütünleşmeye götüren, malların ve hizmetlerin mübadelesi ile sermaye ve emek akışındaki gelişmeyi belirtiyor. Onunla, hem ekonomik sınırların açılışı, hem kuralların dışına çıkış, hem de iletişimdeki ilerleme anlatılmış oluyor. Böylece, daha geniş bir söyleyişle, 1990’lı yılların başlarında, komünist blokun çöküşü ve liberal modelin -en azından görünüşte!- zafere ulaşmasıyla geçerlilik kazanan</span> <span class="bold"><span class="calibre_1">kapitalist ekonominin dünya çapında bir genişlemesi</span></span> <span class="calibre_1">söz konusudur.</span></p>

  <p class="calibre_5"><span class="calibre_1">Peki bu kadar yeni bir şey mi bu?</span></p>

  <p class="calibre_5"><span class="calibre_1">Aslında, bu hareket, XIX. yüzyılda, -özellikle deniz- taşıt araçlarındaki devrim ticaretin gelişmesine yol açtığında başladı. İki Dünya Savaşı’nın etkisiyle zorunlu bir yavaşlamanın arkasından, 1945’ten sonra büyüdü: Birleşik Devletler, çoğu devleti, Bretton Woods anlaşmaları (1944) ile GATT’ın -Gümrük Tarifeleri ve Ticaret Genel Anlaşması- yapılışı (1947) arasında, bütünleştirmeye çalıştı; komünist devletler, sonra da Üçüncü Dünya ülkeleri, dışında kaldılar bu sürecin. Bu “uluslararasılaşma”, çok uluslu firmaları tutup destekliyor ve aynı zamanda aktör olarak içinde topluyor.</span></p>

  <p class="calibre_5"><span class="calibre_1">Küreselleşmeye doğru bir aşama olan bu uluslararasılaşma olgusu, Parlak Otuz Yıl süresince (1945-1975) ve arkasından taşımacılık ile iletişim alanındaki yeni ilerlemelerden, onların yanı sıra da çok uluslu stratejilerden yararlanır. Devletler, en azından büyük sanayi ülkeleri de sürece yardımcı olur ve iktisadî politikaları için desteklerler onu. Son olarak, Berlin Duvarı’nın yıkılışı, Doğu Bloku ile Moskova’ya bağlı Üçüncü Dünya rejimlerinin çöküşü, Çin’in iktisadî açılışı, 80’li yıllarda, olgunun -bir bölümüyle- o tarihe değin dışında kalmış ülkeleri bütünleştirerek “küreselleşme”ye geçişi sağlarlar.</span></p>

  <p class="calibre_5"><span class="calibre_1">Bugün küreselleşme, bir yandan içinde malların ve hizmetlerin, aynı zamanda teknoloji, sermaye ve insanların dolaştığı gerçek bir dünya ekonomik ortamının yerleştirilmesini içerir; öte yandan, bütün etkinliklerini</span> <span class="bold"><span class="calibre_1">dünya çapında bir perspektif içinde</span></span> <span class="calibre_1">bütünleştirdikleri için “küresel” diye adlandırılan girişim etkinliği üstüne kuruludur.</span></p>

  <p class="calibre_5"><span class="calibre_1">Yeni küresel ekonomik mekân, 1973’ten başlayarak, kuşkusuz güçlüklerle dolu bir ortamda, GATT’ın çerçevesi içinde yerleşti: 99 ülke, mübadelelerin yüzde 90’ını kapsayacak biçimde, gümrük haklarının yüzde 30’dan fazlası için ortalama bir indirim kabul ettiler; daha sonra, yüzde 40’a vardı bu indirim. Son anlaşmayı da, 113 ülke, 15 Nisan 1994’te Merakeş’te imzaladılar: Bununla, 1995’den başlayarak GATT’ın yerine geçmek üzere</span> <span class="italic"><span class="calibre_1">Dünya Ticaret Örgütü</span></span> <span class="calibre_1">(OMC) kurulmuş oluyordu.</span></p>

  <p class="calibre_5"><span class="calibre_1">Mübadele düzenindeki bu gelişmeden başka, yeni küresel ekonomik mekân, tam bir</span> <span class="bold"><span class="calibre_1">sermaye patlayışına</span></span> <span class="calibre_1">da sahne olur; sermaye akışı, iletişim araçlarındaki ilerlemeler sayesinde, 80’li ve 90’lı yıllarda hızlanır. Söz konusu akış, geniş pazarlardan yararlanmak isteyen yığınla ülkeyi ve çok uluslu firmayı içine alıyor. 1995’den beri de, dünyanın en zengin 29 ülkesini kapsayan OCDE çerçevesinde, yeni bir uluslararası ticaret antlaşmasının görüşmeleri yapılıyor:</span> <span class="italic"><span class="calibre_1">Yatırımlarla İlgili Çokyanlı Anlaşma</span></span> <span class="calibre_1">(AMI), dünyada sermaye hareketlerini daha da kolaylaştırma, böylece küreselleşmeyi hızlandırma amacını taşıyor. Yabancı yatırımların, giderek küreselleşmenin önünde -örneğin devletlerden gelen- birtakım engelleri sınırlandırmak üzere, anlaşma kurallar koyuyor; böylece, özel girişimciler, antlaşmayı ihlal edecek hükümetlere karşı dava açabilecekler.</span></p>

  <p class="calibre_5"><span class="calibre_1">Yeni küresel ekonomik mekân, aynı zamanda insanların yer değiştirmesi, özellikle de emekçilerin göçleri ile ilgileniyor. Bunun gibi, üretim sistemlerinin küreselleşmesi, “küresel girişimler” haline gelmiş firmaların el emeğine doğru yer değiştirmelerine de götürüyor. “El emeğine doğru” dedik, tersi söz konusu değil!</span></p>

  <p class="calibre_5"><span class="calibre_1">Ne anlaşılmalı “küresel girişim” derken?</span></p>

  <p class="calibre_5"><span class="calibre_1">Bununla, artık küresel olmuş bir ekonomik mekâna uyabilecek bir girişim söz konusu. “Küresel girişim”in McDonald’s örneğinde olduğu gibi, bir bakıma pazarlar üstüdür; evrensel ürünler tasarlar ve satar ve böylece bir kategori, bir üretim tipi, bir marka ile özdeşleşir. Ne var ki, ekonomistler, küresel ekonomik mekân ile “küresel girişim”in tanımında anlaşsalar da, bölgesel iktisadî blokların rolü konusunda farklı düşünüyorlar. Bu bloklar, korunmuş alanlar yaratarak küresel bir ekonominin işleyişine yardımcı olabiliyorlar. Onların içinde kurumlaşmış bir örnek olarak, Avrupa Birliği ile ALENA’yı gösterebiliriz: Avrupa Birliği, Avrupa Topluluğu’nun güçlendirilmesi yolunda, 9 Şubat 1992 tarihli Maastricht Antlaşması’yla doğdu; ALENA ise, Soğuk Savaş’ın sona erdiği bir ortamda, Avrupa rekabetinden korkan Birleşik Devletler’in ön ayak olmasıyla -aşama aşama- kuruldu; ve bir tür Kuzey Amerika ortak pazarıdır.</span></p>

  <p class="calibre_5"><span class="calibre_1">Son olarak, bunlar gibi, Japonya’nın tutkularının sonucu olan APEC (</span><span class="italic"><span class="calibre_1">Asya-Pasifik İktisadî İşbirliği</span></span><span class="calibre_1">) ile, 1989’da kurulan</span> <span class="italic"><span class="calibre_1">Arap Magrep Birliği</span></span><span class="calibre_1">’ni (UMA) ve -901ı yılların başında etkinliğe başlayan- Latin Amerika’daki MERCOSUR’ü zikredelim. Orta ve Doğu Avrupa’da da ticareti bütünleştirme ve iktisadî işbirliği yolunda kıpırdanışlar görülüyor.</span></p>

  <p class="calibre_7"><span class="italic"><span class="calibre_1">Bir küresel kültüre doğru mu?</span></span></p>

  <p class="calibre_5"><span class="calibre_1">“Küresel” denilen yeni ekonomik model, dünya çapında gelişen</span> <span class="bold"><span class="calibre_1">bilgilendirme şebekeleri</span></span><span class="calibre_1">ne dayanıyor. Bu “bilgilendirme şebekesi” deyimini, ilk kez Birleşik Devletler’de, 1992 seçim kampanyasında, Başkan Yardımcısı Al Gore ortaya atmış ve “bilgilendirmenin otoyolları” yaratmak istediğini söylemişti. O tarihten beri de yaygınlaşmıştır deyim.</span></p>

  <p class="calibre_5"><span class="calibre_1">Aslında nedir söz konusu olan?</span></p>

  <p class="calibre_5"><span class="calibre_1">Şu: Metinlerin, seslerin, sabit ya da canlı resimlerin dolaşımına imkân veren, dünya çapında geniş ağlar kurmak! Başlarda, ideolojik planda pek yüce görünen bir fikir vardır ki, şudur: Değişik araçlarla (kompüter, televizyon...), her türlü bilgi ve habere her an ulaşma imkânı!</span></p>

  <p class="calibre_5"><span class="calibre_1">Teknik planda, bilgilendirmenin akışı, alıcı ve yayıcı araçlardan başka bir</span> <span class="bold"><span class="calibre_1">altyapı</span></span> <span class="calibre_1">da gerektiriyor. Modern olanaklar, fotoğrafları, metinleri, sesleri, canlı resimleri CD-ROM (</span><span class="italic"><span class="calibre_1">Compact Disc-read only memory</span></span><span class="calibre_1">) adı verilen bir plakta, aklın almayacağı bir yetenekte yığmayı mümkün kılıyor. İktisadî planda da, çeşitli medya uygulamaları, bir elektronik pazara alabildiğine canlılık getiriyor. Çoğu da Amerikan firmalarının egemen olduğu bir pazar bu! Öte yandan, çok boyutlu medya, birçok sanayiyi bir araya getirmeye zorluyor. Böylece, 9O’lı yılların başlarında, Birleşik Devletler’de bir dizi birleşme oldu ve gerçek</span> <span class="bold"><span class="calibre_1">medya devleri</span></span> <span class="calibre_1">çıktı ortaya: Örneğin Time-Warner ile CNN birbirlerine yaklaştılar. Japonya’da da aynı süreç yaşanıyor, hatta birleşmeler dışarda, özellikle Amerika’da oluyor: Sony ile Matsushita birleşirken, kimi Amerikan firmalarını da katıyorlar birliğe. Birleşik Devletler’le Japonya karşısında, Avrupa, tek bir tavır takınmakta güçlükler içinde. Eklemiş olalım: Medya devleri büyük sanayi ülkelerine ait olsalar da, Üçüncü Dünya’da doğan birtakım büyük gruplar da birleşmeyi başarıyorlar: Örneğin televizyon programları için</span> <span class="italic"><span class="calibre_1">Televisa</span></span> <span class="calibre_1">(Meksika) ya da</span> <span class="italic"><span class="calibre_1">Globo</span></span><span class="calibre_1">’yu (Brezilya) zikretmeli.</span></p>

  <p class="calibre_5"><span class="calibre_1">Ya gelişmenin kültür alanına yansıması?</span></p>

  <p class="calibre_5"><span class="calibre_1">Kültürel planda, bilgilendirmenin ve bütün bir medyanın otoyollarına doğru ilk adım</span> <span class="bold"><span class="calibre_1">İnternet</span></span> <span class="calibre_1">(</span><span class="italic"><span class="calibre_1">International Net</span></span><span class="calibre_1">) ile atıldı. Bu, Amerika’da -21 Kasım 1969’da- doğan ağlardan biri; özelliği de, birbirine bir elektronik şebekeyle bağlı iki ordinatörün, kilometrelerce uzaktan “anında konuşma”ları! Başlarda buluş Pentagon’un dikkatini çekti: Bütün dünyaya yayılmış Amerikan askerî güçlerinin bir iletişim ağıyla ilişkisini sağlamak gerekiyordu. Çok geçmeden, bilim çevreleri böyle bir aracın yararının farkına vardılar: Onunla, çalışmalarının sonuçlarını -kollok ya da dergiler aracılığından- daha hızlı birbirlerine ulaştırmak mümkün olacaktı. Arkasından da, 90’lı yılların başlarında, genel kamuoyu ve işadamları, birbirleriyle ilişki kurar oldular.</span></p>

  <p class="calibre_5"><span class="calibre_1">Bu yolla iletişim artık her yıl artıyor.</span></p>

  <p class="calibre_5"><span class="calibre_1">İnternet, dünya çapında bir forum oluştursa da, sakıncalardan arınmış da değil. Pek yüklü hatların ağırlığı bunlardan biri. Öte yandan, pornografiden mafyaya, teröristlerden Nazilere kadar, değişik çevrenin de gelip kendini dile getirdiği bir gerçek. Öyle olunca da, şu soru ortaya çıktı: Bu otorite tanımayan ve hiçbir iz bırakmadan sınırları aşan bu alete bir çeki düzen getirmeli mi, sonra mümkün mü bu?</span></p>

  <p class="calibre_5"><span class="calibre_1">Bu soruya çelişmeli yanıtlar verildi.</span></p>

  <p class="calibre_5"><span class="calibre_1">İrili ufaklı gazeteler de, İnternet yoluyla yeni bir okur kitlesine ulaşıyor ve seslendikleri çevreler de gitgide genişliyor.</span></p>

  <p class="calibre_5"><span class="calibre_1">Böylece İnternet, artık sınırları aşan, ya da sınırsız bir kültürü temsil ediyor. Aslında, dünya çapındaki bu kültür, yerkürenin özellikle Kuzey’ine, Kuzey Amerika’ya, Avrupa Birliği’ne, Doğu Asya’ya, yani yeryüzünde alım gücünün ve yatırımların yüzde 80’inden fazlasını içine alan bölgelere ilişkin. Kimi gözlemcilerin buna bakarak söyledikleri şu: Günümüzde, İnternet yoluyla, bir kültür küreselleşmesi değil, bir kültürel bir örneklik, bir Batılılaşma, dahası bir</span> <span class="bold"><span class="calibre_1">Amerikanlaşma</span></span> <span class="calibre_1">olmakta. Böylece, egemen güç, yani Birleşik Devletler, küreselleşme diliyle, bir başka deyişle İngilizceyle, evrensel dediği birtakım değerleri dayatmış oluyor. O değerler de şunlar: Demokrasi, bireysel irade, mülkiyet; “ideolojilerin sona erdiği”nde ısrar da onlara dahil!</span></p>

  <p class="calibre_5"><span class="calibre_1">Öte yandan, başka sınırlılıklara işaret edenler var: Önce, örneğin spor karşılaşmaları gibi büyük halk kitlelerini bir araya getiren küresel denebilecek olayların varlığına karşın, dünya çapında insanlık henüz kendini belli edebilmiş değil; sonra, küresel bir kültür çağına girildiği söylense de, Körfez Savaşı ve medya ilişkisi hatırlanırsa, sansür kendini hep hissettiriyor; son olarak, özellikle kimi antropologlara göre, kültürel akışların çoğalması, tek biçimliliğe değil, Brezilya televizyonlarının 90’lı yılların ikinci yarısındaki evriminin gösterdiği gibi, bir</span> <span class="bold"><span class="calibre_1">melezleşme</span></span><span class="calibre_1">ye götürebilir. Ya da Armand Mattelart’a bakılırsa, tersine, bir</span> <span class="bold"><span class="calibre_1">içe kapanışı</span></span> <span class="calibre_1">da getirebilir: Kendi kimliğine kapanmaya, kabileciliğe, bir etnokültürel püritanizme, yabancıya karşı hoşgörüsüzlüğün çeşitli biçimlerine...</span></p>

  <p class="calibre_7"><span class="italic"><span class="calibre_1">Birleşmiş Milletler Örgütü, geleceğin küresel yönetimi mi?</span></span></p>

  <p class="calibre_5"><span class="calibre_1">Doğu blokunun çöküp Soğuk Savaş’ın sona ermesi,</span> <span class="bold"><span class="calibre_1">uluslararası yeni bir ortam</span></span> <span class="calibre_1">yaratmıştır. Bu ortamda, en azından 1990’lı yılların ilk yarısında, Birleşmiş Milletler Örgütü’nün (BMÖ) rolü, büyümeye aday gibidir. Örgüt, yerine oturmakta bunalımlar içinde çırpınan dünya düzenine bir çeki-düzen getirebilecek mi?</span></p>

  <p class="calibre_5"><span class="calibre_1">Gerçekten, güçlü devletler, 1990 Ağustos’unda, Irak’ın Kuveyt’e saldırısında takındıkları tavrın gösterdiği gibi, tam bir oy birliği içindeler: Güvenlik Konseyi, BMÖ adına Bağdat’a karşı eylemde bulunacak bir çok uluslu gücün kurulmasını oy birliği ile kararlaştırır; harekâtın amacı, Kuveyt’i, eski hakları ile beraber ayağa kaldırmaktır ve ilginç de bir adı vardır: “Çöl Fırtınası”! Bir saldırgan devleti cezalandırmayı ve savaşan iki devlet arasında barışı sağlamayı hedef alan söz konusu müdahale, bir yerde klasik ve geleneksel nitelik taşır ve Kore Savaşı’na benzer. Ne var ki, istisna sayılabilecek bir görünüştedir de. Çünkü, Soğuk Savaş’ın bitiminden sonra ortaya çıkan uyuşmazlıklar, artık devletleri karşı karşıya getirmiyor: Bu çatışmalar,</span> <span class="bold"><span class="calibre_1">vahim iç gerilimlerin</span></span> <span class="calibre_1">sonucudur; etnik, dinsel, kültürel veriler iç içe, rakip hiziplere koz veriyor.</span></p>

  <p class="calibre_5"><span class="calibre_1">Böylece BMÖ, yeni ve pek karmaşık, çoğu kez eskiden olduğundan daha uzun ve daha zor eylemleri örgütlemekle karşı karşıyadır. Belki vaktiyle olduğu gibi, bir askerî yanı var müdahalelerin: “Mavi Bereliler”, önce, barışı korumak amacıyla araya giriyor, ancak sonra rakip grupları silahsızlandırmak, hatta son bir aşamada bir ulusal orduyu yeniden kurmak için çaba harcıyor. Böylece, söz konusu müdahalelerin, askerî görünüşlerinin yanı sıra, çifte amaçlı bir de</span> <span class="bold"><span class="calibre_1">sivil bölüm</span></span><span class="calibre_1">ü var.</span></p>

  <p class="calibre_5"><span class="calibre_1">Birinci olarak, BMÖ,</span> <span class="bold"><span class="calibre_1">siyasal nitelikte bir görev</span></span> <span class="calibre_1">yapıyor: Demokratik değerlere uygun olarak bir devlet kurmak, ya da yeniden kurmak söz konusudur; serbest seçimler örgütlenecek, kurumlar yaratılacak ya da reforma uğratılacak, yeni bir idare yerleştirilecek ya da eskisi onarılacaktır ve bir olasılıkla altyapının geliştirilmesine yardım edilecektir. Namibya’da, Kamboçya’da bu yapılmıştır.</span></p>

  <p class="calibre_5"><span class="calibre_1">Adım başında insan haklarının altı da çizilerek!</span></p>

  <p class="calibre_5"><span class="calibre_1">İkinci olarak, yeni müdahalelerin</span> <span class="bold"><span class="calibre_1">insancıl bir bölümü</span></span> <span class="calibre_1">de var: BMÖ’nün güçleri, halkı korumak, gerektiğinde güvenlik bölgeleri, ya da “insancıl koridorlar” kurmak, ya da en azından kafilelerin hareketlerine göz kulak olmak, halka yardımların gelişi ve dağıtılışını sağlamak zorundalar.</span></p>

  <p class="calibre_5"><span class="calibre_1">Eski Yugoslavya’daki iç savaşta bu deneyimler bol bol yaşandı. Bu arada kimi konular eleştirilere de uğradı. Örneğin, kimi gözlemcilere göre, insancıl eylem, aslında gerçek bir politik perspektife sahip olmayışı maskelemekten başka bir şeye yaramamıştır; dahası, BMÖ güçleri, görevlerini bütünüyle yerine getiremediler, nitekim Bosna’da güvenlik bölgeleri gerçekten korunamadığı gibi, Hırvatistan’da özellikle de Sırp milisleri silahlı kaldılar. Başka gözlemciler ise, tersine,</span> <span class="italic"><span class="calibre_1">Mavi Bereliler</span></span><span class="calibre_1">’in, Müslüman halkın ezilip yok edilmesini önlediğini ve insancıl yardımın da sivil halkı en azından avuttuğunu ileri sürerler.</span></p>

  <p class="calibre_5"><span class="calibre_1">Somali’de, BMÖ, etnik sorunların iktidar için siyasal mücadelelere gelip karıştığı bir iç savaşı sona erdirmek amacıyla iki görevin ikisini de yerine getirmeye çalıştı; ne var ki, şu ya da bu nedenle, ikisinde de başarısızlığa uğradı.</span></p>

  <p class="calibre_5"><span class="calibre_1">Ruanda’ya müdahalenin yazgısı da öyle oldu.</span></p>

  <p class="calibre_5"><span class="calibre_1">Peki nasıl aşmalı bu ve başka zaafları?</span></p>

  <p class="calibre_5"><span class="calibre_1">Ruanda’daki başarısızlık, pek sivri bir bunalım baş gösterdiğinde, BMÖ’nün ne denli güçsüz kaldığını ve iş görmez hale düştüğünü pek açık gösteriyor. İkinci Dünya Savaşı’nın ertesinde, BMÖ’nün müdahalesi o günkü bağlamda tasarlanıp gerçekleştirilmişti: Söz konusu olan, devletlerarası bir uyuşmazlıktı; milletlerarası örgüt de, uluslararası camia ve mevcut tarafların anlaşmasıyla harekete geçiyordu; amaç da, aslında devletlerin egemenliği ve içişlerine karışılamayacağı ilkesine dayanan milletlerarası hukuk kurallarına saygı idi. Oysa, uluslararası camia, günümüzde iç uyuşmazlıklarda bol bol çiğnenen insan hakları ihlallerinin farkına ağır ağır varmıştır. Böylece, söz konusu camia, bir</span> <span class="bold"><span class="calibre_1">ikilem</span></span> <span class="calibre_1">karşısındadır bugün: Devletlerin iç işlerine müdahale etmeme ilkesiyle, çoğu kez ona değip geçen insancıl yardım görevini nasıl uzlaştırmalı?</span></p>

  <p class="calibre_5"><span class="calibre_1">Barışı sürdürmeye çalışırken, buna da yanıt vermek gerekiyor.</span></p>

  <p class="calibre_5"><span class="calibre_1">Öte yandan, BMÖ’nün elindeki araçlar, özellikle de insan katkısı büyük ölçüde gözden geçirilmeli, çünkü yetersiz kalıyor bunlar. Üye devletler, hem mali hem de insanca katkılarda bulunuyorlar. Oysa gitgide artan ve çeşitlenen barışı sürdürme eylemleri günden güne ağır giderleri gerektiriyor. Böylece, 1990’lı yılların başlarında, BMÖ, rolünü yeniden değerlendirdi: Elindeki olanaklar ihtiyaçlar oranında artmadığı için, örgüt, kimi devletlerin (Birleşik Devletler), bölgesel örgütlerin ya da geniş birimlerin eylemini</span> <span class="bold"><span class="calibre_1">desteklemekle</span></span> <span class="calibre_1">sınırlandırmış halde kendini: Öyle olduğu için de, kimi uyuşmazlıklara müdahale etmiyor; nitekim Afganistan’da, Çeçenistan’da, Gürcistan’da, Sri Lanka’da, Peru’da... böyle oldu. Örneğin, son olarak, Kosova uyuşmazlığında, Miloseviç’in azgınlığının karşısına NATO dikildi. Ayrıca, Birleşmiş Milletler Şartı da, 1945 yılının bağlamında düşünülüp kaleme alındığından, şu son yıllarda patlak veren türde uyuşmazlıklara uyabilir durumda değil...</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_50"></div>
</body>
</html>
