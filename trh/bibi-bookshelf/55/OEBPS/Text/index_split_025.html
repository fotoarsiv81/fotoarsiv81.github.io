<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">AMERİKA BİRLEŞİK DEVLETLERİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Birinci Dünya Savaşı’ndan beri yeryüzünün en büyük gücü haline gelmiş olan Amerika Birleşik Devletleri, 1945’ten sonra zayıf düşmüş ya da çöküntüye uğramış bütün öteki devletler üzerinde, tam bir hegemonya değilse de</span> <span class="bold"><span class="calibre_1">ezici bir üstünlük</span></span> <span class="calibre_1">uygulamaktadır.</span></p>

  <p class="calibre_5"><span class="calibre_1">Dünya nüfusunun yüzde 7’sine sahip ve yeryüzü topraklarının da yüzde 7’sini kaplayan Birleşik Devletler, dünya gelirinin üçte birini aşan bir ulusal geliri elinde tutmaktadır; 1950’de 151 milyon, 1967’de de 200 milyon Amerikalı dünya mamul madde üretiminin yüzde 60’ını gerçekleştirir ki, yeryüzünün geri kalan iki milyar halkının ürettiğinden fazladır bu. Altın ve döviz rezervleri -Sovyetler dışında- dünya yekûnunun yüzde 78’ini temsil ediyordu. Hemen her iktisadi kesimde, öylesi bir üretim düzeyine sahiptir ki, ona dayanıp uluslararası piyasada fiyatları saptar ve öteki ülkeler ekonomik ve siyasal alanda onun dayattığı koşullara uymak zorundadır. Özetle, savaşın ertesinde, liberal dünyanın tartışılmaz “lider”i olup çıkmıştır.</span></p>

  <p class="calibre_5"><span class="calibre_1">Nasıl?</span></p>

  <p class="calibre_"><span class="calibre_1">LİBERAL DÜNYANIN’TARTIŞILMAZ LİDERİ</span></p>

  <p class="calibre_5"><span class="calibre_1">Bu liderlik, başta sanayi potansiyelinin eseridir.</span></p>

  <p class="calibre_7"><span class="italic"><span class="calibre_1">Üretimdeki artış</span></span></p>

  <p class="calibre_5"><span class="calibre_1">Genel olarak, sanayi potansiyeli, yansızlığını sürdüren ülkelerde olduğu gibi bütün savaşan ülkelerde, savaş boyunca arttı; durmadan bombalanan Almanya’da bile öyle oldu. Ne var ki Birleşik Devletler, Birinci Dünya Savaşı’nın ertesinde olduğundan da fazla,</span> <span class="bold"><span class="calibre_1">dev boyutlara ulaşmış</span></span> <span class="calibre_1">bir</span> <span class="bold"><span class="calibre_1">sanayi gücü</span></span><span class="calibre_1">ne sahip bulunuyordu: 1945’teki sanayi üretimi 1939’dakinin iki katıdır. Bu sonuç şunun eseridir: Hem üretim cihazı ile el emeğinden tam anlamıyla yararlanılmıştır, hem de yeni dev fabrikalar kurulmuştur. İşsizlik, alabildiğine tasfiye edilmiştir: 1939’da işsiz sayısı 9.480.000 iken 1944’te 670.000’e düşmüştür. Dahası, silahlı güçlerin artmasına karşın, kullanılır el emeği göz alıcı biçimde çoğalmıştır; çünkü, tarım emekçilerinin sayısı gerilerken, kadınlara, gençlere ve yaşlı insanlara çağrı çıkarılmıştır.</span></p>

  <p class="calibre_5"><span class="calibre_1">Savaş sona erdiğinde, Birleşik Devletler 684 milyon ton kömür (dünyadakinin yarısı), 244 milyon ton petrol (dünyadakinin 2/3’ü), elektrikte dünya üretiminin yarıdan fazlasını üretmektedir; sanayi, 95 milyon ton çelik, bir milyon ton alüminyum, 20 milyon ton gemi, 100.000 uçak, 1.200.000 ton sentetik kauçuk sağlayacak biçimde donanmıştır. Ülke, dünyanın en büyük ticaret donanmasına (İngiltere’ninkinden üç defa daha fazla) sahiptir ve sadece hava uçak taşımacılığının elinde 15.000 uçak bulunmaktadır.</span></p>

  <p class="calibre_5"><span class="calibre_1">Savaşın sona ermesi, silahlı güçlerin bir bölümünün salıverilmesi ve silahlanma sanayisinin bir bölümünün de durdurulması, ekonomiyi yeni koşullara uyma sorunuyla karşı karşıya bırakırsa da, sorun, büyük güçlüklere uğramadan hızla çözülür. 1945’ten 1949’a işsizlik yeniden baş gösterirse de, üretim de -bir bütün olarak- yüksek düzeyini sürdürür. Genel yaşam düzeyinde de, eskisine oranla -hissedilir- bir yükseliş vardır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Savaş sonrasının ilk yıllarının bu olumlu tablosunu sağlayan nedenler şunlardır: Üretim gücü, Amerikan nüfusundaki çoğalmanın yanı sıra, bu halkın savaş yıllarında yoksun kaldığı tüketim mallarında “sonradan yapılan talep” sayesinde az çok korunabildi. Böylece, pek büyük çapta otomobil, ev eşyası, radyo alımı oldu; lojmanlar yapıldı; bu satın alma ve inşaatlar, savaş sırasındaki zorunlu tasarrufun önüne açılan ödeme kolaylıkları ve tüketime hızla kredi verme yoluyla, sağlandı. İç ticaretteki bu açılıp genişlemeye, dış ticaretin oynadığı rolü de eklemeli. O yıllarda, dünya piyasasına ham madde, Avrupa’ya gerekli makineleri, Avrupa ve Asya’nın istediği yiyecek maddelerini sağlayacak durumda olan, sadece Birleşik Devletler’di.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bununla beraber, 1949’da eğilim tersine döner ve bir</span> <span class="bold"><span class="calibre_1">durgunluk</span></span> <span class="calibre_1">başlar: Nedeni de, Avrupa ülkelerinin tarım ve sanayi üretimindeki derlenip toparlanmaları ile, iç piyasadaki alımların azalışıdır. Temel sanayi dallarında üretim düşer; özellikle, tarımda birbiri arkasından bol hasat fiyatlarda pek hissedilir bir düşüşü de beraberinde getirir ve vahim bir bunalıma yol açar; 4 milyona yakın insan işsizdir ve 1950 yılının başlarında bu rakam 4.500.000’i aşar.</span></p>

  <p class="calibre_5"><span class="calibre_1">Neyle savuşturulur bu bunalım tehdidi?</span></p>

  <p class="calibre_5"><span class="calibre_1">Bu bunalım tehdidi,</span> <span class="bold"><span class="calibre_1">devlet müdahalesi</span></span> <span class="calibre_1">ile</span> <span class="bold"><span class="calibre_1">silahlanma politikasına</span></span> <span class="calibre_1">yeniden başvurarak savuşturulur.</span></p>

  <p class="calibre_5"><span class="calibre_1">Başkan, kredi ve ulusal geliri etkileyecek yetkilerini hemen kullanır: Kredili satışlarda süreler yeniden saptanır; büyük bayındırlık çalışmalarına girişilirken vergiler azaltılır; çiftlik sahiplerine bol kredi sağlanır; son olarak, Avrupa ile Asya’nın yardıma muhtaç ülkeleri için meta siparişleri çoğaltılır.</span></p>

  <p class="calibre_5"><span class="calibre_1">İmkânları kıt ülkelerin Birleşik Devletler’den alımlarını sürdürmek amacıyla, kredileri artırılır, hatta bağışta bulunulur, yani “olası alıcılara alımları oranında yardım yapılır”. 1948’den başlayarak bağışlar artar ve borç vermeler azalır: İşsizlik ve sosyal karışıklıkların sosyalist bir planlamaya götürebileceği ve Sovyetler Birliği’ne karşı “Amerikan savunma sistemi”ni oluşturmada Birleşik Devletler’e bağlaşıklığı gerekli ülkeler, yani Çin, Filipinler, Kore, Japonya, Türkiye, İtalya, Fransa, Avusturya, Yunanistan, Almanya,</span> <span class="bold"><span class="calibre_1">Marshall Planı</span></span> <span class="calibre_1">çerçevesinde, ödenmeyecek kredilerden, bedava emtiadan, uzun vadeli ödünçlerden yararlanırlar.</span></p>

  <p class="calibre_5"><span class="calibre_1">Son olarak, 1950’den başlayarak,</span> <span class="bold"><span class="calibre_1">Kore Savaşı</span></span> <span class="calibre_1">yetişir imdada ve Batı Avrupa’nın yeniden silahlanması gündeme girer. Yeni bir sanayi ve teknik seferberliği demektir bu. Kore Savaşı’nın 1953’te sona ermesiyle yeni bir durgunluk yaşanır; işsizlerin sayısı 1954 Mart’ında 4 milyona yaklaşır. Ona da çare, yeniden devletin müdahalesi olur: Sanayi yatırımları artar, üretim gücü yükselir; kabaran stokları ise, sayısı çoğalan tüketiciler alım güçleri ile azaltmaya, çalışacaklardır.</span></p>

  <p class="calibre_7"><span class="italic"><span class="calibre_1">Amerikan yayılışı ve Marshall Planı</span></span></p>

  <p class="calibre_5"><span class="calibre_1">“Demokrasilerin askerî fabrikası” olan Birleşik Devletler, bütün bağlaşıklarına, Ödünç-kiralama Kanunu’na dayanıp savaş için gerekli silah ve maddeleri sağlar. Ne var ki, borca batmış ülkelerin borçlarını ödeyebilmek için yeterli ne dolar ve altını vardır, ne de sunacağı mal. Öte yandan, bu ülkeler, kendileri için gerekli yiyecek maddelerini, hammadde ve aletleri sağlayabilmek için, ivedi sermaye ihtiyacı içindedirler. Bu durum ve onun ezici ağırlığı ve önemi, Birleşik Devletler’e, komünist olmayan bütün dünyada önde gelen mevzileri ele geçirmenin yolunu açar.</span></p>

  <p class="calibre_5"><span class="calibre_1">Alışverişi mümkün kılmak amacıyla, Birleşik Devletler, ilgili ülkelere,</span> <span class="italic"><span class="calibre_1">Export-Import Bank</span></span> <span class="calibre_1">aracılığıyla ödünç vermeye gider; 1947’den sonra da Marshall Planı devreye sokulur ki, mal olarak bağış (genel olarak yüzde 80) ile uzun vadeli bir ödüncü (yüzde 20) öngörüyordu, Böylece, Amerikan yayılışı, esas olarak</span> <span class="bold"><span class="calibre_1">mali bir biçim</span></span> <span class="calibre_1">alır; yabancı ülkelerde pek önemli boyutlara varmış olan yatırımlar, 1949’dan sonra Başkan Truman’ın, geri kalmış bölgelerin Amerikan özel yatırımlarıyla değerlendirilmesine ilişkin 4 Nokta’sı ile daha da gelişir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Amerikan sermayesini çeken, özellikle petrol ve maden sanayisi, kauçuk sanayisi ve kimya sanayileri oldu: Kanada’da, Latin Amerika’da Brezilya’da ve Karayipler bölgesinde, Avrupa’da ve özellikle de onların Afrika’da ve Ortadoğu’daki topraklarında yayılıyordu bu sanayiler. Dünya petrol rezervlerinin 2/3’üne sahip olan Yakın ve Ortadoğu’da, Amerikan devleti, Amerikan kumpanyalarına yardım etti: Standard Oil, Socony Vacuum ve Aramco, Irak’ta, İran’da, Kuveyt’te, Mısır ve Suudi Arabistan’da İngiliz çıkarlarını sınırlandırmaya ya da safdışı etmeye çalıştılar; Güney Amerika’da, Birleşik Devletler üretimin 2/3’ünü ve Venezuela’da rafinajın 3/4’ünü denetlerler.</span></span>
  </blockquote>

  <blockquote class="calibre_8">
    <span class="italic"><span class="calibre_1">Havacılık alanında ise, Birleşik Devletler, “göklerin tam özgürlüğü”nün savunucusudur; dev hava şirketleri, liberal dünyanın bütün ülkeleriyle doğrudan bağlar kurmuştur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Marshall Planı’na gelince... Görünüşte insansal gerçeklerden ve komünizmin tehdit ettiği belli bir yaşam anlayışını savunma kararlılığından hareket edilmişti; ne var ki o da, dünyada Amerikan nüfuzunu -en etkili biçimde- yayıp sağlamlaştırmanın, giderek</span> <span class="bold"><span class="calibre_1">Amerikan yayılışının aracı</span></span> <span class="calibre_1">olup çıkar. Dört yıl içinde, ödünç ya da bağışlar yoluyla, Avrupa ülkelerine, iktisadi kalkınmaları için gerekli dolarları sağlaması istenen plan (</span><span class="italic"><span class="calibre_1">European recovery program</span></span><span class="calibre_1">), 16 Batı ülkesini kapsayan Avrupa İktisâdi İşbirliği Örgütü’nün kuruluşunun arkasından 1948’de yürürlüğe girer. Kanun maddeleri, “Amerikan ekonomisinin korunması” yolunda önlemler almaktadır: Her ülke, bütçesini dengelemek ve parasını sağlamlaştırmak için Amerikan mal ve gereçlerinden yararlanmayı, katılan başka ülkelerle işbirliğini, Amerika için gerekli hammaddelerin (krom, tungsten, antimuan, vb.) Birleşik Devletler’e geçişini kolaylaştırmayı üstlenir. Mal ve gereçler, ödünç ve bağışlardan yararlanma -işadamlarının yönetimindeki- iktisadî işbirliği idaresince inceden inceye izlenir ve denetlenir. Ayrıca katılan ülkeler, nadir ve stratejik hammaddelere Amerika’nın serbestçe kavuşmasının yolunu açarken, bu ülkelerde Amerikan özel yatırımlarının gelişmesini de destekleyeceklerdir. Bütün bu nitelikler, Marshall Yardımı “Güncel Güvenlik Yardımı” denen şeyle birleşince daha da belirginleşir ve 1952 yılından başlayarak da Özellikle</span> <span class="bold"><span class="calibre_1">askerî</span></span> <span class="calibre_1">bir niteliğe bürünür.</span></p>

  <p class="calibre_5"><span class="calibre_1">Marshall Planı’nın uygulanması, Avrupa’lı devletlere,</span> <span class="bold"><span class="calibre_1">klasik liberal yöntemlerle</span></span> <span class="calibre_1">ekonomilerini kalkındırmanın yollarını açtı; ekonomiye bir yük getiren güdümcülüğün ve planlamanın uzağında tuttu onları. Birleşik Devletler de, böylece, sefalet ve güvensizliğin sosyal karışıklıklara yol açıp kapitalist düzeni tehdit edeceği, giderek komünizme kayma olasılıklarının ortaya çıkacağı ülkelerde, kendi iktisadî ve siyasal ilkelerinin zaferini sağlıyordu; özgür girişim uygulanmalıydı her yanda. Ayrıca bu yolla, satılmamış ürün stoklarını dağıtarak, kendi tarım sorununu -bir ölçüde- çözmüş oldu.</span></p>

  <p class="calibre_5"><span class="calibre_1">Öte yandan, planın yürütülmesinde gözetim, Amerikan otoritelerini, başka ülkelerin plan ve uygulamalarını denetlemelerinin kapısını açtı (Fransızlar, Monnet Planı’nı Amerikalıların önüne koymak zorunda kaldılar); hoşlarına gitmeyen her noktada da müdahalede bulundular, kendi görüşlerini dayattılar. Müdahale yalnız ekonomiyle sınırlı kalmadı, yardım edilen ülkelerin</span> <span class="bold"><span class="calibre_1">bütün politikasına</span></span> <span class="calibre_1">yayıldı; çünkü şart koşulmuştu: Birleşik Devletler’in ulusal çıkarıyla uzlaşmaz olduğunda yardımdan vazgeçilecekti; bu ise yardım alan hükümetleri uysallığa çağırıyordu.</span></p>

  <p class="calibre_5"><span class="calibre_1">Son olarak, “stratejik maddeler”in Doğu ülkelerine yollanmasına konulan yasaklar, Doğu ile Batı arasındaki ticaret ilişkilerini en aza indirdi ve</span> <span class="bold"><span class="calibre_1">Batı’nın</span></span> <span class="calibre_1">Birleşik Devletler’e</span> <span class="bold"><span class="calibre_1">iktisadî bağımlılığı</span></span><span class="calibre_1">nı artırdı.</span></p>

  <p class="calibre_7"><span class="italic"><span class="calibre_1">Tarımda bunalım</span></span></p>

  <p class="calibre_5"><span class="calibre_1">Amerikan ekonomisinin en zayıf kesimi olan tarım kesimi</span> <span class="bold"><span class="calibre_1">kötüye gidişi</span></span><span class="calibre_1">ni -gitgide daha fazla- sürdürür, ulusal gelirdeki payı olsa olsa 1950’de yüzde 7,2, 1955’de de yüzde 5,6’dır; tarımdaki nüfus, savaş sırasında ve sonrasında durmadan azalır: 1947’de toplam nüfusun sadece yüzde 19’u iken, 1965’te yüzde 6,5’i olur. Öyle de olsa, savaş ve savaş sonrası, tarıma elle tutulur bir gönenç sağlamıştı; daha da genişleyen ulusal ve yabancı istemin hareketlendirdiği üretim, makineleşmeyi, gübre kullanımını, böcek öldürücü ilaçlamayı, melezleştirme yöntemlerini geliştirmişti.</span></p>

  <p class="calibre_5"><span class="calibre_1">Ne var ki, 50’li yıllarda, işletmelerin merkezîleşmesi artarken, tarım işletmelerinin sayısı da düşmeye başlar: 1945’te 5.859.000 iken, 1964’te 3.474,000 olur. Özellikle Güney ve Güneydoğudadır ki, sıradan bir baraka ile, tek bir katıra sahip yoksul işletmeler bulunmaktadır; oysa Batı’da, sanayileşmiş geniş topraklar, “tarımsal fabrikalar” görülür: Pek gelişmiş makineleşme, kaçınılmaz olarak mülkiyette toplaşmaya da götürür, çünkü büyük işletmelerde verimlidir bu. Böylece, küçük üretimin gerilemesi hızlanır. Aslında, 1930’dan beri durmadan hızlanan teknolojik devrim, yetkinleşmiş kredi ve ticaret teknikleri, yeni bir tarım kapitalizmine varmıştır; gitgide genişler de olsa, gitgide sınırlı insan ve işletmeyi yararlandırmaktadır bu kapitalizm; 1946’dan başlayarak, çiftliklerin yüzde 3’ü ticarete dönük tarımsal üretimin üçte birini yaratmaktadır.</span></p>

  <p class="calibre_5"><span class="calibre_1">Böylece, üretim artışını sürdürür, ancak iç tüketim ve dış satımda büyük artışa karşın, tahıl stokları her yıl çoğalır, depolar da yetmez hale gelir. Durum umutsuzdur, çünkü satılmadan kalan dünya stokları da gitgide birikmektedir. Aşırı üretimin sonucu olan bu derin bunalıma çare olarak, ulusal beslenmeye çekidüzen getirilirken, dünyanın az beslenen yüzlerce milyon insanına bu yiyecekleri gönderme örgütlenir. Dışarıya bedava yollama olsa olsa geçici ve devede kulak kabilindendir; tarımda bunalımı asıl frenleyen,</span> <span class="bold"><span class="calibre_1">devletin sürekli müdahalesi</span></span> <span class="calibre_1">olur ki, fiyatları destekleme politikasına dayanır; bundan yararlanan da, sadece pazar için çalışan tarımcılar, yani orta ve büyük çiftliklerdir. Bir görünen de şudur: 1950’den başlayarak, tarım gelirleri her yıl -düzenli olarak- azalmaktadır.</span></p>

  <p class="calibre_7"><span class="italic"><span class="calibre_1">Devletin artan müdahalesi</span></span></p>

  <p class="calibre_5"><span class="calibre_1">Böylece, devletin müdahalesi, yalnız tarım için değil,</span> <span class="bold"><span class="calibre_1">tüm alanlarda</span></span> <span class="calibre_1">görülen bir olgudur. Öyledir, çünkü 1929 büyük bunalımının anılan, geçmişin tam liberalizmine dönüşü engeller. Bütün insanlara egemen olan güvenlik kaygısıdır ki, 1945 tarihli</span> <span class="italic"><span class="calibre_1">Employment act</span></span><span class="calibre_1">’ta pek güzel dile getirilir: Her hükümetin yurttaşları karşısında görevleri vardır, yetkilerini “azami istihdam, üretim ve alım gücü”nü sürdürmek için kullanmalıdır; 20’li yılların liberal devleti ölmüştür ve şimdi karşısında bulunduğumuz “iktisadî sistemin ilkesi özgürlüktür, ne var ki o sistem, ancak</span> <span class="bold"><span class="calibre_1">güçlü bir müdahalecilik</span></span><span class="calibre_1">ten yararlanarak ayakta durur, genişler ve yanlışlarını düzeltebilir”. İşletmecisinden işçi sendikalarına ve tarımcısına kadar, herkesin gözü devlettedir ve ona güvenirler. Herkes, girişimciyi karar verme iktidarından yoksun kılacak sert bir planlamacılığa götüren güdümcülüğün karşısındadır, ama herkes bir müdahale ister; bunun gerçekleşmesi ise kolaydır, çünkü işadamlarının çıkarları ile ulusun çıkarlarının birbirine denk _ düştüğüne inanıldığından (“</span><span class="italic"><span class="calibre_1">General Motors</span></span> <span class="calibre_1">için iyi olan, Amerika için de iyidir!”), devletin ekonomik hizmetleri, hemen hemen hep sanayicilerle bankacılara emanet edilmiştir. Öte yandan, yol gösterici bir planlamanın başlangıcı sayılabilecek bir mekanizma vardır; işletmelerin planlama servislerinden Başkanın Yıllık İktisadî Rapor’una (</span><span class="italic"><span class="calibre_1">Economic report</span></span><span class="calibre_1">) kadar, bu görülür.</span></p>

  <p class="calibre_5"><span class="calibre_1">Devletin iktisadî yaşamda üstlendiği yeni rolün nasıl büyüyüp geliştiğini, bütçeden de anlamak mümkündür: Federal bütçe, 1929’da 3 milyar dolarken, 1948’de 42 milyar doları aşmıştır. Federal görevli sayısındaki büyük artış da çok şeyi anlatır. Bu koşullarda, daha önceden başlamış olan bir gelişmenin, yani federal eylemin yerel eylemin yerini almasının daha da hızlandığını söylemek şaşırtıcı değildir; bu yeni federalizm, üye devletleri Birlik’in politikasını yerine getiren görevlilere dönüştürmektedir gitgide. Zaman zaman yetkilerini aşıp Kongre’nin karşısında dikilen Yüksek Mahkeme de, görevi kanunların Anayasaya uygunluğunu denetleyen bir mahkeme olup çıkmıştır artık. Kongre ise, her iki kanadıyla, Başkanın mutlak gücünü artırıp duran çerçeve kanunlar oylamakla yetinmektedir. Buna bir tepki, olmak ve 1944’te dördüncü kez seçilen F.D. Roosevelt’in “diktatörlüğü”ne karşı çıkmak üzere, aynı kişinin üçüncü aday: lığını yasaklayan bir Anayasa değişikliğine gidilmiştir ve söz konusu değişiklik 1951’de yürürlüğe girmiştir.</span></p>

  <p class="calibre_"><span class="calibre_1">TOPLUMUN YAPISI VE POLİTİKA</span></p>

  <p class="calibre_5"><span class="calibre_1">1949’la 1953-1954 yıllarındaki durgunluklara karşın, genel gönenç,</span> <span class="italic"><span class="calibre_1">New Deal</span></span><span class="calibre_1">’in miras bıraktığı sosyal yasalar, oldukça yüksek bir alım gücünü sürdürmede etkili oldu. Bununla beraber, sosyal eşitsizlik de pek büyük olarak kalır.</span></p>

  <p class="calibre_7"><span class="italic"><span class="calibre_1">Sosyal eşitsizlik ve işçi sınıfının zayıflığı</span></span></p>

  <p class="calibre_5"><span class="bold"><span class="calibre_1">Sosyal eşitsizlik</span></span><span class="calibre_1">, yükselen fiyatlar karşısında 1958’de 3.000 dolarlık bir gelirden ileri gelmektedir; yoksulluğun sınırıdır bu! 2.000 dolardan aşağı gelirlerin oranı 1941’de yüzde 64 iken, 1948’de yüzde 26,5’e düşer, 1957’de de yüzde 14,9 olur; ama buna karşılık 5.000 doların üstündeki gelirlerin sahipleri, 1941’de nüfusun yüzde 4’ü iken, bu oran 1948’de yüzde 25,9 ve 1954’te de yüzde 34 olur. Böylece, eline 2.000 dolardan az geçen pek yoksul insanların sayısı çok düşmüştür, ancak durumları yaşam pahalılığının yükselişi yüzünden ağırlaşmıştır; nüfusun beşte biri, yoksulluğun sınırlarındadır ve zenginlerin sayısı görece azdır; yaşam düzeylerindeki eşitsizlik, on beş yıldan beri hafiflemiş olsa da büyük çaptadır. 1952’de anonim ortaklıklarında pay sahibi 6.500.000 kişi nüfusun yüzde 7’sinden azken, onlar arasında dörtte biri 10.000 dolardan fazla kazanmakta ve binde 1’de toplam payların yüzde 42’sini almaktandır. “Öyle görünüyor ki, Amerikalıların en fazla yüzde 0,2 ile 0,3’ü, büyük ticaretin sağladığı mali yararları bölüşmektedirler” (W. Wright Mills).</span></p>

  <p class="calibre_5"><span class="calibre_1">Bunun gösterdiği şudur ki, yapısı ve ideolojisi bakımından Avrupa’nınkinden pek</span> <span class="bold"><span class="calibre_1">farklı bir toplum</span></span> <span class="calibre_1">karşısındayız. Sendikal güçlerin çarpıcı bir görünüşü vardır: Çok büyük sayıda bir üye topluluğuna sahiptirler; 9 milyona yakınken 1957’de 17 milyona yakın olmuştur ki, ücretli nüfusun yüzde 20’si demektir bu. Ne var ki, gerçekte işçi nüfusun yüzde 25’ini bile toplamayı başaramazlar ve hasımlarının etkisini dengeleme gücüne sahip değildirler. Grevler örgütler ve kimi zaman yüksek ücretler elde ederler, ne var ki siyasal yaşama müdahaleleri istenildiği gibi sonuç vermez. Nedeni de şudur: Ne sosyalist ne de komünist partinin olmadığı bu ülkede, sendikalizm bir “ticaret sendikalizmi”dir: Hepsi de yüksek ücretli, liberal ilkelere, bağlı, “sosyal ilerleme bireysel bir olgudur” düşünce sinde, sendikayı bir ticarethane yönetir gibi yöneten sendikacıların gözünde sendikacılık, “tartışma” değil, “katılma sendikacılığı”dır. İşletme (</span><span class="italic"><span class="calibre_1">business</span></span><span class="calibre_1">) ile emeğin (</span><span class="italic"><span class="calibre_1">labor</span></span><span class="calibre_1">) çıkarları birbirini tamamlar ve onların işbirliği zorunludur; arkasından koştukları, ayrıntıda yararlar olup kısa vadeli amaçlardır ve buradan kalkarak “sınıf mücadelesi” fikrinden nefret ederler.</span></p>

  <p class="calibre_5"><span class="calibre_1">Bununla beraber, Birleşik Devletler’de sınıflar vardır,</span> <span class="bold"><span class="calibre_1">sınıf bilinci</span></span> <span class="calibre_1">ise pek azdır. Ülkenin genel gönenci,</span> <span class="italic"><span class="calibre_1">New Deal</span></span> <span class="calibre_1">politikasının yarattığı güçlü bir sigorta sistemi, onun yanı sıra emekçiye çok şey sağlayan toplu sözleşmeler, yaşam pahalılığını çoğu kez yakından izleyen ücret yükselmesi ve başka olanaklar, sınıf mücadelesinin açılıp serpilmesine uygun olmayan bir iklim yaratmıştır. Amerikan toplumunda “orta sınıf”ın sayısal artışının getirdiği değişikliği de eklemeli buna. Gitgide çaptan düşen küçük girişimciler sınıfına karşı ikinci kesimle (1950’de yüzde 26) üçüncü kesim (1920’nin yüzde 40’ına karşı 1953’te yüzde 57) büyük ilerlemeler kaydetmiştir. “Beyaz yakalılar” (</span><span class="italic"><span class="calibre_1">white collars</span></span><span class="calibre_1">) da denen üçüncü kesimin çoğu insanları, ücret alırlar ve yaşam düzeyleri işçilerinkinden yüksek değildir; çalışmaları çoğu kez işçilerinkine benzeyen ve gitgide kalabalıklaşan bu insanlar, bir tür küçük burjuvazi durumundadır ve zihniyeti ve yaşam biçimi bakımından kendisini işçi sınıfından farklı görür. Böylece, proletaryanın geniş bir bölümü, orta sınıflara bağlanır ve proletaryanın zihniyetinden hiçbir iz taşımaz ve yaşam düzeyindeki yükseklik ayrıcalıklı sınıfa karşı husumeti törpüler.</span></p>

  <p class="calibre_5"><span class="calibre_1">Bununla beraber,</span> <span class="bold"><span class="calibre_1">sosyal tabakalar</span></span> <span class="calibre_1">-tartışmasız- bir sertleşme içindedirler; yüzyılın başlarındaki oldukça büyük hareketlilik pek azalmış durumdadır. Bu arada, “kapalı sınıflar”ın ortaya çıkışı gibi bir olgu görülür. Böylece, nüfusun yüzde 20 ila 25’ini temsil eden bir gizli Amerika, Michael Harrington’un deyimiyle, bir “öteki Amerika” (</span><span class="italic"><span class="calibre_1">other America</span></span><span class="calibre_1">) vardır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Bu gözle görünmeyen Amerika, “ne yüzü, ne de sesi olan” yoksulların Amerika’sıdır Hiçbir sendikaya ya da yardımlaşma derneğine bağlı değildirler; kendilerini savunacak bir</span></span> <span class="calibre_1">lobby</span> <span class="italic"><span class="calibre_1">yoktur, politikacılar görmezden gelirler onları; açtırlar, yeterli bir barınakta oturmazlar (1956’da 55 milyon lojmandan 12 milyonu oturulur olmaktan uzaktı) ve normal yaşam düzeyinin altında yaşarlar. 50 milyon Amerikalı ulusal gelirin yüzde 10’uyla yetinmek zorundadır ve böylece “Amerika yaşam yolu”na (</span></span><span class="calibre_1">American way of life</span><span class="italic"><span class="calibre_1">) girmenin imkânsızlığı içindedirler. Bu zümre, rastlantıya bağlı çalışanlar, otomasyonda ilerlemenin işsizliğe ve sefalete ittiği işçiler, kalifiye bir mesleğe sahip olmayanlar, tarımda ve çeşitli çiftliklerde mevsimlik bir iş bulup da sefalet içinde yaşayanlar, belli bir federal yardımla yetinmek zorunda kalan yaşlılar ve ırksal azınlıklar (özellikle Porto-Ricolular, Meksikalılar, Siyahlar)’dan oluşur. Bu sonuncular, düşük işlerde, en kirli ve en az ücretli mesleklerde çalışır ve gerçek anlamıyla gettolarda yaşarlar (1959’da, Beyazların oturduğu en sağlıksız bir mahallede çocuk ölümleri binde 15,4 iken, Siyahların mahallesi Harlem’de bu oran binde 45,3’tür) işsizliğin en erken ve en sert vurduğu insanlar onlardır; çünkü, bir bunalım anında işten en önce atılanlar onlardır. Bu işsizlik ise, teknolojik ilerlemeden doğar ve belli bir yüzdenin altına hiç inmez.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece,</span> <span class="bold"><span class="calibre_1">bolluk toplumu</span></span> <span class="calibre_1">(</span><span class="italic"><span class="calibre_1">affluent society</span></span><span class="calibre_1">), yurttaşlarının tümünün en temel ihtiyaçlarını karşılama sorununu çözememiştir.</span></p>

  <p class="calibre_7"><span class="italic"><span class="calibre_1">Gitgide tutuculaşan bir evrim</span></span></p>

  <p class="calibre_5"><span class="calibre_1">Bütün bu gelişmelerin vardığı sonuçlardan biri de şudur:</span> <span class="bold"><span class="calibre_1">Pek az sayıda insandan</span></span> <span class="calibre_1">oluşan bir</span> <span class="bold"><span class="calibre_1">yönetici sınıf</span></span> <span class="calibre_1">ortaya çıkmıştır; iktisadî yaşama egemen olan odur ve bir yanın yüzyıldan beri, ülkenin siyasal doğrultusunda gitgide önemli bir rol oynamaktadır. W. Wright Mills’in çalışmalarının gösterdiği gibi, en zengin Amerikalılar (yani 30 milyon dolan aşan bir servete sahip olanlar), gitgide artan bir oranda, yüksek sınıflardan geliyorlar. Federal yönetimin kilit mevkilerinde de durum budur: 1789’dan 1953’e kadar bu mevkileri işgal eden 513 kişi arasında, Mills’e göre, yüzde 60’ı, ülkenin en zengin ailelerinden gelenlerdir ki, nüfusun yüzde 5 ila 6’sını temsil ederler; işçi, küçük tacir ve orta halli köylü ailelerden gelenlerin oranı sadece yüzde 5’tir. Bu iş dünyasını yönetenlerle hükümette bulunanların birbirine karışıp kaynaşmaları gitgide tamdır. Cumhuriyetçilerin 1952’de iktidara yeniden gelişleriyle, hükümetteki personelin yarıdan fazlası, doğrudan doğruya büyük ticaret ve maliye çevrelerinden gelenlerden oluşmaktadır. Böylece, devlet ve ekonomi, gerçekten</span> <span class="bold"><span class="calibre_1">aynı sınıfın</span></span> <span class="calibre_1">elindedir.</span></p>

  <p class="calibre_5"><span class="calibre_1">Bu koşullarda,</span> <span class="bold"><span class="calibre_1">konformizmle tutuculuğun güçlenmesi</span></span> <span class="calibre_1">ve</span> <span class="italic"><span class="calibre_1">New Deal</span></span> <span class="calibre_1">anlayışının unutulması ya da ona karşı çıkılmasında şaşırtıcı hiçbir yan yoktur. F.D. Roosevelt ile kimi danışmanlarının büyük çıkar çevreleri ile tutucu güçler nezdinde -adım başında- karşılaştıkları inatçı muhalefet, Başkanın ölümünden sonra bütün sertliğini yeniden bulmuştur. Yazılan çizilenler, 30’lu yıllarda onca başarı kazanmış sol düşünceler, solculuk (</span><span class="italic"><span class="calibre_1">leftisme</span></span><span class="calibre_1">) karşısında nasıl olumsuz bir tavır takınıldığını gösteriyor bize. Üniversite ve aydın çevrelerinde bile</span> <span class="bold"><span class="calibre_1">karşı-aydınlanma</span></span> <span class="calibre_1">(</span><span class="italic"><span class="calibre_1">counter enlightenment</span></span><span class="calibre_1">), bir</span> <span class="bold"><span class="calibre_1">ilerleme düşmanlığı</span></span> <span class="calibre_1">ortaya çıkmıştır; T.S. Eliot ve Arnold Toynbee gibi yazar ve tarihçilerin eşitlik aleyhtarı düşünceleri bu eğilimi avamileştirir; bir değişmez gerçek özlemini, bir akıldışı açlığını, sinema, radyo, televizyon, doğaldır ki basın yayınlar durur. Bunun sonucu şudur: Eğitimde akılcı değerlere karşı tam bir horlayış, her türlü eleştiri karşısında derin bir güvensizlik ve boşinançları tartışma konusu yapmayı ret! Böylece, XIX. yüzyılın köktendinci ve gerici eğilimleri, alkol yasaklılığı, Yahudilerle Katoliklere karşı Ku Klux Klan düşmanıllığı, evrim kuramını öğretme yasağı yeniden hortlar. Vaktiyle</span> <span class="italic"><span class="calibre_1">New Deal</span></span><span class="calibre_1">’e karşı çıkanlar, Mac-Carthysm’in ateşli yandaşları olurlar. Konformizmi güçlendiren, sosyal otoritelere saygıyı, milliyetçiliği telkin eden bir atmosfer oluşur; Amerikan yaşam biçimi (</span><span class="italic"><span class="calibre_1">American way of life</span></span><span class="calibre_1">), uygarlığın en yüksek biçimidir, onu eleştirenler Amerikalı olamazlar, haindirler ve Federal Araştırma Dairesi’nce (FBI) izlenmelidirler, denir.</span></p>

  <p class="calibre_5"><span class="calibre_1">Olan bitenin bir sonucu da şudur: Bir</span> <span class="bold"><span class="calibre_1">sosyal olana tepki politikası</span></span> <span class="calibre_1">dizginlerinden boşanır.</span> <span class="bold"><span class="calibre_1">New Deal’</span></span><span class="calibre_1">in sosyal içerikli yasalarına karşı işverenlerin öç alması başlar. Grev hakkı, 1947’de, ulusal çıkara dayanan alanlarda kısıtlanır ve Başkana, kilit sanayilerde onu yasaklama yetkisi tanınır; dışardan göçe konmuş kısıtlamalar daha da ağırlaştırılır. Bütün bu politikanın başlıca kurbanları, Amerikan yurttaşı da olsa, Siyahilerdir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Yüzde 45’ten fazlası artık Kuzey’in büyük kentlerinde oturan bu insanların durumunu düzeltmeye yönelik bir çaba görülür federal otoriteler arasında; örneğin Yüksek Mahkeme’nin 1954’teki bir kararı da bütün okullarda bütünleşmeyi zorunlu kılmıştı. Ne var ki, Güney eyaletlerde korkunç bir tepkiyle karşılaşır bu. Ancak, kendilerinden esirgenen eşitliği elde etmek, kamusal kurum ve araçlarda, okul ve üniversitelerde, yığıştıkları gettolarda ayrımcılığa karşı çıkmak için Siyahiler de hareketlenir. Başkan Kennedy ile Johnson, onların haklarına saygı adına ciddi güvenceler getiren bir kanun çıkarırlarsa da, bütünleşme yanlılarının eylemi tepki görür ve şiddete başvurulur. Öyle olunca, Siyahilerin sabrı da tükenir: Şiddete başvurmama politikası terk edilir gibi olur ve 60’lı yıllarda büyük yakıp-yıkma olayları patlak verir; Martin Luther King’in öldürülmesi (1968) tuz biber eker her şeye. Olağanüstü şiddette bir ırkçı bunalımdır ki bu, Amerikan toplumunun dengesini tehdit etmektedir.</span></span>
  </blockquote>

  <p class="calibre_7"><span class="italic"><span class="calibre_1">Siyasal yaşamdaki darlaşma ve hareketsizlik</span></span></p>

  <p class="calibre_5"><span class="calibre_1">Bunlar olurken,</span> <span class="bold"><span class="calibre_1">siyasal tartışma alanı</span></span> <span class="calibre_1">gitgide daha</span> <span class="bold"><span class="calibre_1">sınırlanmış</span></span><span class="calibre_1">tır. Devletin müdahalesi ve iktisadi yaşamı yönlendirme görevi, sendikaların rolü, tarımsal gelirleri istikrara kavuşturma önlemleri,</span> <span class="italic"><span class="calibre_1">New Deal</span></span> <span class="calibre_1">zamanında devrimci olarak nitelenen bütün bu yenilikler, Cumhuriyetçi Parti çevrelerince ciddi olarak tartışılmaz haldedir artık; söz konusu çevreler, orta sınıfların büyük bir bölümünü, burjuvalaşmış işçileri ve Siyahilerin bir kısmını kendi davalarına kazandıkları günden beri böyledirler. Demokrat Parti’ye gelince, düşüşünden beri, seçmenlerin önüne gerçekten yeni hiçbir yeni fikir çıkaramamıştır. Böylece tartışılan sorunlar ayrıntıdaki sorunlardır: Gümrük tarifeleri,</span> <span class="italic"><span class="calibre_1">big business</span></span><span class="calibre_1">’in etkisi, dış politikadaki biçimler; Eisenhower, 1952 seçimlerinde oyların yüzde 55,4’ünü aldığı halde, 1956’da yüzde 57,28’i ile seçilir.</span></p>

  <p class="calibre_5"><span class="calibre_1">Bununla beraber,</span> <span class="bold"><span class="calibre_1">John Kennedy’in</span></span> <span class="calibre_1">1960’taki</span> <span class="bold"><span class="calibre_1">zaferi</span></span><span class="calibre_1">, ülkenin siyasal yaşamında bir değişikliğin işaretidir: Yönetiminin yeni biçemi, aralarına -F.D. Roosevelt döneminde olduğu gibi- çok sayıda aydınların ve üniversite profesörlerinin katıldığı ekibinin oluşumu, -yapısal olmasa da- reformları, özellikle “öteki Amerika”nın yaşadığı sefalete son verebilecek nitelikte reformları içeren programı, çelik sanayisinin ağababalarına ve Siyahilerin savunmasında Güney’in ayrımcılığına kafa tutmasıyla umutları uyandırmıştı. Ne var ki, bütün bunlar kaybolur kendisiyle beraber. Yerine geçen J. Lyndon Johnson, hasmı -açıkça faşizan!- Barry Goldwater’e tepki olarak, güçlü bir liberal akımın desteklediği olağanüstü bir çoğunluktan yararlanmış da olsa, içerde -Siyahilerin hakları dışında- tam tutucu bir politikaya yeniden döner ve dışardaki müdahaleciliği ise,</span> <span class="italic"><span class="calibre_1">big stick</span></span> <span class="calibre_1">dönemini hatırlatmaktadır.</span></p>

  <p class="calibre_5"><span class="calibre_1">Siyasal yaşamda bir yenileşme mümkün müdür?</span></p>

  <p class="calibre_5"><span class="calibre_1">Kamuoyunun dile gelişini saptıran seçim sistemi ve bizzat kurumlar,</span> <span class="bold"><span class="calibre_1">hareketsizliği</span></span> <span class="calibre_1">desteklemektedir alabildiğine: Başkanlık seçimlerinde, “büyük seçmenler”in sayısı ile elde edilen oyların sayısı arasında dengesizlik vardır. Kongre seçimlerinde ise daha büyük bir eşitsizlik hüküm sürmektedir; özellikle, nüfusu ne olursa olsun federe devletlerin senatör sayıları arasındaki eşitlik, nüfusu en az devletlerin üstünlüğünü beraberinde getirmektedir. Bunun gibi, gerek Temsilciler Meclisi’nde gerek Senato’da, esas rol sürekli komisyonlardadır; orada da usuller öylesinedir ki, tam bir yaşlılar yönetimi hüküm sürer. Bütün bunlara, büyük yekûnlar tutan seçim giderlerini eklemeli; o yolladır ki, neredeyse resmî kurumlar haline gelmiş baskı grupları, en kurnazından en kaba usullere değin başvurarak cirit atarlar ortada.</span></p>

  <p class="calibre_5"><span class="calibre_1">Aynı doğrultuda bir başka etki de, hükümet işlerinde</span> <span class="bold"><span class="calibre_1">asker-sanayi ortaklığının</span></span> <span class="calibre_1">pek büyük</span> <span class="bold"><span class="calibre_1">nüfuzu</span></span><span class="calibre_1">dur. Soğuk savaş döneminden başlayarak, özellikle Birleşik Devletlerin “dünya jandarması” rolüne soyunması, ordunun önemini daha da artırmıştır; dev bir bütçeye sahip kurum da, bunun bir bölümünü çoğu kez ortalığa ürküntü salacak ve şoven bir propagandada kullanmaktadır. Öte yandan, devletin -ulusal savunma adına- siparişleri büyük yekûn tutmaktadır; ulusal savunma giderleri bütçenin yüzde 60’ını kapsamakta, ordu için üretim toplam üretimin yüzde onuna varmakta ve el emeğinin yüzde 9’unu kullanmaktadır.</span></p>

  <p class="calibre_7"><span class="italic"><span class="calibre_1">Son durgunluk ve bunalım</span></span></p>

  <p class="calibre_5"><span class="calibre_1">Bu istikrar, 1957’de</span> <span class="bold"><span class="calibre_1">yeni bir iktisadî bunalım</span></span><span class="calibre_1">ın ortaya çıkışıyla bozulmuştur; söz konusu bunalım ise, 1945’ten beri üçüncüsüdür ve en ağırıdır. Gerçekten, 1955’ten başlayarak büyüme, ulusal gelirde ve yatırımlarda, giderek sanayi potansiyelinde, -gitgide yavaşlayan- bir yükselişe yol açarsa da, yerini pek açık bir durgunluğa, belirgin bir gerilemeye bırakır sonra: Ulusal tüketimdeki artış devede kulaktır, büyük mağazaların satışları düşer ve stoklar birikir, sanayi üretiminin hacminde azalma görülürken, çiftliklerin sayısı da düşüşünü sürdürür; son olarak, işsiz sayısı 1958 Nisan’ında 5.198.000’e çıkar. Bütün bu gelişmelerden en çok etkilenen maden sanayisidir; onu kimya sanayisi, kapkacak sanayisi ve bina yapımı izler. Bu gerileme belirtileri, ister istemez yeniden devlet müdahalesine yol açar.</span></p>

  <p class="calibre_5"><span class="calibre_1">Söz konusu durgunluk 1960’ta sona erer ve büyük sanayi ülkeleri içinde başta geldiği halde 1953’ten beri en az ilerlemiş olan Birleşik Devletler, 1929’dan beri görmediği</span> <span class="bold"><span class="calibre_1">parlak bir atılım ve gönenç aşaması</span></span><span class="calibre_1">na girer. Bu, dış ticareti canlandırarak ve tam istihdamı sağlayarak yüksek bir kalkınma oranını hedef tutan Kennedy yönetiminin müdahaleci politikasının ürünüydü. Gerçekten, sanayi yatırımları bir dizi mali ve parasal önlemlerle yüreklendirilir, ve önemli vergi indirimlerine gidilir; öte yandan, geri kalmış ülkelere yardım büyük ölçüde artırılır. Dış ticaret, 1964’te rekor düzeye varır. Ne var ki, bu birden yükseliş, bu beklenmedik başarı da 1967’de sona erer ve enflasyon tehdit etmeye başlar. Başta askerî giderler, ve dış ülkelere, özellikle de Ortak Pazar ülkelerine -artan ölçüde- özel sermaye ihracının yanı sıra, bir neden de Japonya’dan ve Avrupa’lı ülkelerden gelen mamul sanayi ürünlerinin Amerika’yı istilasıdır.</span></p>

  <p class="calibre_5"><span class="calibre_1">Konuyu -ikinci otuzlu yılların sonuna kadar- bağlarken söylenecek şudur: Birleşik Devletler, dünyanın 1 numaralı gücü olarak kalmakla beraber, İkinci Dünya Savaşı’nda kazanılan zaferin sonucu elde edilmiş hegemonyacı durumu da sürdüremez haldedir. Teknolojik planda pek ilerde olsa da, Sovyetler Birliği ile yeniden rayına oturmuş Batı Avrupa’daki ilerlemeler, korkunç bir ırksal gerilim, pek tutkulu ve pek pahalı bir dış politika, bütün bunlar mali ve -milleti bölen- siyasal bir bunalıma yol açmıştır. Federal Banka’nın Başkanı, McChesney Martin, buna bakıp 1968 Nisan’ında şöyle diyordu: “Birleşik Devletler, 1931’den beri en vahim bir mali bunalımın içine gömülmüştür”.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_25"></div>
</body>
</html>
