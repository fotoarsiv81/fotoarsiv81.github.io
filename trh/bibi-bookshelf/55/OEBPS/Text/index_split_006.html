<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_6"><span class="italic"><span class="bold"><span class="calibre_1">BÖLÜM I</span></span></span><br class="calibre2" />
  <span class="italic"><span class="bold"><span class="calibre_1">BİRİNCİ DÜNYA SAVAŞI</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Avrupa’nın gerilemesine, giderek ayrıcalıklarını yitirmesine yol açan Birinci Dünya Savaşı, etkileri dünya çapında da olsa, yaşlı kıtanın bir “iç savaşı” görünüşündedir. O korkunç boğuşmayı ve onu izleyen gelişmeleri anlatmadan önce, kaybolup gidenin çapını iyice anlayabilmek için, Birinci Dünya Savaşı’nın eşiğindeki</span> <span class="bold"><span class="calibre_1">Avrupa’nın üstünlüğü</span></span><span class="calibre_1">nün dayandığı temelleri görmekte yarar var.</span></p>

  <p class="calibre_5"><span class="calibre_1">Neleri temsil ediyordu 1914’te Avrupa?</span></p>

  <p class="calibre_"><span class="calibre_1">BİRİNCİ DÜNYA SAVAŞI’NIN EŞİĞİNDE AVRUPA’NIN ÜSTÜNLÜĞÜ</span></p>

  <p class="calibre_5"><span class="calibre_1">Avrupa’nın, 1914’te dünyanın geri kalan bölümü üzerindeki üstünlüğü, sadece askerî gücüne dayanmaz; maddi ve teknik alanda, mali alanda ve evrensel boyutlardaki fikri alandadır da bu üstünlük: Avrupa, dünyanın fabrikası, bankası ve öğretmenidir.</span></p>

  <p class="calibre_7"><span class="italic"><span class="calibre_1">Avrupa’nın üstünlüğünün kanıtları</span></span></p>

  <p class="calibre_5"><span class="calibre_1">Avrupa’nın maddi üstünlüğü, önce</span> <span class="bold"><span class="calibre_1">insanca zenginliği</span></span><span class="calibre_1">ndedir. Gezegenin 1 milyar 800 milyon nüfusunun sadece 460 milyonu (yüzde 26) yaşlı kıtada olsa da, artış oranı yüksekliğini hâlâ sürdürür: Almanya, yılda 850.000 çoğalır, Avusturya-Macaristan için 250.000, Rus İmparatorluğu için 2 milyondan fazladır bu rakam. Bunun gibi, dışarıya Avrupalı göçü, yeryüzündeki göçlerin en önemlisi olarak kalır. Avrupalı, deniz aşırı kurulmuş olan yeni “beyaz” devletleri, güçlendirmeyi ve geliştirmeyi sürdürür: Birleşik Amerika ile Dominyonlara, Arjantin’e, Brezilya’ya, başta İngilizlerle İtalyanlar, sonra da Orta ve Doğu Avrupa’nın sefalet içindeki yüzbinlerce köylüsü, her yıl akar durur; yılda bir 700.000 Rus köylüsü de, Ural’ların ötesinde Asya’ya boşalır. Deniz aşırı ülkelerde, geçici göçmenler olarak kalsa da, “Avrupalının Avrupa için” örgütlediği bir iktisadî sömürünün kadrolarını da katmalı bu rakamlara.</span></p>

  <p class="calibre_5"><span class="calibre_1">Yaşlı kıtanın sanayi ve ticaret alanındaki üstünlüğünde ilk dikkati çeken şudur: Dünyada Avrupa’nın, en başta da Batı Avrupa’nın yararına bir</span> <span class="bold"><span class="calibre_1">dikey iş bölümü</span></span> <span class="calibre_1">yerleşmiştir. Ötede, Birleşik Devletler’in hızla sanayileşmesine karşın, en önemli sanayi merkezi yeryüzünde, işte bu Batı Avrupa’dır: Büyük Britanya, Almanya, Fransa, üretim yeteneği ile kıtanın kalifiye iş gücünün 10’da 7’sine sahiptirler. Bu üç ülke, meta üretiminde, neredeyse bir tekeli ellerinde tutarlar: Dünyaya yollanan malların yüzde 62’sini onlar sağlarlar; dışardan hammadde ile yiyecek maddeleri alımında da başta onlar gelirler. Birleşik Devletler, maden kömürü, demir ve çelik üretiminde önde gelse de, mamul madde dış satımın ancak yüzde 33’ünü oluşturur ve ticaret donanması dış ticaretin sadece onda birini karşılar; uluslararası alışverişte, Amerika’nın payı yüzde 14 ve Asya’nınki yüzde 10,6 iken, Avrupa’nın payı ezicidir.</span></p>

  <p class="calibre_5"><span class="calibre_1">Ticaret alanında, Avrupa, bütün dünya ülkeleri arasında her yönden</span> <span class="bold"><span class="calibre_1">zorunlu bir aracı</span></span><span class="calibre_1">dır: Önce Londra, sonra Amsterdam, Anvers, Frankfurt, Viyana, Paris, dünya ticaretinin hakemleri, “iktisadî kararın merkezleri”dirler.</span></p>

  <p class="calibre_5"><span class="bold"><span class="calibre_1">Dev bir mali gücü</span></span> <span class="calibre_1">de vardır bu Avrupa’nın: Yün, kömür, bakır, kalay gibi hammaddelerin hemen hemen tek pazarı, mamul madde sağlamada dünya müteahhidi olan Avrupa, serbestçe fiyatlarını saptar onların. Dışardaki yatırımlarından büyük kazançlar elde eder. Hükümetler ve özel girişimler uzun vadeli kredi ihtiyaçlarını onun bankalarından sağlarlar. New York, hâlâ Kuzey ve Güney Amerika değerleri ile sınırlamıştır kendisini; ama dünyanın neresinde olursa olsun, bir maden mi açılacak, bir demiryolu mu döşenecek, bir fabrika mı kurulacak, gerekli sermayeyi sağlayan sadece Avrupa’dır; dünyanın bankasıdır o ve üç devlet, bütün dış yatırımların yüzde 83’ünü aralarında bölüşürler: Büyük Britanya yüzde 45, Fransa yüzde 25, Almanya yüzde 13 bir payla sıralanırlar; Birleşik Devletler ise, yüzde 5 payla onların pek arkasından gider. Britanya ulusal zenginliğinin dörtte biri, Fransa’nınkinin altıda biri yabancı ülkelerde yatırılmıştır: Söz konusu yatırımlar da, oralarda, büyük işletmeleri yöneten ve borçlu ülkeleri müşteri ve hammadde sağlayıcı haline getiren tacir, teknisyen ve mühendislere yol göstererek, iktisadî fethin araçları olmuşlardır.</span></p>

  <p class="calibre_5"><span class="calibre_1">Ancak unutulmasın: Bu dünya pazarlarını ellerinde tutan ülkeler, bütün bir Avrupa demek değildir. Batı Avrupa’nın bu ayrıcalıklı ülkeleri, iktisatçı François Perroux’nun deyimiyle, “</span><span class="bold"><span class="calibre_1">egemen Avrupa</span></span><span class="calibre_1">”dır ve karşısında da, tarımı geri ve sanayisi çocukluğunu yaşayan “edilgin Avrupa” vardır. Birincisinin başında Büyük Britanya ile Almanya yer alır; onları, daha da geriden Fransa ile, alabildiğine sanayileşmiş küçük ülkeler, Belçika, İsviçre, Hollanda izler. Londra, giderek İngiltere, “dünya ekonomisinin merkezi”dir. İngiltere’nin asıl rakibi de, kara Avrupa’sının başta gelen gücü durumundaki, 67 milyonluk Almanya’dır; teknik ve örgütlenişte bir başka dev gelişmeyi yaşamıştır Almanya.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Gerçekten Almanya, 67 milyonluk nüfusuyla, kara Avrupa’sının başta gelen gücüdür; çokça denildiği gibi, “teknik ve örgütlenişin cenneti”dir. Pek çarpıcı bir yükselişi yaşamıştır: Dökme demir üretimi 13 milyon tondur (Büyük Britanya 10 milyon); demir-çelik 12.500.000 ton (Büyük Britanya 7.750.000), maden kömürü üretimi 190 milyon tondur. Renklendirici maddeler gibi kimi kimya sanayisi dallarında tekel kurmuştur. Bankacılık ve ticarette, yöntemli bir genişleme ve yayılma politikası izlemiştir; o kadar ki, Orta Avrupa ile Tuna havalisinde bütün bir dış ticaretin merkezi olup çıkmıştır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bu birkaç ülkenin dışında, geri kalanı, “</span><span class="bold"><span class="calibre_1">edilgin Avrupa</span></span><span class="calibre_1">”nın içinde yer alırlar. Başta Güney ve Doğu Avrupa, büyük toprak sahiplerine tabi, yoksul bir yaşamı sürdüren geri köylülerin yurdudur. Sanayi tohum halindedir orada ve kolonyal tiptedir: Çoğu kez Fransız, Alman, Belçika sermayesiyle yaratılmıştır bu ve kimi zaman yabancılarca yürütülür. Bu doğu devletleri içinde en büyüğü olan dev Rus İmparatorluğu’nun sanayisi daha da yetersizdir.</span></p>

  <p class="calibre_5"><span class="calibre_1">Her iki Avrupa arasındaki ticaret de, egemen Avrupa’nın dünya ile sürdürdüğü ticaretin aynısıdır: Mamul madde karşılığında, hammadde ve yiyecek maddeleri almak!</span></p>

  <p class="calibre_5"><span class="calibre_1">Peki, “egemenlik altındaki dünya”nın durumu ne bu Avrupa karşısında?</span></p>

  <p class="calibre_7"><span class="italic"><span class="calibre_1">Egemenlik altındaki dünya</span></span></p>

  <p class="calibre_5"><span class="calibre_1">Avrupa dışında, Birleşik Amerika, Japonya ve bir ölçüde Dominyonlar bir yana bırakılırsa, alacaklı sanayi ülkelerinin tekeli tamdır. Doğrudan doğruya yönetilen sömürgeler dışında, Asya, Güney Amerika, Afrika, bir</span> <span class="bold"><span class="calibre_1">yarı-sömürge</span></span> <span class="calibre_1">rejimi ne tabidir.</span></p>

  <p class="calibre_5"><span class="calibre_1">Uçsuz bucaksız Çin en belirgin örneğidir bunun. 1842’de 18 ülkenin imzaladığı antlaşmaların sonucu olarak, Çin’in kapıları Avrupa’ya açılmıştır. O ülkelerin yurttaşları Çinlilere oranla ayrıcalıklı durumdadır: İstedikleri gibi girer çıkar, ticaretlerini yapar ve Çin mahkemelerinde değil konsolosluk mahkemelerinde yargılanırlar; belli noktalarda yabancıların garnizonları vardır; ticaret, “en ayrıcalıklı ulus” ilkesine dayanır ve devede kulak bir gümrük ödenir; başka mali ayrıcalıklardan da yararlanılır; belli başlı kamu hizmetleri üzerinde de denetim konmuştur: Limanlar, gümrükler, dolaylı vergiler Batılılara bırakılmıştır. Yabancı bankalar, devlet borçlanmasında, demiryolu yapımında, tazminat ödenmesinde birer aracı durumundadırlar ve sözleşmeleri korkunç koşullara bağlarlar.</span></p>

  <p class="calibre_5"><span class="calibre_1">Bu iktisadî bağımlılık, Çinlileri sıkı bir siyasal bağımlılığa sürüklemiştir ve Çinli yüzkızartıcı biçimde aşağılanır kendi ülkesinde: Hıristiyan misyonerler ulusal gelenekleri çiğner; yabancı işletmeler, Çinliye, bir yabancıya oranla düşük ücret öder. Gümrük bağımsızlığının yitirilmiş olması, ülkenin sanayileşmesini geciktirir; dokunulmazlıklar, kimi suçların kavuşturulmasında yerli makamların elini kolunu bağlar; nüfuz dairelerinin yaratılması ülkenin bölünüşünü hazırlar.</span></p>

  <p class="calibre_5"><span class="calibre_1">Böylesine sert biçimde olmasa da, Ortadoğu’da Osmanlıda ve Mısır’da da durum aynıdır. Limanları, tramvayları, telefonu, elektrik ve gaz üretim ve dağıtımını yabancı kumpanyalar kurar ve işletir; doğal kaynaklar, kömür, kurşun, çinko, krom, yabancı kumpanyaların elindedir; “hacılar için”, yani üretken olmayan bir alanda yapılmış Arabistan demiryolu dışında, bütün demiryolları yabancıların elindedir. Denizde seyrü seferin yüzde 82’si yabancılara aittir; petrol aranması, hatta maliye yabancı bankalarca denetlenir; ülkenin tek işi vardır: Hammadde üretmek!</span></p>

  <p class="calibre_5"><span class="calibre_1">Mısır’da, ulusal zenginliğin yarısına yakınını yabancılar, özellikle de Fransızlarla İngilizler ele geçirmişlerdir. Bu insanlar, üstelik idarede kilit noktalardadır; Süveyş Kanalı Kumpanyasında, sanayide ve büyük ticarette emredici durumdadırlar. Türkiye gibi Mısır da kapitülasyon rejimine tabidir ve bu rejim, yabancılara en önemli -adli- konularda dokunulmazlıklar sağlar.</span></p>

  <p class="calibre_5"><span class="calibre_1">Latin Amerika’da, Avrupa, Birleşik Devletler’le paylaşmak zorundadır sömürüyü.</span></p>

  <p class="calibre_5"><span class="calibre_1">Öte yandan, kurdukları</span> <span class="bold"><span class="calibre_1">sömürge imparatorlukları</span></span><span class="calibre_1">nda, büyük Avrupalı devletler, kendi çıkarlarına tekel kurmakta, yerli kaynakları ve emeği -istedikleri gibi- sömürmekte daha da serbesttirler. Afrika, XIX. yüzyılın son çeyreğinde, alelacele paylaşılmıştır: Göz önünde tutulanlar da, gerçeklikler değil, etnik ve geleneksel bölünmeler, kimi zaman rastlantılar olmuştur; bazen de sadece enlemler ve boylamlara bakıp sınırlar çizilmiştir; halklar keyfe göre parçalanmış, yine keyfe göre gruplandırılmıştır. Böylece oluşturulmuş dev imparatorluklar vardır: Britanya İmparatorluğu metropolden 140 kez daha geniştir; bu oranlar Belçika İmparatorluğu için 80, Hollanda İmparatorluğu için 60, Fransız İmparatorluğu için 20’dir. Rusya, daha önce Sibirya’ya egemenken, Orta Asya’ya da yaymıştır bunu. Tek başlarına Rusya, Büyük Britanya, Fransa, yerkürenin yarısından fazlasına ve insanlığın da üçte birine hükmederler. Elde edilmiş ülkelerin işletilmesi “sağma ekonomisi”nin ilkelerine göredir: Kimi mamul maddelerle ham ürünler trampa edilip dışarıya yollanır; sermayeler, sadece hammaddeler için kullanılır ve kazançlar nadir olarak yerinde yatırıma sokulur; hiçbir sanayileşme denemesi görülmez. Güneydoğu Asya’da, “örnek koloni” olarak Hollanda sömürgelerinde, zorla dayatılmış kahve tarımı Cava’da 1914’e kadar sürdürülmüş, hammaddelerin fiyatı da Amsterdam’da saptanmıştır. Üstelik bir “özümseme politikası” uygulanan Fransız Hindiçini’sinde, 1892 gümrük antlaşması, Fransız sanayisi için ayrıcalıklı bir pazar yaratmıştır, ama ülkenin çayı, kahveyle karabiberi Fransa’ya girerken gümrük öder; bu gümrük politikası, Hindiçini’nin, pirinç için has müşterileri olan öteki Asya ülkeleriyle ticaretini çöküşe götürür. Burada da pek azdır yatırımlar; o da, orman işletmeciliği ile kahve ve kauçukağacı plantasyonları içindir. 1913’te, Hindiçini’nin dışsatımının yüzde 95’i hammadde, dışalımının yüzde 70’i de mamul maddedir.</span></p>

  <p class="calibre_5"><span class="calibre_1">İngilizin Hindistan’da kurduğu sömürü çarkı ise, daha karmaşık, daha boyutludur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Hindistan’da İngilizler, dışarıya satılacak ürünlerin, buğday, pamuk, haşhaş ve kenevirin ekimini geliştirmişlerdir; gümrük tarifeleri, dokuma ve maden sanayilerinin doğmasını engellemiş, sonra da gelişmelerine köstek olmuştur. Yerli tezgâhların Batılı maşinizmce çökertilmesi; ancak büyük toprak sahipleri ile tefecilerin işine yarayan -İngiltere’den aktarma- bir toprak rejimi, tarım kesiminde varını yoğunu yitirmiş kitleleri Doğu ve Güney Afrika’ya göçe zorlar ve onlar da oralarda tam bir köle rejiminin boyunduruğuna girerler. O kadar ki Gandhi, ilk haykırışını bu rejime karşı yükseltecektir. Dış ticaretin hemen hemen tamamı (yüzde 90), İmparatorluğun ülkeleriyle yapılır. Yatırımların gelirleri -ki 1916’da 390 milyon sterline ulaşmıştır-, kamu borçlarının faizlerinin yanı sıra, eski yöneticilere bağlanan aylıklar için, her yıl İngiltere’ye büyük paralar ödenir. Son olarak, XIX. yüzyılın sonlarında Sudan’a ve Habeşistan’a yapılan seferlerin yükünü -insan ve para olarak- çeken Hindistan’dır; Akdeniz’deki Britanya donanması ile, İran’daki İngiliz konsolosluklarının giderlerinin bir bölümünü ödeyen de odur...</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Fikri bir temeli de var mıdır bu üstünlüğün?</span></p>

  <p class="calibre_7"><span class="italic"><span class="calibre_1">Avrupa’nın fikri ve teknik üstünlüğü</span></span></p>

  <p class="calibre_5"><span class="calibre_1">Anlatmaya çalıştığımız maddi egemenlik,</span> <span class="bold"><span class="calibre_1">tartışmasız bir fikri üstünlüğe</span></span> <span class="calibre_1">de dayanır. Son yüzyılların en bereketli fikir akımlarıyla buluşları, Avrupa’da ortaya çıkmışlardır; insanlığın başına musallat afetler ile salgınları gerileten hekimler, yeryüzünün çehresini değiştiren büyük bayındırlık çalışmalarını yürüten mühendisler, Avrupa’nın laboratuvarlarıyla üniversitelerinde yetişmişlerdir. Gücün ve başarılarının sırrı da gelip ondan sorulur: Dünyanın dört bucağından öğrenciler İngiliz, Alman, Fransız vb. üniversitelerine doğru akarlar; modern bilimin formülleri onun kitaplarından ya da çevirilerinden bellenir; çağdaş devlet yapısı ve yönetimi yine ondan gelinip öğrenilir; ulusal orduların kurulup yetiştirilmesi söz konusu olduğunda, Alman ya da Fransız askerî heyetleri, İngiliz deniz görevlileri gelip işe koyulurlar. Kıyısından bucağından da olsa, Avrupa temsili kurumlarına öykünülmeye çalışılır: Rusya’. 1905’te, Osmanlı İmparatorluğu 1908’de, Çin 1912’de, Avrupa siyasal rejimlerinin temelini oluşturan hoşgörü, liberalizm, hatta demokrasi ilkelerine yüzlerini çevirirler. Öte yandan, denizaşırı ülkelerdeki genç milliyetçi reformcular, yurtlarına bir yenilik getirme kaygısı içinde, Avrupa tarihinin kendilerine sağladığı örneklerden esinlenirler: Büyük Petro, Kossuth, Mazzini, Cavour Bismarck, ulusal birliği kuran bu dev insanlardır örnekler de. Fransız Devrimi’nin ortaya attığı liberal düşünce, pozitivist anlayış, yüzyılın başlarındaki Çin reformcularına, Osmanlı’nın İttihat ve Terakki Komitesi sivil ve subaylarına, Balkanların yurtseverlerine esin verir.</span></p>

  <p class="calibre_5"><span class="calibre_1">Böylece, 1914’te, kapitalizmin zafer bayrağını dalgalandırdığı bir dönemde, “bilim ve gücün tekeli”ne sahip Avrupa, gerçek bir üstünlük içindedir. Avrupa, teknisyenleri ve sermayeleri sayesinde, Elie Halevy’nin deyişiyle, “bir uluslararası ticaret cumhuriyeti” kurmuştur; ve o cumhuriyet, “Britanya’nın öncülüğünde, ama gerçekte bütün Beyazların yararına” çalışır. Paraların istikran, sermayelerle insanların dolaşımındaki kolaylık, iktisadî kalkınma, 1873-1895 yıllarının uzun bunalımının sona ermesinden beri süren iktisadî kalkınma, bütün bunlar, sistemin gücü hakkında mutlak bir güven yaratmıştır ve çok az kimse kuşkulanır bundan.</span></p>

  <p class="calibre_5"><span class="calibre_1">Ama yine de tehlikeler vardır.</span></p>

  <p class="calibre_7"><span class="italic"><span class="calibre_1">Avrupa’nın üstünlüğünü tehdit eden tehlikeler</span></span></p>

  <p class="calibre_5"><span class="calibre_1">Gerçekten, iktisatçı Keynes’in, anısını iç geçirerek canlandırdığı bu mutlu zamanların Avrupa’sı, uluslararası ilişkilerde gitgide artan bir anarşi ile burun burunadır ve buna yol açan da,</span> <span class="bold"><span class="calibre_1">emperyalizmleri birbirinin karşısına diken</span></span> <span class="bold"><span class="calibre_1">rekabetler</span></span><span class="calibre_1">dir: Kara Avrupa’sının en büyük iktisadî gücü olan Almanya, bir sömürge imparatorluğundan yoksun tek büyük devlettir ve işlerin böylesi bir olup bittiye getirilmesini kabul etmez; Avrupa dışında ve Avrupa’da, bütün büyük devletler birbirinin karşısındadır ve aralarından kimilerinin içerde güçlükleri vardır: İrlanda’da, Alman ve Rus Polonya’sında, Alsace-Lorraine’de, Finlandiya’da, Avusturya-Macaristan İmparatorluğumun Slav ya da Latin azınlıkları arasındadır bu sorunlar ve ulusal bilinç ilerleyip milliyetçiliklerin de o ölçüde kızıştığı her yerde düşündürürler rejimleri.</span></p>

  <p class="calibre_5"><span class="calibre_1">Öte yandan, rekabetler vardır ki, ilerlemeleri, onlara bir eşitlik statüsü tanımaya Avrupa’yı zorlar: Amerika kıtasında, Birleşik Devletler’in nüfuzuna bir pay ayırmak gerekmiştir, Uzakdoğu’da da Japonya’nın nüfuzuna; bununla beraber, pazarların genişleyip yayıldığı bir sırada, Avrupa’nın karşısındaki tehdit, henüz tam anlamıyla kaygılandırıcı gözükmez.</span></p>

  <p class="calibre_5"><span class="calibre_1">1914’te uç veren kaygılar, XIX. yüzyılda sanayi Avrupa’sı yararına yerleşmiş hiyerarşi ile ilgili değildir pek; daha çok, gitgide gelişen</span> <span class="bold"><span class="calibre_1">sosyal sıkıntı ve karışıklıklar</span></span> <span class="calibre_1">yol açmaktadır bunlara. Gerçekten 1905’ten beri, İngiltere’de, Fransa’da, İtalya’da, devrimci bir nitelik taşıyan dev grevler patlak vermiştir; her yıl, 1 Mayıs gösterileri, işçi sendikalarının artan gücünü ortaya koyarlar. Ne var ki, söz konusu sendikaların üyeleri, bir bütün olarak pek düşüktür: Fransa’da, bir milyon sendikalı vardır ve tüm işçi sınıfının da yüzde 12 ya da 13’ünü oluştururlar; sayısının en çok olduğu maden işçileri bile toplam üyelerin sadece yüzde 33’üdür. Rakamlar, daha da sanayileşmiş ülkelerde daha da büyüktür: Büyük Britanya’da 4 milyondur, Almanya’da da hemen hemen ona yakın. Marksizmin etkisi de büyür, sosyalist partilerin toplaştıkları İkinci Enternasyonal’e o esin verir: Parlamentolarda işçi temsilcilerin oranı, Almanya’da yüzde 28, Norveç’te yüzde 25, Belçika’da yüzde 20, Fransa’da yüzde 17, İtalya’da yüzde 10, Hollanda’da yüzde 9’dur; İngiltere’de İşçi Partisi’nin Avam Kamarası’nda sandalye sayısı sadece yüzde 6’dır, ama 1910’da oyların yüzde 42’sini elde eder; bununla beraber, hiçbir yerde, yönetici sınıflar yerleşik düzenin yıkılmasına yönelik bir korku içinde değillerdir ciddi olarak; sadece Rusya’dadır ki, sosyal hiyerarşi tehdit altında görünür, çünkü 1905’teki korkunç bastırmadan beri, huzursuzluğun nedenlerine çare bulma konusunda pek az şey yapılmıştır.</span></p>

  <p class="calibre_5"><span class="calibre_1">İşte, 1914’te patlayan savaş, Avrupa’nın belirtmeye çalıştığımız bu üstünlüğünü yıkmaya başlayacaktır ve bir kırk yıl sonra da eser kalmayacaktır ondan; bu arada Rusya’da patlayan devrim, işçi hareketinin evrimini ve sosyal sorunun verilerini baştan aşağıya değiştirecektir.</span></p>

  <p class="calibre_"><span class="calibre_1">BİRİNCİ DÜNYA SAVAŞI YAPIYI SARSIYOR</span></p>

  <p class="calibre_5"><span class="calibre_1">Bu savaş, dünyanın belli başlı güçlerinin hemen hemen aynı anda katıldıkları ilk savaştır. Gerçekten, o ana değin, hatta Napoleon döneminde, uyuşmazlıklar sadece Avrupalıydı ve 1813-1815 arasındadır ki tüm Avrupa Fransa’ya karşı birleşir sonunda. XIX. yüzyılın bu savaşlarına katılan bütün devletler, tarımın ağırlıkta olduğu ülkelerdi; ekonomileri, çatışmalardan az etkilenmişti ya da hiç etkilenmemişti ve öte yandan, savaşlar da kısa ve sınırlı idi. 1914-1918’de ise, tersine, savaşa katılan tüm güçler,</span> <span class="bold"><span class="calibre_1">sanayi ve ticaret devletleri</span></span><span class="calibre_1">dir ve çatışmalar boyunca, üretim yeteneklerini, güçlü bir silahlanma sanayisini geliştirmeye adarlar; bu devletler, esas olarak tarım kesiminden aldıkları büyük çapta insan yığınlarını cepheye sürerler, bu ise azık ve gereçlerin kaygılandırıcı biçimde azalışına yol açar. Böylece, alışveriş altüst olur ve</span> <span class="bold"><span class="calibre_1">dünyanın iktisadî yapısı</span></span> <span class="calibre_1">ciddi olarak sarsılır.</span></p>

  <p class="calibre_5"><span class="calibre_1">Ne var ki, siyasal yapı da sarsılır. Bu alanda da, yönetimler, savaşın uzamasından, kendini gösteren ve çözülmeleri için de kimsenin iyice hazırlıklı olmadığı yeni sorunların çapından şaşkına dönmüş bir halde, -birçok yönden yepyeni bir duruma pek uyamayacak- “daha önceki” önlemlere başvurmak zorunda kalırlar ya da çoğu geleceği de etkileyecek alelacele çözümler bulurlar.</span></p>

  <p class="calibre_5"><span class="calibre_1">Askerî monarşiler bir yana bırakılırsa, Avrupalı devletler, tartışılmaz olarak bilinen belli ilkelerce yönetiliyorlardı: Sivil iktidarın üstünlüğü, hükümetin ve idarenin eylemlerinin halktan gelen seçilmiş temsilcilerce denetlenmesi esasına dayanan parlamenter demokrasi, temel hak ve özgürlüklere saygı idi bu ilkeler. Son olarak, iktisadî alanda, bir bakıma sonsuz diyebileceğimiz bir özgürlük sürüyordu her yanda. Liberalizmin zafer kazandığı ve genel gönencin var olduğu bu dönemde, devletin zayıflığı, ulusal topluluğun çıkarları için hiç de tehlikeli görünmüyordu.</span></p>

  <p class="calibre_5"><span class="calibre_1">Oysa savaş, bütün bu ilkeleri ve teamülleri altüst eder; bir</span> <span class="bold"><span class="calibre_1">geriye dönüşün işareti</span></span> <span class="calibre_1">olur; otoriteyi ve disiplini güçlendirme bahanesiyle, seçilmiş organların ortadan kaldırılmasına ya da zayıflatılmasına yönelir; bireyin haklarının savunulmasının önüne “hikmet-i hükümet”in konulmasını ister, toplumda demokrasinin ilerlemesinin gerilettiği güçlerin etkisinin gitgide artmasını destekler.</span></p>

  <p class="calibre_5"><span class="calibre_1">Burada birkaç önemli noktanın ayrıntısına girmeliyiz.</span></p>

  <p class="calibre_7"><span class="italic"><span class="calibre_1">Savaş ekonomisinin örgütlenişi</span></span></p>

  <p class="calibre_5"><span class="calibre_1">Bireyci alışkanlıkları en çok altüst eden ve geleneksel görüşleri baştan aşağıya başarısızlığa uğratan,</span> <span class="bold"><span class="calibre_1">savaş ekonomisi</span></span> <span class="calibre_1">oldu. Üretim ve alışverişteki nazik ve karmaşık mekanizma birden parçalandı. Her hükümet, ordularını besleyebilmek, ulusu yaşatabilmek için, köktenci önlemlere gitmek, özel girişimin yerine geçmek ya da onu otoritesi altına almak zorunda kaldı. İki hasmın âdet edindiği abluka ve deniz taşımacılığına getirilecek kopukluk, her ülkeyi,</span> <span class="bold"><span class="calibre_1">kendi kendine yeterlik</span></span> <span class="calibre_1">(</span><span class="italic"><span class="calibre_1">self sufficience</span></span><span class="calibre_1">) politikasına götürdü ve bu da, barış ekonomisinin iş bölümü üzerinde pek açık bir gerilemenin işareti oldu.</span></p>

  <p class="calibre_5"><span class="calibre_1">Savaşın ilk aylarından başlayarak, orduların uğradıkları ağır kayıplar,</span> <span class="bold"><span class="calibre_1">asker mevcudu</span></span> <span class="bold"><span class="calibre_1">ve</span></span> <span class="bold"><span class="calibre_1">donanım sorununu</span></span> <span class="calibre_1">gündeme getirir. Rusya dışında, depolar çabucak boşalır ve ihtiyatlar erirken, ordu mevcudunu ayakta tutmak için, ertelenmiş ya da hizmet dışı tutulan sınıflara çağrı çıkarılır; sömürgelerden, hatta yabancılardan askere almalar başlar. Bu soruna, orduları silahlandırıp donatma sorunu eklenir. Hesaplar kısa süreli bir savaş üzerine yapılmıştır; oysa 1914 Eylül’ünden başlayarak, bütün ordular bir silah ve cephane bunalımı ile yüzyüze gelir. Özellikle Fransa’da pek ağır yürür donanım çabaları. Her ülkede, savaş imalatı, kaynakların ve el emeğinin büyük bölümünü çekip alır. İki taraf arasındaki bu yarışta, Almanya ciddi olarak öndedir: Üretim çabasını yoğunlaştırmak için çabucak önlemler almıştır ve, 1913’te ayda 200 mitralyöz yaparken, 1917’den başlayarak, ayda 2.000 top ve 9.000 mitralyöz üretir.</span></p>

  <p class="calibre_5"><span class="calibre_1">Ne var ki, bu üretim çabaları daha önceden asla görülmemiş</span> <span class="bold"><span class="calibre_1">elemeği ve hammadde sorunları</span></span><span class="calibre_1">nı gündeme getirir: Cepheye giden milyonlarca genç insanın yerini tutacak ve ihtiyaçlara yeten bir üretimi sağlayacak emekçiler bulmak gerekir. Gerçek bir iktisadî seferberliğe yol açar bu. Sadece Almanya zorla çalıştırmaya başvurur. Ama her ülkede, kalifiye olmayan işçiler de dahil, kadı emeğine, sömürge emekçilerine çağrı çıkarılır, savaş esirlerine varıncaya değin çalıştırılır.</span></p>

  <p class="calibre_5"><span class="calibre_1">Abluka ve deniz taşımacılığındaki kopukluk sonucu</span> <span class="bold"><span class="calibre_1">iktisadî silah</span></span><span class="calibre_1">, pek büyük bir önem kazanır. Güçlerin harcanmasına ve üretimdeki anarşiye karşı mücadele, özel girişimin devletçe düzenlenmesi ve yönlendirilmesini gerektirir: Sonunda devlet, bütün ekonomiyi yönlendirir olur. Ticaret, üretim, çalışma özgürlüğü alabildiğine sınırlanır ve düzenlenir. Bu konuda ilk ve en sert önlemler, Almanya’dan gelir; öteki ülkeler de, onları az çok yumuşatarak tekrarlarlar.</span></p>

  <p class="calibre_5"><span class="calibre_1">Harekâtın başlarından beri, mali bunalımı önlemek amacıyla bütün klasik önlemler alınır: Ticari işlemlerde mühletleri uzatma, banka hesaplarında moratoryom, altının yerini tutacak kâğıt para zorlamasıdır bunlar. Ne var ki, savaşın mali yükü, öngörülen tüm ihtiyatları aşar; bütün ülkelerde, iç ve dış istikrazları çoğaltmak gerekir. Böylece devlet borçlanmaları çığ gibi büyür.</span></p>

  <p class="calibre_5"><span class="bold"><span class="calibre_1">Halkın iaşe sorunu</span></span><span class="calibre_1">nu da devletin ele alması gerekir. Bütün ülkelerde, tarım üretimi, erkek elemeği ile hayvan ve gübre yokluğundan düşer; öyle olunca da, cephe gerisinin ve sivil halkın ihtiyaçlarını karşılama sorun olup çıkar. Yiyecekleri kısıtlayıp karneye bağlamadan başlayarak, bütün tüketim maddeleri için yığınla önlem alınır. Her yerde, tarafsız kalmış ülkelerde bile, yiyecek, yakacak ve el emeği kıtlığı kendini hissettirir; fiyatlar yükselir, ücretlerin görece artmasına karşın alım gücü düşer, giderek halkın büyük bir bölümü için yaşam alabildiğine çetinleşir.</span></p>

  <p class="calibre_5"><span class="calibre_1">Cephe ve cephe gerisinde acılar içindedir insanlar.</span></p>

  <p class="calibre_7"><span class="italic"><span class="calibre_1">Cephe ve cephe gerisi</span></span></p>

  <p class="calibre_5"><span class="calibre_1">Halklar, çetin bir sınavla karşı karşıya gelmişlerdir. Başlarda, savaş halinde işçi sınıfının takınacağı tavırla ilgili olarak yönetici sınıfların besledikleri korkunun temelsiz olduğu ortaya çıkar. Rusya ve Avusturya-Macaristan İmparatorluğu gibi otoriter imparatorluklarda olsun, Almanya’da, Fransa’da, İngiltere’de olsun, halk kitleleri, savaş ilanına hemen hemen</span> <span class="bold"><span class="calibre_1">genel bir katılış</span></span> <span class="calibre_1">gösterirler; her yerde “kutsal birlik”tir dile getirilen. Genel grev tehditleri, Sosyalist Enternasyonal’in -önceki birkaç- kararı unutulur. Seferberlik, birliklerin toplaşması, bir coşku havasında gerçekleşir; her ulusun içbağlılığı öylesine sağlamdır ki, devrimci öğeleri yansızlaştırmak amacıyla savaş öncesinde düşünülmüş önlemler yersiz kalır, halklar, kuzu kuzu hükümetlerinin ardından giderler.</span></p>

  <p class="calibre_5"><span class="calibre_1">Bununla beraber, işler, çabucak değişecektir: Değişecektir, çünkü mesleklerinden ve yuvalarından koparılmış asker yurttaşlardır ki ilk kez ve hem de milyonlarca, savaşa, özellikle kanlı, uzu n ve çetin b ir savaş a katılmışlardır; yalnız aşağı sınıflar değil, toplumun bütün sınıfları bu savaşla ilişkilidir ve kimsenin düşlemediği bir sınava girmişlerdir. Değişecektir, çünkü savaş, savaşmayanları da vurmaktadır; onların cephedeki sevdikleriyle ilgili kaygılarına, maddi yaşamın güçlükleri gelip eklenir.</span></p>

  <p class="calibre_5"><span class="calibre_1">Gerçekten, bu savaşta çarpışanların, özellikle de cepheler yerleşip oturduğunda çektiklerini, daha önce hiçbir savaşın insanları çekmediler. Ölüm, her an tehdit eder. Ama nasıl bir tehdit?</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">1915’in sonunda, Britanya ordusu, 273.000 asker ve 12.000 subay olarak, mevcudunun üçte birini kaybetmiştir; aynı tarihte, Fransız ordusunun kaybı, 16.000’i subay olmak üzere, 590.000 ölüdür, Alman ordusununki ise, 20.000’i subay 628.000 ölüdür. Sonra.1916’nın saldırı savaşları gelir: Verdun’de, Alman ordusu 336.000 kişi, Fransız ordusu ise 362.000 kişi kaybeder; Somme, İngilizlere 420.000, Fransızlara ise 202.000 kişiye malolur; batı cephesinde, tek bir yılda, 2 milyondan fazla savaşçı savaş dışı olmuştur. Çanakkale seferi de pahalıya oturmuştur: İngilizler 215.000, Fransızlar 27.000 insan yitirmişlerdir. Rusya’da, savaşın ilk iki yılında, ölü, yaralı ve kayıp olarak zaiyat, 3.800.000 kişidir; sonraki yıllarda, Rus ordusu, her altı ayda bir milyon dolayında ölü ve yaralı, 500.000 de savaş esiri verecektir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Hatırlatmaya gerek yok: Çekilen acılar, savaşçıyı biçimlendirir; 1914’te olduğundan bambaşka bir insan olup çıkar: Düşlerinden uyanır, sempatisi savaş arkadaşlarının çerçevesini aşmaz; siperde gece ve gündüz beraber olduğu insanlar gerçek kahramanlardır gözünde; savaşın başındaki coşku, yerini hayal kırıklıklarına, savaşı görüp tanımamış olan basının kendi sırtından uydurduğu efsanelere karşı duyduğu düşmanlığa bırakır; bıkkınlığa, onca özverinin boşuna olduğu duygusu gelip eklenir kimi zaman.</span></p>

  <p class="calibre_5"><span class="bold"><span class="calibre_1">Cephe gerisi</span></span> <span class="calibre_1">de, çetin koşullar içindedir: Havadan bombalanmaya o da uğrar; denizaltı savaşlarının ve ablukaların doğrudan ya da dolaylı sonuçlarını o da yaşar. Emekçi kıtlığı yüzünden, yabancı işçilere ve kadın emeğine çağrıda bulunulmuştur; kadınlar fabrikalarda ve tarlalardadır, yaşlılar ve çocuklarla çift sürerler. Ücretler, sanayisine göre eşitsiz artar; ne var ki fiyatlar da yükselir ve alım gücü düşer. Hükümetler, ister istemez tayın, yani yiyecekleri kısıtlama yoluna giderler. Yağlı yiyeceklerin yetersizliği, beslenme gücü az besinleri tüketme, sabun kıtlığı salgınlara yol açar; bunların da pir sonucu olarak, doğum oranı yüzde 40 azalır, ölüm oranı sivil halkta artar: 1916’da yüzde 14’tür, 1918’de yüzde 37’dir. Avusturya-Macaristan ile Osmanlı imparatorluklarında durum, her konuda daha da vahimdir.</span></p>

  <p class="calibre_5"><span class="calibre_1">Bütün bunlara eklenen siyasal ve sosyal sorunlar da vardır.</span></p>

  <p class="calibre_7"><span class="italic"><span class="calibre_1">Savaşın siyasal ve sosyal sorunları</span></span></p>

  <p class="calibre_5"><span class="calibre_1">Bu acılar, “savaş vurguncuları”nın birden yükselen zenginliklerinin yarattığı tablo, derinleşen sosyal eşitsizliğin yol açtığı duygular, sonunda, bütün savaşan ülkelerde ağır bir</span> <span class="bold"><span class="calibre_1">siyasal ve sosyal bunalıma</span></span> <span class="calibre_1">neden olur.</span></p>

  <p class="calibre_5"><span class="calibre_1">Gerçekten, farklılık siyasal alanda, yönetenlerle. savaşçıları sağlayan halk kitlesi arasında belirgindir. Savaş, sert biçimde,</span> <span class="bold"><span class="calibre_1">sivil ve siyasal özgürlüklerin savunulması</span></span> <span class="calibre_1">sorununu ortaya koyar. Barış döneminden başlayarak öngörülmüş ve aşağı yukarı her yanda aynı olup yürürlüğe sokulmuş önlemler, fikirlerde tam bir hareketlenişe varır: Sıkıyönetim, yani bireysel özgürlüğün ortadan kaldırılışı, sıkıyönetim mahkemeleri, basına önceden sansür, mallara el koyma, yürütme gücüne büyük yetkiler tanıyan bütün bu önlemler dikkatleri üzerlerine çekerler. Basın özgürlüğünün ortadan kaldırılışı ile kamuoyunun denetimi sınırlanmıştır ve İngiltere dışında kısmi seçimler askıya alınmıştır. Hükümetin yaşamının zaten parlamentoya tabi olmadığı askerî imparatorluklarda, yürütme “tam yetkiler”e sahiptir; ama Fransa’da, yasayıcı bir güç sağlayan kararnameler uygulaması, kanunların uygulanmasını askıya alır ya da sınırlar; Büyük Britanya’da, “krallığın korunması amacıyla” çıkarılan</span> <span class="italic"><span class="calibre_1">act</span></span><span class="calibre_1">’lar, Avam Kamarası’nın gözatma hakkı koşuluna bağlı olarak, hükümete, varolan kanunları değiştirme olanağını sağlarlar. Bir yansız ülke olan İsviçre’de bile, Federal Konsey, güvenliği ve iktisadî etkinliği sağlamak için “sınırsız yetkiler” kabul eder.</span></p>

  <p class="calibre_5"><span class="calibre_1">Kamuya açıklanamayacak ivedi kararlar alma zorunluluğu da,</span> <span class="bold"><span class="calibre_1">parlamentoları temel yetkilerinden soyutlar</span></span><span class="calibre_1">: Hükümetler, meclislerin toplantı sürelerini sınırlamaya çabalar ve temsilcilerin eleştirilerini boğmak için sansüre başvururlar. Bununla beraber, milletvekilleri, çok geçmez, asker ve subay mektupları ile çıkarlar kürsüye; savaşın ve harekâtın yönetilişine, hükümetin ve idarenin yönetilişindeki yanlış ve kötüye kullanmalara karşı yükselen yakınmaları dile getirirler. Sorular, kredi oylamaları, yerine göre denetleme komisyonları, parlamentoya rolünü oynama olanağı sağlar bir parça ve sorunların üstüne gidilir. Ne var ki, parlamenterler pek sert direnişlere çarparlar ve her zaman da kıramazlar onları. Böylece, iktidarı birkaç kişinin elinde toplayan bir “savaş diktatörlüğü” kurulur: Almanya’da Hindenburg’la Ludendorff isteklerini bakanlara ve başbakanlara dayatırlar; İngiltere’de, Lloyd George’un egemenliğinde -beş üyelik- bir savaş komitesi (</span><span class="italic"><span class="calibre_1">War Cabinet</span></span><span class="calibre_1">) vardır; Fransa’da da, Clemenceau’nun yönetiminde -beş kişilik- bir savaş komitesi görülür ki, Bakanlar Kurulu’nun çalışmasını hazırlar, ama aslında istediği gibi yönetir.</span></p>

  <p class="calibre_5"><span class="calibre_1">Öte yandan, savaşın dayattığı disiplin, demokrasideki ilerlemelerin gitgide gerilettiği “önde gelenler”in otoritesini artırır: Sadece yetkilerine kıskançlıkla bağlı askerî şeflerin değil, orduya hemen hemen tüm kadroları sağlayan burjuvazinin otoritesi artar; ulusal savunmaya zararlı düşüncelere, “bozgunculuk”a karşı mücadele, yalnız komutanlığın ya da yürütmenin eylemlerine değil her türlü düşünceye kadar yayılır. Niçin? Çünkü, sosyal yapıyı, patronların otoritesini ya da dinsel sorunları tartışırken, kutsal birliğin tehlikeye düşmesinden korkulur.</span></p>

  <p class="calibre_5"><span class="calibre_1">Kamu özgürlüklerini sınırlamaya ve yolsuzluklara karşı yakınmalara, 1915’ten başlayarak, kıyımlara duyulan tiksinti, kaynaklarda savurganlık ve boş olduğu kadar kesin zafere götürmesi de olanaksız görülen</span> <span class="bold"><span class="calibre_1">savaşı sürdürmeye muhalefet</span></span> <span class="calibre_1">eklenir. Bu eğilimler, farklı ölçülerle, İngiliz barışçı çevrelerinde; İngiliz, Fransız, Alman kimi iş ve siyaset çevrelerinde dile getirilir. İngiltere’de İşçi Partisi içindeki kımıldanışlar, kıta Avrupa’sında sosyalist muhalefete gelip ulaşır ve acılarla bıkkınlık arttıkça bu muhalefet de daha etkili hale gelir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">İsviçre’deki göçmen Rus sosyalistleri, İsviçreliler, ülkelerinin savaşa girmesine karşı olan İtalyanlar, Fransızlarla İngilizler, 1915 Mayıs’ında Zimmerwald’da, uluslararası bir konferans toplarlar; konferans kutsal birliği protesto edip “ilhaksız ve tazminatsız bir barış” ister. Almanya’da Liebknecht ile bir yirmi arkadaşı barış isteyip bağımsız bir parti kurarlar. 1916 Nisan’ında Kienthal’de, yeni bir uluslararası sosyalist konferansı toplanır ve ivedi bir ateşkesi dayatması için proletaryaya çağrıda bulunur. Yığınla savaşçı ile eski ideallerine bağlı kalmış emekçilerin özlemlerine yanıt veren fikir, çeşitli sosyalist partilere ve sendikacı çevrelere yayılır: Fransız sosyalist bakanları hükümeti terkederler; Liebknecht Berlin’de Spartakusbund’u kurar. Avusturya-Macaristan İmparatorluğu’nda, milliyetlerin direnişi apaçık hale gelir; Rusya’da, işlerin gelişmesinden yakınan aydın burjuvazi, Duma aracılığıyla iaşe ve savaş imalatına elkoymak ister: Ne var ki, çar, Duma’nın toplantısını erteler ve çarla burjuvazi arasındaki kopuş tamamlanır; 1916’dan başlayarak, durum, devrimci bir niteliğe bürünür.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="bold"><span class="calibre_1">Rusya’daki devrim</span></span><span class="calibre_1">, sabrın ve takatin sonuna gelmiş halklar arasında derin yankılar yapar: Devrim, kimine göre izlenmesi gerekli bir örnektir; çünkü barış, kimi zaman ne pahasına olursa olsun barış arkasındadırlar. Stockholme Sosyalist Konferansı, barışın mümkün olduğu duygusunu güçlendirir; kutsal birlik fikrine yatmış sendika şefleri, kitle hareketlerince safdışı edilirler; cephede olduğu gibi cephe gerisinde de, barış adına gösteriler birbirini izler: Kimisi açıkça devrimci bir nitelik taşıyan grevler, ayaklanmalar, askerden kaçmalar sarar ortalığı.</span></p>

  <p class="calibre_5"><span class="calibre_1">1917 ve 1918 yılları onların yıllarıdır...</span></p>

  <p class="calibre_5"><span class="calibre_1">Böylece kıyımların, çekilen acıların, adaletsizliğin yol açtığı grevler ve ayaklanmalar, başta Almanya olmak üzere, askerî imparatorlukları çökertir, ama liberal ülkeleri de sarsar. Oralarda zafer coşkusu ve maddi yaşamın -görece- daha az çetinliği, yönetici sınıflara, çalkantıları yatıştırma olanağı sağlar; başka yerlerde ise, kanlı iç savaşlar ve yenenlerin yardımıyla iktidarlarını kurabileceklerdir.</span></p>

  <p class="calibre_5"><span class="calibre_1">Ancak, Rusya’da başarısızlığa uğrayacaklardır.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_6"></div>
</body>
</html>
