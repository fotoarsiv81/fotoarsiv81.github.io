<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM I</span></span></span><br class="calibre2" />
    <span class="italic"><span class="bold"><span class="calibre_1">KOMÜNİST SİSTEMİN ÇÖKÜŞÜ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1950-1970 yıllarının dünyası, hareketsiz olmadığı gibi barış içinde de değildir; bunalımlar ve uyuşmazlıklar birbirini izler ve tehlikelidirler hepsi de. Öyle de olsa, Birleşik Devletler’le Sovyetler Birliğinin ağır ağır yerleştirdikleri çifte tekel, tam olmasa da dönemin sonlarında tartışılır hale gelse de, dünya kamuoyuna, belli bir istikrar ve dengenin bulunduğu izlenimini verir. Ne var ki, bu görece ferahlatıcı hava, 1950-1970’li yılların dünya dengesinin iki sütunundan birinin ani çöküşüyle tartışılır hale gelir. Cepheden bir saldırıya uğramadan sadece içerden aşınmasıyla, komünist sistem 80’li yıllar boyunca erir ve 90’ların başında da yıkılır. Şaşırtıcı bir olaydır bu; o kadar ki, Henri Kissinger buna bakıp şöyle diyecektir: “Dünyada hiçbir güç, askerî bir yenilgi olmadan, bu çapta ya da bu kadar hızlı çökmemiştir!”</span></p>

  <p class="calibre_5"><span class="calibre_1">Söz konusu yıkılışın yol açtığı üç büyük soru var: Neydi bu ani çözülüşün nedenleri? Niçin yıkılış Avrupa’da tam oldu da Asya’da sınırlı kaldı? Bu değişikliğin ertesinde, dünya için seçenek, kaos mu ya da tek başına koşuyu sürdüren üstün bir gücün, Birleşik Devletler’in egemenliği midir? İlk iki soruyu şimdi, sonuncusunu da gelecek bölümlerde yanıtlayacağız.</span></p>

  <p class="calibre_"><span class="calibre_1">SİSTEMİN İFLASI</span></p>

  <p class="calibre_5"><span class="calibre_1">İşin kolayına kaçıp daha baştan kestirip atmak istenmiyorsa, yıkılışın kaynağındaki etkenleri sıralarken,</span> <span class="bold"><span class="calibre_1">sistemin başarıları</span></span><span class="calibre_1">nı da bellekte tutmalı. Gerçekten, bu başarılar tartışılmazdır. Büyük komünist devletlerin yöneticileri, başta da Brejnev, bu başarılara dayanıp -Üçüncü Dünya’da komünist ilkelerin çekiciliğinden de yararlanarak- nüfuzlarını dünyanın büyük bir bölümüne yaymışlardır. 1970’li yıllarda bile, içerdeki güçlükler diz boyu iken, Sovyet, Küba ve Vietnam birlikleri de saldırılara kalkıyorlardı. Şunu da unutmamalı: Dünyanın fethi uğruna iki üstün gücün -birbirine karşı- verdiği amansız kavgada, Sovyetler Birliği ile uyduları, kimi gözlemcilere göre, partiyi kazanacak görünüyorlardı. Komünist askerî cihazın, 1962-1972 yıllarında stratejik silahlarla donanırken, Baniyi nasıl büyülediği de unutulmasın!</span></p>

  <p class="calibre_5"><span class="calibre_1">Evet, çöküşünün eşiğinde komünist yapının</span> <span class="bold"><span class="calibre_1">dış görünüşü pek çekici</span></span><span class="calibre_1">dir. On dört komünist ülke, 1970’lere doğru, bir milyar iki yüz milyona yakın insanıyla, yani insanlığın neredeyse üçte birine sahip insansal ve ekonomik potansiyeliyle, baş döndürür durumdadır. Öte yandan, yeminli düşmanlar bir yana, hiç kimse, komünist rejimlerde -eğitimden sosyal güvenliğe kadar- devletin halka sağladığı</span> <span class="bold"><span class="calibre_1">sosyal kazanımları</span></span> <span class="calibre_1">küçümseyemez.</span></p>

  <p class="calibre_5"><span class="calibre_1">Ne var ki, uzun süre sistemin şöhretini sağlayan bu başarılar, alabildiğine çaptan düşmüşlerdir. 70’li yıllarda ve 80’lerin de başlarında, sosyalist ülkelerin gerçek durumu üstüne -</span><span class="italic"><span class="calibre_1">Samizdat</span></span><span class="calibre_1">’dan ya da Batılı gizli servislerden kaynaklanan- kaygılandırıcı haberler dolaşmaya başlar.</span></p>

  <p class="calibre_5"><span class="calibre_1">Başta siyasal ve iktisadî tıkanıklıklar vardır.</span></p>

  <p class="calibre_7"><span class="italic"><span class="calibre_1">Siyasal tıkanıklıklar</span></span></p>

  <p class="calibre_5"><span class="calibre_1">Komünist ülkelerin sistemini etkileyen çeşitli tıkanıklıklar arasında, o yıllarda şu ikisi pek önemlidir: Halkın, iktidarın kullanımına</span> <span class="bold"><span class="calibre_1">gerçek bir katılımdan yoksun</span></span> <span class="calibre_1">oluşu; söz konusu iktidar</span> <span class="bold"><span class="calibre_1">partinin</span></span> <span class="calibre_1">sürekli</span> <span class="bold"><span class="calibre_1">tekelinde</span></span> <span class="calibre_1">tutması! Leninist uygulamanın doğrudan sonuçları olan bu nitelikler, aslında yeni olmayıp, zamanla ve kimi yöneticilerin otoriter yönelişleriyle, gözleri tırmalar hale gelmişlerdi; ve, dünyada çoğu devletin geçirdiği evrim göz önünde tutulursa, çağdışı bir niteliğe bürünmüş ve komünist ülkelerin siyasal yapısına da köhneliğin damgasını vuruyorlardı. Gitgide olumsuzlaşan bu görünüşe bir örnek vermek gerekirse, 1980’lerin başında Sovyetler Birliği Komünist Partisi’nin genel sekreterinin seçimini göstermek yeter: Dönemin iki büyük süper gücünden birinin başına, dünyanın şaşkın bakışları önünde, arka arkaya pek yaşlı, takatten düşmüş ve neredeyse yatalak insanlar getiriliyordu.</span></p>

  <p class="calibre_5"><span class="calibre_1">Gerçekten, komünist devletleri yöneten ve hem sosyal hem siyasal bir demokrasi kurmaya yarayabilecek anayasa ilkelerine, bu arada genel oylu seçim kuralına karşın, halk katılımının gerçekleşmesinde elle tutulur hiçbir ilerleme kaydedilmemişti. Partinin oluru olmaksızın, hiç kimse bir sorumlu göreve aday olamıyordu; aynı göreve birçok adayın gösterilmesinin kapısı aralanmamıştı bile... Sistem, bir demokratik duman perdesinin arkasında gizlenen birtakım uygulamaların içinde donup karmış gibiydi; o uygulamalar ise, halkın çoğunluğunu -edilgin ve siyasal sürece kayıtsız bir halde- iktidardan uzaklaştırıyordu.</span></p>

  <p class="calibre_5"><span class="calibre_1">Halkın katılımı, Partinin içinde de etkili değildir. Parti, tersine, tek başına</span> <span class="bold"><span class="calibre_1">her şeye karar verme</span></span> <span class="calibre_1">ve</span> <span class="bold"><span class="calibre_1">her şeyi yönetme</span></span> <span class="calibre_1">iddiasını sürdürür durur. Kuşkusuz, çoğu ülkede (Polonya, Demokratik Almanya, Çin) partiye girişin kapıları olabildiğince açılmıştır. Sovyetler Birliği Komünist Partisi de, 1964’le 1983 arasında yüzde 64 artmıştır. Ne var ki, bu şişme, partide daha demokratik bir işleme adına değildir; girenlerin pek büyük çoğunluğunun ağırlığı devede kulaktır ve partinin sorumlu üst tabakası ile devletin yukardaki kadrolarını oluşturanlar, bir seçkin zümredir.</span></p>

  <p class="calibre_5"><span class="calibre_1">Öte yandan, kimi insanlar, iktidarın kullanılmasını tekellerine alırlar yavaş yavaş. Özellikle Sovyetler Birliği’nde, bölge sorumluları, Merkez Komitesi’nde olduğu kadar kendi yörelerinde de, Stalin’in ölümünden beri, Partinin Birinci Sekreterini seçmede kesin nüfuz sahibi olmuşlardır: Nitekim 1957’de Kruşçev’i kurtarır, 1964’te safdışı eder; Brejnev’i sürekli destekler ve 1985’te de Gorbaçev’e onlar arka çıkarlar.</span></p>

  <p class="calibre_5"><span class="calibre_1">Her komünist devletin başındaki</span> <span class="bold"><span class="calibre_1">Parti Genel Sekreteri</span></span> <span class="calibre_1">ise, kendisini iktidara getirenlere minnet borcunu unutmuyordu. Bunun gibi, Siyasal Büro ile Genel Sekreterlik üyeleri, debdebe ve ayrıcalıkları olan birer senyör durumuna gelmişlerdi. Böyle bir ortamda, grupların ve hiziplerin haşarat gibi çoğalmaları ve iktidarın tepelerini bir kral sarayına dönüştürmeleri işten değildir; nitekim, Sovyetler Birliği’nde olan da oydu.</span></p>

  <p class="calibre_5"><span class="calibre_1">Durum bu iken, bu Parti oligarşisi, kalabalık bir bürokrasiye dayanarak ülkenin siyasal bütününü denetleme iddiasındaydı. Parti, yıllarca yasama ve yürütme görevlerine el atmaktan geri durmadı. Politikanın genel doğrultularını -kendi görevi olarak- belirlerken, her iki organı</span> <span class="bold"><span class="calibre_1">vesayet</span></span> <span class="calibre_1">altına da almaya kalkıyordu yanlış olarak. Bakanlar Kurulu’nun aldığı az çok önemli her karar için önceden Partinin oluru elde ediliyordu. Büyük bakanlıklar (Dış İşleri, Savunma, Güvenlik...), doğrudan doğruya Siyasal Büro’ya ve Genel Sekreterlikle bağlanmıştı. 1977’de yayımlanmış Yeni Anayasa, Parti’nin bu yetkiler tekelini resmileştirir ve onu, “siyasal sistemin merkez öğesi” yapıp çıkar (m. 6).</span></p>

  <p class="calibre_7"><span class="italic"><span class="calibre_1">İktisadî tıkanıklıklar</span></span></p>

  <p class="calibre_5"><span class="calibre_1">Komünist devletlerin ekonomileri, 70’li yıllarda ve 80’lerin ilk yarısında,</span> <span class="bold"><span class="calibre_1">pek ciddi sıkıntılara</span></span> <span class="calibre_1">uğrarlar; ne var ki ülkelerin gelişmişlik derecelerine göre çeşitli biçimlere bürünür bunlar. Öyle olduğu içindir ki, bir Vietnam ile bir Macaristan’ı karşılaştırmak pek güçtür; Biri, korkunç bir savaşın altüst ettiği bir ekonomiyi az gelişmişlikten çıkarma çabasındadır; öteki, Batı’nın sanayileşmiş ülkelerinkine çok yakın iktisadî sorunlarla başbaşadır.</span></p>

  <p class="calibre_5"><span class="calibre_1">Çin’de, Mao’nun felaketli girişimlerinin sonucu olarak tıkanıklıklar pek erkenden baş gösterirler: “İleriye Doğru Büyük Sıçrayış”, 1960’tan başlayarak, ekonomiyi tam bir kaos içine atar; “Kültür Devrimi” ise, 1966’dan başlayarak, sanayi üretiminde büyük bir düşüşe yol açar. Ne var ki, Çu Enlai-Deng Siyaoping ekibinin aldığı enerjik önlemlerle, ekonomi oldukça hızla yeniden yoluna koyulur.</span></p>

  <p class="calibre_5"><span class="calibre_1">Sovyetler Birliği’nde “frenleme mekanizmaları” daha dağınıktır. 50’li yıllardan başlayarak, kalkınma hızı gitgide düşer, sonra 1974-1979 yılları arasında tükenir. Sanayi üretimindeki artış oranı da, 1980’den sonra, yüzde 8’den yüzde 4 dolayına iner. 1975’ten başlayarak yatırım oranlarında da baş döndürücü bir düşüş görülür ve açılan bir “oyuk”la 1979’da sıfır kalkınmaya varılır.</span></p>

  <p class="calibre_5"><span class="calibre_1">Doğu Avrupa ülkelerinde, özellikle de 1975’ten başlayarak, “dinamizmin dramatik düşüşü” (W. Brus) görülür. Sovyetler Birliği’nde olduğu gibi, ulusal gelirde kalkınma oranı alabildiğine düşer. En erkenden dibe vuran Polonya’dır; 70’li yıllarda gelişmelere karşı ciddi bir direniş gösteren Yugoslavya da, 80’li yıllarda sert rüzgârlara karşı koyamaz.</span></p>

  <p class="calibre_5"><span class="calibre_1">Neydi dış etkileri bu iktisadî tıkanışların?</span></p>

  <p class="calibre_5"><span class="bold"><span class="calibre_1">Dış etkiler</span></span> <span class="calibre_1">arasında, 70’1i yıllarda dünya çapındaki bunalımın etkilerini göz önünde tutmalı. Söz konusu bunalım, dışardan getirtilen ürünlerin fiyatlarının pek yükselişi ve kapitalist dünyanın siparişlerinde de gerileme yüzünden, komünist ülkelerin dış ticaretini alabildiğini sarsmıştır. Bunalımın çarpması, küçük devletleri daha da sendeletir.</span></p>

  <p class="calibre_5"><span class="calibre_1">Ayrıca bunalım, görece gergin bir uluslararası ortamda çıka gelir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Ordu ve dış politika için seferber edilen insan ve donanım kaynakları, ağırlıklarını hep duyuruyorlardı; 1960’lı yıllarda, bu yük ezici olup çıkar ve Kore, Vietnam, Küba ve hepsinden önce de Sovyetler Birliği için, iktisadî kalkınmada bir köstek haline gelir. Sovyetler’de askerî giderlerin artışı ulusal gelirdeki artıştan çok daha ilerde seyreder. Özellikle Brejnev döneminde böyledir. Gorbaçev, anılarında bu durumun nasıl boğucu olduğunu söyler durur. Silahlanma, hafifleyecek yerde, R. Reagan’ın “yıldızlar savaşı” diye bilinen programını açıklamasıyla daha da yoğunlaşır; öyle olur, çünkü söz konusu savaş, Sovyetlerin zaten tıknefes oldukları bir alanda pek yüksek bir teknolojiyi gerektiriyordu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Komünist dünya, özellikle de onun iki büyük kutbu olan Sovyetlerle Çin, bu 70’li yıllarda,</span> <span class="bold"><span class="calibre_1">yeni teknolojilere</span></span> <span class="calibre_1">uymada açık bir</span> <span class="bold"><span class="calibre_1">uyumsuzluk</span></span> <span class="calibre_1">içindedirler; yalnız silah sanayisinde değil, hemen tüm ekonomi ve iletişim alanlarında böyledir. Batı’yla aralarında bir çukur kazılmaya başlar. Aynı dönemde ise, dünyanın öteki bölümleri iktisadî gelişmelerinde bir hızlanışı başlatmış bulunuyorlardı.</span></p>

  <p class="calibre_5"><span class="calibre_1">Son olarak diplomalıların sayısındaki artışa ve onların heyecan ve sabırsızlıklarına karşın, kimi alanlardaki hantallıklar (merkezi planlama, bürokratizasyon, işletmelerin özerkliğe sahip olmayışları) öylesinedir ki, sistem</span> <span class="bold"><span class="calibre_1">kendi kendisini reforma</span></span> <span class="calibre_1">uğratmakta</span> <span class="bold"><span class="calibre_1">yetersiz</span></span> <span class="calibre_1">kalır. Gorbaçev</span> <span class="italic"><span class="calibre_1">Anılar</span></span><span class="calibre_1">’ında, eski dogmalara körü körüne yapışıp, dış dünyadaki değişiklikleri görmeyerek Sovyetlerle dünya arasında bir uçurumu daha da derinleştirirken ülkeyi de bir çıkmaza sokmakla suçlayacaktır Brejnev dönemini. Ama onun kadar vahim olanı, şudur: Uçurum, yalnız dış dünyayla değildi; girişimden ve yenilikten aciz ve bir asgarî kalkınma ve gönenç düzeyi sağlayamayan iktidarla, gitgide doyumsuz ve sabırsız hale gelmiş sivil toplum arasındadır da uçurum.</span></p>

  <p class="calibre_7"><span class="italic"><span class="calibre_1">Sivil toplumun yükselişi</span></span></p>

  <p class="calibre_5"><span class="calibre_1">Komünist sistemin iflasına götüren sürecin içinde, sivil toplumun, yani hükümet dışı örgüt ve çevrelerin oynadığı rolü de küçümsememeli. Kuşkusuz, sivil toplum, bir iki özel durum dışında, gerçek anlamda iktidara karşı silaha sarılmadı; ama olan biteni de, birkaç reformcu yöneticinin tasarlayıp gerçekleştirdiği bir basit “yukardan devrim” olarak da görmemeli. Gerçekte, bu reformcular, temel reformlara karar verirken, sivil toplumdan gelen dileklere ve açık ya da kapalı baskılara da yanıt vermiş oluyorlardı ve böylece rejim için tehlikeli olabilecek bir patlamanın da önünü alıyorlardı. Şurası açıktır ki, sistem toplumun bütününü çarkları arasına yeniden katarak kendini kurtarabilirdi ancak.</span></p>

  <p class="calibre_5"><span class="calibre_1">Komünist devletlerin çoğunda, Parti’nin, ülkenin aydın tabakasıyla bütünleşmeyi kendine görev bildiği günler gerilerde kalmıştı. Bu bakımdan da, emirlerin tekeline sahip bir bürokrasi ile, eğitimde ilerlemenin günden güne çoğalttığı bir “uzmanlar sınıfı” arasında bir uçurum açılmıştı; ayrıca, bu sonuncu sınıfı gelişmeye gitgide daha çok katılmak arzusundaydı ve huzur istiyordu. Yeni diplomalılardan (teknisyen, mühendis...) oluşan bu sınıf, kendi ilerlemesine ayak bağı olanların bilincindeydi ve Parti ve devlet çarkının çeşitli kesimlerinde yer tutmuş reformcu azınlıkla işbirliği yapmaya hazırdı.</span></p>

  <p class="calibre_5"><span class="calibre_1">Söz konusu yeni ama doyumsuz sosyal tabakalar, Parti’nin denetiminden sıyrılmış,</span> <span class="bold"><span class="calibre_1">küçük</span></span> <span class="calibre_1">ama</span> <span class="bold"><span class="calibre_1">bağımsız alanlar</span></span> <span class="calibre_1">yaratmışlardır. Bu gruplar, günlük sorunları (mesken, eğitim, çevre...) özgürce tartışmaktadır ve kentten kente aralarında sıkı ilişkiler kurmuşlardır. Özellikle</span> <span class="italic"><span class="calibre_1">intelligentsia</span></span> <span class="calibre_1">içinde, grup ya da çevre olarak, tartışmalar daha özgür ve daha dokunaklıdır. Brejnev iktidarı boyunca, üniversitelerde, yayınevlerinde, dergilerde ve kimi akademilerde, aydınlar, Marksizm-Leninizm’den kopar ve başka akımlara açılırlar.</span></p>

  <p class="calibre_5"><span class="calibre_1">Bu görece özerk alanlar genişleme eğilimindedirler de. Rejimin yeterince karşı çıkamadığı ya da bunda güçsüz kaldığı bir gelişme sonunda, karşılıklı</span> <span class="bold"><span class="calibre_1">iki toplum</span></span> <span class="calibre_1">doğar: Kendisini hep tanrıtanımaz, enternasyonalin, kollektivist olarak gören bir resmi tokunun karşısında, yer altında, dinlerin gitgide etkisinde, ulusal kimliklere pek duyarlı ve resmî ekonomiye koşut bir ekonomi uygulayan bir toplum palazlanmıştır.</span></p>

  <p class="calibre_5"><span class="calibre_1">Komünist dünyada sivil toplumun evrimi ile ilgili bu genel şema, ülkeden ülkeye ve sosyal kategorilere göre pek çeşitlidir. Baltık ülkeleri, Kafkas ülkeleri, Polonya’da, öte yandan aydınlarda ve işçilerde bu tür eğilimlerin ağır bastığı açıktır.</span></p>

  <p class="calibre_5"><span class="calibre_1">Sivil toplumun bu tavrı karşısında, iktidar</span> <span class="bold"><span class="calibre_1">gevşeklik, baskı</span></span> <span class="calibre_1">ve</span> <span class="bold"><span class="calibre_1">uzlaşma</span></span> <span class="calibre_1">arasında gider gelir. Rusya için tam bir afet olan alkolizm ya da uyuşturucu alışkanlığı gibi sapmalar, “emniyet supabı” olarak görülür ve hoş karşılanır; ama muhalifler (</span><span class="italic"><span class="calibre_1">dissidents</span></span><span class="calibre_1">) için, tersine, işler çetinleşir. Hapsedilirler, akıl hastahanelerine kapatırlar, ya da yurt dışı edilirler. Sovyetler ve uydularınca Helsinki sözleşmelerinin (1975) imzalanması, baskı yöntemlerini pek değiştirmez.</span></p>

  <p class="calibre_5"><span class="calibre_1">Öte yandan, iktidar, sivil toplumla uzlaşmaları da kabul eder hale gelir. Birçok devlette, bir tür</span> <span class="italic"><span class="calibre_1">modus vivendi</span></span> <span class="calibre_1">yerleşmeye başlar. Görünüşlerin kurtarılmaya çalışıldığı durumlar dışında, iktidar, saldırgan muhaliflere, çalışmada pek az üretken olanlara, kimi yasal olmayan uygulamalara ve ulusal kültürler için ilgiye göz yumar olur.</span></p>

  <p class="calibre_5"><span class="calibre_1">Bu tür üstü kapalı uzlaşma, komünist iktidarın, kendine hedef edindiği sosyal türdeşliğe eriştiği ya da ideolojisine bir katinin sağladığı anlamına gelmiyor. Söz konusu olan, durumlar arasında</span> <span class="bold"><span class="calibre_1">sıradan bir uzlaşma</span></span> <span class="calibre_1">idi: Bir yanda, sistemi işletmede yetersiz kalmış, ama ne olursa olsun, iktidarı elinde tutmak isteyen Parti-Devlet bulunuyordu; öte yanda da, iktidarı istemeyen ve sadece onu yarım yamalak da olsa iyileştirmeyi arzulayan halk vardı. Kimi ülkelerde, bu tür uzlaşma, başka yerlerde olduğundan daha iyi yaşadı. Örneğin Janos Kadar’ın Macaristan’ında (1956-1988) ve özellikle, 1970’li yılların sonlarından başlayarak, Deng Siyaoping’in Çin’inde böyle oldu.</span></p>

  <p class="calibre_"><span class="calibre_1">ÇİN’DE DENG SİYAOPİNG’İN KURTARMA GİRİŞİMİ</span></p>

  <p class="calibre_5"><span class="calibre_1">Çin’de, Mao Zedong’un belirlediği veliaht Lin Biyao’nun 1971 Eylül’ünde düşüp ölmesi, Parti’nin yönetici organlarının hizipleri arasında -acımasız-bir mirasçılık savaşına yol açar. iktidarı kendi yararına ele geçirmek için mücadele eden bu insanlar, seçimleri çağdaş Çin tarihinin iki temel eğilimine denk düşen iki büyük düşman kampında yetişmişlerdi. O kamplardan biri,</span> <span class="bold"><span class="calibre_1">sürekli seferberlik ve devrimi</span></span> <span class="calibre_1">savunuyordu, temsilcisi de, özellikle Wang Hongwen, ikinci planda da Hua Guofeng’di; ötekisi, çok daha</span> <span class="bold"><span class="calibre_1">pragmatist</span></span> <span class="calibre_1">bir anlayışla, iktisadî kalkınmaya önem veriyor ve geleneksel işletme yöntemlerine ayrıcalık tanıyordu, başında da Çu Enlai ile Deng Siyaoping... bulunuyordu. Bu farklı akımların yandaşları, birbirine oldukça eşit biçimde dağılmışlardı, öyle ki ufak bir ekleme terazinin kefesini ondan yana çevirebilecekti. Mao Zedong, yaşamının son yılları boyunca, alabildiğine duraksamalı, -ya da güçsüz!- olduğundan, şaşırtıcı bir bale oyuncusu gibi, bir çın beş yıl içinde, işbaşına kâh bir solun temsilcisini, kâh bir pragmatisti getirmişti.</span></p>

  <p class="calibre_7"><span class="italic"><span class="calibre_1">Mirasçılık savaşı (1971-1981)</span></span></p>

  <p class="calibre_5"><span class="calibre_1">Çu Enlai, pek gözde bir diplomat ve idareci olsa da, ön sırayı hiçbir zaman istemedi. 1970’lerle tavrını değiştirdiyse, ülkesinin Kültür Devrimi yıllarının kaosuna yeniden düşeceği korkusunu taşıdığındandı. Ne yaptığını bilen bir eylem içine girdi, ama Lin Biyao’nun amansız hasmı oldu, ve o sahneden çekilince de, her noktada aşırı solcu akıma zıt bir politika izledi (1971-1973).</span></p>

  <p class="calibre_5"><span class="calibre_1">Dışarda, bir açılış politikasını yeniden başlattı: Birleşik Devletler ve Japonya ile ilişkilerin kurulması, halkçı Çin’in Birleşmiş Milletler’e alınması (1971), o politikanın başarılı sonuçlarıdır. İçerde ise, Kültür Devrimi öncesinin ilkelerini -pragmatizmle- yeniden yerleştirmeye koyulur: Okullara eleyici ölçütler tekrar sokulur; üniversiteler bir kez daha açılır ve eski profesörler çağrılır. Marksizm-Leninizm’in temel klasikleri yeniden öne çıkarılırken, seferberlik kampanyaları da tavsar. Yaşam koşullarına, özellikle en yoksul sınıfların durumuna özel bir dikkat gösterilir. Siyasal alanda, hükümet ve parti yeniden yapılandırılır. Son olarak, orduda tasfiyeye gidilir.</span></p>

  <p class="calibre_5"><span class="calibre_1">1973 Ağustos’unda, Parti’nin X. Kongresi’nde, Çu Enlai, hiyerarşide ikinci durumdadır, başarının doruğundadır ve Mao’ya halef olabilecek en gözde adaydır. Mao ise, aynı kongrede, şu ya da bu nedenle, aşırı solcu takımdan bir genç yöneticiye, Wang Hongwen’e yolları açar, çok geçmez Mao’nun yeni veliahtı olarak görülür.</span></p>

  <p class="calibre_5"><span class="calibre_1">Ne var ki, Mao’nun “Marksizm-Leninizm’in ilkesi zıddına gitmektir” diyen sloganına sarılıp, Çu Enlai’nin yaptıklarını altüst etmeyi hedef alan, -dolaylı ya da doğrudan- yıkıcı bir taktikle işe koyulan Wang Hongwen’in karşı-saldırısı kısa sürer (1973 yazı-1974 yazı). Mao’nun kendisi bile, diplomasi ve idarede Çu Enlai’nin yerinin doldurulmaz olduğunu daha da yakından görerek, radikal karşı-saldırıyı tutmaz görünür.</span></p>

  <p class="calibre_5"><span class="calibre_1">Çu Enlai, 1974’ün Ocak’ından başlayarak, kanserden bitkin düşünce, içişlerini, yakın arkadaşlarından biri olan Deng Siyaoping’e bırakır. Ding, 1966’da politika sahnesinden kaybolup 1973’te itibarı iade edilmiş bir kişidir ve yukarılara doğru hızla tırmanır. Çevresine dinamik çalışma arkadaşları toplamanın bilinci içindedir. Dört Modernleştirme adlı programı çabucak ve bütünüyle gerçekleştirmeye karar verir. Söz konusu programı, aslında Çu Enlai ilk kez 1964’te ortaya atmış, sonra Ulusal Halk Meclisi’nde (13-17 Ocak 1975) -siyasal vasiyeti gibi- tekrar ele almıştı.</span></p>

  <p class="calibre_5"><span class="calibre_1">Deng Siyaoping,</span> <span class="bold"><span class="calibre_1">ülkenin iktisadî kalkınması</span></span><span class="calibre_1">na dört elle sarılır, yararlı yöntemlere gider, örneğin uzmanların itibarını iade eder, yetkilere göre aylıkları ayarlar, dışardan teknoloji getirilmesine önem verir. Ne var ki, bütün bunlar, radikalleri -ve bir olasılıkla Mao’yu da- pek rahatsız eder. Böylece, 1975’in ilkbaharından başlayarak, resmî solun sorumluları, üç konuda saldırıya geçerler: Biri ideolojiktir ve proletarya diktatörlüğü ile burjuva hukukunun sınırlandırılmasıyla ilgilidir; ötekisi, tarım politikası konusundadır; son olarak üçüncüsü, eğitim üstünedir, Deng’in yakını olan Eğitim Bakanı’nı hedef almıştır.</span></p>

  <p class="calibre_5"><span class="calibre_1">8 Ocak 1976’da Çu Enlai ölünce, en azından Kültür Devriminden beri mücadele eden iki kamptan hiçbiri kesin zaferi kazanmış değildir. Her şey mümkündür.</span></p>

  <p class="calibre_5"><span class="calibre_1">Her türlü beklentinin tersine, 1976 Şubat’ında, Deng Siyaoping değil Hua Guofeng adlı biri Çu Enlai’nin yerine çağrılır. Bütünüyle katılmasa da resmî sola yakın, pek az tanınmış bir kişidir bu ve 1973’de Kamu Güvenliği Bakanı olmuştur. Şimdiki çağrılış ise, Parti’nin, temel iki akımın liderlerinden biri üzerinde anlaşamamış olmasının sonucudur.</span></p>

  <p class="calibre_5"><span class="calibre_1">Hua Guofeng, asıl tehlike olarak Deng Siyaoping ile yandaşlarını gördüğünden, onlara ve Dört Modernleştirme politikasına karşı şiddetli bir saldırı ile başlar işine. Ne var ki bu, “ılımlılar”ın temalarını halka yakınlaştırdığı gibi, Deng’in durumunu da güçlendirir. Ancak, Hua Guofeng, halkın onlar lehine 1976 Nisan’ındaki gösterilerini bahane edip “ılımlılar”ı tepeler ve Deng’in de bütün siyasal görevlerine son verir (7 Nisan). Yaptıkları, Mao’dan da destek görür. Hua, iktidarını iyice yerleştirme umudu içindedir. Ne var ki ortam elverişsizdir. 9 Eylül’de de Mao ölür. Hua Guofeng, yolları açmak için, kimi radikallerle yüksek rütbeli askerlere dayanmak ister. Bu uzlaşma sayesinde, “Dörtler Çetesi”ni safdışı ettiği gibi, hem Mao hem de Çu Enlai’ye halef olur.</span></p>

  <p class="calibre_5"><span class="calibre_1">Hua Guofeng’in bu ihtiyatlı politikasına karşın kamuoyunun, bu arada askerlerin beklediği Deng Siyaoping’dir. Nitekim, Deng görevine döner: 1977’de iktidar bölüşülür ve iki akımın liderleri birlikte iktidarda bulunmak zorundadırlar; ancak, her birinin son amacı da ötekini. safdışı etmektir.</span></p>

  <p class="calibre_5"><span class="calibre_1">Bu yeni düello, Hua Guofeng’in yenilgisiyle sonuçlanacaktır (1982).</span></p>

  <p class="calibre_7"><span class="italic"><span class="calibre_1">Deng Siyaoping devrimi</span></span></p>

  <p class="calibre_5"><span class="calibre_1">Ding Siyaoping’in iktidarı kullanma biçimine bakıp onun</span> <span class="bold"><span class="calibre_1">eşsiz bir taktisyen</span></span> <span class="calibre_1">olduğunu görmemek mümkün değil. Kendisini kuşatan sağcı eğilim, aşırı solcu eğilim ve ordu arasında, yani görünür-görünmez onca tehlikenin ortasında manevra yapıp ayakta kalmak kolay değildi. Özellikle ihtilalci hiziplerin dikkatine ve baskısına ve dönemlerin kimi sürprizlerine karşın, Deng Siyaoping ve ekibi, şu noktada kararlılığını hep sürdürdü: Mao’cu deneyimin anlayış ve desteklerini sistemli olarak reddetmek! Deng’ın gözünde Mao, “büyük Marksist ve büyük devrimci, proleter strateji ve kuramcı” da oka, Kültür Devrimi bir büyük yanlıştı ve Çin Halk Cumhuriyeti’ne -kuruluşundan beri- en korkunç kayıplara mal olmuştu. Mao’ya bakışı böyle ölçülü-biçili de olsa, iktidardaki politikası, ekonomide olsun dış politikada olsun, onun tam tersidir.</span></p>

  <p class="calibre_5"><span class="calibre_1">Temel amaç,</span> <span class="bold"><span class="calibre_1">ekonominin baştan aşağıya reformu</span></span> <span class="calibre_1">olmuştur.</span></p>

  <p class="calibre_5"><span class="calibre_1">Deng Siyaoping’in “reformcu devrimi”, saçlarına kadar pragmatizm üstüne kuruludur. Sovyetlerin NEPini ve Kruşçev deneyimini andırırsa da, hiçbirine benzemez; daha yumuşak, sosyalizm dışı yöntemlere, özellikle kapitalist dünyada. yapılanlara daha açık bir nitelik taşır. İlke şudur: Asıl önemli olan,</span> <span class="bold"><span class="calibre_1">etkililik, başarı</span></span> <span class="calibre_1">ve</span> <span class="bold"><span class="calibre_1">verimlilik</span></span><span class="calibre_1">tir; Batı’dan ya da Doğu’dan gelmesi fazla önem taşımaz!</span></p>

  <p class="calibre_5"><span class="calibre_1">Esini pragmatik, gerçekleşmesi parçalı ve olayların cilvesine alabildiğine bağlı “reformcu devrim”in açık-seçik bir programı ve takvimi olmadı. Tersine, el yordamıyla, parçaları birbirine uydurarak asıl biçimi bulmaya çalışılacaktır. Ancak, “reformcu devrim”in yine de bir mantığı vardır: Çeşitli reformlar birbirinin içindedir; en başta Deng’den gelen yönlendirici bir irade söz konusudur, öncelikleri belirler, işlerin akışını hızlandırır ya da yavaşlatır.</span></p>

  <p class="calibre_5"><span class="calibre_1">Neler yapar?</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Birkaç yıl içinde, Çin kırsalının yeniden ve gerçekten dirildiği görülür. Üretimin yapısı kollektifleştirmeden uzaklaştırılır ve pazara açılır. Çalışan köylülere, devletle bir “sorumluluk anlaşması” önerilir, ama toprağı işlemede bir serbestlik taninu1. Bunun ilk sonucu ise şudur: 1950’lerden başlayarak Mao’cu deneyimin temeli olan “halk komünleri” azalmaya başlar ve giderek kaybolur (1984). Bu kollektifleştirmeden sıyrılmanın getirdiği de şudur: Üretim, şaşırtıcı biçimde ve hızla artar ve köylünün yaşam düzeyi de gözalıcı biçimde yükselir.</span></span>
  </blockquote>

  <blockquote class="calibre_8">
    <span class="italic"><span class="calibre_1">Sanayide reformlara daha ihtiyatlı girişilir; önce pilot bölgelerde denenir ve ancak 1984 sonbaharından başlayarak sistemli hale getirilir. Bu reformların asıl amacı da şudur: İşletmelerin özerkliğini genişletmek! Tıpkı köylülerle yapıldığı gibi, onlara da, sorumluluk anlaşmaları önerilir. Planın nicel ve nitel yükümlülüklerini yerine getirdikten sonra, işletme, kazancının bir bölümünü kendine saklar, ya yeniden yatırıma gider onunla ya da prim olarak dağıtır. Bankalar ve başka fabrikalarla anlaşmakta da serbesttir. Bütün bunlara karşılık devlete ve yerel otoritelere karşı mali borçları sürer.</span></span>
  </blockquote>

  <blockquote class="calibre_8">
    <span class="italic"><span class="calibre_1">İşletmelerin özerkleşme yolunda yürüyüşlerini etkileyecek ve Çin’in uluslararası ticaretle bütünleşmesini kolaylaştıracak, en nazik ama en zorunlu reform, kuşkusuz genel fiyat sistemi idi. Güçlükleri de olsa, buna da -Mao dönemindekinden farklı- bir çözüm getirilir.</span></span>
  </blockquote>

  <blockquote class="calibre_8">
    <span class="italic"><span class="calibre_1">Bu güçlüklere karşılık, kentsel reformlarla sanayi işletmeleri reformunun genel bilançosu, rakamların da gösterdiği gibi, olumlu gözüküyor.</span></span>
  </blockquote>

  <blockquote class="calibre_8">
    <span class="italic"><span class="calibre_1">Deng Siyaoping ekibinin bir başka olumlu reformu, Mao Çin’inin içinde yaşadığı -bir bakıma- kendi yağıyla kavrulmaya son vermesidir. Bu alanda da değişiklik hızlı ve çarpıcı oldu. Söz konusu yeni pazara Japonya egemen olduysa da, Birleşik Devletler ve Batı Avrupa da onu ihmal etmediler. Bu arada, yabancıların Çin sanayisinde doğrudan yatırıma gitmelerinin yolu da açıldı. Bütün bu katkılar sayesinde, Çin’in dünya ticaretindeki ağırlığı, 1980’le 1995 arasında üç misli artmıştır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Kimi noktalarda ılımlı, kimi noktalarda terslikleri olan “reformcu devrim”, her şeye karşın, çarpıcı bir hızla Çin’in çehresini değiştirmeye başlar. Bir büyük Çin uzmanı olan J.L. Domenach’ın şu sözleri anlamlıdır: “Deng Siyaoping’ın modernleşme politikası, Çin halkının yaşam koşullarını yükseltirken) aykırı olacak söylemesi, Mao’cu dönemin bütün eşitçi laflarından daha fazla o koşullara eşitlik de getirmiştir!”</span></p>

  <p class="calibre_5"><span class="calibre_1">Öte yandan, Deng Siyaoping’li yıllarla, Çin, dünya sahnesine yeniden döner. Ancak, söz konusu yılların siyasal bilançosu -kuşkusuz- daha az olumludur. Ama yine de,</span> <span class="bold"><span class="calibre_1">dış politikada büyük değişiklikler</span></span> <span class="calibre_1">görülür. Başta, Sovyetler Birliği’nin takındığı tavırlara da bakıp, Çin’in, Mao’cu dönemin “kâğıttan kaplan”ı, yani Birleşik Devletler’le uzlaşma yoluna girmesini belirtmeli. Çin-Japon barış ve dostluk antlaşmasını da eklemeli buna. Birçok kez kesintilere de uğrasa, Sovyetler Birliği ile uzlaşma da gecikmez. Ancak, Çin’in dış politikasındaki bu açılışın sorunsuz olduğu da söylenemez. İnsan haklarından Tibet’e kadar uzanan bir yığın bunalımın gölgesi vurur gelişmelere...</span></p>

  <p class="calibre_7"><span class="italic"><span class="calibre_1">Sınırlar ve sorunlar</span></span></p>

  <p class="calibre_5"><span class="calibre_1">“Dengizm”in bir bilançosu yapılmaya kalkıldığında göze asıl çarpan şudur: En sınırlı sonuçlar,</span> <span class="bold"><span class="calibre_1">rejimin siyasal reformu</span></span> <span class="calibre_1">konusundadır hiç kuşkusuz. Asıl gerçekleştirmek istediği amaç, yani ekonominin hızla modernleştirilmesi adına düşündükleri, Parti’nin devlette ve toplumda yeniden tanımlanması idi. Parti kadrolarını yenilemek, diplomalıları yüreklendirmek bir yana bırakılırsa, en tutkulu plan -ki 1987’de durdurulmuştur!-, idareden ve işletmelerden “Komünist Parti grupları”nı uzaklaştırmak ve memur yetiştirmek için bir Ulusal İdare Enstitüsü kurmak olmuştur. Bununla beraber, ekonomik. reform, ister istemez yetkileri dağıtmış ve merkezî iktidarı -bir ölçüde- zayıflatmıştır; bu iktidarın karşısında artık, özellikle kıyı eyaletlerinin -güçlü ve kararlı- bölgesel bürokrasileri vardır. Köylerde ise, yetkililerin seçimi sadece bir görüntüden ibaret kalmaz.</span></p>

  <p class="calibre_5"><span class="calibre_1">Toplum, Mao Zedong döneminin zincirleri içinde değildir. Demokratik modelin ilkelerini isteyenin arkasına hemen siyasal polis takılır kuşkusuz; muhalif üniversite öğrencileri ile Tibetliler hapishaneleri boylamaktadır. Ama halk, sürekli ihbar ve tutuklanma korkusu içinde de yaşamaz. Kimi yüksek görevliler</span> <span class="italic"><span class="calibre_1">intelligentsia</span></span><span class="calibre_1">’yı korumaktadır. Tien’anmen olaylarından sonra, eskiye oranla fikir ve eleştirilere karşı bir hoşgörü açıktır. Geçmişin ısrarlı ve yoğun ideolojik propagandası görülmez; milliyetçilik ve Konfüçyüsçülük, Marksizm-Leninizm’in ve Mao Zedong düşüncesinin aleyhine adımlar atmaktadır.</span></p>

  <p class="calibre_5"><span class="calibre_1">Bununla beraber, iktidarın tepelerinde, hizipler, kendi egemenlikleri adına çarpışmayı sürdürürler. Yaşlı politikacılardan oluşan muhafazakâr kesim, çeşitli nostaljiler adına, ilerici iki lider, Hu Yaobang ile Zhao Ziyang’la çatışmadan geri durmaz. Bu bitip tükenmez mücadeleler ise, reformların akışında kopukluklar yaratır. Deng Siyaoping, uzlaşmaları çoğaltarak, gerektiğinde gerileyerek, iyi kötü “</span><span class="bold"><span class="calibre_1">reformla karşı-reform arasında bir denge</span></span><span class="calibre_1">” kurmayı başarmıştır.</span></p>

  <p class="calibre_5"><span class="calibre_1">Bir başka konu, iktisadî reformun sosyal sonuçlarıyla ilgilidir. “Reformcu devrim”, ilk ve çarpıcı sonuçlarını kırsal kesimde elde etse de, bu kesim kaygılandırıcı gelişmelere de sahne oldu: Halk komünlerinin dağılışının arkasından tarım ve sağlığın altyapısında ağır ağır gerileyiş; kimi temel maddelerin -tahıl, pamuk, kenevir...- üretiminde, devletten de kaynaklanan düşüş; yerel idarecilerin rüşvetçiliği ile parti kadrolarının çürümüşlüğü; halk kitlelerinin göçü, ilk akla gelenleri bunların.</span></p>

  <p class="calibre_5"><span class="calibre_1">Gerçekten, reformda en tehlikeli kayma, büyük yerleşme yerlerinde görülmüştür. Aslında, devlet sektörü ile özel sektörü bir arada yaşatmak güçtü. Ne var ki, devletçilikten uzaklaşma da pek çabuk ve fazla eleyici olmuştur. Parti’nin işlere burnunu sokması ve kötü işletme yüzünden felce uğrayan devlet işletmeleri, özel girişimin pek gerisinde kalmıştır gerçi; ancak, devletin dizginlerini elinden kaçırdığı bu çok vitesli ekonomi, hem de pek erkenden,</span> <span class="bold"><span class="calibre_1">büyük eşitsizliklere</span></span> <span class="calibre_1">yol açar: Sektörüne göre, ücretler arasında eşitsizlikler; köylülerle kentliler arasında eşitsizlikler baş gösterir. Bunun da sonucu, köylü kitlelerin, büyük yerleşim merkezlerine, onun da en gönençlilerine akını olur; her yıl, altı milyon genç insan emek piyasasına çıkınca, işsizlik de başta gelen bir sosyal sorun olup çıkar. Ayrıca, “kızıl kapitalizm”in zenginleri türemiştir ve Dünya Bankası’nın rakamlarına göre, yüz milyon insan, mutlak yoksulluğun sınırının da altında yaşamaktadır. Son olarak, bu kaygılandırıcı gelişmeye, memurlar ve Parti saflarındaki çürümüşlük de katılırsa, Deng Siyaoping devriminin neye mal olduğu ve yol açtığı tehlikeler de anlaşılmış olur.</span></p>

  <p class="calibre_5"><span class="calibre_1">Son bir sorun da</span><span class="bold"><span class="calibre_1">, muhalefet</span></span><span class="calibre_1">in kıvılcımlarının uğradığı zulümdür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Deng Siyaoping, daha 1979’da, Kültür Devriminin “Her başkaldırı haklıdır” sloganını eleştirmişti. Onun iktidarının kararlılığının ilk uygulaması da, 1987’den 1989’a kadar süren Tibet’te Çin karşıtı patlayışlar sırasında görülür. Kanlı bastırma, başka muhalefetlere, özellikle gençliğe bir gözdağı anlamını da taşır. Gerçekten, Kültür Devrimi sırasında ve 1978-1979’un “Birinci İlkbaharı” aylarında pek etkin olan gençlik, sakinleşmiş değildir. Mao’cu ilkelerin tartışılması, iktisadî reformun yolunda gitmemesi (özellikle işsizlik) ve başka nedenlerle, Deng Siyaoping yıllarının Çin gençliğinin bir bölümü uçlara doğru kayar ve çoğu kez de suç işlemeye yönelir. Üniversite gençliği, kendi sorunlarının yanı sıra yurt sorunlarına da el atar. Kimisi, bir bölüm</span></span> <span class="calibre_1">intelligentsia</span><span class="italic"><span class="calibre_1">’nın da tartıştığı, sistemi derinliğine yenileştirmeyi, ya da değişmeyi hedef alan sorunlardır bunlar. Gösteriler, 80’li yılların ikinci yarısında sıralanır; içlerinde, tarihin özellikle unutmayacağı 1989 Mayıs ve Haziran’ındaki,</span></span> <span class="calibre_1">Tien’anmen Hareketi</span> <span class="italic"><span class="calibre_1">diye bilinendir. İktidar sorgulanırken, “Yaşasın Demokrasi!” diye de haykırılır. Pekin’le sınırlı olan hareket taşraya da yayılır. Sıkıyönetim ilan edilir; 3 Haziran’ı 4 Haziran’a bağlayan gecenin bilançosu, bir bin kadar ölüdür. Bastırma, Mao dönemindeki gibi kitlesel boyutlara ulaşmasa da, genişler.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Nasıl yorumlamalı olan biteni?</span></p>

  <p class="calibre_5"><span class="calibre_1">Batı televizyonlarında göründüğü biçimiyle olayların yorumu, evrensel çapta kahramanca bir başkaldırı; demokrasi isteyen bir gençliğin totaliter bir iktidara karşı ayaklanışıdır. Çin uzmanlarına göre ise, Tien’anmen’in genç göstericileri, aslında yöneticilerde bir değişmeyi, aydın tabakanın iktidarın kullanılmasına katılmasını istiyorlardı; Parti’yi bütün olarak reddetmek de söz konusu değildi. Böylece bölünme, resmî toplumla sivil toplum arasında değil, bir</span> <span class="bold"><span class="calibre_1">ilericiler topluluğu ile tutucular arasında</span></span><span class="calibre_1">ydı; bunların her ikisi de, söylediğimiz iki topluma aittiler. Sivil toplumdan sadece kentli kitle, “reformcu devrim”den alabildiğine zarar gördüğünde öğrencilere sempati besliyorlardı.</span></p>

  <p class="calibre_5"><span class="calibre_1">İlk anda, Tian’anmen olaylarının, Deng Siyaoping Devriminin ölüm çanını çaldığı düşünüldü. Ne var ki, Batılı güçler kaşlarını çatsalar ve Deng ve çevresi itibar kırıklığına uğrasa da, reformcu atılım durmadı; işler, eski çizgisi üzerinde yürüyüşünü sürdürdü. Deng Siyaoping’in 19 Şubat 1997’deki ölümü de abartılmadı ve iktidar için rakip cepheler arasında görünürde bir savaş patlak vermedi.</span></p>

  <p class="calibre_5"><span class="calibre_1">Ancak, arkaya şu sorular kalmıştır: Bir iktisadî sistem, siyasal sisteme dokunmadan bütün olarak reforma uğratılabilir mi? Bir liberal ekonomi ile bir totaliter iktidar uzun süre bir arada yaşayabilir mi? Başı buna benzer bir ikileme çarpacak olan Mikhail Gorbaçev için yanıt, birkaç yıl sonra, olumsuz oldu.</span></p>

  <p class="calibre_"><span class="calibre_1">SOVYETLERLE HALK DEMOKRASİLERİNDE GORBAÇEV’İN BAŞARISIZLIĞI</span></p>

  <p class="calibre_5"><span class="calibre_1">1960 Mart’ında, Konstantin Çernenko’mın yerine geçmek üzere, Sovyetler Birliği Komünist Partisi’nin genel sekreterliğine çağrılan, Mikhail Gorbaçev, dünyanın en güçlüleri arasında bulunan bir partinin, bir devletin ve bir imparatorluğun başına getirilmiş bulunuyordu. Bir allı buçuk yıl sonra, 1991 Aralık’ında çekilmek zorunda kaldığında, baştaki mirastan hiçbir şey yoktu: Parti yasaklanmış, Sovyetler Birliği dağılmış, tek başına Rusya kalmışta.. Bu, tarihin alabildiğine şaşırtıcı hızlanışında, Gorbaçev’le sivil toplumun karşılıklı sorumluluk payları neydi?</span></p>

  <p class="calibre_7"><span class="italic"><span class="calibre_1">Gorbaçev’in tasarısının ana eksenleri</span></span></p>

  <p class="calibre_5"><span class="calibre_1">Mikhail Gorbaçev, iktidara geldiğinde, en başta</span> <span class="bold"><span class="calibre_1">derinliğine bir reform</span></span> <span class="calibre_1">mutlak bir zorunluluk taşıyordu. Ne var ki, aynı adam uzun yıllar (1970-1978) Stavropol bölgesinde birinci sekreter, arkasından Moskova’da Parti genel sekreterliğinde üye 01sa da, kendi itirafıdır, ne ülkenin “sorunlarının gerçek boyutu” hakkında bir bilince, ne Parti ve devlet bürokrasisinin inanılmaz hareketsizliği üstüne doğru bir fikre sahipti. Sistemin reformuyla ilgili genel bir planı da yoktu. Onun, Sovyetler Birliği’ndeki tıkanıklığın ilk genel çözümlemesini ve devletin iç ve dış politikasına vermeyi istediği genel yönü bilebilmemiz için, 1987’de,</span> <span class="italic"><span class="calibre_1">Perestroyka. Ülkemiz ve Dünya Üstüne Yeni Düşünce</span></span> <span class="calibre_1">adlı kitabının yayımlanmasını beklememiz gerekir.</span></p>

  <p class="calibre_5"><span class="calibre_1">En azından ilk yılda yaptığı, politikada akıl hocalarından biri olan, KGB’nin uzun süre sorumluluğunu yüklenmiş Yuri Andropov’un dümen suyunda, gemiyi göz kararı yürütmesidir. Sistemin dibini oyan kimi kötülüklerin üstüne gitmek gerekir: 1985’te alkolizme karşı bir program kabul edilir; rüşvete ve koşut ekonomiye sertçe karşı çıkılır; Parti kadrolarında geniş bir tasfiye yapılır. Parti ve devlet örgütünde, yapıda değişikliğe gitmeden “düzen sağlanması” konusunda, hemen herkes hemfikir olduğundan, Gorbaçev de ciddi bir muhalefetle karşılaşmaz.</span></p>

  <p class="calibre_5"><span class="calibre_1">Ne var ki, yeni politikanın simgesel kelimeleri, bir</span> <span class="italic"><span class="calibre_1">glasnost</span></span> <span class="calibre_1">(saydamlık) ve</span> <span class="italic"><span class="calibre_1">perestroyka</span></span> <span class="calibre_1">(yeniden yapılanma) ortalığı sarsa, yeni Genel Sekreterin, kendinden öncekilerin -özellikle Afganistan’da- yayılmacı politikalarına son vermeye kararlı olduğuna ilişkin demeçleri şaşkınlık ve umut uyandırsa da, bu ilk dönem içinde girişilmiş hiçbir kesin reform yoktur.</span></p>

  <p class="calibre_5"><span class="calibre_1">Ancak 1986 yılı boyunca, Gorbaçev ekibi bir çifte bilince ulaşır: Bir yandan, sistemi düzeltmenin yetmeyeceği, onu derinliğine yeni baştan düşünmek gerektiği anlaşılır; öte yandan da, politikada bir değişikliğe gitmeden ekonomik dönüşümlerin imkânsız olacağı farkedilir. Tek etken olmasa da, 1986’nın 25-26 Nisan gecesi Çernobil nükleer santralındaki kaza, bu bilince varışta önemli bir rol oynar; “Derin reformlar için yeni bir kanıttı bu” diyor Gorbaçev</span> <span class="italic"><span class="calibre_1">Anılar</span></span><span class="calibre_1">’ında.</span></p>

  <p class="calibre_5"><span class="calibre_1">1986 sonlarında, özellikle 1987’de işe koyulunur!</span></p>

  <p class="calibre_5"><span class="calibre_1">İlk temel sorun,</span> <span class="bold"><span class="calibre_1">devletin ve toplumun rolünü yeni bir değerlendirmeye tabi tutmak</span></span><span class="calibre_1">tır. Gorbaçev, 1995’te bir on yıl önceki amacının, “iktidarı, Komünist Parti’nin tekelinden çıkarıp yeniden Sovyetlere vermek” olduğunu yazıyor ki, inanmak güçtür. Ama şu iki konuda kararlı olduğunu söyleyebiliriz: Bütün yönetim görevlerini Partiden alıp hükümete bırakmak; toplumu, Parti’yle yarışacak biçimde, iktidarın kullanılmasına katmak!</span></p>

  <p class="calibre_5"><span class="calibre_1">Bu düşüncelerden birincisi, 30 Eylül 1988’de, Merkez Komitesinin bir kararıyla gerçekleşti. İkincisine gelince, iki biçimde dile getirildi: “Glasnost” politikasıyla, toplumun bir bölümü, özellikle</span> <span class="italic"><span class="calibre_1">intelligentsia</span></span><span class="calibre_1">, misilleme tehlikesiyle karşılaşmaksızın, hazırlanmakta olan reformlarla ilgili büyük tartışmaya katılmaya çağrıldı. Ve özellikle 1988 Aralık’ında bir Anayasa değişikliği, yeni bir organ olarak,</span> <span class="italic"><span class="calibre_1">Halk Temsilcileri Kongresi</span></span><span class="calibre_1">’ni kurup bir</span> <span class="bold"><span class="calibre_1">demokratikleşme</span></span> <span class="calibre_1">başlatır. Gerçekten onunla, milletvekilliğine adaylık, sadece Parti ya da ona bağlı örgütlerce değil, en az beş yüz seçmenin topluluğunca da sunulacaktı; böylece bir tekel kırılmıştı ve daha ilk seçimden başlayarak yıllanmış koltukları sarsacaktı.</span></p>

  <p class="calibre_5"><span class="calibre_1">Partinin kaygı ve hoşnutsuzluk içine düştüğü bir sırada, Genel Sekreter, bu iç siyasal reformlara koşut olarak, ekonomide de temel bir değişikliği başlattı. 1988’de yetkinleşecek 1986 tarihli bir kanun, bir otuz kadar zanaat ya da hizmeti özel kişilere de açıyordu: Çin’de olduğu gibi, köylülere, “kiralama sözleşmeleri” öneriliyordu; onlara dayanarak, bir ya da birçok aile, bir uzun süre için (50 yıl) toprak kiralayabilecek ve üretimde bulunabilecekti.</span></p>

  <p class="calibre_5"><span class="calibre_1">Son olarak, Parti sorumlularının önüne bir başka baş ağrısı çıkarıldı ki, Gorbaçev’in, kendinden öncekilerin tam zıddı bir doğrultuda anlayıp yürüttüğü</span> <span class="bold"><span class="calibre_1">yeni dış politika</span></span> <span class="calibre_1">idi bu.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Buna dayanarak, üç yıldan az bir zaman içinde, Genel Sekreter, 180 derecelik bir dönüşle, Sovyet dış politikasını değişikliğe uğrattı: Doğu-Batı ilişkileri baştan aşağıya değişmişti; gerçekliğe sıradan bir uyma değildi olan, rejimin temel kavramları kökünden tartışma konusu ediliyordu. Sınıflar mücadelesi üstüne kurulu Marksizm-Leninizm’in yerine, dünya çapındır karşılıklı bağımlılık geçiriliyordu; uluslararası ilişkilerde, artık ayırıcı olandan çok birleştirici olana, ideolojilerden çok evrensel değerlere (barış, adalet, çevreye saygı...) yer verilecekti. Gorbaçev’in önerdiği barış içinde bir arada yaşama, Kruşçev’inki gibi, kaçınılmaz bir çatışmanın bekleyişi içinde sıradan bir dinlenme değil, komünist dünya ile kapitalist dünya arasındaki yeni ilişkilerde kesin bir hedefti.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bütün bunlar, 1970’lerden başlayarak, Brejnev’in -hele hele Afganistan’daki- işgalci ve sert politikasının dünyadaki olumsuz yankıları da görülerek ileri sürülüyordu. Tehlikeli bir kurdun bir kuzuya dönüşebileceğine inanamayanlar olsa da, önemli somut değişiklikler de gerçekleşti. Üç yıl içinde, Gorbaçev, Dışişleri Bakanı E. Chevarnadze’nin katılımıyla, hınçları dağıtıp iyi niyetini ispatlamayı bildi. Engellerle ve başarısızlıklarla da karşılaşıldı: 1986</span> <span class="italic"><span class="calibre_1">Reykjavik Doruğu</span></span> <span class="calibre_1">bir başarısızlık olsa da, 1987’de Washington’da imzalanan ilk</span> <span class="italic"><span class="calibre_1">Nükleer Silahsızlanma Antlaşması</span></span><span class="calibre_1">’nın olumlu sonuçları oldu. Buna karşılık, Gorbaçev’in pek istediği “Avrupa Ortak Evi” fikri hayata geçirilemedi.</span></p>

  <p class="calibre_5"><span class="calibre_1">Bunlar olurken, “kardeş ülkeler”le, yani</span> <span class="bold"><span class="calibre_1">halk demokrasileriyle yeni ilişkiler</span></span> <span class="calibre_1">kuruldu. “Brejnev Doktrini”, yani sınırlı egemenlik anlayışı kökünden reddedildi: “Her ülke, istediğini tek başına yapmalıydı”; COMECON içindeki işbirliği mekanizmaları da baştan aşağıya değişmeliydi. Sovyetler Birliğinin mali yardımları kesilecekti. Bu yeni ve bir parça sert söylem, “sosyalist camia”da farklı farklı karşılandı. 1987’den başlayarak da, Perestroyka bakımından bölünme sosyalist kampta derinleşmeye başladı. Ne var ki, o andan başlayarak, Sovyetler için olduğu kadar “blok”taki öteki ülkeler için de, kararlar, artık bütünüyle yöneticilere değil sivil toplumlara aitti de.</span></p>

  <p class="calibre_7"><span class="italic"><span class="calibre_1">Sovyetler Birliği’nde durumun kötüleşmesi ve Doğu Avrupa’da uyduluktan çıkış (1988-1989)</span></span></p>

  <p class="calibre_5"><span class="calibre_1">Sovyetler Birliği, kendisine bağımlı Doğu Avrupa ülkeleri, bir başka deyişle bütün Sovyet “İmparatorluğu”, 1987’den, özellikle 1988’den başlayarak, ekonomik, siyasal ve manevi olmak üzere</span> <span class="bold"><span class="calibre_1">üçlü bir bunalım</span></span><span class="calibre_1">ın bütün etkileriyle yüz yüzedir. Bir on yıldan fazla bir zamandır kendisini tehdit eden bu bunalım, gitgide artmaktadır da. Her şey, durumu ağırlaştırmakta seferber olmuştur: Eski sistem işlemez haldedir; partinin “reformcular”ı ılımlı ve beceriksizdirler; reformcu politika, hasımlarınca bile bile kösteklenmektedir; sivil toplum sabırsızdır ve köktencidir; hükümetlerin -özellikle Batı’ya- borçları ezici bir ağırlıktadır; ve 1988’de Ermenistan depremi gibi korkunç doğal felaketler de çıka gelir... Özetle, 1988’den beri, “imparatorluk”, kendisini yere serecek güçlerce sarsılmaktadır.</span></p>

  <p class="calibre_5"><span class="calibre_1">Daha da şaşırtıcı, giderek kaygılandırıcı olanı şudur: Uzun süredir hareketsiz diye bilinen bu imparatorluk, birden dört bir yandan silkelenir olur;</span> <span class="bold"><span class="calibre_1">çeşitli halkların gösterileriyle</span></span> <span class="calibre_1">çalkalanır. Bir bölümü anarşik ve şiddetli, bir bölümü örgütlü ve barışçıdır bunların: Ermenilerle Azeriler arasında -sonu silahlı çatışmaya dönüşecek- Yukarı Karabağ’la Kosova sorunu birincilere örnektir. Öteki halk gösterileri barışçı ve örgütlüdür, ama Parti’nin elinden sıyrılacak türdendir: Macaristan’daki ve Polonya’daki grevler böyledir.</span></p>

  <p class="calibre_5"><span class="calibre_1">İmparatorluğun hemen her yanında,</span> <span class="bold"><span class="calibre_1">sivil toplumun</span></span> <span class="calibre_1">belli bir</span> <span class="bold"><span class="calibre_1">örgütleniş</span></span> <span class="calibre_1">içinde olduğu da görülür. Tepkinin sertliğini hesapta tutan, daha dikkatli ve ihtiyatlı bir örgütleniştir bu. Resmî koşullara uymadan kurulmuş dernekler, ilke olarak çevre sorunları ile insansal konuları savunurlar. Özellikle Rusya’da böyledirler. Macaristan’da üniversiteli kulüpler kurulur; Çekoslovakya’da “Şart 77”, başta insan haklarına saygı ister; Demokratik Alman Cumhuriyeti’nde, gençler ve aydınlar, Barış Hareketinin içinde toplaşırlar ve Kilise çevrelerinde yankılanır kimi söyledikleri. Ne var ki, sivil toplumun, iktidar karşısında en sağlam ve en örgütlü olduğu ülkeler, Polonya ile Baltık ülkeleridir. Özellikle Polonya’da yasa dışı kurulan ve başlıca amaçları da ücretleri artırmak olan.</span> <span class="italic"><span class="calibre_1">Dayanışma</span></span> <span class="calibre_1">adlı sendikal hareketin grevleri Gdansk’taki tersanelere kadar yayılmıştır. Başını Lech Walesa’nın çektiği harekete karşı daha 1981’de “savaş” ilan edilmiştir devletçe, ama nafiledir. Hareketi, üstelik Kilise, Papa II. Jean-Paul, Batı ve Birleşik Devletler desteklemektedir...</span></p>

  <p class="calibre_5"><span class="calibre_1">Sivil toplumda bunlar olurken,</span> <span class="bold"><span class="calibre_1">komünist iktidarın temsilcileri</span></span> <span class="calibre_1">de, kollarını kavuşturup oturmazlar: Kimisi, yükselen dalgaya karşı bastırmaya girişir; kimisi de tersine, kendi yararına kanalize etmek ister. Gorbaçev’in tutumu böyledir. Tasarısını gerçekleştirmede dönüm noktasına geldiği kanısındadır: Halkın sabırsızlığı ayyuka çıkmıştır; sol’unda, reformların yavaşlığı ve etkisizliği eleştirilip durulur, sağ’ında ise imparatorluğu ve komünizmi sattığı suçlaması altındadır. Bir sıçrayışta bulunmaz, içerde bir barışı kazanmazsa kaybetmiştir davayı. Merkez Komitesi önünde, 29 Haziran 1988’de şöyle der: “Vakit daraltır, bir yıl bitmeden her şeyi yapmalı!” Ne var ki, başarıları sadece dışardadır: Afganistan’dan Sovyet birliklerini çeker; Angola’da, Namibya’da anlaşmaya gider ve Irak’la İran arasında ateşkesi sağlar. Ama, ona karşılık, iktisadî reform tasarıları kuma gömülür ve iaşe sorunları dramatik olur çıkar.</span></p>

  <p class="calibre_5"><span class="calibre_1">Gorbaçev’in dışında,</span> <span class="bold"><span class="calibre_1">Macaristan</span></span> <span class="calibre_1">ve</span> <span class="bold"><span class="calibre_1">Polonya yöneticileri</span></span><span class="calibre_1">, yapısal reformlara gönül gezdirip muhalefetin bir parça yumuşak bölümüyle uzlaşarak, dizginleri ellerinde tutmak isterler. Örneğin, Polonya’da General Jaruzelski, 1988’de</span> <span class="italic"><span class="calibre_1">Dayanışma</span></span> <span class="calibre_1">ile görüşmeleri başlatır. Ama onların tersine, Prag’da, Doğu Berlin’de, Sofya’da, Bükreş’te yöneticiler, gelişmelere ayak uydurmayı, sivil toplumla her türlü diyalogu mutlak olarak reddederler. Dört ülkenin dördünde de eğilim sertlik yönündedir ve Gorbaçev’in karşısında bir tutum içindedirler. Bu devletlerde yöneticiler bu durumdayken, dışardakiler, Batılı devletler, insan hakları ihlallerine karşı çıkar ve Macaristan’la Polonya’da “yenilikçiler”i mali ve iktisadî olarak desteklerler; Papa II. Jean-Paul da, sistemin liberalleşmesini yüreklendirir durur. Sadece Gorbaçev, müdahale etmeyi reddeder sürekli.</span></p>

  <p class="calibre_5"><span class="calibre_1">1988-1989 kışı ile 1989 ilkbaharında</span> <span class="bold"><span class="calibre_1">siyasal çoğulculuk lehinde</span></span> <span class="calibre_1">eylemler yoğunlaşır: Sovyetler Birliğinde Anayasa reformu sonucu, yeni parlamentoda ilerici gruplar yerlerini alırlar; Macaristan’da çok partililiğe geçişin yolu açılır; Polonya’da ilk seçimlerden sonra kurulan hükümette 24 üyeden 13’ü Dayanışmadandır. Başka yerlerdeki gelişmelerin de gösterdiği şudur: Komünist Parti’nin tekeline son verilmiştir ve komünist olmayan örgütlenişler gelişmektedir.</span></p>

  <p class="calibre_5"><span class="calibre_1">Bütün bu ülkelerin çoğunda bir görülen de şudur:</span> <span class="bold"><span class="calibre_1">Ulusal hakların tanınması</span></span> <span class="calibre_1">yolunda bir baskı vardır. Kısacası, Sovyetler Birİiği’nde olduğu gibi Yugoslavya’da da federal kavramı pek ciddi yaralar almıştır.</span></p>

  <p class="calibre_5"><span class="calibre_1">Hemen her ülkede serbest seçimler yaygınlaşır.</span></p>

  <p class="calibre_5"><span class="calibre_1">Alman Demokratik Cumhuriyetinde, reformlara ek olarak sınırlar ötesine geçiş hakkı falan derken, 1989’un 9 Kasım’ını 10 Kasım’a bağlayan gece, Batı Berlin’i Doğu Berlin’den ayıran duvar, birkaç saatte yıkılır; ve iki Almanya’nın birleşmesine giden yol açılır.</span></p>

  <p class="calibre_5"><span class="calibre_1">Almanya’daki bu olayların, bütün dünyada ve özellikle Doğu Avrupa’nın “kardeş ülkeler”inde çarpıcı etkileri olur. Prag’da, yoğun halk gösterileri, birkaç günde “kadife eller devrimi”ne varır; muhalefet, parti ve devletin yöneticilerini istifaya zorlayarak, Vaslav Havel, Gustav Husak’ın yerine Cumhurbaşkanı olur. Bulgaristan’da Todor Jivkov da, yerini bir komünist reformcuya bırakacaktır; ne var ki o da bir yedi ay sonra (6 Temmuz 1990) ayrılmak zorunda kalacak, ve yerine, Demokratik Güçler Birliğinin lideri filozof Jelio Jelev geçecektir. “Kardeş ülkeler”deki bu ateşten tutuşmayan bir Romanya kalmıştır; sonunda orada da, 1989 Aralık’ının ikinci yarısında patlayan Romanya “devrim”i, içine komplo ve halk ayaklanması da karışmış olarak, “Conducator” Çavuşeksu’yu ve rejimi silip süpürür.</span></p>

  <p class="calibre_7"><span class="italic"><span class="calibre_1">Son patlayış</span></span></p>

  <p class="calibre_5"><span class="calibre_1">Gorbaçev,</span> <span class="italic"><span class="calibre_1">Anılar</span></span><span class="calibre_1">’ına eklediği bir notta şunları söylüyor: “(Perestroyka’nın) üçüncü dönemi, 1990 ve 1991 yılları, dizginlerinden boşandırdığımız sosyal, ulusal ve siyasal güçler arasındaki mücadelenin doruk noktası oldu”. Dürüst bir saptama! Sovyet lideri, iki yıl boyunca, gitgide genişleyip saldırganlaşan, ama durduramadığı gibi kanalize de edemediği bir</span> <span class="bold"><span class="calibre_1">muhalefetle</span></span> <span class="calibre_1">yüz yüze gelir.</span></p>

  <p class="calibre_5"><span class="calibre_1">Gerçekten, ortaya dökülmüş onca gücün ortak tek bir noktası vardır: Onun politikasına ya da kişiliğine düşmanlık! 1990’da Yüce Sovyet’in başkanlığına seçildikten sonra güçlenen Boris Yeltsin’i izleyen ilerici akımın; durup durup eleştirdiği şudur: Reformların yavaşlığı ve ılımlılığı! Bununla beraber, kaçınılmaz şeylerdir de bunlar: Toprakta ömür boyu kiracılığa izin; çok partililiğin kabulü; “denetimli pazar ekonomisi” ilkesi; fiyatların serbest bırakılması; “Bağımsız Cumhuriyetler Birliği” üstüne antlaşma... Ne var ki, bütün bu tasanlar ve yasalar, gerçekleşme ve uygulamada, tutucu hiziplerin muhalefetiyle karşılaşır. Silahsızlanmadan ve özellikle de Doğu Avrupa uydu ülkelerin kaybından dolayı pek sarsılmış olan asker-sanayici kompleksi de kopar kendisinden. Öte yandan Birliğin yapısı üstüne reform, hem Rusya’da hem de Birliğe dağılmış Rus azınlıkta korku uyandırır. Federasyonun cumhuriyetleri arasında gelişen ulusal bağımsızlık hareketlerine karşı olan Soyuz grubu, yeni Sovyet parlamentosundaki temsilcilerin üçte birini toplar.’</span></p>

  <p class="calibre_5"><span class="calibre_1">İktidardaki ekibin karşılaştığı sorunlar arasında en tehlikeli olanı,</span> <span class="bold"><span class="calibre_1">milliyetler sorunu</span></span><span class="calibre_1">dur; çünkü bizzat Sovyetler Birliği’nin varlığını tehlikeye düşürmektedir. Bu açıdan Baltık devletleri belirleyici bir rol oynarlar. Nitekim 1990’da Litvanya, Estonya, Letonya, arka arkaya bağımsızlıklarını ilan ederler. Gorbaçev, hareket öteki cumhuriyetlere de sıçramasın diye bu kararları mahkûm eder. Birlik Antlaşmasının sorunları çözeceğini söyler. Bunun için, zor dışında, her araca başvurur; çünkü zor kullanmanın milliyetçiler ile federalistler arasında uçurum açacağı görüşündedir. Ne var ki, bir an gelir, zora da başvurulur.</span></p>

  <p class="calibre_5"><span class="calibre_1">Başvurulur ama, Birliğin de ölüm kararı olur bu!</span></p>

  <p class="calibre_5"><span class="calibre_1">Kendisini artık iktidardan uzaklaştırmaktan başka şey düşünmeyen bu amansız muhalefetlerin kıskacında, Gorbaçev, sırtını Batı’ya dayamak isterken iktidarını da durmadan güçlendirmeye çalışır. Batı, çeşitli nedenlerle destek vermez. Ama Gorbaçev de bir başkanlık rejimi kurmayı başarır; anayasa değişiklikleriyle, neredeyse sınırsız yetkiler edinir. Ne var ki, hiçbir sorunu çözmez bu. O da, 1990 ve 1991 yıllarında, solla sağ arasında tehlikeli bir denge oyununa kalkar. Bir kaos ortamında, reformlar bir yandan da kösteklenir. Her şeye karşın 1991 Temmuz’unda kılçıklı bir konuda anlaşmaya varılır: Bağımsızlık isteyen dokuz Cumhuriyetin (Azerbaycan, Beyaz Rusya, Kazakistan, Kırgızistan, Özbekistan, Rusya, Tacikistan, Türkmenistan ve Ukrayna) başkanları arasında yeni bir</span> <span class="italic"><span class="calibre_1">Birlik Antlaşması</span></span> <span class="calibre_1">yapılır. Antlaşma, 15 Ağustos’ta ilan edilir, 20 Ağustos’ta da İmzalanacaktır. Ancak, 19 Ağustos, 1991’de, olağanüstü hal için kurulan bir Devlet Komitesi, Gorbaçev’i “sağlık nedeniyle” görev yapamaz diye ilan eder; altı ay için sıkı yönetim getirir, sansürü tekrar koyar ve bütün gösterileri yasaklar. Ne var ki, çok geçmeden tersine döner darbe. Yeltsin, Komite’nin kararlarını yasadışı ilan eder, orduların komutasını eline alır ve darbeye karşı binlerce gösterişçi Leningrad ve Moskova caddelerini istila eder. Gorbaçev, 21-22 Ağustos gecesi Moskova’ya döner ama, çabucak anlar ki iktidar, “kurtarıcı” Boris Yeltsin’in ellerindedir artık. Yeltsin de, 23 Ağustos’ta bir kararla, Sovyetler Birliği Komünist Partisi’nin etkinliklerini askıya alır ve böylece Gorbaçev’i genel sekreterlikten ayrılmaya zorlar.</span></p>

  <p class="calibre_5"><span class="calibre_1">1991 yılının ikinci sömestresi, baştan aşağıya Birliğin çeşitli cumhuriyetlerinin geleceği üstüne görüşmelerle doludur. Söz konusu cumhuriyetler, darbenin hemen ertesinde bağımsızlıklarını ilan etmişlerdir. Gorbaçev ise, Federasyonun yeniden yapılanması tasarılarının içine gömülür. Oysa, dizginler Yeltsin’in elindedir: O da, Rusya’nın, Sovyetler Birliği’nin gücüne mirasçı olabileceğine aklı yattığında, Federasyonun geleceğini umursamaz. Rubicon 8 Aralık 1991’de kesin olarak aşılır. Yeltsin’le Ukrayna ve Beyaz Rusya başkanları Minsk’te toplandıklarında, şunu saptarlar: Sovyetler Birliği yoktur artık; eski Sovyetler Birliği’nin bütün devletlerine açık, bir</span> <span class="bold"><span class="calibre_1">Bağımsız Devletler Topluluğu</span></span> <span class="calibre_1">kurmaya karar verirler. Eski birliğin devletleri de, Baltık devletleri ile Gürcistan dışında, 21 Aralık’ta Alma-Ata’da, yeni topluluğa girmeyi kabul ederler. Dört gün sonra, Gorbaçev istifasını verir. Sovyetler Birliği, tarihe karışmıştır; onu, bir başka federal komünist devlet, Yugoslavya izleyecektir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">80’li ve 90’lı yılların kavşak noktasında, Yugoslavya’nın duruma, Sovyetler Birliği’ne benzer bir bakıma: Orada da parti tekeli vardır ve federal yapının karşısına milliyetçilikler dikilmiştir; dahası, ekonomi orada da berbattır. Ancak, bu kadardır benzerlik: Tito’nun politikası, Stalin’inkine benzemiyordu; Yugoslav federalizmi de, eksiklikleri olsa da, Sovyet federalizminden farklı olarak, merkeziyetçiliğin ve Ruslaştırmanın sıradan bir paravanası değildi. Ayrıca ekonomik bunalımın kaynağı farklıdır: Sovyetler Birliği’nde bu bunalım, köhnemiş yapıların ve aşırı silahlanmanın sonucu iken, Yugoslavya’da daha çok, reformların getirdiği borçlanmanın, dünyadaki bunalımın ve federasyonun çeşitli birimleri arasındaki yatırım savurganlığının eseridir. Son olarak, Sırp Cumhuriyeti lideri Slobodan Miloseviç’in Mikhail Gorbaçev’le ortak hiçbir noktası yoktur: Ne reform fikri vardır onun, ne şiddete karşıdır ne de uzlaşma kaygısındadır.</span></span>
  </blockquote>

  <blockquote class="calibre_8">
    <span class="italic"><span class="calibre_1">Bu kritik yıllarda, Yugoslav Komünist Birliği de, Sovyetler Birliği Komünist Partisi gibi, ekonomik ve ulusal sorunlar karşısında beceriksiz kalır. Özellikle bu son noktada, federasyonu çatlatır korkusuyla her türlü reformu reddeder. Böylece, bağımsız cumhuriyetleri içine alacak yeni bir konfederasyonu savunanlarla, mevcut federasyonu savunanlar arasında çatışma kaçınılmazdır. Uyuşmazlık önce barışçıdır, sonra silaha dökülür; önce Hırvatlarla Sırplar arasındadır, sonra Bosna-Hersek’i de içine alır. Miloseviç’in, Yugoslav devleti ile tüm Sırp ulusunun şampiyonu kesildiği bir ortamda, Bosna-Hersek’te büyük acılar yaşanır. Birleşmiş Milletler’in gecikerek müdahale ettiği bir kanlı oyunda, 1995’te barışa gidilir: Dayton Anlaşması ile zorla dayatılan, karmaşık, böylece pamuk ipliğine bağlı bir barıştır bu! Öyle de olsa, eski Yugoslavya’nın dağılışının en kanlı öykülerinden birine son vermek gibi bir meziyeti vardır. Ne var ki, Kosova Arnavutlarının yazgısı gibi, kül altında bıraktığı ateşli sorunlar gündemde bekler.</span></span>
  </blockquote>

  <blockquote class="calibre_8">
    <span class="italic"><span class="calibre_1">Bereket versin, Arnavutluk’ta komünist rejimin sona ermesi, komşu Yugoslavya’daki gibi trajik biçimlere bürünmez...</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ne söylenecektir son olarak?</span></p>

  <p class="calibre_5"><span class="calibre_1">Komünist rejimlerin dağılışının sonuçlarını ölçmek, o kadar kolay değildir. Bu çöküşün, hele hele yol açtığı ani ideolojik iflasın, günümüzde ve gelecek kuşakların bilincinde derin yankılarını gözden uzak tutamayız. Öte yandan, jeopolitik açıdan söz konusu çöküş, bir başka</span> <span class="bold"><span class="calibre_1">köklü gelişme</span></span><span class="calibre_1">ye götürmüş durumda: Sovyetler Birliği, Yugoslavya, Çekoslovakya gibi, birçok devletler bölünüp parçalanırken, iki devlet de Almanya’nın şahsında birleşti. Askerî ve ekonomik nitelikte devletler arası büyük toplaşmalar, ya parçalanıp yok oldu (COMECON), ya da yeni bir gelişmeye uymak zorunda (NATO). Son olarak, İkinci Dünya Savaşı’ndan beri, iki süper gücün tekeli üstüne kurulu uluslararası ilişkiler sistemi, onlardan birinin silinişi ile baştan aşağıya altüst olmuş durumdadır; bu ise, yeni bir dünya düzenine götürecektir zorunlu olarak.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_49"></div>
</body>
</html>
