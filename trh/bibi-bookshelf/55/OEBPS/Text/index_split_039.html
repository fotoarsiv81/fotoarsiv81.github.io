<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM V.</span></span></span><br class="calibre2" />
    <span class="italic"><span class="bold"><span class="calibre_1">KARA AFRİKA’NIN DEĞİŞMESİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">“Sahra’nın güneyindeki Afrika”da da, Birinci Dünya Savaşı sonrasından bu yana büyük değişmeler oldu: Bir yandan, 1929 Büyük Bunalım’ı, bütün zayıf ekonomileri vururken Kara Afrika’yı da vurdu; öte yandan, İkinci Dünya Savaşı gelişmeleri hızlandırdı. Sonunda, yapılar altüst oldu; egemen ülkelerle egemenlik altında olan halklar arasında ilişkiler gerginleşti; ve bütün bu halklar bağımsızlığa çevirdiler yüzlerini, bu da sömürgeci devletlerin karşısına çözülmesi hayli güç sorunlar çıkardı.</span></p>

  <p class="calibre_"><span class="calibre_1">EKONOMİ VE TOPLUMDAKİ DEĞİŞİKLİK</span></p>

  <p class="calibre_5"><span class="calibre_1">Olayların akışındaki bu hızlanışın nedeni şu: Kapitalizm, iktisadî rekabeti gitgide öylesine keskinleştirmiştir ki, Avrupalı güçler, kurdukları sömürge imparatorluklarında, doğal zenginliklerin sömürülmesini geliştirmek zorundadır ister istemez; ayrıca, mali kapitalizm, en kazançlı yatırımlar için denizaşırı ülkeleri görmektedir ve Afrika da burnunun ucunda olduğundan, sermayelerin büyük bir bölümü gelir Afrika üzerine kapanır, ve sonuç olarak Avrupalılarla Yerliler arasındaki temaslar da çoğalır.</span></p>

  <p class="calibre_5"><span class="calibre_1">Nasıl?</span></p>

  <p class="calibre_7"><span class="italic"><span class="calibre_1">İletişim yollarının rolü. Kapalı ekonomiden pazar ekonomisine</span></span></p>

  <p class="calibre_5"><span class="calibre_1">Bu temaslar, sayısı fazla olmasa da, denizaşırı ülkelerde yerleşmiş Avrupalıların çoğalmasından ileri geliyor; ayrıca kara derili insan, başka yerlere olduğu gibi, Avrupa’ya da savaşmak için çağrıldı. Bütün bunlar, Avrupalı ile Afrikalıyı, daha yakından tanışmaya götüren etkenler oldular. Her iki insan, birbirinin uygarlığını yakından görmüş, güçlerini ve zayıflıklarını öğrenmişlerdir. Şunu da eklemeli: Avrupa’ya gelen kara derili, kendi ülkesindekinden pek farklı, ırkçılıktan uzak bir ortam bulmuştur. Avrupalı ile Afrikalının ilişkilerinin yoğunlaşmasında,</span> <span class="bold"><span class="calibre_1">iletişim yolları</span></span><span class="calibre_1">nın, özellikle Afrika’nın bağrına kadar sokulan</span> <span class="bold"><span class="calibre_1">demiryolu</span></span><span class="calibre_1">nun oynadığı rolü hatırlatmaya gerek yok. Birbirinden pek farklı bu iki uygarlığın karşılaşmasından, ekonomide ve toplumda bir dizi değişiklik ortaya çıkar ve hepsi de geleneksel biçimleri kökünden yıkıp atar.</span></p>

  <p class="calibre_5"><span class="calibre_1">Neler olur?</span></p>

  <p class="calibre_5"><span class="calibre_1">En başta, üretimin temel birimi olan köyün, insanların ve kıtanın çevreden soyutlanmış bir halde tek başına kalmışlığı üstüne kurulu eski kapalı ekonominin yerine, bir</span> <span class="bold"><span class="calibre_1">pazar ekonomisi</span></span> <span class="calibre_1">geçer. Afrikalı çiftçi, değişik etkilerin sonucu, alınır-satılır ürünlere, özel olarak da Avrupalı devletlerin kendi sanayileri için ihtiyaç duydukları hammaddelerin üretimine çevirin, yüzünü. Ayrıca, vergisini vermek ve dışardan getirilmiş mamul maddeleri satın alabilmek için gerekli parayı kendisine sağlayacak olan yalnız bu üretimdir. Böylece, yerli yiyecek maddeleri ile zanaatçılığın zararına bir ticaret ekonomisi oluşur; ancak ürünü dışarıya ham olarak gönderme ve dışarıdan gelen mamulleri de içerde dağıtmadan ibaret bir ticarettir bu; ve kendi, içinde pek az çeşitlenmiş, giderek donmuş bir ekonomi! Dış pazarlara karşı savunmasız, birkaç büyük kumpanyanın kararına, giderek keyfine tabi bir alışveriş! Fiyatları istediği gibi saptayan bu kumpanyaların çoğu Afrika dışından insanların, özellikle Avrupalıların elindedir; ve içlerinden bazıları, neredeyse bir tekel kurmuşlardır.</span></p>

  <p class="calibre_5"><span class="calibre_1">Böylece,</span> <span class="bold"><span class="calibre_1">iki üretim sistemi</span></span> <span class="calibre_1">yan yanadır: Avrupalı, ve Amerikalı büyük kumpanyaların ve plantasyonların elindeki ve düşük ücretli bol el emeği kullanan bir pazar ekonomisi; onun yanı sıra, alet-edevattan ve ücretli işçiden yoksun, cemaatçı biçimler ve alışveriş usulleriyle yaşayan, ürettiğini kumpanyanın saptadığı fiyata satmaya mecbur ve yiyecek maddelerini yetersiz miktarda üreten bir aile ekonomisi!</span></p>

  <p class="calibre_5"><span class="calibre_1">Ne olur bu gelişmenin sonuçları?</span></p>

  <p class="calibre_5"><span class="calibre_1">Biri şu: Dış satıma adanmış tarım üretimi, ekim alanını hızla geliştirir, tarıma bilgisizce açılan topraklar takatten çabucak düşer ve erozyona uğrar. Eskiden, toprağın olanaklarıyla uygulanan teknik arasında bir denge vardı, bu kaybolur.</span></p>

  <p class="calibre_5"><span class="calibre_1">Sonra, yerlilerin durumu, yedek rejimi ve Avrupalılara verilmiş ödünler dolayısıyla da ağırlaşmıştır. En verimli topraklar Avrupalı azınlığa ayrılmıştır; onlardan kat kat fazla yerliler, bir bölümüyle kısır ve verimsiz toprakları kullanırlar ve üstelik hektar olarak yüz ölçümler de Afrikalının aleyhinedir. Yedek rejimi ile anlaşılan da şu: Yeterli kaynaklardan yoksun, ama vergisini de para olarak ödemek zorunda olan halk, Avrupalıların plantasyonlarında ücretli olarak çalışmak ve kendi toprağında de dış satım için gerekli nesneleri üretmek zorundadır.</span></p>

  <p class="calibre_5"><span class="calibre_1">Bunlar yetmezmiş gibi, zorla çalıştırma vardır.</span></p>

  <p class="calibre_5"><span class="calibre_1">Bu sonuncusu, 1930 Cenevre Senedi ile kaldırılırsa da, birçok yerde uzun yıllar sürer durur.</span></p>

  <p class="calibre_5"><span class="calibre_1">Bitmedi!</span></p>

  <p class="calibre_7"><span class="italic"><span class="calibre_1">Halktaki hareketlilik. Kırsalın boşalması ve kentlerin serpilmesi</span></span></p>

  <p class="calibre_5"><span class="calibre_1">İktisadî yaşamın bu yeni koşulları, yerli toplumda değişikliklere yol açar ki, onlar içinde en dikkati çekenlerden biri,</span> <span class="bold"><span class="calibre_1">nüfusun dağılışındaki altüst oluş</span></span><span class="calibre_1">tur. Kara dünyanın eteklerinde, örneğin Sahra’da, Arabistan’da ve Suriye çölünde yaşayan göçebe dünyasının hızla çöküşünün sonucu olarak bir toprağa yerleşme vardır.</span></p>

  <p class="calibre_5"><span class="calibre_1">Öte yandan, nüfusta hissedilir bir</span> <span class="bold"><span class="calibre_1">artış</span></span> <span class="calibre_1">olmuştur. Tropikal tıptaki devrim sonucu, birçok hastalık (sıtma, veba, cüzzam, kolera, uyku hastalığı, vb.) gerilemiştir. Öyle de olsa, çoğu insan, kötü beslenme sonucu sağlıksızdır ve genç erkeklerin kentlere gidişiyle, doğum oranı tehlikeli biçimde düşer. Öte yandan, ölüm oranı, kimi hastalıklar (örneğin firengi), alkolizmin artışı, kötü ve yetersiz beslenme yüzünden yüksektir. Ne var ki, nüfus artışı yiyecek artışından çok daha hızlı olduğundan, halkın bir bölümü, ek bir kaynak edinmek için yer değiştirir. Böylece, kara derili emekçilerin hareketliliği göze çarpıcıdır.</span></p>

  <p class="calibre_5"><span class="calibre_1">Ayrıca, emeğin daha çok ücret elde ettiği ülkelere, örneğin Fransız sömürgelerinden İngiliz sömürgelerine doğru -geçici ya da kesin-bir göç de görülür. Son olarak,</span> <span class="bold"><span class="calibre_1">kent de çeker</span></span><span class="calibre_1">, çünkü köyünden daha çok şey sağlar siyahiye. Kimi zaman köyler de yer değiştirir; yalnızlıktan kurtulmak ve yerel ekonomiye dahil olmak için gelir yol kenarlarına yerleşir.</span></p>

  <p class="calibre_5"><span class="calibre_1">Ama asıl göze çarpan sonuç,</span> <span class="bold"><span class="calibre_1">kırsalın boşalması</span></span><span class="calibre_1">dır. Gabon’un, Kongo’nun iri köyleri kaybolur, ya da birkaç hanelik yerlere döner.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Kimi köyler, “içleri boş midye kabukları gibidir”; olsa olsa kadınlar, yaşlılar, çocuklar kalmıştır geriye; kadın-erkek ilişkisi altüst olmuştur ve kadınlar çoğunluktadır. Senegal’de, Kongo’da, Katanga’da, Altın Sahili’nde, olanca çarpıcılığıyla yaşamı gelişme. Kırsalın boşalması, çoğu bölgede, yalnız tarım toplumunun çözülüşünü değil, yerli ekonominin gerilemesini ve kırsalla sanayi merkezleri arasında büyük bir dengesizliği de getirir beraberinde. Öyle olunca, tarımın ve, yiyecek maddeleri üretiminin yükü, en başta kadının omuzlarına çöker. Bir başka sonuç olarak, genç yaştaki erkeklerin bu kitlesel göçü, doğumların azalışıyla nüfusu tehdit eder.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Kırsal boşalırken, kentler, görülmemiş bir gelişme içine girerler.</span></p>

  <p class="calibre_5"><span class="calibre_1">Göç, her zaman kesin değildir. Göç edenlerin çoğu, belli bir süre için bir ücret aranışı içindedir: Vergisini ödemek amacıyladır bu; evlenmek için paraya ihtiyacı vardır; öyle olunca da kısa vadeli iş sözleşmesi yapar. Bununla beraber, çoğu kökünden kopar ve köyüne dönmez; öyle olunca da, ataların, örfleriyle bütün bağları kopar, ya da döndüğünde, kendi grubunca özümsenmesi tam olmaz; yeni adetler, yeni yaşama ve düşünme biçimleri getirmiştir beraberinde ve çoğu kez tekrar yola koyulur, çeker gider.</span></p>

  <p class="calibre_7"><span class="italic"><span class="calibre_1">Eski sosyal yapının altüst oluşu</span></span></p>

  <p class="calibre_5"><span class="bold"><span class="calibre_1">Sosyal çerçeveler de zayıflar</span></span><span class="calibre_1">: Kabileler, temel birim olan ataerkil aile, hızlı bir çöküş içine girerler. Avrupalı ile ilişkinin en az olduğu yerlerde bile, sömürgeleşmenin çözücü rolü hissedilir; topluca çalışma, köy disiplinine saygı ve evlenme konusundaki gelenekler söz konusu oldukta, gençlerin karşı çıkışı önünde grubun sağlamlığı kaybolur. Başta gelen olgu, paranın gitgide daha fazla oynadığı roldür. Öte yandan, sömürgeci güçlerin toprakta özel mülkiyet yaratma çabaları da, tarımda bireyciliği yüreklendirir; toprak, bireysel kazancın kaynağı olup çıkmıştın, giderek değiş-tokuş edilebilir. Öyle olunca, eskiden tek biçimli olan yaşam düzeyleri şimdi farklılaşmıştır; toprak zenginliğine dayanan yeni sınıflar çıkmıştır ortaya. Cemaat ruhu kaybolurken, eski siyasal birimler de kaybolur ve geleneksel şeflerin otoritesi zayıflar; kabilenin üyeleri arasındaki manevi bağlar gevşer. Şef, eskisi gibi dinsel görevler yüklenmiş bir halde, ataların huzurunda topluluğun aracısı değildir; Beyazların sıradan bir hizmetçisi olup çıkmıştır, onların emirlerini taşır ve uygular. Kentlerde mahallenin başı da, manevi otoritesini yitirmiştir ve saygınlığı zayıflamıştır. Vaktiyle genç insanları aynı köyde tek bir şefin otoritesi altında toplayan kurallar vardı: Bu insanlar orada toplu çalışmalara katılmayı öğreniyorlar, grubun görevlerinde yer alıyorlar ve bunlar da cemaatın, tutarlılığında büyük rol oynuyor, gençleri orada yaşama hazırlıyorlardı; şimdi bütün bunlar çöküş halindedir, çünkü gençler bunlardan kaçmaktadırlar. Artık baskıcı olarak görülen yasa, reddedilmektedir. Eskiler, gençlerin disiplinsizliğinden, saygısızlığından yakınmaktadırlar.</span></p>

  <p class="calibre_5"><span class="bold"><span class="calibre_1">Eski aile</span></span><span class="calibre_1">nin sert geleneksel bütünlüğü kaybolmaya yüz tutar: Geniş aile parçalanıp bağımsız küçük aileler oluşur. Aile disiplini, kişisel kaynaklara sahip olanlarca tartışılır. Evlenmenin aldığı biçim, geleneksel değerlerdeki kopuşu pek güzel göstermektedir ve</span> <span class="bold"><span class="calibre_1">kadının durumu</span></span> <span class="calibre_1">altüst olmuştur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Değiş-tokuş ve hizmetlerin karşılıklılığına dayanan eski ekonomide, kadın, aileler arasında bir bağdı ve evlilik, aile gruplarının anlaşmasıyla oluşuyordu; şimdi ise, para ekonomisi, kadını bir rekabet ve kazanç metaı haline getirmiştir; kadının ailesi, bir kazanç sağlamaktadır bundan ve büyük yekûnlar tutmaktadır istenilen. Çoğu genç bunu sağlayamadığından bekâr kalanlar çoğalmakta, zengin ve yaşlı erkeklerin yüzü gülmektedir. Öte yandan, misyonlar ve idare de çok karılılığı istemediklerinden, bireyciliği destekler durumdadırlar; kadının istediği de böylesi bir durumdur: Aile şeflerine ve daha yaşlı kadınların isteklerine karşı çıkmakta, evde tek eş olmayı arzulamaktadır. Öyle olunca da, kız kaçırmalar, nikâhsız karı-kocalık, boşanmalar artmakta ve fuhuş gelişmektedir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Son olarak, aile içinde, baba ile çocuklar, koca ile kadının ilişkilerinde büyük değişiklikler vardır. Okulda eğitim, aile çevresinde uyuşmazlıklar yaratmaktadır. Çünkü, okulda çocuklar, ana-babalarınkinden başka düşünceler, görüşler ve ihtiyaçların varlığını öğrenmektedirler, giderek geleneklerle zıtlaşırlar. Ayrıca kentlerde spor, sinema, Avrupalı dans, geleneksel eğlencelerin yerine geçer. Öte yandan kadın, kocasına oranla, daha az bilgili olduğundan geleneklere, eski yaşamın alışkanlıklarına daha yakın kalır. Böylece, eşler arasında manevi bir boşanma ortaya çıkar.</span></p>

  <p class="calibre_5"><span class="calibre_1">Eskisinden bütünüyle farklı</span> <span class="bold"><span class="calibre_1">yeni bir toplum</span></span> <span class="calibre_1">doğar kentlerde ve gösterdikleri de şudur: Gençler, geçmişin kurumlarıyla tatmin olmaz ve onların yerine geçmek üzere başkalarını ararlar. Böyle olunca, geleneksel dinler yavaş yavaş ortadan çekilirler, çünkü eski dinin çevresi kaybolmuştur: Animizm geriler, yerini ya Hıristiyanlık, ya İslam, ya da çeşitli başka kiliseler alır. Ancak ne olursa olsun, putperest uygulamaların ve animist inanışların varlığı sürer.</span></p>

  <p class="calibre_5"><span class="calibre_1">Sonuç olarak,</span> <span class="bold"><span class="calibre_1">grupların atomlaşması</span></span> <span class="calibre_1">belirir; kırsaldakilerle kentliler, gençlerle yaşlılar, eski geleneksel tarım toplumu ile yeni toplum arasında bir zıtlık ortaya çıkar ve söz konusu yeni toplumda hiyerarşinin temelinde</span> <span class="bold"><span class="calibre_1">para</span></span> <span class="calibre_1">vardır, böylece bireysel zenginliğe dayanmaktadır ve Avrupalılardan, aktarılmış görüşlerin üzerine kuruludur bu yeni toplum anlayışı.</span></p>

  <p class="calibre_7"><span class="italic"><span class="calibre_1">Yeni toplum: İlerlemişler. Kent proletaryası</span></span></p>

  <p class="calibre_5"><span class="calibre_1">Kentleşme, nüfus hareketleri, eğitimin gelişmesi ve genel olarak da Beyazlarla temas,</span> <span class="bold"><span class="calibre_1">iki yeni sosyal öğe</span></span> <span class="calibre_1">çıkardı ortaya: “İlerlemişler” denen “burjuvazi” ile, proletaryadır bunlar. Avrupalıların hizmetine giren, ya da sadece onlarla temas eden yerliler, neredeyse bütün olarak ve bir yerde hızla kökünden kopar: Bir yandan, farklı etnik gruplardan gelen çalışanlarla karışma ve kendi geleneksel anlayışlarından farklı anlayışlarla yüz yüze geliş, köyden getirdiklerine “en iyi” şeyler olarak bakmamaya götürür onu; öte yandan, yeni çalışma yöntemlerini öğrenme, Beyazların alışkanlıklarını taklit, eski çevrelerden rahatsız olmasına varır, onların yaşam düzeyine yükselme, onlar gibi giyinme, yiyip içme “</span><span class="bold"><span class="calibre_1">kabileleşmekten çıkış</span></span><span class="calibre_1">”la sonuçlanır ve âdet edindiği yaşamdan uzaklaşır.</span></p>

  <p class="calibre_5"><span class="calibre_1">Böylece, kentlere doluşmuş milyonlarca siyahi arasında, eğitimini bir parça ilerletip, Beyazlarla çalışmak için -ülkesine göre- oldukça Fransızca ya da İngilizce öğrenen ve yaşayışı da Avrupalıların yaşam biçimine yaklaşan biri, “</span><span class="bold"><span class="calibre_1">ilerlemişler</span></span><span class="calibre_1">” grubunu oluşturur: Avrupa kültürünün çekiciliğine uğramış kimi tacirlerin, hekim, öğretmen, memur ve müstahdemlerin başına gelen budur; Beyazlar gibi yaşama özlemiyle, Afrikalılar mahallesinde hâlâ eski yaşam koşulları arasındaki çelişmeler ortamında bunalır durun. Onun için sosyal yükselişin doğrultusu bellidir artık: Eş seçerken, evini kurarken, bu “Avrupai” ölçüye dikkat eder. Afrikalı yeni</span> <span class="italic"><span class="calibre_1">intelligentsia</span></span><span class="calibre_1">’yı oluşturur bu insanlar: Kökenleri, safı, aldığı eğitimin hâlâ sıradan niteliğiyle orta halli durumdaki bu insanlar, öte yandan, siyasal, iktisadî ve sosyal eşitsizlikleri ortadan kaldırma tutkusu içindedirler ve kendi ırkından olan kardeşleri üzerinde nüfuz sahibidirler.</span></p>

  <p class="calibre_5"><span class="calibre_1">Böylece, “kabileleşmekten çıkış”, aynı anda beliren iki hareketle kendini belli eder: Geleneksel değerler karşısında soğukluk ve “pek yakında duran, öyle de olsa uzak ve kapalı Beyazlar dünyasına doğru” çekiliş! Bundan, yoğun bir eğitim arzusu doğar: Onun etkililiğine ulaşmak, teknik yeterliğini kazanmak, iktisadî eşitliğe varmak, onunla aynı makamlara erişmek, saygınlık elde etmek için, Beyaz’ın bildiği her şeyi bilmek gerekir.</span></p>

  <p class="calibre_5"><span class="calibre_1">“İlerlemişler”in yanında, sanayide ücretli</span> <span class="bold"><span class="calibre_1">işçi sınıfı</span></span><span class="calibre_1">, genel nüfusa oranla devede kulaktır; öyle de olsa, hızla büyümektedir ve daha şimdiden, klasik sömürge ekonomisinin sürdürülmesine karşı çıkan bir güçtür: Örneğin Rodezya’da, Katanga’da böyledir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Büyük işletmelerin bulunduğu, emekçiler için oturmanın, yemenin-içmenin, sağlık ve eğitimin az çok kararlılık kazandığını kentlerde, işçinin durumu elbette farklıdır. Büyük sanayi merkezlerinde (Nijerya kalay madenleri, Katanga ve Rodezya bakır madenleri gibi), işçi sınıfının elinde böyle olanaklar vardır. Ama her yanda, el emeğindeki istikrarsızlık ve kalifiye işçi eksikliği büyük sorundur. Verimlilikteki azlık ve düşük ücret bunların sonucudur; Ancak her ikisi de, kötü beslenmenin ve sefil yaşam koşullarının kaynağını oluşturur, özetle bir kısır döngüdür yaşanan.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Büyük kent merkezleri, yaşam koşullarının en kötü olduğu yerlerdir. Üstelik, hızlı kentleşme bir şeye daha yol açmıştır: Avrupalı nüfusla yerliler, birbirinden farklı kentlerde toplaşarak bir ayrımcılık ortaya çıkmıştır. Hızlı kentleşmenin bilinen sonuçlarını hatırlatmaya gerek yok: Konut kıtlığı, gecekondulaşma... Kabilesinden kopup gelen siyahinin yaşamı, işte bu gecekondularda geçecektir.</span></p>

  <p class="calibre_5"><span class="calibre_1">Büyük bir bölüm çalışmaz; “aile asalağı”dır.</span></p>

  <p class="calibre_"><span class="calibre_1">SOSYAL GERİLİMLER</span></p>

  <p class="calibre_5"><span class="calibre_1">Bir başka egemenliğin altına sokulan halkların durumlarının bilincine varması ve milliyetçi uyanış, ister istemez istemlere yol açar ve ülkeden ülkeye değişen bir gerilim yaratır.</span></p>

  <p class="calibre_5"><span class="calibre_1">Bunların en şiddetlisi de ırkçılıktır Afrika’da.</span></p>

  <p class="calibre_7"><span class="italic"><span class="calibre_1">Irkçılık</span></span></p>

  <p class="calibre_5"><span class="calibre_1">Afrika’da, Avrupalıların sürekli olarak yerleştikleri -ılımlı iklime sahip- bölgelerde, egemen ırk, güvensizliğine bir karşılık olarak ırkçı eşitsizliği öne sürer ve</span> <span class="bold"><span class="calibre_1">ırkçı ayrımcılığa</span></span> <span class="calibre_1">gider. Baskı arttıkça, beyazların toplumu kendi içine kapanır ve; kendisini Afrikalı kültür ve yaşayışa kayıtsız sayar; Avrupalı kentle yerlilerin kenti birbirinden ayrılır, spor dernekleri ve kulüpler sadece Avrupalıların olur, bütün ırkları kucaklayan ilkokul eleştirilir ve okullar herkese açık olduğunda da, Beyaz, çocuklarını özel okullara gönderme eğilimindedir. Kimi yerde: sendikalara varıncaya kadar kendini gösterir bu ayrımcılık.</span></p>

  <p class="calibre_5"><span class="calibre_1">Eşitliği imkânsız ve ayıp olarak görmeye götüren, işte bu bilgisizlik ve kayıtsızlıktır. Bunun da sonucu, siyahiden gelen her istem karşısında direnme olur. Özellikle, siyahinin “ilerlemiş”inden çekinme vardır. Bu tavırlar, karalar üstüne verilmiş önyargılardan da esinlenir: Bir “büyük çocuk”tur siyahi ve hep öyle kalacaktır; efendilerine bağlı kalan “iyi zenci”ler vardır ve “kötü zenci”ler de Beyazları taklit etmek isteyen ilerlemişler”dir. Siyahiler hareketlendikçe, hele hele sömürge altındaki halk “bağımlılığını” tartışmaya kalktığı günden başlayarak, ırkçılık az çok bilinçli bir hal alır.</span></p>

  <p class="calibre_5"><span class="calibre_1">Avrupa’da okuyan Afrikalılar, özellikle 1940’larla, yurtlarına dönüp de sadece Avrupalılara ayrılmış görevlere talip olunca, egemen toplumun sert muhalefeti ile açıkça karşılaşır. Onunla da kalmaz, çoğu işler ve ücretler Avrupalı ve Afrikalı için pek eşitsiz bir yola dökülür. Sömürge halkın tavrı, ister istemez ırkçı bir niteliğe bürünür. Bir yazarın dediği gibi, “Afrikalının ırkçılığı, Avrupalının ırkçılığına karşı bir savunmadır aslında”.</span></p>

  <p class="calibre_5"><span class="calibre_1">Bunun sonucu, hınç ve kin dolu bir toplumdur.</span></p>

  <p class="calibre_5"><span class="calibre_1">Karalara karşı ayrımcılık taşıt araçlarına varıncaya kadar yayılır. Afrikalı aydın da, bir küçüklük kompleksinin dürtüsüyle, Batı’dan gelen hemen her şeye karşı çıkar. Beyazların gelişinden önceki bir Afrika kültürünü düşünür, o “altın çağı” idealleştirir. Her şeyden önce de, özümsenmeye karşıdır. “Afrika’nın uygarlaşmasını isterim, ama Batılılaşmasına hayır!”: Üniversitede görevli tanınmış bir siyahi aydının sözleridir bunlar!</span></p>

  <p class="calibre_5"><span class="calibre_1">Beyazlara karşı düşmanlığı dinsel motifler de besler çoğu kez.</span></p>

  <p class="calibre_5"><span class="calibre_1">Huzursuzluk ve gerilim, ülkeden ülkeye değişir elbette. Ama sosyal yapı ve taşıdığı çelişmeler ne olursa olsun, bir sert bunalım ortaya çıktığında, kopukluk kendiliğinden kaybolur, birlik oluşur; sınıfsal anlamda değil, ırksal çizgilere göre, iki blok,</span> <span class="bold"><span class="calibre_1">Batılı ve Afrikalı</span></span> <span class="calibre_1">karşı karşıya gelir. Tıpkı vaktiyle Lenin’in söylediği gibi, bağımlı ülkelerde, ulusal sorun, sosyo-ekonomik gruplar arasındaki mücadelelerin önüne geçer.</span></p>

  <p class="calibre_7"><span class="italic"><span class="calibre_1">Sömürgeci güçlerin önlemleri</span></span></p>

  <p class="calibre_5"><span class="calibre_1">Bu huzursuzluk ve çözülüş halindeki toplumda mayalaşmanın karşısında, sömürgeci yönetimler, bir yandan baskıya baş vururken, bir yandan da,</span> <span class="bold"><span class="calibre_1">eski yerli otoriteleri</span></span> <span class="calibre_1">yeniden canlandırır ve</span> <span class="bold"><span class="calibre_1">reformlara</span></span> <span class="calibre_1">girişirler. İngiliz sömürgelerinde, 1930’dan başlayarak, kabile hukukunun ve örflerinin ihyası ile kabilenin yasal olarak tanınması, bunlara bir örnektir; Fransızlar da Madagaskar’da, eski köy ve mahalle kurullarını tanırlar; Belçika Kongo’sunda, geleneksel yerli toplulukların otoritesi kabul edilir.</span></p>

  <p class="calibre_5"><span class="calibre_1">Eğitim geliştirilir, ama kültür dili konusunda sorunlar da ortaya çıkar. Fransızlar, Belçikalılar ve İngilizler, kendi ellerindeki sömürgelerde üniversiteler açarlar. Nijerya’da, Latin harfleriyle yazılan ve modern kültürün girişini kolaylaştıran bir dil yaratılır. Ülkeden ülkeye değişse de, eğitime katılan çocuk sayısı gitgide çoğalır. Güney ve Doğu Afrika’da, bu oran en düşük düzeyde kalır.</span></p>

  <p class="calibre_5"><span class="calibre_1">Ama sorun, yetişkinlerden oluşan tarım topluluklarını iktisadî yaşam ve ülkenin politikasına katmaktır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Söz konusu olan, kitleleri bilgilendirmek, onlarda girişim ruhu uyandırmak, tarım ve hayvancılıkta kimi yöntem yenilikleri yapmaktır. Bu yoldaki bir temel eğitim, -UNESCO’nun da yardımıyla- İngiliz, Fransız, Belçika ve Portekiz sömürgelerinde yaydır. Köyden köye dolaşan gezici ekipler aracılığıyla, bir yandan okur-yazarlık öğretilirken, bir yandan da sağlıktan tarıma, kooperatif ve dispanser kurmaktan yol bakımına kadar yığınla konuda ilk bilgiler aktarılır. Ne var ki, her sömürge sisteminde, bu yöntemler ve liberal önlemler ağır ve güçlükle yürür; kredi yetersizliğinin yanı sıra, özellikle Beyazların -ilkeye inanmadıkları için- karşı çıkışları rol oynar bunda.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bir başka konu da şudur: 1945’ten başlayarak, Afrika’ya, eskisinden çok daha fazla miktarda sermaye akar. Asya’dan ayağı kaydırılan Avrupalılar, ellerindeki sermaye ve teknisyenlerle, yatırım için kıtaya doluşurlar. Madenleri, petrolü, pamuğu, vb., alıp götürmek için, ülkeleri limanlar, demiryolları ve yollarla donatmak gerekir. Aynı zamanda insanla da uğraşmak, onun sağlığı ve eğitimini iyileştirmek, sağlıklı bir ekonomi kurmak, tarım ve sanayi üretimini yüreklendirip çeşitlendirmek istenir. Özellikle üretime dönük modernleştirme ve donatım planları yapılır. İngilizler başı çekerler; Fransızlar, Belçikalılar ve Portekizliler onları izlerler. Kimi başarısızlıklara karşın, önemli adımlar atılır. Ne var ki, hatırı sayılır sakıncaları da beraberinde getirir bunlar:</span> <span class="bold"><span class="calibre_1">Tek tip tarıma</span></span> <span class="calibre_1">ağırlık verilmiştir ve yerel ekonomiler, egemen ekonomiler karşısındaki bağımlılıklarından kurtarılmış değildir; bağımsızlık da ne, Avrupa’ya gitgide daha fazla bağlanılmıştır. Bir yenilik daha vardır: Afrika’ya, Avrupa’nın bir eklentisi olarak bakılmaktadır; “tamamlayıcı bir ekonomi” olmalıdır bu. İngiliz ya da Fransız tek başına bunu gerçekleştiremeyeceğinden, Avrupalı devletler, Afrika’yı sömürmekte ortaklaşa işe koyulurlar. Böylece, genişletilmiş yeni bir sömürge sözleşmesi söz konusudur; Afrika pazarı, öyle birkaç Avrupalı ulus için değil, bütün bir Avrupa için kilit altına alınır.</span></p>

  <p class="calibre_7"><span class="italic"><span class="calibre_1">Dinsel ve fikri bunalım. İslam ve Hıristiyanlık</span></span></p>

  <p class="calibre_5"><span class="calibre_1">Avrupalıların varlığından maddi ve manevi alanda derinden derine etkilenen Afrika toplumu, onların kimi âdet ve fikirlerini kabul ederken ötekilerini de reddeder. Kabile toplumunun çözülüşü ve geleneksel dinin egemenliğinin zayıflaması, çoğu Afrikalıda bir</span> <span class="bold"><span class="calibre_1">dinsel ve fikri bunalım</span></span><span class="calibre_1">, bir “manevi boşluk” duygusuna yol açar; Beyazların eski nüfuz alanı olan bütün kıyı Afrikasında -az çok açıkça- görülür bu ve gitgide içerilere doğru yayılır. Söz konusu bunalımın biçimleri siyasal ya da dinseldir ya da politik-dinseldir. Böylece, coşku içindeki yığınları bir araya getiren siyasal partiler, sendikalar çıkar ortaya. Yerli sendikacılık da, uzun süre büyük güçlüklerle karşılaşır.</span></p>

  <p class="calibre_5"><span class="calibre_1">Bu “manevî boşluk”, İslam’ın başarısında büyük rol oynar. Gençlere, geleneksel kurtulmanın ve yabancı egemenliğine karşı ulusal duyguyu dile getirmenin kapısını açan tarikatlar ve yöntemleri, siyahinin zihniyetine alabildiğine güzel uyarlanmıştır. Bu islamlaştırma çoğu kez yüzeysel ve dıştadır ve temeldeki animist kalıntıların üstünü örter. 10. enlemin kuzeyinde egemen durumdaki İslam, bu çizginin altında hızla ilerler; bir iddiaya göre yılda 500.000 kişi yeni dine girer. Öte yandan, İslam, Afrikalılar için yapılmış bir din görünüşünü sergilerken, milliyetçilerin çoğu da, sömürgecilikle bağları olduğu suçlamasıyla Hıristiyanlığa karşı çıkarlar; yerel kiliselerin dışarda bir otoriteye boyun eğdiği de, suçlamalar arasındadır. Hıristiyanlık söz konusu olduğunda, en az revaçta olanlar, Katoliklerdir; Protestan misyonlar, siyahi toplumların yaşam koşullarına uymakta özel bir dikkat harcarlar: Okulları çoğaltın, iktisadî ve tıbbi yardımı artırırlar; hızla yerli bir ruhban oluşturmaya giderler.</span></p>

  <p class="calibre_5"><span class="calibre_1">Ayrılıkçı kiliselerin kazandıkları başarıyı da belirtmeli.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Bu arada yığınla mistik hareketin yanı sıra, mesihçi inanışın gördüğü rağbetin de altını çizmeli. Bu sonuncuların çoğu, Hıristiyan ideolojilerle eski dinsel inanışlar arasında bir yer tutarlar ve hepsinin de ortak bir yanı vardır: Hepsi de kimi eski inançlara ve büyücülüğe karşı çıkarken, Beyazların otoritesine de tepki gösterirler. Olay çıkardıktan yerler de, ırkçı ayrımcılığın ve modern ekonominin en çok ağır bastığı yerlerdir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece, ırksal ve dinsel hınçlar, sosyal istemler, uzun süre oyuna egemen olmuş küçük Beyaz azınlığı tehdit eder ve onda, ırkçı temelde bir kendini savunma hareketine yol açarlar; bu azınlığın oldukça tıkız ve sıkı olduğu ülkelerde, kuzey Afrika kadar Güney Afrika’da, aynı zamanda Kenya’da ve Rodezya’da, böylesi bir savunma pek açıktır. Sonuçta, iki toplum, birbirinden soyutlanma eğilimi içindedirler ve birbirlerine düşman olarak bakarlar.</span></p>

  <p class="calibre_"><span class="calibre_1">SÖMÜRGELER AFRİKA’SINDAN BAĞIMSIZ AFRİKA’YA</span></p>

  <p class="calibre_5"><span class="calibre_1">Siyasal planda, sömürgeci devletlerin kabul ettikleri çözümler, kendi geleneklerine ya da ellerindeki ülkelerin özel koşullarına göre değişir. İngilizler, yerli şefleri koruyup onları sömürgecinin yardımcıları yapmaya çabalayan bir sisteme bağlanırlar. Mareşal Lyautey’nin önerdiği yöntem de buydu: “Yönetici sınıfı çıkarlarımıza ortak etmeliyiz”; yönetici sınıf dediği, yerli aristokrasi idi; ne var ki, Fransız idare gelenekleri bu kurala pek az uyar, doğrudan yönetimi yeğler ve Fransız ilkelerine ısınmış yeni bir sınıf yaratmaya çabalayarak bir özümseme (asimilasyon) politikası izler. Son olarak, Belçikalılar, yerlileri sıkı bir vesayet altında tutan ataerkil ve ırk ayrımcılığına dayanan bir politika uygularlar.</span></p>

  <p class="calibre_7"><span class="italic"><span class="calibre_1">Çeşitli sömürge siyasetleri</span></span></p>

  <p class="calibre_5"><span class="calibre_1">İngilizlerin, Afrika sömürgelerinde uzun bir süreden beri uyguladıkları,</span> <span class="italic"><span class="calibre_1">Indirect rule</span></span><span class="calibre_1">, yani</span> <span class="bold"><span class="calibre_1">dolaylı yönetim</span></span><span class="calibre_1">dir. Örneğin Kuzey Nijerya’da, emirler özerk yetkilerini korurlar, mali kaynakları ve mahkemeleri saklı tutulur, kimi büyük kentlerde belediyelerin geniş yetkileri vardır; sadece Avrupa nüfuzunun eski ve derin olduğu, “ilerlemişler”in de çok oldukları kıyı kentlerindedir ki, belediyeler Avrupai tiptedir. Altın Sahihinde, Sierra Leone ile Gambia’da da ilke budur.</span> <span class="italic"><span class="calibre_1">Indirect rule</span></span><span class="calibre_1">, oralarda</span> <span class="italic"><span class="calibre_1">self government</span></span><span class="calibre_1">’e doğru ilerlemenin bir aşaması olur. Ama başka yerlerde, beyaz azınlığın çok kabarık olduğu sömürgelerde, Beyazlar yararına</span> <span class="bold"><span class="calibre_1">ırk ayrımcılığı</span></span><span class="calibre_1">na dayanan bir rejim kurulur.</span></p>

  <p class="calibre_5"><span class="calibre_1">Bu sonuncular içinde, en ünlü ama en zalim örnek,</span> <span class="bold"><span class="calibre_1">Güney Afrika Birliği</span></span><span class="calibre_1">’ndeki uygulama olur. Nüfustaki payı yüzde 20 dolayındaki bir beyaz azınlık, büyük çoğunluğu yerli olan bir halk üzerinde, gitgide büyüyen bir dalganın altında boğulup gideceği korkusuyla, Siyahilerin neredeyse her türlü hakkını elinden alıp tam bir ırk ayrımcılığına (</span><span class="italic"><span class="calibre_1">apartheid</span></span><span class="calibre_1">) dayanan bir terör estirir yıllarca. Ekonomiyi, eğitimi, politikayı mutlak olarak kendi tekelinde tutup siyahiyi dışlar. Bu duruma karşı en küçük bir muhalefet bile ağır cezalara uğrar. Ne var ki siyahiler, özgürlük ve bağımsızlık yolunda bütün Afrika’yı sarsan hareketlenişi bilmez değildirler; pasif direnişe geçer ve saflarını sıklaştırırlar. Güney Afrika Katoliklerinin bile, “sosyal ahlakın ve Hıristiyan inançlarının yadsınması” olarak mahkûm edecekleri uygulamayı; kendi geleneklerinden zorla sökülüp alınmış yerli halkın duçar olduğu bu sefalet ve umutsuzluğu; bir yanda siyahinin aşağılanmasına, bir yanda da Beyazın korkusuna dayanan bu ırklar çatışmasının dramını, Alan Patton</span> <span class="italic"><span class="calibre_1">Haykır Kanlı Yurdum</span></span> <span class="calibre_1">adlı romanında (1948) anlatacaktır bize.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Güney Afrika Birliğinden Sudan’a kadar İngiliz sömürgeleri uzanır: Rodezya, Nyassaland, Tanganyika, Kenya. Bu yüksek yaylalar Avrupalıların yerleşmesine uygun olduğundan, oralarda da, yine azınlıkta olmak üzere, Avrupalılar vardır. Irkların teması sorunu oralarda da kendini gösterirse de,</span></span> <span class="calibre_1">Colonial office</span> <span class="italic"><span class="calibre_1">nüfuzunu saklı tutmuştur ve Beyazların ırkçılığının etkilerini ılımlılaştırmaya çabalar. Kuzey Rodezya ve Nyassaland, Güney Rodezya ile beraber, 1953’te Orta Afrika Federasyonu’nu kurarlar; 1965’te, büyük karışıklıkların sonunda federasyon değildir, Nyassaland temsili bir rejimle donanarak Malawi Cumhuriyeti adını alırken, Kuzey Rodezya da Zambiya olur ve Güney Rodezya bağımsızlığını ilan eder. Daha yukarda Tanganyika, Uganda ve Kenya, İngilizler için askerî yönden büyük önem kazanır; Tanganyika ile Uganda’da muhalefet, Rodezya’dakinden daha az barışçı bir renge bürünür. Kenya’da Avrupalı kolonlar en çok sayıdadır ve ticaret de İngilizlerle Hintlilerin elindedir. Orada, 1948’de başlayan Avrupalılara ve Hıristiyanlara karşı bir halk ayaklanması,</span></span> <span class="calibre_1">Mau-Mau hareketi</span><span class="italic"><span class="calibre_1">, yaptıkları ve sonra da bastırılmasındaki dehşetle, pek hatırlarda kalmıştır. Ne var ki, bu üç ülkede, İngilizler, liberal politikanın önündeki engelleri sonra kaldırırlar; onun sayesinde, Tanganyika ile Kenya’da, 1960’ta çoğunluğu Afrikalı olmak üzere birer yasama meclisi kurulur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Belçikalıların elindeki Kongo’nun öyküsü yürekler acısıdır. Daha baştan başlayarak, ülkenin kaynakları, güçlü Avrupalı kumpanyaların sistemli sömürüsüne açılmıştır. Maden ve tarım ürünlerini dış pazarlara taşıyıp duran bir sömürüdür bu; halkın yiyecek maddeleri üretimini, giderek iç pazarı savsaklayan, ülke ekonomisini birkaç ürüne ve onu da dış pazarın dalgalanmalarına bırakan -yaralanabilir- bir ekonominin sonucu şudur: Yerlilerin yaşam düzeyi düşük kalır ve kötü beslenen nüfusun da üretkenliği zayıftır. Bu durum, ister istemez milliyetçiliğin uyanışına ve siyasal reform isteğine yol açar. Belçikalı otoriteler ise, İkinci Dünya Savaşı’na değin, iktisadî ve sosyal planda otoriter bir rejim uygularlar. Sıradan ve sınırlı bir eğitim götürülür halka. İktisadî alanda ise, yerliler sıkı bir vesayete tabidirler. Durumu düzeltme yolunda göstermelik birkaç şey yapılır. Ama Kongo, Afrika’da, “sömürgeciliğin sessiz bölgesi” olmayı sürdürür. Sonuç, rejimin iflasıdır. Ayaklanmaların arkasından 1960’ta bağımsızlık tanınırsa da, ülke bir anarşinin de içine gömülür.</span></p>

  <p class="calibre_5"><span class="calibre_1">Bir başka “sessizlik bölgesi”, Portekiz’in elindeki topraklardır. Angola’da, Mozambik’de, Gine’de rejim, Belçika Kongo’sundakinden de otoriterdir, ne var ki etkisi azdır. Çok geçmez, ırkçılık oraları da pençesine alır, milliyetçi tepkiler de oluşmaya başlar. Komşu ülkelere, özellikle Altın Şahili’ne, Nijerya’ya, Belçika Kongo’suna oranla, Fransızların ellerindeki topraklar, doğal kaynaklarca yoksul, nüfus kalabalığı da sıradandır. Avrupalılar da pek azdırlar. Fransızlar, 1946 Anayasası’yla bütün bu ülkeleri, Fildişi Sahili, Kamerun, Çad, Togo, Mali, Madagaskar’ı, her türlü özerklik düşüncesinden uzakta, “Fransız Birliği” içinde toplarlar. Ne var ki, mevcut durumda “özümsemeci üniter devlet” yine ayakta kaldığından, milliyetçi hareket ve partileşmeler oralarda da başlar. 1958 Anayasası, söz konusu ülkeleri, bir “Topluluk” içinde bir arada görmek ister; ve topluluğa girip çıkmakta da serbest bırakır. Aralarından kimisi bağımsızlığını ilan ederken ötekiler üye devlet olarak kalır. Ne var ki, gelişme o noktada da kalmaz, bağımsızlığı kazanma yolunda sürer. Bugün, eski sömürgeleriyle Fransa arasında, “Bağımsız devletler arasında sadece anlaşmaya dayalı ilişkiler” söz konusudur.</span></p>

  <p class="calibre_5"><span class="calibre_1">Şunu da belirtmeli: İngilizlerin elindeki Batı Afrika’da, yarı-bağımsız yerli devletler yaratıldı; İngilizlerin 1945’ten bu yana oralarda izlediği politika, “daha sağlamca kalabilmek için yola çıkmak”tan ibaret olan “yaratıcı vazgeçme” diye adlandırılıyor. Bunlar, bütün Afrika’nın siyasal yönden en ileri ülkeleridir bugün: Altın Sahili ise, Nijerya ile Sierra Leone’ye kıyasla, en ilerde olanı; oradaki deneyim, ülke sınırlarını da aştı ve 1957’de, Ghana adıyla bağımsızlığını ilan eden ülke, kıtanın bu bölümü için, tam bağımsızlığa giden yolu da açmış oluyordu.</span></p>

  <p class="calibre_7"><span class="italic"><span class="calibre_1">1960’tan beri Kara Afrika</span></span></p>

  <p class="calibre_5"><span class="calibre_1">1960’tan beri, Batı ve Orta Afrika, bütünüyle bağımsızdır, Nijerya Federasyonu</span> <span class="italic"><span class="calibre_1">Commonwealth</span></span><span class="calibre_1">’ın altıncı cumhuriyeti olmuştur. Doğu Afrika’daki İngiliz sömürgeleri de, bağımsızlıklarını elde etmişlerdir: 1962’de Uganda, sonra Kenya, 1964’te Zenzibar’la Tanganyika’nın birleşmesinden doğan Tanzanya, aynı yıl Malawi adını alan Nyassaland, son olarak da Zambiya adını alan Kuzey Rodezya böyledir; 1968’de de Portekiz Gine’si ile İspanyol Gine’si bağımsızlıklarını kazanırlar. Öte yandan, kıtanın güneyinde, iki Portekiz sömürgesi, Angola ile Mozambik, 1975’te bağımsızlıklarına kavuşurlar. Güney Rodezya ile Güney Afrika Cumhuriyeti’nde gerilim daha uzun yıllar sürerse de, 1980’de Rodezya ırkçı ayrımcılığı terk edip Zimbabwe adını alır; Güney Afrika Cumhuriyeti, iktisadî bunalım, ona ek olarak dışarının baskısıyla, daha uzlaşmacı bir politikayı kabul eder sonunda. Bir yandan, rejim iki meclisli bir parlamento (1984), ırkçı ayrımcılığın (</span><span class="italic"><span class="calibre_1">apartheid</span></span><span class="calibre_1">) gitgide kaybolması, Kurtuluş Mücadelesi lideri Nelson Mandela’nın serbest bırakılması (1990) ve ırkçılığa kesinlikle son veren yeni bir Anayasanın kabulüyle (1992), liberalleşir. Öte yandan, yönetim, 1988 Aralık’ında, Namibia’nın bağımsızlığı üstüne, Angola ve Küba ile bir antlaşma imzalar; Kübalıların Angola’dan çekip gitmelerini de içermektedir antlaşma.</span></p>

  <p class="calibre_5"><span class="calibre_1">Özetle, 70’li yılların ortalarından, özellikle de 80’li yılların sonlarından başlayarak, Kara Afrika’da, daha da yerinde olarak Afrika Boynuzu’yla Güney Afrika’da,</span> <span class="bold"><span class="calibre_1">önemli siyasal değişiklikler</span></span> <span class="calibre_1">olmuştur. Ne var ki, bütün bunlar, kıtanın içinde bulunduğu iktisadî ve sosyal bunalıma son vermediği gibi eski etnik rekabetleri besler ve siyasal istikrarsızlığı artırır. Etnik uyuşmazlıklar ve siyasal istikrarsızlık, işsizlik ve rekabet, onların yanı sıra yabancı müdahaleleri, alt kıtanın yaralarıdır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Gerçekten, Kara Afrika’da, etnik topluluklar arasında çatışmalar pek sıktır. Başta gelen nedeni de şudur: Sömürgeleşmeyle beraber çizilmiş ve sonra da değişmez diye ilan edilmiş sınırlar, Afrika’nın gerçekliklerini yansıtmıyor. Sınırları böyle belirlenmiş devletler, gelenekleri ortak olmayan, kimi zaman da birbirine zıt halkları topluyor (Sudan’da ya da Çat’ta Kuzeyin beyaz ve İslamlaşmış kabileleri, Güneyin yerleşik, animist ya da Hıristiyan siyahileri ile bir araya getirilmiştir); kimi zaman da, bazı etnik topluluklar, birçok devlet arasında parçalanmış durumda.</span></span>
  </blockquote>

  <blockquote class="calibre_8">
    <span class="italic"><span class="calibre_1">Öte yandan, siyasal rejimler de istikrarsızdır. Bağımsızlığın hemen arkasından, Afrikalı yöneticilerin çoğu siyasal çoğulculuktan vazgeçerek otoriter rejimler kurmuşlardır. Bu liderlerden kimisi uzun yıllar iktidarda kalmış, ama çoğu, askerlerce çabucak devrilmişlerdir; yerlerine geçenler, daha zalim ve kokuşmuş olduklarından onlar da alaşağı edilmişlerdir: 1960’tan 1980’e değin, Kara Afrika’da böyle 60 hükümet darbesi girişimi bilinir ki, bunların 40’ı başarıya ulaşmıştır. 70’lerin ortasından, daha da açık olarak 90’lı yıllarda beraber, yığınla devlet demokratikleşme süreci içindedir. Ama onların da karşısına dikilen bir şey var: Gitgide yoksullaşan halkın hoşnutsuzluğu!</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Özetle, Kara Afrika’nın bağımsızlığı, gerçekte</span> <span class="bold"><span class="calibre_1">pek biçimsel</span></span> <span class="calibre_1">kalıyor. Güney Afrika Cumhuriyeti, siyasal ve iktisadî yönden kıtanın güneyine egemen durumda; göçmen yığınla emekçiye iş sağlıyor ve çevresine enerji satıyor. Fransa, eski sömürgelerinde siyasal, kültürel ve iktisadî üstünlüğünü sürdürüyor: 70’li yıllarda Zaire ile Orta Afrika’ya, 80’li yıllarda da Kaddafi’nin askerlerini kovmak için Çad’a müdahalelerde bulundu.</span></p>

  <p class="calibre_5"><span class="calibre_1">Hatırlatmalı: 70’li yıllarda Sovyetler ve Kübalılar, Addis Ababa’da, Luanda ve Maputo’da yerleşmiş rejimlere yardımda bulunmak amacıyla oralarda tutunmak istediler; ne var ki, 80’1i yılların sonlarında birliklerini çektiler.</span></p>

  <p class="calibre_5"><span class="calibre_1">Afrika’nın bu onulmaz acılarının kaynağında yatan ne?</span></p>

  <p class="calibre_5"><span class="calibre_1">Başta şu: Afrika’nın yeraltı kaynakları büyük sanayi ülkelerinin ilgisini çekiyor. Kıta, stratejik konumda aynı zamanda: Pers Körfezini Batılı ülkelere bağlayan petrol yollarının üzerinde; Batılılar ise, ya Umut Burnu’ndan dolaşmak, ya da Kızıl Denizde Süveyş Kanalı’ndan geçmek zorundalar. Böylece, Güney Afrika ile Afrika’nın Boynuzu, denetimi yaşamsal önem taşıyan bölgeler.</span></p>

  <p class="calibre_5"><span class="calibre_1">Ama öyle de olsa, söylenecek şudur: “Afrika Afrikalılarındır!”. Bunu hayata geçirmek için, kurtuluş hareketlerinin son çabalarına da yardım etmekle yetinmemeli; asıl şunu yapmalı: Bu yeni ülkelerin -mümkün olan hızla- kendi kendilerini istikrar içinde yönetmelerini sağlamak gerekiyor; bu ise, genel kültür düzeyinin yükselmesine bağlı, belki daha da önemlisi, söz konusu ülkelerin, günümüzün büyük güçlerine daha az bağımlı, sağlıklı bir ekonomi ile donanmalarına...</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_39"></div>
</body>
</html>
