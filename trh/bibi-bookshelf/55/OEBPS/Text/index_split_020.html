<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM I</span></span></span><br class="calibre2" />
    <span class="italic"><span class="bold"><span class="calibre_1">DÜNYA SAVAŞLARI</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bütün bir yirmi beş yıl boyunca, bunaltı, kaygı, insanların yüreğinde oturur kalır; savaşın gölgesi allında yaşar insansoyu; 1939’da bir ikincisi başladığında, 1914’ten 1918’e değin süren savaş dehşet ve çektirdiklerinin anılarıyla taptazedir daha, onları yeniden yaşama korkutur durur. Zorunlu askerlik sonucu hizmete alınanların büyük sayısı; toplumun bütün sınıflarını ve dünyanın bütün ülkelerini etkileyecek yaşam koşullarındaki altüst oluş; yalnız yenilenlerin değil yenenlerin de uğradıkları büyük çapta insan kayıpları ve korkunç maddi yıkımlar, savaşı, yıkımları çabucak giderilecek bir olgu olmaktan çıkarmış, giderilmesi imkânsız bir ulusal felakete dönüştürmüştür. “İki savaş arası” boyunca, iktisadî güvensizlik, uluslararası ilişkilerde istikrarsızlık, ulusal isteklerdeki şiddet ve mahreç aranışındaki sertlik, kapitalist dünya ile Sovyet dünyası arasındaki düşmanlık,</span> <span class="bold"><span class="calibre_1">diplomatik gerilimi</span></span> <span class="calibre_1">neredeyse sürekli hale getirir ve bu gerilim, bütün devletleri, kaynaklarının önemli bir bölümünü</span> <span class="bold"><span class="calibre_1">savaş hazırlığı</span></span><span class="calibre_1">na ayırmaya götürür; ordular eğitilecek ve askerlere, bilim ve tekniğin en son bilgileri verilecektir. Böyledir, çünkü “savaş sanatı”, çarpışma yöntemleriyle silahların kullanılışı derin değişikliklere uğramış, karada ve denizde savaşın çehresi kökünden değişmiştir. Faşist devletlerin, dünyaya üstünlüklerini dayatma yolundaki umutsuz girişimleri, ikinci Dünya Savaşı’na bütüncül (</span><span class="italic"><span class="calibre_1">total</span></span><span class="calibre_1">) bir nitelik verir; azgın bir çatışmadır bu ve daha önce görülenleri aşar.</span></p>

  <p class="calibre_"><span class="calibre_1">BİRİNCİ DÜNYA SAVAŞI SIRASINDA TAKTİK VE SİLAHLAR</span></p>

  <p class="calibre_5"><span class="calibre_1">1871’den beri, büyük devletlerin ordularını birbirinin karşısına dikecek denli uyuşmazlıklar olmamıştır; böylece, söz konusu devletlerin askerî harekâtın hazırlanması ve yönetiminden sorumlu kurmaylarının, sömürge seferlerindekiler dışında, savaş üstüne bir deneyimleri yoktu. Görüşleri, Güney Afrika, Mançurya ve Balkanlardaki son uyuşmazlıkların, bir de silahlanmayı, giderek savaşın koşullarını değiştirmiş olan buluşların incelenmesinden esinleniyordu. Hepsinin inandıkları şuydu:</span> <span class="bold"><span class="calibre_1">Savaş uzun süreli olamazdı</span></span> <span class="calibre_1">ve zafer, şiddetli ama kısa bir çatışma ile kazanılacaktı. 1914 Ağustos’unda, İmparator II. Guillaume, “Noel’de evlerimizde olacağız” diyordu. Böylece, bu tür bir savaşa göre hazırlıklarını yaparlar.</span></p>

  <p class="calibre_5"><span class="calibre_1">Oysa, o tarihte patlayan savaş dört yıl sürer ve bütün bu süre içinde de, yeni silahlar ve savaş koşulları ortaya çıkarak, kurmayları, görüş ve yöntemlerini baştan aşağıya gözden geçirme zorunda bırakır; böylece, ordu ve savaşın çehresi, harekât boyunca alabildiğine değişmiş, 1918’de, 1914’te olduğundan pek farklı olmuştur.</span></p>

  <p class="calibre_5"><span class="calibre_1">1914’te göründüğü biçimiyle savaş nedir?</span></p>

  <p class="calibre_7"><span class="italic"><span class="calibre_1">1914’te savaş</span></span></p>

  <p class="calibre_5"><span class="calibre_1">Büyük devletler, İngiltere dışında, ilk kez, “millet savaşta” ilkesine dayanan ulusal ordularıyla çatışacaklardır. Zorunlu askerlik hizmetine göre kurulmuş ordular, teknik ilerlemelerin ateş gücünü pek artırdığı bir sırada,</span> <span class="bold"><span class="calibre_1">dev birliklerle</span></span> <span class="calibre_1">cephede yerlerini alırlar. Atışlar, daha kesin ve belirli ve dumansız barutun kullanılmasıyla daha etkilidir ve mitralyözün yardımıyla daha çabuktur. Makineli tüfek, 200 metrede yoğun her türlü birikmeyi yasaklar; Fransızların Lebel tüfeği 800 metrelik bir bölgeyi rahatlıkla tarar, 75’lik top 5 kilometreye ve Alman ağır topçusu da 12 kilometreye kadar etkilidir. 6, hatta 12 kilometre derinliğindeki bu savaş bölgesinde, fazla hedef olmasınlar diye birlikler dağıtılmalı; “savaş alanının boşluğu”na uyarlanmalı; piyadeler sıçrayarak ilerlemelidir. Yeni iki teknik buluştan yararlanılmaya başlanır: Biri patlamalı motordur ki, karada birliklere daha çabuk yer değiştirtir ve havada uçaklar yoluyla bilgi toplamayı sağlar; ötekisi, telsiz telefonla telefondur ki, anında ilişki kurma imkânını verirler.</span></p>

  <p class="calibre_5"><span class="calibre_1">Almanya’da, Moltke ve Schlieffen’in öğretisiyle beslenen genelkurmay, iki cephede savaşa ve bir de 75’liktopla güçlü istihkâmlara dayanan Fransız ordusuna karşı mücadele koşullarına uyarlanabilecek tutarlı bir öğreti geliştirmiştir. Durum, Fransa’ya karşı</span> <span class="bold"><span class="calibre_1">çabuk ve keskin bir zaferi</span></span> <span class="calibre_1">gerektirmektedir. Düşmanın yenilgisi, kuşatıcı bir manevra ve yanlardan saldırı yoluyla, sert bir hücum sonucunda elde edilecektir.</span> <span class="bold"><span class="calibre_1">Saldırı, ateş gücü, sürpriz</span></span><span class="calibre_1">: Üstünde durulan bunlardır! Zafer, iki hasımdan, ötekisine en çabuk ateşle üstünlük sağlayanın olacaktır; piyadenin harekâtı da, yalnız şu fikre dayanmalıdır: “İleri, ne pahasına olursa olsun, düşman üstüne”... “saldırı, ateşi en yakın mesafede düşmanın alanına taşımalıdır. Süngüyle saldırı da, düşman üzerinde zaferi mühürler”. Böylece, piyade temel silahtır, çünkü sadece o, son direnişin hakkından gelir. Savaşın asıl yükünü taşır ve en büyük özverilerde bulunur.</span></p>

  <p class="calibre_5"><span class="calibre_1">Öte yandan Fransa’da, ateşe oranla</span> <span class="bold"><span class="calibre_1">hareket</span></span><span class="calibre_1">in, malzemeye karşı</span> <span class="bold"><span class="calibre_1">asker mevcudunun üstünlüğüne</span></span> <span class="calibre_1">inanılır; topçuluk, tamamlayıcı bir silah olur, ateş ve gereç, savsaklanmıştır; güvenlik ve derinliğine sıralanma kavramları ikinci planda görülürler. General Herr öğretiyi şöyle özetler: “Savaş, hızlı yer değiştirmeleri ve manevranın başlıca rol oynayacağı kısa bir savaş olacaktır; bir hareket savaşı olacaktır bu. Savaş, esas olarak iki piyadenin mücadelesi olacaktır... Ordu, malzemenin değil, asker mevcudunun ordusu olmalıdır... Topçuluk, ikinci planda gelecektir... Aşırı büyüklükte bir topçuluğa kafayı takmanın bir yararı yoktur...”</span></p>

  <p class="calibre_5"><span class="calibre_1">Böylece, savaş başladığında, bütün askerî şefler aynı yanlışın içindedirler: Hepsi de saldırının gücünü abartmış,</span> <span class="bold"><span class="calibre_1">savunmanın gücünü küçümsemişler</span></span><span class="calibre_1">dir. Daha sonra ise, yeni ve önceden görülmez koşullara uyarlar. Bunu en iyi ve çabucak gerçekleştirenler de Almanlar, özellikle Hindenburg-Ludendorff-Hoffmann ekibi olur. Gerçekten Almanlar, hem harekât hem de gereç konusuna eğilirler: Siper savaşı ve savaşta siper kazma tekniği, başka hiçbir ordunun erişemediği bir tekniğe ulaştırılır; düşmanın savunma hatlarını ezen yoğun ve sürekli bombalama, arkasından bir noktaya yönelik kısa bombalama yöntemleri, cephenin ani kopuşuna yol açarlar; tank dışında, yeni silahların kullanılmasına öncülük edenler de Almanlar olur: Zehirli gaz, alev makineleri, maden-atarların yanı sıra makineli tüfekleri ve denizaltıları yetkinleştirir ve ilk bomba, uçaklarını yaparlar.</span></p>

  <p class="calibre_5"><span class="calibre_1">Avrupa’da iki cepheden biri olan Batı savaşında yeni biçim,</span> <span class="bold"><span class="calibre_1">siper savaşı</span></span><span class="calibre_1">dır. Almanların kanatlardan ve yandan başlatıp 1914 Ağustos’unda başarıya ulaşan saldırıları Marne’da yenilgiye uğrayınca ve Calais’ye ulaşmak amacıyla “denize koşu” sonuçsuz kalınca, bitkin askerî birlikler, alelacele kazılmış siperlere doluşturulur. Cephedeki bu istikrar, Almanlara Doğu savaşında bir hareket serbestliği tanısa da, Kuzey Denizi’nden İsviçre sınırına kadar uzanan -700 km’yi aşkın- bir uzun hat kendi içinde örgütlenerek donar kalır ve 1918’e değin değişmeyecektir. Ateş, harekete üstün gelir ve savaş, makineli tüfeğe ve topa karşı “umutsuz bir mücadele”den başka birşey değildir. Birbiriyle bağlantılı derin siperler ise, karşılıklı her iki tarafta da gerçek birer kale niteliğindedir.</span></p>

  <p class="calibre_5"><span class="calibre_1">Bu durum, askerlik sanatında bir</span> <span class="bold"><span class="calibre_1">devrime</span></span> <span class="calibre_1">yol açar. Önce silahlarda: Zaten hızla atış yapan bir ağır topçuluğa sahip olan Almanlar, siper topçuluğunu geliştirirler ve etkili gücüyle hatların ilerisinde aşılmaz bir bölge sağlayan makineli tüfek, el bombası ile, piyadenin başta gelen savunma silahı olup çıkar. Öte yandan, Almanlarınki kadar sağlam savunma Sistemlerini duraksamalı da olsa kabul eden Fransız Genelkurmayı, kendi öğretisine ters, düşen bu yeni koşullara uymakta güçlük çeker. “Birlikleri hareketsiz bırakmamak”, onlarda saldırı ruhunu sürdürmek, “düşmanı sürekli tehdit altında tutmak”, elindeki güçleri “düşmanı yıpratmak” için ufak ufak kullanmak amacıyla, 1915 yılı boyunca, yığınla yerel ve öldürücü saldırılara karar verir; çoğu kez manevra fikrinden yoksun, sürpriz kaygısı taşımayan bu saldırılar, boş yere insan yaşamına mal olurken cephane kaybına da yol açar. Fransa’da yığınla yer, aylar süren kanlı, kısır ve moral yıkıcı savaşlara sahne olur...</span></p>

  <p class="calibre_7"><span class="italic"><span class="calibre_1">Batı cephesinde 1915, 1916, 1917 saldırıları</span></span></p>

  <p class="calibre_5"><span class="calibre_1">Batı’da savaşın yuvalandığı sağlam istihkâmlar karşısında iki şeyden birine karar verilmelidir: Ya yeni bir savaş alanı bulmalıdır ki, Almanlar bunu Doğu’da elde etmeye çabalarlarsa da, ancak 1917’de yakalarlar, İtilaf Devletleri ise bir anlığına Doğu’da arayacaklardır bunu; ya da karşı tarafta şaşkınlık yaratacak zehirli gaz, tank gibi yeni silahların kullanıldığı ya da büyük bir üstünlük sağlayacak obüslerle düşman istihkâmlarının ezildiği “yarma” hareketine başvurmak! Ama ne olursa olsun, bu savunma zırhını kırıp atmalıdır, bu amaçla da silah ve taktik değişir.</span></p>

  <p class="calibre_5"><span class="calibre_1">Kışın yol açacağı insan zayiatı düşünülerek, iyiden iyiye hazırlanmadan piyadeyi saldırıya geçirmek imkânsız görülür. Öte yandan, karşı istihkâmları çökertmek için gerekli -günlerce süren- bombardıman hiçbir şaşkınlık etkisi yaratmaz olur ve düşmanın arka arkaya sıralanışı öyledir ki, ilk hat devrildiğinde, saldırıya geçmiş piyade -çok geçmeden- yıkılmaz bir ikinci hat görür karşısında ve ona karşı da aynı uzun ve zahmetli hazırlıklar gerekmektedir. İtilaf Devletleri’nin 1915’in değişik aylarında Fransa’da kimi yerlerde giriştiği saldırıların başarısızlığının nedeni budur.</span></p>

  <p class="calibre_5"><span class="calibre_1">Falkenhayn, 1916’da Verdun’de saldırıya kalktığında, şaşkınlık yaratmak için, bölgenin ağaçlık yörelerinden yararlanıp istihkâm ve gereçleri gizleme, işitilmemiş bir şiddette ama kısa süren bir bombalama, daracık bir cephede 6 tümeni birden saldırıya geçirmek gibi, yeni yöntemlere başvurur. Almanların başarıları çarpıcıdır, ne var ki yine de bir başarısızlıkta gelip tükenir hepsi de: Fransızlar, “Kutsal Yol”da düzenledikleri otomobille taşıma sayesinde, destek güçleri,, cephaneyi ve yiyeceği yeterli miktarda sağlamışlardır. Almanlar, saldırılarını sık sık tekrarlarlarsa da, Fransız cephesi yarılmaz. Ne var ki, Fransızların kayıpları korkunçtur; Almanlar daha büyük kayıplara uğrayacaklarını hesapladıkları halde öyle olmaz.</span></p>

  <p class="calibre_5"><span class="calibre_1">1916 Temmuz’unda La Somme’da Fransız-İngiliz saldırısı,</span> <span class="bold"><span class="calibre_1">topçuluğun üstün rolü</span></span><span class="calibre_1">nü bir kez daha ortaya koyar: Piyadenin rolü, artık, topun fethettiği alanı işgal etmek ve savunmaktır sadece. Haberleşme ve aktarma öylesine örgütlenir ki, topçu birlikler, gece ve gündüz, piyadenin her isteğine yanıt verir, önemli hedeflere atışını yoğunlaştırır, birden durdurur ya da sürdürür onları.</span></p>

  <p class="calibre_5"><span class="calibre_1">İki yıldan beri savunmanın zaferini sağlayan “zırh”a (siper, makineli tüfek, dikenli tel) karşı, piyade destek gereçleriyle donanır: Hafif obüslere, alev makinelerine, 37’lik toplara, havanlara; çeşitli el bombalarına ve makineli tüfeklere sahiptir. Bu otomatik silahların çoğalması, piyadenin ateş gücünü alabildiğine artırır.</span></p>

  <p class="calibre_5"><span class="calibre_1">Öte yandan, saldırıların hazırlanma ve uygulanmasında yeni yardımcıları vardır: Havadan keşif, telefon ve telsiz telefonla bağlantılar, füzeler, piyade ile topçu birlikleri ve komuta heyeti arasında iletişimi sağlar. 1915’te gerçekleştirilen havadan fotoğraf çekme, yıkılması ya da yansızlaştırılması gerekli noktaları önceden saptama olanağını sağlar; uçaklar, atışları düzenler ve sonuçlarını gözlemler. Topçu birlikleri, pek büyük bir yoğunluk kazanmıştır.</span></p>

  <p class="calibre_5"><span class="calibre_1">Ne var ki, bütün bu gelişmeler kimse için gizli kalmaz.</span></p>

  <p class="calibre_7"><span class="italic"><span class="calibre_1">1918’de savaş</span></span></p>

  <p class="calibre_5"><span class="calibre_1">Doğu’da, Sovyet Devrimi’nin arkasından ve Romanya’nın da saf dışı kalmasından sonra, bir Doğu cephesi yoktur. Böylece, Hindenburg’la Ludendorff, Fransız, Britanya ve Belçika’nın 180 tümeninin karşısında, 198 tümenle Batı’da bir</span> <span class="bold"><span class="calibre_1">yarma hareketi</span></span><span class="calibre_1">ni deneyeceklerdir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Saldırı, Albay Bruschmüller’in yeni yönteminin başarıyla kullanıldığı Cambrai ve Riga savaşlarının deneyiminin aydınlığında hazırlanır. En iyi tümenler cepheden çekilir ve geride uzakta talim görür; manevra yetenekleri geliştirilir, yeni gereçlerle donatılır, sızma uygulamasına alıştırılır: Saldırı grupları zayıf noktaları yoklamalı ve yarmalı, müstahkem noktaları ise çevirmelidir, arkalarından gelecek hatlar ise işi bitireceklerdir. Topların dikkatli bir ayarlama atışının arkasından, gazlı obüslerle yoğun bir atış başlar; birlikler, düşmanın dikkatini çekmemek için, geceleyin saldırı cephesine yaklaşmışlardır; sonra uçaklar, alçak mesafeden garları, uçuş alanlarını, cephe gerisini bombalayıp piyade ile topçu birliklerini mitralyöz ateşine tabi tutarak şaşkınlık yaratmalıdır ve böylece yarmayı ve gelişmesini sağlamalıdır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Öte yandan, İtilaf Devletleri de Alman örneğinden esinlenerek saldırıyı desteklemeye hazırlanırlar. Bir yarma hareketi olasılığına hiç inanılmaz: Düşman, cephede ilk kopukluğu başardığında, karşısında müstahkem ve aşılmaz yeni bir cephe bulacaktır.</span></p>

  <p class="calibre_5"><span class="calibre_1">Ne var ki bu güven, 1918 ilkbaharı ile yazında ciddi olarak sarsıntıya uğrar. Almanların, ağır ve göz açtırmayan top ateşinin desteğinde, şaşırtıcı hareketler ve yer değiştirmelerle yürüttükleri sert ve hızlı saldırıları karşısında, İtilaf güçleri, tam dört kez derin sarsıntı geçirirler. Önce, 21 Mart’ta, İngiliz ve Fransız birliklerinin bağlantısını kesmek üzere açılan 80 km.’lik bir gedik güçlükle doldurulur; 9 Nisan’da, Flandre’da yeni bir saldırıyla, Almanlar Amiens’le Calais’nin yakınlarına varır ve İngiliz ordusunun dörtte birini savaş dışı ederler. 27 Mayıs’ta, Soissons’dan Reims’e uzanan 62 km.’lik bir cephede Almanların daha korkunç bir saldırısı Fransızlara ağır kayıplar verdirir ve geriletir. 8 Haziran’da Noyon’un kuzeyinde, 74 km.’lik bir cephe üzerinde yeni bir saldırı durdurulur. Her defasında, Alman ordusu, şaşırtıcı bir etkiden yararlanır ve İtilaf güçlerinin hatlarında derin oyuklar açarlar. Ne var ki, 15 Temmuz’da, Chliteau-Thierry’den Argonne’a uzanan hatta, sürpriz etkili olmaz: 40 km.’lik Champagne cephesinde Alman saldırısı başarısızlığa uğrar.</span></p>

  <p class="calibre_5"><span class="calibre_1">Bütün bu saldırılar, Ludendorff’un birliklerini yıpratıp tüketir. Alman hattı, düzensiz bir cephe halindedir, ceplerden oluşur ve onlar da yandan saldırılara açıktırlar. 18 Temmuz’dan başlayarak, hamle sırası İtilaf güçlerinindir: Onlar da, bu kez yeni yıkma stratejisinin etkili aracı olan</span> <span class="bold"><span class="calibre_1">çok sayıda tanklarla</span></span> <span class="calibre_1">saldırıya geçerler; düşman cephesinde ilk geniş ve derin gedik açılır. Alman ordusu, artık savunmadadır ve üstelik asker mevcudu sıkıntısı içindedir. İtilaf güçlerinin hızlı ve sert saldırıları birbirini izler ve 8 Ağustos’ta son bir saldırı, zaferi tamamlar: “Alman ordusunun matem günü” olarak anılır o gün. Eylül’den başlayarak, Almanları Belçika’yı boşaltmaya ve geri çekilmeye zorlayan bir genel kıskaç saldırısı gündeme girerse de, Hermann hattında cephe çökertilebilmiş değildir. Ne var ki, Doğu’daki cepheler çöker: Türkler, Bulgarlar, Avusturyalılarla Macarlar ateşkes isterler; Almanya da, 24 Kasım’da Lorraine’de öngörülmüş bir saldırının eşiğinde yazgısına boyun eğer.</span></p>

  <p class="calibre_"><span class="calibre_1">İKİNCİ DÜNYA SAVAŞI SÜRESİNCE STRATEJİ VE TAKTİK GÖRÜŞLERİ</span></p>

  <p class="calibre_5"><span class="calibre_1">Yirmi bir yıl sonra savaş yeniden patladığında, Almanya, 1933 yılından başlayarak yoğunlaştırdığı bir silahlanma politikası sayesinde, hasımları üstünde 1914’te olduğundan da fazla bir üstünlüğe sahiptir. Ne var ki, bu maddi üstünlük propagandanın söylediği kadar büyük değildir; eski İtilaf Devletleri, yeni adıyla Müttefiklerin, Mihver Devletleri’ne oranla, asıl büyük geriliği stratejik görüş alanındadır.</span></p>

  <p class="calibre_5"><span class="calibre_1">Nedir çarpışan görüşler?</span></p>

  <p class="calibre_7"><span class="italic"><span class="calibre_1">Fransız öğretisi</span></span></p>

  <p class="calibre_5"><span class="calibre_1">Birinci Dünya Savaşı’nın ortaya koyduğu büyük gerçek şuydu: Otomatik silahlarla topların açtığı iki güçlü ateşin savunmasındaki</span> <span class="bold"><span class="calibre_1">sürekli cephenin sağlamlığı</span></span><span class="calibre_1">dır önemli olan; çok sayıda gereçleri harekete geçiren cephe saldırıları, yalnız onlar bu sürekli cepheyi kopukluğa uğratır. Her kopukluktan sonra, ilerlemenin yavaşlığı, savunmadakilere, açılmış oyuğu doldurma olanağı veriyor ve koparılan hattın arkasında yeni bir cephe kuruluyordu. Tank, uçak gibi rolleri gitgide artmış bu yeni silahlar, olsa olsa harekâtın koşullarını iyileştiriyorlardı: “Taşınır makineli tüfek yuvası” olarak görülen tank, piyadeye eşlik ediyor, ona yol açıyor ya da otomatik silahları çiğneyip yok ederek ilerleyişini destekliyordu; uçaklar ise, düşmanın savunma ile hareketlerini öğreniyor ve karşı tarafın uçaklarının bilgi toplama işini engelliyordu. Eğer Almanya 1918’de yenilmişse, bunun nedeni, İtilaf güçlerinin saldırılarının açtığı oyukları doldurmadaki yetersizlikti.</span></p>

  <p class="calibre_5"><span class="calibre_1">İşte, bu deneyim üzerine kurulan Fransız stratejisi, 1918’den beri hiçbir değişikliğe uğramadı. Sürekli cephenin dokunulmazlığı, ateş gücünün başta gelen önemi, arazinin her türlü manevraya “mutlak” etkisine inanç, Fransız Genelkurmayı’nı tam anlamıyla</span> <span class="bold"><span class="calibre_1">savunmacı bir strateji</span></span><span class="calibre_1">ye götürdü. 1918 zaferi bir koalisyonun eseri olduğundan, Fransa, Almanya’nın üstün güçleri karşısında savunmacı bir tavrı sürdürmek zorundaydı; bağlaşıklarının, saldırıya geçmede güçlü araçları toparlayıp birleştirebilmeleri için gerekli zaman boyunca, ulusal toprağın bütünlüğünü korumalıydı. Öte yandan, her türlü saldırı manevrası düşüncesini bir yana attığından, değişmez kurallara alışkın genelkurmayları, çalışmasını bir bürokrasi içine sokmuş, küçük ayrıntılara saplanıp kalınmış ve hiçbir hareket özgürlüğüne yer verilmemişti. 1918’in hantal ve yaralanabilir tankı, toplar ve telsiz telefonla donanmış hızlı kalelere dönüşürlerse de, misyonları iyice anlaşılabilmiş değildir. İşte, yeni ordu, bu ilkelere göre örgütlenip talim görür ve 1929’dan 1939’a kadar, Basel’den Longuyon’a uzanan güçlü ve sürekli istihkâmlar yapılır.</span></p>

  <p class="calibre_5"><span class="calibre_1">1928’de bağımsız bir silah haline gelmiş olan</span> <span class="bold"><span class="calibre_1">havacılık</span></span> <span class="calibre_1">ise, tartışmaların konusu olur. Uçağa, yoğun bombardımanlarıyla düşmanın savaş gücünü yıkıp çabucak zafere ulaştıracak “kesin saldırı gücü” olarak bakan İtalyan General Douhet’nin görüşü Fransız askerî şeflerini pek heyecanlandırırsa da, ancak 1936’da bağımsız hava-birlikleri kurulur. Öyle de olsa 1939’da Fransa’nın pek az bombardıman uçağı vardır; etkili avcı uçakları varsa da sayıları yetersizdir. Uçak, kara ordusunun bir yardımcısı olarak kalıp bir savaş silahı olarak görülmez; ne saldırı uçağı, ne havadan taşınacak birlikler için nakliye uçağı vardır. İngiltere’nin ise, Alman sanayi merkezlerine saldırabilecek bombardıman uçakları varsa da, tıpkı Fransa gibi, yerdeki birliklerle işbirliği yapabilecek araçlardan yoksundur.</span></p>

  <p class="calibre_5"><span class="calibre_1">Bunun karşısında Alman görüşü yer alır.</span></p>

  <p class="calibre_7"><span class="italic"><span class="calibre_1">Alman öğretisi</span></span></p>

  <p class="calibre_5"><span class="calibre_1">Fransız ve İngiliz genelkurmaylarının “fikri hareketsizlik”leriyle</span> <span class="bold"><span class="calibre_1">taban tabana zıt bir tutum</span></span> <span class="calibre_1">içindeki Alman Genelkurmayı, 1918 yenilgisinden başka dersler çıkardı. Öğretisinin dayandığı şudur: Hasmı, üstün güçlerle en zayıf noktasında birden şaşırtacak hızlı bir saldırıya kalkmalı ve sonra da, cephesini dondurup güçlendirmesine engel olmalı; düşmanı yok etmek amacıyla, şaşkınlığa uğratıp hızla ve sert vurmalıdır! Bunun için de, büyük bir manevra kolaylığı sağlayan ve güçleri ağırlık merkezine hızla yığacak yeni motorlu taşıt araçlarından alabildiğine yararlanılmalıdır; dar bir cephede, kararlaştırılmış noktada ezici bir üstünlük kurup -düşman tepkide bulunacak bir zamanı elde etmeden- içeriye doğru sızıp sokulmak yeter. Gedik aşılınca, ilerleyen birliği yanlardan koruyacak yan çıkışlar başarıyı sağlamada önemlidir. Bu temel görev tanklara verilmiştir. Bu yeni taktiği, 1929’dan başlayarak Guderian tasarlar ve 1937’de de</span> <span class="italic"><span class="calibre_1">Achtung Panzer</span></span> <span class="calibre_1">adlı -büyük yankılar yapan- bir makalede açıklar. Taktik, büyük tank birlikleri gerektirmektedir; orduların ilerisinde uzakta bağımsız hareket edecek, düşmanı bozacak, şaşırtıcı ve hızlı hareketleriyle direnişi çökertecek ve hasmın belli bir noktada tutunup yerleşmesini önleyecek bu birlikler bu amaçla donatılmalıdırlar. İşte</span> <span class="italic"><span class="calibre_1">Blitzkrieg</span></span> <span class="calibre_1">adı verilen bu yeni taktiktir ki, Almanya’ya 1939’dan 1942’ye değin parlak zaferler sağlar.</span></p>

  <p class="calibre_5"><span class="calibre_1">Uçağa gelince, o da saldırgan bir misyon yüklenmiştir. Büyük ve bağımsız hava birlikleri, düşman ülkesinin bağrına çözülüş tohumları götürüp eker; ama özellikle, karadaki güçlerle sıkı bir işbirliği içindedir ve bu amaçla da, sadece saldırılan bölgeyle ilgili bilgi ve gözlem toplamakla yetinmez, yoğun bombalamalarla saldırıların hazırlanmasında topçu birliklerin yerine geçer, düşman birliklerine tepe üstü dalış yapıp bombalayarak tanklar ve piyadeyle işbirliği kurar. Bunun gibi, hava saldırılarını püskürten topçuluk da (</span><span class="italic"><span class="calibre_1">Flak</span></span><span class="calibre_1">) büyük bir gelişme gösterir. Son olarak, radyo bağlantısı özel bir dikkatin konusudur, çünkü telle ilişki yıldırım savaşının hızına denk düşmemektedir.</span></p>

  <p class="calibre_7"><span class="italic"><span class="calibre_1">Zırhlıların kullanımında Fransız görüşü. 1940 Mayıs’ında karşılıklı güçler</span></span></p>

  <p class="calibre_5"><span class="calibre_1">Bütün bu görüş ve yenilikler Almanya dışında meçhul değildi; ne var ki, palazlanan tehlikeye karşı gözleri açmak için yapılan çabalar boşa gider. De Gaulle, 1935’te yayımladığı Meslek Ordusuna Doğru adlı eserinde, 7 zırhlı tümenden oluşan güçlük bir manevra ordusu kurma yolunda bir öneride bulunursa da, “mantığa ve tarihe aykırı” diye kulak verilmez. Almanların yeni silah ve savaş taktiklerini sergiledikleri, bu bakımdan gerçek bir “Nazi laboratuvarı” olan İspanya. İç Savaşında olan bitenler de gözleri açmaz. Bununla beraber, 1938 sonbaharında Fransa, zırhlı birlikler kurmaya başlar, ama Panzerlerden pek farklı bir tiptedir bunlar: Fransız zırhlı birliği, piyadenin bir silahı olarak kalır; bir büyük piyade birliği çerçevesi içinde kullanılan, saldırıya karşı çıkıp cepheyi doldurmaya yardıma olan, yani sınırlı bir başarı sağlayabilecek zırhlı birliğinin ne uçağa, ne de tanklara karşı savunması yoktur; böylece, bağımsız yaşama ve savaşma gücünde değildir, oysa Panzer, bütün ötekilerin kendisine tabi oldukları hızlı bir silahtır.</span></p>

  <p class="calibre_5"><span class="calibre_1">İkinci Dünya Savaşı’nın başlarında durum budur!</span></p>

  <p class="calibre_5"><span class="calibre_1">Belli bir tarihte, 1940 Mayıs’ında Almanlarla Fransız-İngilizlerin tank ve uçak yekûnu karşılaştırıldığında, bir yerde başabaş durumdadırlar; ancak Alman ordularının “ezici” üstünlüğe sahip oldukları alan, pike bombardıman yapan uçaklarla havadan taşımadır ki, ne Fransız ne de İngiliz ordusunda yoktur. Buna karşılık; Fransız topçuluğu -sayı ve nitelikçe- pek üstündür; ancak, durağan bir savaşa uyarlanmış haldedir. Öte yandan, İngiliz donanması, 1914’te olduğundan çok daha ezici bir üstünlük içindedir hasmına karşı.</span></p>

  <p class="calibre_5"><span class="calibre_1">Ne var ki, Wehrmacht’ın da ciddi eksiklikleri vardır: Özellikle alt rütbelerde kadrolardan, talimli yedeklerden yoksundur; üstün bir nitelik taşıyan savaş malzemesi sıradan bir deneyimi olan personelin elindedir. Bütün bu eksiklikler ise, 1939’da, Alman komuta heyetini kaygılandırmakta, coşkusunu ve güvenini azaltmaktadır.</span></p>

  <p class="calibre_5"><span class="calibre_1">Hitler’in “blöf”lerine karşın durum budur!</span></p>

  <p class="calibre_"><span class="calibre_1">SİLAHLARDA DEĞİŞİKLİKLER VE TAKTİK YENİLİKLER</span></p>

  <p class="calibre_5"><span class="calibre_1">Harekât boyunca, karadaki savaşın içinde bulunduğu koşullar, zırhlı araçla uçakların egemenliğinde kaldı. Denizde, artık “deniz-hava” denen savaşlarda, hatta denizaltı mücadelesinde temel öğe, uçaktı. Bir bölümü büyük buluşlara da yol açmış olan bütün araştırmaların amacı, ya bu silahları yetkinleştirmek ya da onlara karşı etkili bir savunma sağlamak oldu. Böylece taktik,</span> <span class="bold"><span class="calibre_1">tank ve uçak tekniğindeki değişikliklere</span></span> <span class="calibre_1">ve onlara karşı bulunmuş yeni koruma araçlarına uymak zorunda kaldı; bunun sonucu olarak da, askerî birliklerin örgütlenişi, donanımları, hatta savaşın koşulları değişmelere uğrayıp duracaktır.</span></p>

  <p class="calibre_7"><span class="italic"><span class="calibre_1">Çeşitli silahlar değişmelere uğruyor</span></span></p>

  <p class="calibre_5"><span class="calibre_1">İkinci Dünya Savaşı’nı birincisinden köklü biçimde ayıran nitelik, yani savaşların alabildiğine hareketliliği,</span> <span class="bold"><span class="calibre_1">tank</span></span> <span class="calibre_1">ve</span> <span class="bold"><span class="calibre_1">uçak</span></span> <span class="calibre_1">yüzündendir. 1915’ten 1918’e değin, asıl cephe hemen hemen hareketsiz iken, 1939’da tersine, hareket ateşe karşı üstünlüğünü yeniden kazanır, hızlı taşıt araçları savaşa -bir öncekinde kaybolmuş-</span> <span class="bold"><span class="calibre_1">sürpriz ve sürati</span></span> <span class="calibre_1">getirip sokarlar. Gerçekten, bombardıman uçakları, havadan taşınan birlikler, mekanik büyük birlikler, sürprizi yeniden gündeme getirirler. 50’lik, 75, 88, 90’lık toplar taşıyan tanklar, şimdi geçtiği her yerde savunmayı ezmekte, vaktiyle süvarilerle piyadeyi durduran otomatik silahların etkisini azaltmaktadır; öte yandan, bombardıman uçakları, istihkâmları altüst etmekte, savaş alanına doğru giden birliklerle olan iletişimi bozmakta, savaş hattına varmadan çok önce birlikleri dağıtmakta ve stratejik yedeklerden yararlanmayı imkânsız kılmaktadır. Savaşta bütün zaferlere yol açan işte bu sürprizdir.</span></p>

  <p class="calibre_5"><span class="calibre_1">Tankın ve uçağın tuttuğu bu temel öneme bağlı olarak, öteki silahların donanımları ve örgütlenişleri de değişikliğe uğrar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Savaş alanına egemen olan tanklar karşısında, geleneksel piyade, gitgide daha güçlü otomatik silahlar, hafif ve ağır havan topları, yaklaşan tanklara karşı etkili mermiler atan silahlar edinir. Geleneksel piyadenin elinde, ayrıca, konvoyların savunması için kamyonların önüne yerleştirilmiş uçağa karşı etkili makineli tüfekler de vardır. İletişim de gelişmiştir; radyo, en alt birliklere kadar inmiş normal bir yayım aracı olup çıkmıştır. Son olarak, motorizedir piyade; katırlarını hâlâ elinde tutan dağ birlikleri bir yana, bütün hayvanlarını kaybetmiştir.</span></span>
  </blockquote>

  <blockquote class="calibre_8">
    <span class="italic"><span class="calibre_1">Havan toplarının bolluğu, piyadenin toplarla donatılması, otomatik silahların zararına çoğalan kavisli atış silahlarının gitgide önemli bir yer tuttuğunu gösterir. Kısa toplar için bu yeğleyiş, uzun topların aleyhine bir gelişmedir; öyle ki, savaşın sonlarında, Alman ya da Amerikan zırhlı birliklerinin elinde sadece kısa toplar bulunmaktaydı. Ayrıca topçu birlikler de motorize olmuştur.</span></span>
  </blockquote>

  <blockquote class="calibre_8">
    <span class="italic"><span class="calibre_1">İstihkâmcılığın da rolü pek büyümüş, o da motorize olmuştur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Savaş, büyük zırhlı birliklerin çevresinde ve onların aracılığıyla olur; ancak, başarı sadece onlara bağlı değildir, havanın egemenliğini de gerektirmektedir. Böylece, saldırgan</span> <span class="bold"><span class="calibre_1">tank-uçak beraberliği</span></span><span class="calibre_1">dir ki, Almanlara, savaşın ilk aşamasında Polonya’da, Belçika’da, Fransa’da, Balkanlarda ve Afrika’da göz alıcı zaferleri sağlamıştır; 1942’den başlayarak Müttefiklerin zaferlerini sağlayan da bu olmuştur.</span></p>

  <p class="calibre_5"><span class="calibre_1">Bunun bir sonucu olarak, savaş boyunca tank gibi uçaklar da yetkinleşir; buna koşut olarak, onlara karşı mücadele araçları da. İlk büyük ve kesin hava savaşı, İngiltere Savaşı oldu. Üçte biri koruyucu avcı uçakları olmak üzere 3.000 uçak, karşılarında</span> <span class="italic"><span class="calibre_1">Spitfire</span></span> <span class="calibre_1">ve</span> <span class="italic"><span class="calibre_1">Hurricane</span></span> <span class="calibre_1">avcı uçaklarını bulurlar. Onlardır ki, radarların da sayesinde, ülkeyi istiladan kurtarırlar. O andan başlayarak, Müttefiklerin üstünlüğü artar ve hava savaşında girişim onların eline geçer. Anglosaksonların başlıca çabası da, stratejik bombalama olmuştur; söz konusu olan, Alman büyük sanayi merkezlerine ulaşarak, düşmanın sanayisel, iktisadî ve askerî gücünü yıkmaktı.</span></p>

  <p class="calibre_5"><span class="calibre_1">Müttefiklerin, bir tarihten sonra havada ezici üstünlüğü ele geçirmeleri, Almanları, hedeflerine ulaşmak için yeni araçlar arayıp bulmaya götürmüştür. Pilotlu ya da pilotsuz, tepkili araçlardan yararlanan -o devrimci!- tekniğin kaynağında bu vardır. Almanlar, üzerinde 1937’den beri çalışılan iki silahı, V1 ve V2’leri, 1942’den başlayarak gerçekleştirirler. Füze niteliğindeki bu korkunç yıkıcı silahların atıldığı yerler, 1943’te Anglosaksonlarca keşfedilir ve havadan bombalanarak yok edilir.</span></p>

  <p class="calibre_7"><span class="italic"><span class="calibre_1">Denizdeki savaş</span></span></p>

  <p class="calibre_5"><span class="calibre_1">Deniz savaşı da büyük değişikliklere uğrar, kökten değişir.</span></p>

  <p class="calibre_5"><span class="calibre_1">Gerçekten, Birinci Dünya Savaşı boyunca, kendisininkinden iki kez daha büyük olan</span> <span class="bold"><span class="calibre_1">İngiliz donanması</span></span> <span class="calibre_1">karşısında, Almanya savunma da kalmış ve gecikerek, özellikle de denizaltı savaşı konusunda girişimde bulunmuştu. Başlarda kısa süreli saldırılara kalkılır. Amiral Von Spee’nin üstün manevra niteliklerine karşın, Alman donanması İngilizler, karşısında boyun eğer ve kendi limanlarına kapanır. Asıl büyük yenilik,</span> <span class="bold"><span class="calibre_1">denizaltılar</span></span><span class="calibre_1">dan yararlanmadır ki, 1917’den başlayarak pek tehlikeli olurlar İngilizler için. Ne var ki, sonunda o tehlike de savuşturulur.</span></p>

  <p class="calibre_5"><span class="calibre_1">Ancak savaşın bir dersi de vardır: Uçak, mayın ve denizaltı, deniz üstündeki gemiler için korkunç silahlardır; özellikle denizaltı, eski korsanların oynadıkları rolü oynayabilir ve etkili bir abluka kurabilirdi. Onun tekniğini yetkinleştirme yolunda çalışmalar yapılır. Uçaklar da geliştirilir, özellikle keşif, bombalama ve torpilleme görevini yüklenir uçak: Ne var ki, yalnız Japonlar pike torpilleme üzerinde dururlar; öte yandan, sadece Amerikalılar ve Japonlar uçak gemilerinin önemini kavrar ve çok sayıda yaparlar.</span></p>

  <p class="calibre_5"><span class="calibre_1">Batı’da, denizüstü büyük birkaç Alman savaş gemisinin -bu arada Bismarck zırhlısının!- yok edilmesi dışında, “</span><span class="bold"><span class="calibre_1">Atlantik Savaşı</span></span><span class="calibre_1">”, İngilizler için, Adanın dünyanın geri kalanı ile ilişkisini imkânsızlaştıran düşman denizaltılarını kovuşturmaktan ibaret kalır. Savaş boyunca denizaltıların tekniği ile ona karşı savunma ya da savaş tekniğinde gelişmeler olur. 1939-1945 denizaltı savaşı, 1914-1918’deki ile karşılaştırıldığında, bütün olarak, Almanlar için çok daha az doyurucu olmuştur; uğradıkları kayıplar ise korkunçtur.</span></p>

  <p class="calibre_5"><span class="calibre_1">“</span><span class="bold"><span class="calibre_1">Büyük Okyanus Savaşı</span></span><span class="calibre_1">”nın çehresi ise pek farklıdır: Burada, her iki hasım da aynı eylem araçlarından yararlanır ve egemen olan hava-deniz savaşıdır. Japonlar, savaşın ilk aylarında, Pearl Harbour’da,</span> <span class="italic"><span class="calibre_1">Prince of Wales</span></span> <span class="calibre_1">ile</span> <span class="italic"><span class="calibre_1">Repulse</span></span><span class="calibre_1">’ü, pike yapan torpil uçaklarıyla batırmışlardı. Onların bu gözalıcı başarılarının arkasından, Amerikan uçak ve denizaltılarının baş hedefi, bütün bir Güneydoğu Asya’ya ve takımadalara dağılmış bulunan Japon birliklerinin ikmal gemilerini yok etmek olur; onlara verdirilen kayıplar, çok geçmeden felaket derecesine varır. Pasifik savaşını kazandıran, havadaki egemenlik olmuştur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Şu nokta da önemlidir: 1945’te donanmaların içeriğine bakıldığında zırhlının gerileyip “temel gemi” olmaktan çıktığı görülür; artık, bir uydu gemidir o. 1945 Ağustos’unda, donanma Olympic (Japonya’ya çıkarma) harekâtına hazırlandığında, içinde 23 savaş zırhlı ve kruvazörü, 26 savaş uçak gemisi ile 64 refakat uçak gemisi bulunuyordu. 1941’de, her iki gemi kategorisi arasındaki oran 9’a 4 iken, 2,3’a 9 olmuştur. Uçak gemisi her harekâtın temel öğesi haline gelir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Eklemiş de olalım: İkinci Dünya Savaşı’nın en belirgin görünüşlerinden biri de,</span> <span class="bold"><span class="calibre_1">hem karada hem denizde harekât</span></span><span class="calibre_1">ın sayı ve çapındaki artıştır. Bunların kimisi sıradan bir komando boyutunda iken, kimisi Normandiya’da</span> <span class="italic"><span class="calibre_1">Overlord</span></span> <span class="calibre_1">harekâtında olduğu gibi, bütün bir çıkarmaya yayılır ve 75 tümeni içine alır. Büyük Savaş’taki Çanakkale örneğinin verdiği bir ders vardı: Alabildiğine inatla savunulan bir kıyıya çıkarma imkânsızdır. İkinci Dünya Savaşı’nda yığında örnek de şunu ortaya koyar: Başarı, yeterli taşıma araçlarına sahip olmanın yanı sıra, havaya egemenlik de şarttır. 1942’den sonra Afrika’ya, Avrupa’ya ve Pasifik’te büyük çıkarma hareketleri oldu. Bütün bunlar boyunca malzeme kadar yöntemler de gelişip yetkinleşti. En son Japon adalarına yapılan çıkarmanın ise, öyküsü daha başka bir özellik ve acılık taşır: Filipinlerin kurtarılmasının, İwoşima’nın ve Okinawa’nın ele geçirilmesinin arkasından, abluka altına alınan adalar, yani Japonların ana yurdu, yoğun bir bombalamaya tabi tutulur; o arada6 Ağustos 1945’te, Hiroşima’ya, kentin yüzde 60’ını ve. 150.000 insanını yok eden ilk</span> <span class="bold"><span class="calibre_1">atom bombası</span></span> <span class="calibre_1">atılır; bir ikincisi de, 9 Ağustos’ta Nagazaki’nin üstünde patlatılacaktır...</span></p>

  <p class="calibre_7"><span class="italic"><span class="calibre_1">Gerilla savaşları</span></span></p>

  <p class="calibre_5"><span class="calibre_1">İşgalciye karşı mücadeleye</span> <span class="bold"><span class="calibre_1">silahlı sivillerin katılışı</span></span> <span class="calibre_1">da, İkinci Dünya Savaşı’nın önemli özelliklerinden biridir. İspanyol, Tirollü, Rus halklarının Napoleon’un birliklerine karşı başkaldırdığı Birinci İmparatorluk savaşlarının sona ermesinden beri, harekât, en azından Avrupa’da düzenli ordularla sınırlı kalmıştı.</span></p>

  <p class="calibre_5"><span class="calibre_1">1938 yılıyla Çin’dedir ki, modern gerilla örgütlenmeye ve büyük boyutlar kazanmaya başlar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Mao Zedong, 1936’da Kızıl Akademi’deki öğrencilere bu konudaki görüşlerini anlatır ve bu dersler 1941’de de yayımlanır. Klasik savaş yöntemleri artık mümkün olmadığından, der Mao, istilacıya karşı başka yöntemlerle mücadeleyi sürdürmelidir: Savaşı reddederek de olsa, düşmanı hırpalayan gerilladır. Silahlı kişiler kadar sivilleri de vuran acımasız bir savaştır bu; o nedenle de, başarıya ulaşabilmesi için, geliştiği ülkede, halkın, silahlı direnişi her yönden desteklemesi gerekir. Söz konusu direniş de halkla kaynaşmalı, onun içinde kaybolmalı, sonra istenilen anda ve yerde yeniden ortaya çıkmalıdır. Partizanlarla halk arasında böyle bir bağlılık kurulduğunda, partizanlar, düşmanın gerisinde gerçek bir cephe yaratabilir; onu kentler, hatlar ya da iletişim düğümleri gibi birkaç noktada toplaşmaya zorlayabilir, zayıf noktalarına saldırabilir, moralini kırabilir, ilişki ve iaşesini zayıflatabilir; kuvvet ilişkileri de elverdiği anda, kuşatıp yok eder.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Japonların, Çin’in büyük bölümünü denetimlerine almalarını engellemede başarılı olan bu yöntemler,</span> <span class="bold"><span class="calibre_1">işgale uğrayan bütün ülkelerde</span></span> <span class="calibre_1">uygulandı. Böylece, partizanların mücadelesi, sivil halktan silahlı büyük kitleleri işin içine sokarak, düzenli birliklerle -az çok sıkı- ilişkiler kurarak ve ulaştığı boyutlarla, Mihver güçlerini önceden bilinmeyen ve pek vahim sorunlarla karşı karşıya bırakarak, klasik savaş anlayışında gerçekten bir devrime yol açtı. Yerine göre, Fransa’da, Rusya’da, Polonya’da, Balkanlar’da, kalabalık yerlerde ya da, çölde ya da cangılda yürütülmesine göre, pek farklı biçimlere büründü... Sovyetler Birliği dışında her yerde de, sürgündeki ya da Müttefiklerin safındaki yönetimler, böylesi halktan ayaklanışlara iyi gözle bakmadılar; çünkü bu tür başkaldırılar, bir yerde komünist olarak görülen kitleleri silahlanmaya götürdüğü için denetlenebileceklerinden emin değildiler ve öte yandan meslekten asker olan danışmanları da bu tip ayaklanmaların etkili olabileceklerine pek inanmıyorlardı. İşte bu yüzdendir ki, başkaldıranlara havadan silah yardımı yapılmasında ağır aksak davranıldı, çekinmeler oldu; kimi yerde etkinlikleri geciktirildi, ya da engellendi; iç mücadelelere yol açtığı da oldu bütün bunların.</span></p>

  <p class="calibre_5"><span class="calibre_1">Avrupa’da gerilla mücadelesi</span> <span class="bold"><span class="calibre_1">önce Balkanlarda</span></span> <span class="calibre_1">başladı: Yugoslavya’da, 1941’in sonlarından başlayarak, Tito’nun birlikleri, 150.000 savaşçıyı bayrağı altında toplar, ülkenin büyük bölümünü Almanlardan temizler; Yunanistan’ın, Arnavutluk’un kendi gerillaları vardır ve hepsi de komünistlerin yönetimindedir. Polonya’da, 1939’dan başlayarak, hem Almanlara hem de Ruslara karşı bir gizli ordu oluşur. Fransa’da, 1941 yılıyla beraber, Gizli Ordu oluşup da Komünist Partisi kendini toplayarak, “Fransız Gönüllüleri ve Partizanları” Almanlara karşı saldırılarını çoğaltmaya başlayınca, gerilla da palazlanır. İtalya’da, Mareşal Badoglio Müttefiklerle ateşkes imzalayıp da Almanlar düzenli ordunun elinden silahlarını alınca, içlerinden çoğu kendiliğinden silaha sarıldı ve işçi ve köylü yine kendiliğinden silaha sarılmış gruplarla birleştiler. Rusya’da, 1941 Temmuz’unda Stalin’in çağrısı, “toprakları yakmak” taktiği ile beraber, işgal edilmiş bölgelerde partizanların örgütlenmesini de istiyordu. Yüzbinler koşar bu göreve ve Almanlara ağır kayıplar verdirirler. İçlerinde kadınlar ve çocuklar da vardır: Aralarından, bir Alman deposunu ateşe verdiği için yakalanıp kurşuna dizilen -17 yaşındaki- Komsomol Zoya adlı kızın öyküsü pek ünlüdür.</span></p>

  <p class="calibre_7"><span class="italic"><span class="calibre_1">Savaşın kimi özel görünüşleri</span></span></p>

  <p class="calibre_5"><span class="calibre_1">İkinci Dünya Savaşı’nın her mevsim ve iklimde yer alan harekâtı beş yıla yakın sürdü, öyle olunca da, doğaldır ki birbirinden pek farklı ve çetin görünümlere yol açtı.</span></p>

  <p class="calibre_5"><span class="calibre_1">Onlardan şu birkaçına değinmeli.</span></p>

  <p class="calibre_5"><span class="bold"><span class="calibre_1">Rusya’da savaş</span></span><span class="calibre_1">, daha da acımasız oldu. Rus coğrafyasının uçsuz bucaksız oluşu, yolların azlığı, yerleşim noktalarının seyrekliği, gerillaların adım başındaki tehdidi, işgalciye pek pahalıya mal oldu. İklimin çetinliğini de eklemeli bunlara: Yazın tozu, güneşi ve susuzluğu; ilkbaharla sonbaharın toprağı balçığa ve bataklığa dönüştüren yağmurları; kışın, benzini ve yağı bile donduran soğuğu, Almanların görmediği çetinliklerdi. Üstelik, karşılarındaki düşman, yurdunu savunmanın direnciyle doluydu.</span></p>

  <p class="calibre_5"><span class="calibre_1">Sovyetlere zaferi kazandıran başta bunlar oldu.</span></p>

  <p class="calibre_5"><span class="bold"><span class="calibre_1">Uzak doğuda harekât</span></span> <span class="calibre_1">denizde, havada, aynı zamanda karada gelişti; ve nerede sürdüyse orada kıyasıyaydı. Ormanda ve cangılda olduğunda ise, çok daha çetinlikler içindeydi. Japon “intihar birlikleri”, hasmı yıldırıcıydı. Japonlar ölünceye değin direniyor ve arkaya da bir avuç insanı -yaralı ve savaşamayacak hastaları- bırakıyorlardı. Okinawa’da 110.000 Japon öldürülmüş ama 7.400 esir alınmıştır. Amerikan havacılığı Japon donanma ve havacılığına -giderilmesi imkânsız- kayıplar verdiğinde de, “intihar uçakları” (</span><span class="italic"><span class="calibre_1">kamikaze</span></span><span class="calibre_1">) işin içine girdi: Japon pilotları, uçaklarını saldırılan hedeflere yöneltiyor ve orada parçalanıyorlardı...</span></p>

  <p class="calibre_5"><span class="calibre_1">Ne var ki, savaşta</span> <span class="bold"><span class="calibre_1">siviller</span></span> <span class="calibre_1">de, cephedekilerle birlikte korkunç bir acıyı paylaşıyorlardı; çünkü sivil halk da doğrudan ve sistemli olarak saldırı konusuydu. Sivil halk, gerçi Birinci Dünya Sayaşı’nda da, denizaltı savaşlarının, ablukaların acısını çekerken, işgalcinin zorla çalıştırmasıyla karşılaşmıştı. Şimdi ise, doğrudan doğruya bombalamalara uğruyordu. Özellikle büyük sanayi merkezleri ve başkentler, yoğun bombalamaların konusuydu. Yalnız İngiltere’de savaşın ilk iki ayında, hava saldırılarında 600.000 sivil ölmüş ve bir iki katı insan da yaralanmıştı.. Almanya’da üstelik yerle bir olan kentlerin insan kaybını saymıyoruz. Japonya’da, 200.000 kurban veren Hiroşima ve Nagazaki atom bombası saldırısından önce de, Tokyo ve öteki sanayi kentleri, yoğun hava saldırılarında sayısız insanını yitirmişti</span></p>

  <p class="calibre_5"><span class="calibre_1">İstila, “zorunlu göç”ü de beraberinde getiriyordu.</span></p>

  <p class="calibre_"><span class="calibre_1">İKİ DÜNYA SAVAŞI İLE İLGİLİ SON BİR KARŞILAŞTIRMA</span></p>

  <p class="calibre_5"><span class="calibre_1">İkinci Dünya Savaşı, birincisinden çok daha fazla yakıp yıktı. Bunun nedeni şu ki, bu savaş, öncekinden farklı olarak, aynı anda tutuşan devletlerin sayısı, harekâtın dünya çapında oluşu ve katılan ülkelerin bütün güç ve kaynaklarının seferber oluşuyla, bütüncü (</span><span class="italic"><span class="calibre_1">total</span></span><span class="calibre_1">) bir savaş oldu. Birinci Dünya Savaşı, Avrupa’lı devletler arasında bir savaştı; Japonya’nın bu çatışmadaki payı önemsizdi ve Amerika Birleşik Devletleri’ninki ise gecikerek oldu ve sınırlı kaldı. İkinci Dünya Savaşı’nda ise, tersine, bu iki devlet, bütün güçleriyle kapışmanın içine gelip girerler ve onlarla beraber, Asya’nın büyük bölümü de dev harekâtın sahnesi olup çıkar.</span></p>

  <p class="calibre_5"><span class="calibre_1">Bütüncü (</span><span class="italic"><span class="calibre_1">total</span></span><span class="calibre_1">) savaşta, düşmanın mücadelede onsuz edemeyeceği</span> <span class="bold"><span class="calibre_1">sanayi potansiyelinin çökertilmesi</span></span><span class="calibre_1">, bizzat orduların çökertilmesi kadar önemli olmuştur; öyle olduğu için de, savaşanlar bu potansiyelin yığılmış olduğu kentlere karşı amansız davranmışlar ve -Birleşik Devletler dışında- savaşan bütün ülkeler yoğun hava bombardımanlarına uğramışlardır, içlerinde İngiltere ile Japonya da başta gelirler bu bakımdan. Milyonlarca insanın savaşa tutuştuğu Sovyetler Birliği ile Almanya’ya gelince, kara ve hava bombardımanları, sokak savaşları, çekilirken “toprağı yakma” uygulaması ile başka sistemli yıkımlar, korkunç felaketlerin sahnesi haline getirmiştir bu ülkeleri.</span></p>

  <p class="calibre_5"><span class="calibre_1">Ne var ki, 1918’de, yenen ülkelerin, yani Birleşik Devletler, İngiltere ve Fransa’nın yanı sıra, hem de ön planda gelen, Almanya ve Rusya gibi başka önemli devletler de vardır; 1945’te ise, askerî ve iktisadî güçleri ile ağır basan Birleşik Devletler’le Sovyetler Birliği’dir ve Büyük Britanya uzaktan izler onları. Kıta Avrupa’sına gelince, baştan aşağıya yakılıp yıkılmıştır; aşağı bir durumda olan ikinci derecede devletlerin kıtasıdır o artık. Asya’da, yenilen Japonya, aşırı bir nüfusun yığıldığı bir avuç takım adalardan oluşur, üstelik Amerikan işgali altındadır ve siyasal yönden Birleşik Amerika’ya bağımlı olup çıkmıştır; birkaç yıllığına da olsa -Asya’da- egemen olduğu bütün bir “ortak gönenç” bölgesinde, yerli milliyetçilikler, kesin bir atılımla, Avrupa’lı İmparatorlukları yıkmışlardır ve Müslüman dünyadaki hareketleniş de sömürge imparatorluklarına karşı bir genel saldırının habercisi durumundadır.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_20"></div>
</body>
</html>
