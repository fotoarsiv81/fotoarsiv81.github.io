<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">BİYOLOJİNİN ZENGİNLEŞMESİ VE TIPTA DEVRİM</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Biyolojinin uğraştığı konular fiziktekilerden daha karmaşıktır; öyle olunca, burada laboratuvar çalışması daha da kollektif, neredeyse anonim ve her araştırıcı için daha da uzmanlığa seslenir. Bunun sonucu olarak, XX. yüzyılın ilk yarısında, biyolojide birbirinden bağımsız disiplinlerin çoğaldığı görülür: Biyokimya, biyofizik, hücre fizyolojisi, vb. Çağdaş dönemin buluşları, bir bütün olarak biyoloji bilimini -uygulamaları bakımından- altüst eder kuşkusuz, ancak yine de kısmi kalır bunlar, aynı dönemde fizikin tanık olduğu kuramsal dönüşümlere götürmez. Büyük ilerlemeler olur, ama bunlar temel bağlantı noktalarını göstermekten uzaktırlar. Dahası, bir buluş, çoğu zaman uzun gözlemlerin, birbirini doğrulayan ve yılları içine alan bir yığın deneyin ürünüdür; ne var ki onlardan çoğu için, belli bir tarih vermek mümkün değildir.</span></p>

  <p class="calibre_5"><span class="calibre_1">Bununla beraber, biyoloji, bir yandan öteki bilimlerde, başta fizik ve kimyadaki, onların yanı sıra psikoloji ve sosyolojideki çağdaş gelişmelere, öte yandan genel tarihin olaylarına sıkı. sıkıya bağlı kalır: Beslenme ile vitaminlere ilişkin araştırmaları uyaran 30’ların Büyük Bunalım’ı olur; penisilinin, DDT’nin kitlesel üretimine yol açan ve cerrahlıkta uyuşturucuların ilerlere esini belirleyen de, İkinci Dünya Savaşı’dır.</span></p>

  <p class="calibre_"><span class="calibre_1">BİYOLOJİDEKİ İLERLEMELER</span></p>

  <p class="calibre_5"><span class="calibre_1">Biyolojide ilerleme, en başta kullandığı aletlerdedir.</span></p>

  <p class="calibre_7"><span class="italic"><span class="calibre_1">Biyoloji uzmanının aletlerindeki yetkinleşme</span></span></p>

  <p class="calibre_5"><span class="calibre_1">Söz konusu yetkinleşme, fizikçi ile kimyacının yardımıyla olur. Böylece, 1932’de Knoll ile Ruzcka’nın kullanıma sundukları</span> <span class="bold"><span class="calibre_1">elektronik mikroskop</span></span><span class="calibre_1">, o tarihe kadar canlının yapısında -tahminlere dayanan- öğeleri, bunun gibi virüslerle bakterileri bütün çıplaklıklarıyla gözler önüne serer. Sıradan mikroskop da yetkinleşir ve hücrenin yapısında o güne değin görülmeyeni gösterir. Artık, en az bir 20.000 kez büyütülmüş canlı bakterilerin fotoğrafını çekmek mümkündür. Aletlerdeki incelme, görüş gücünü de artırır; bu yetkinlik sayesinde fizyoloji uzmanı, hücrede -inceden inceye- gözlemlere girişir, en küçük elektronik olguları farkeder olur, saniyenin binde biri ya da miligramlarla ölçer. Kimyasal çözümlemenin yeni yöntemleri de kılı kırka yarar. Lazerin, radyoaktif elementlerin, izotopların kullanılışı, yaşamı, çeşitli görünüşleriyle inceleme fırsatını verir ilk kez. Öte yandan, bir başka alanda, biyoloji, cerrahlığın ulaştığı yetkinlikten yararlanır; özellikle yüksek sinirsel merkezlere müdahale imkânlarına kavuşur. Psikoloji laboratuvarlarına, kayıt tekniklerine, biyoloji ile psikoloji arasındaki sınırı anlamsız kılan hayvansal ve insansal davranışı gözlemleyip ölçmeye de çok şey borçludur.</span></p>

  <p class="calibre_5"><span class="calibre_1">Böylece, XX. yüzyılın biyolojisi için araştırmanın</span> <span class="bold"><span class="calibre_1">iki ana doğrultusu</span></span><span class="calibre_1">, birbirine zıt ama biyoloji kuramı kadar tıp ve cerrahlık pratiği söz konusu oldukta sıkı sıkıya birbirine bağlı iki doğrultu kendisini dayatır olur: Bileşiminde ve işleyişinde canlının temel yapısına girildikçe, onun bağlı olduğu genel yapı daha çok farkedilir; öte yandan, bu genel yapı da, içinde çeşitli türden organizmaların ve inorganik maddenin yer aldığı yeni bir yapıdan ayrılmaz durumdadır.</span></p>

  <p class="calibre_7"><span class="italic"><span class="calibre_1">Yaşamın temel olguları</span></span></p>

  <p class="calibre_5"><span class="calibre_1">XX. yüzyılda doğan</span> <span class="bold"><span class="calibre_1">biyokimya</span></span><span class="calibre_1">, bir önceki yüzyılda hüküm süren ve yaşamın ürünlerini inceleyen organik kimyadan ayrılır; biyokimya, yaşamsal etkinliğin temelini oluşturan ve bizzat canlının ortaya koyduğu kimyasal öğelerin incelenmesidir.</span></p>

  <p class="calibre_5"><span class="calibre_1">Başta,</span> <span class="bold"><span class="calibre_1">enzimlerin bulunuşu</span></span> <span class="calibre_1">gelir ve XIX. yüzyılda Pasteur’le Liebig arasındaki bir kavgaya son verir: Pasteur, mayalaşmayı bir yaşamsal olgu olarak alırken, Liebig’e göre o, canlıya has kimyasal bir cisimden ileri geliyordu. Araştırmalar ilerledikçe, enzimler gerçeği ortaya çıkar. Temel yaşamsal etkinliklerde, mayalaşmada, oksitleşmede ve fotosentezde büyük rolü olan ve sayıları da hayli fazla olan enzimlerin çoğu, proteindir ya da içeriklerinde o vardır; onların yanı sıra da, yaşam için gerekli metaller. Örneğin, bir otlağın toprağında kobalt yokluğu hayvanlarda bir hastalık etkenidir. Böylece buluş, kimi hastalıkların sağaltılmasında, dengeli bir rejimin kurulmasında başta gelen bir önem taşır.</span></p>

  <p class="calibre_5"><span class="calibre_1">Yaşam için gerekli bir başka öğe, XX. yüzyılda bulunan</span> <span class="bold"><span class="calibre_1">vitaminler</span></span><span class="calibre_1">dir. XIX. yüzyılda, her hastalığın mikroplardan ileri geldiği eğilimi vardı, şimdi ise, kimi eksikliklerden doğan hastalık kavramı ortaya çıkıyordu: İskorbüt, beriberi, raşitizm, pellagra böyleydi. Bu hastalıkların iyileştirilmesinde gerekli vitaminler laboratuvarlarda sentetik olarak elde edilir. Vitaminlerin bulunuşu, beslenme rejimini de etkiler ve daha akla uygun bir biçeme sokar.</span></p>

  <p class="calibre_5"><span class="calibre_1">Ancak, canlı organizmanın besinlerde, yani başka organizmaların hazırladığı şeylerde bulduğu bu maddelerin dışında, kendi iç salgı bezlerinin ürettiği maddelere de ihtiyacı vardır. XX. yüzyıla kadar görevleri bilinmeyen bu maddeler</span> <span class="bold"><span class="calibre_1">hormonlar</span></span><span class="calibre_1">dır. Hormonlara verilen önem, modern biyolojinin temel niteliklerinden biridir. Hayvanların ve bitkilerin büyümesinde ya da organların çalışmasında, onların etkisi kesin ve büyük.</span></p>

  <p class="calibre_5"><span class="calibre_1">Böylece, biyokimyanın bütün bu buluşları, canlı organizmada protein moleküllerinin önemini ortaya koyar. Buradan kalkarak, hücrenin yaşamının incelenmesi,</span> <span class="bold"><span class="calibre_1">molekül boyutlarında</span></span> <span class="calibre_1">olacaktır artık. Bu alandaki gelişmeler, yalnız tıptaki uygulamalar bakımından değil, bizzat yaşamın tanınması ve yeryüzünde ortaya çıkışı bakımından da önem taşırlar: Bugün yaşam, alçak ısıda bir dizi kimyasal süreçler bütünü olarak görülüyor; bu süreçler ise, hücrede, giderek organizmanın bütününde elektronların dolaşımını da içermektedir.</span></p>

  <p class="calibre_5"><span class="calibre_1">Yaşamın, her türlü metafiziğin dışında görünüşü bu!</span></p>

  <p class="calibre_7"><span class="italic"><span class="calibre_1">Organizma ve organizmalar. Mikroorganizmalarla yüksek organizmalar</span></span></p>

  <p class="calibre_5"><span class="calibre_1">Hücrenin yaşamına daha da derinliğine girildiğinde, onun organizmayla iyiden iyiye bütünleşmiş olduğu görülür. Oysa, yüzyılın başından beri yapılan deneyler şunu göstermiştir: Bitkisel ya da hayvansal, organizmadan ayrılmış bir doku, alçak ısıda yaşamını sürdürüyor ve biyokimyasal yapısını değiştirerek tek başına yaşama kendini uyarlıyor. Buradan kalkarak, organlar muhafaza bile edildiler. Böylece, organizmanın</span> <span class="bold"><span class="calibre_1">kendi kendini düzenleyici</span></span> <span class="calibre_1">bir gücü vardır; kimi hastalıklar, bu gücün kaybolduğu hallerdir, kanser böyledir; öyle olduğu için de, mümkün olduğunda, cerrahi müdahalenin dışında bir çare kalmıyor.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Bu arada, yeni mikroskopların artan gücü sayesinde, mikroorganizmalar iyiden iyiye incelendi yüzyılımızda. Görüldü ki, virüsler ve bakteriler, canlı varlıklardır; çünkü çoğalıyor ve içinde bulundukları ortamın zararına yaşamlarını sürdürüyorlar. Bakterilerin bir özelliği ise, toprakta çok sayıda olmaları; denebilir ki, dünyada bütün yaşam onlara dayanıyor; böylece, yüksek organizmalar aşağı organizmalara bağımlıdır ve bu sonuncuların hazırladıklarıyla besleniyorlar. Mikroorganizmaların tanınması, kimi besinlerin ilerde yapay yollarla üretilerek, insanlığın beslenme sorununa yardımcı olmak gibi olası yararları bir yana, antibiyotiklerin bulunuşuyla, en az bir yarım yüzyıldır kimi bulaşıcı hastalıkların sağaltılmasında büyük rol oynadı.</span></span>
  </blockquote>

  <blockquote class="calibre_8">
    <span class="italic"><span class="calibre_1">XX. yüzyılda biyokimyadaki buluşlar, yüksek organizmaların düzenleyici mekanizmalar konusunda da aydınlık getirdiler. Sonunda anlaşıldı ki, kan dolaşımı, damar basıncı ve ısı, bütün bunlar organizmada ilişki içindeler ve bir noktada bir değişiklik bütünde de değişikliğe yol açıyor; ve normal olmayan yaşam koşullarına uymada, organizmanın bölümleri olağanüstü bir işbirliği içine giriyorlar. Öte yandan, şu da görüldü: Beden içindeki bezler, salgılarıyla, organizmanın kimyasal düzenlemesini sağlıyorlar; sonra bu bezler, kimi kimyasal maddelerin ve sinirsel etkenlerin etkisi altındalar; ayrıca, görünen o ki, hepsi bir arada, hipofizce denetlenen gerçek bir “sistem” oluşturuyorlar ve birbirlerini de etkiler haldeler. Böbreküstü bezler, cinsel bezler, tiroid (kalkanbezi), şimdiye kadar en iyi tanınan bezler oldular. Ayrıca, bu bezlerle, organizmanın bir başka düzenleme sistemi, yani sinir sistemi arasında yakın ilişki bulunuyor, özellikle heyecanlarda hormonların rolü pek biliniyor.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="bold"><span class="calibre_1">Sinir sistemi</span></span> <span class="calibre_1">üstüne bilgilerimiz çok daha eskiye gider; ama XX. yüzyıl, bu konuda da pek önemli buluşları önümüze koydu. Bedende, elektrik nitelikte “sinirsel akızlar” bulunuyor; buradan kalkarak, sinirsel merkezlerin elektrik dalgaları ölçülebiliyor; özellikle, beyin elektrosu, epilepsi gibi hastalıkların tanısında yol gösteriyor. Öte yandan Pavlov’un. (18491936) ve okulunun şartlı refleksler üstüne çalışmaları, bilinçli eylem ile bilinç, derecesine ulaşmamış sinirsel süreç arasındaki ilişkileri daha iyi tanımamıza yardımcı oluyor. Bu ikisi arasındaki ilişkilere dayanarak, Sovyet hekimleri, ağrısız doğum tekniğini geliştireceklerdir.</span></p>

  <p class="calibre_5"><span class="calibre_1">Şunu da eklemeli: XX. yüzyılda psikoloji, sinirsel etkinliği tanımada fizyoloji ile işbirliği içinde. Hayvansal davranışların bilinmesinde bunun büyük yararı oldu. Ama asıl katkı daha çok</span> <span class="bold"><span class="calibre_1">fizyoloji</span></span><span class="calibre_1">den geliyor. Bütün bu gelişmelerin, tıpta, özellikle de cerrahlıkta ve kimi akıl hastalıklarının sağaltılmasında açtığı yeni olanaklar görülüyor; “elektroşok” yoluyla tedavi onlardan biridir.</span></p>

  <p class="calibre_7"><span class="italic"><span class="calibre_1">Genetik</span></span></p>

  <p class="calibre_5"><span class="calibre_1">Yeryüzünde yaşam zincirinin kimi halkları eksik olsa da, bir evrimin varlığı yadsınamaz olgu. Buradan kalkarak, Bergson gibi bir filozof,</span> <span class="italic"><span class="calibre_1">Yaratıcı Evrim</span></span> <span class="calibre_1">adlı eserinde, materyalizmi, felsefesinin sütunlarından biri yapıp çıkar. Böylece, dikkati çeken, artık evrim değil bu evrimin gerçekleşme biçimi ya da biçimleridir. Veraset, yani saçların ya da gözlerin rengi gibi ikinci derecede nitelikler bir yana, türün ve soyun kendine özgü niteliklerinin geçişidir asıl sorun biyolojide artık; ve genetik bilimi, hem türlerin sürekliliğini, hem de onların birinden ötekine dönüşümünü açıklama doğrultusunda ilerleyecektir. Niteliklerin geçişindeki süreklilik üstüne Mendel’in gözlemlerini, 1919’dan başlayarak Amerikalı biyolojist T.H. Morgan derinleştirir ve açıklar; bunu yaparken,</span> <span class="bold"><span class="calibre_1">kromozomlara</span></span> <span class="calibre_1">dayanan bir veraset kuramı öne sürer; kromozomlardır taşıyan karakteri.</span></p>

  <p class="calibre_5"><span class="calibre_1">Ne var ki, de Vries daha 1910’da, verasetle de geçebilen</span> <span class="bold"><span class="calibre_1">ani dönüşümler</span></span><span class="calibre_1">in varlığını ortaya koymuştu; ve bunlar, genlerdeki kimi istikrarsızlıkları gösteriyordu. Sonradan anlaşıldı ki, dönüşümler, denetlenemez biçimde, dış etkenlerce -X ışınları ya da kimyasal- gerçekleşebiliyordu. Böylece, genlerin mutlak etkisi gözden geçirilmiş oluyordu. Kromozon kuramı ile ani dönüşümler kuramının çatışması, Batı’da genetiki, özellikle de İngiltere’de Fischer ile Haldane’in öncülüğünde şöyle bir evrim anlayışına götürecektir: Evrim, olumlu ya da olumsuz rastlantıların yol açtığı dönüşümlerce belirlenmiş olsa gerekti; onlar arasından en mutlu olanların doğal uyarlanışı, hayatta kalmalarını ve soylarını sürdürmeyi sağlamış oluyordu her halde. Ne var ki, bu kuram, gelişmenin gözlemlenişini denetlenemez hale getiriyordu.</span></p>

  <p class="calibre_5"><span class="calibre_1">Sovyetler Birliği’nde ise, genetik, -çoğu kez pratik- başka çizgiler üzerinde yürüdü ve zıt sonuçlara vardı; Soğuk Savaş yıllarında da genetikçiler arasında -dünya çapında- sert çatışmalara yol açtı. Rusya’da genetik elbette Ekim Devrimi ile doğmadı. Nitekim, Miçurin, 1888’den başlayarak, bitkiler, özellikle de yemiş ağaçları üzerinde deneyimlere girişmiş, ıslah etmiş, melezleştirme ve aşılama yoluyla çeşitlilik sağlamıştı; ancak, işin içinde</span> <span class="bold"><span class="calibre_1">dış etkiler</span></span><span class="calibre_1">in de rol oynadığını görmüştü. Miçurin’in fikirlerini, Sovyet biyolojisti Lisenko ele aldı ve kışlık ürün yerine ilkbaharlık -ya da tersine!- ürün elde etmek amacıyla tohumluk tane üzerinde çalıştı; elde ettiği sonuçlardan da kalkıp yeni bir genetik kuram geliştirdi. Ona göre, genlerin varlığını gösteren bir kanıt yoktu; Lisenko, verasetle kromozomlar arasındaki ilişkiyi kabul eder, ancak bu ilişki, gen ya da kromozomlar olarak belli bir organda gerçekleşmeyip bütün organizmaya dağılmıştır ona göre Besin, hayvanlar için ne denli önemli ise,</span> <span class="bold"><span class="calibre_1">çevre</span></span> <span class="calibre_1">de bitkiler için öyledir; çevre, hücrelerin sitoplazmasını etkiler, o da verasette bir rol oynar; kazanılmış kimi morfolojik karakterlerin geçişini belirleyen budur.</span></p>

  <p class="calibre_5"><span class="calibre_1">Bu genetik kuramla ilişkili olarak, Sovyet evrim anlayışı, Batılıların üzerinde durdukları rastlantının payını sal dışı edip belirleyici etkiyi çevreye tanır; böylece, onun yol açtığı dönüşümler, daha baştan olumlu olacaktır. Ne var ki, söz konusu görüş de, birçok kuramsal güçlükleri çözmeden bırakır.</span></p>

  <p class="calibre_5"><span class="calibre_1">Son olarak, Jacques Benoit ve öğrencilerinin çalışmaları, ördeklerin ırksal niteliklerinde değişimlere yol açarak Mendel’le Morgan’ın kuramlarını tartışılır hale getirmiş görünüyorlar ve genetike belki yeni adımlar attıracak nitelikteler.</span></p>

  <p class="calibre_"><span class="calibre_1">TIPTA DEVRÎM</span></p>

  <p class="calibre_5"><span class="calibre_1">Biyolojideki ilerlemelerin yanı sıra tıpta da bir devrim olur. Birbiri arka sıra büyük buluşlar gerçekleşir, yeni teknikler ortaya çıkar, tanı yöntemleri yetkinleşir, hekimin elinde yepyeni araçlar vardır; bunlara bağlı olarak cerrahlık ve sağaltmada da büyük adımlar atılır. Her şey baş döndürücü bir hızla gelişir.</span></p>

  <p class="calibre_7"><span class="italic"><span class="calibre_1">Tıpta yeni anlayışlar ve yeni teknikler</span></span></p>

  <p class="calibre_5"><span class="calibre_1">Tıpta, sonuçları olumlu yeni görüşler ortaya çıktı.</span></p>

  <p class="calibre_5"><span class="calibre_1">Bütün dokusal hastalıklarda baş etken olarak</span> <span class="bold"><span class="calibre_1">sempatik sistem</span></span><span class="calibre_1">in önde gelen rolü, sağaltma boyunca yeni bir tekniği gerekli kılar. Şu da görülür: Patolojinin büyük bir bölümü, bunaltı tepkilerine, bireyin kendi kendisiyle</span> <span class="bold"><span class="calibre_1">psişik uyuşmazlıkları</span></span><span class="calibre_1">na bağlıdır.</span></p>

  <p class="calibre_5"><span class="calibre_1">Hastalıklar daha yöntemli ve daha yakından incelendikçe, şunun altı çizilir: Bir beden ya da bir organ, ihtiyacı olan kimi kimyasal ürünlerin eksikliği halinde, hastalanır. Eskiden beri bilinen hastalıklar daha iyi tanınır ve laboratuvar ve klinik araştırma yöntemlerinin yetkinleşmesi sayesinde yeni hastalıklar keşfedilir. Bütün hastalıklar, biyokimyanın sağladığı ürünler sayesinde, daha yöntemli, gitgide daha başarılı sağaltılır hale gelir: Serumlar, sülfamitler, antibiyotikler, hormonlar, -kan kanserinde- radyoaktif izotopların kullanılışı, heparin, vb. seferber edilir. 1901’de bulunan kan grupları üzerindeki araştırmalar, 40’lı yıllarda Landsteiner ve Wiener’in buluşlarıyla desteklenir; kanda proteinler pek kendine özgü olduklarından, insanlar -Rhesus Pozitif, Rhesus Negatif diye- kan gruplarına ayrılırlar ve böylece</span> <span class="bold"><span class="calibre_1">kan nakli</span></span> <span class="calibre_1">uygulaması denetlenebilir olur. Elektriğe gelince, özellikle akıl hastalıklarının sağaltılmasında iş yarar. 1890’da bulunan, 1943’ten sonra da Pavlov’un çömezlerince geliştirilen bir başka sağaltım yöntemi, “uyku kürü”dür.</span></p>

  <p class="calibre_5"><span class="calibre_1">İç salgı bezleri üstüne araştırmalar, insan bedeninde çeşitli bezlerin yetersizliğine bağlı korkutucu hastalıkların belli bir bölümünün iyileştirilmesine yol açtı: 1922’de Banting’le Best, şeker hastalığına karşı ensulini keşfederler; 1939’da Deanseley’le Parkes, Addison hastalığına çare bulurlar; 1942’de Evans, böbrek üstü salgılar sağlayan A.C.T.H.’ı keşfeder; 1946’da bulunan kortizon, organizmada şeker ve albüminin dağılımını düzenleyen bir başka önemli yeniliktir. Vitamin eksikliğinden doğan büyüme yetersizliği, raşitizm, görme hastalıkları ve daha başkaları gibi dertlerin imdadına vitaminlerin bulunuşuyla yetişilmiştir.</span></p>

  <p class="calibre_7"><span class="italic"><span class="calibre_1">Bulaşıcı hastalıklara karşı mücadele. Cerrahlıktaki “mucize”ler</span></span></p>

  <p class="calibre_5"><span class="calibre_1">Bulaşıcı hastalıkların çoğu gelişmiş ülkelerde yok olur ve az gelişmiş ülkelerde ise geriler. Bu ilerlemede, önleyici aşıların genelleşmesinin, kimi ülkelerde zorunlu kılınmasının ve serum yoluyla sağaltmanın payı büyüktür; sülfamitler ile antibiyotikler ise, bu tip hastalıkların seyrini kökünden değiştirmiş ve onların sonucu olan ölümleri azaltmıştır. Birinci Dünya Savaşı boyunca, Batı’da sefer halindeki ordular, salgınlardan korunmuşlardı ama sivil halkı büyük bir grip dalgası kırıp geçirmişti; İkinci Dünya Savaşı’nda, silah altına çağrılanlar ve tropikal ülkelerde yaşayanlar salgınlara karşı etkili önlemlerle alabildiğine korundular.</span></p>

  <p class="calibre_5"><span class="calibre_1">G. Ramon’un ve 1924’te de Dr. Roux’nun buluşlarının arkasından difteri, gelişmiş ülkelerde neredeyse kaybolur. Öteki afetler, sarı sıtma, veba, verem, tetanoz, boğmaca, kızamık, menenjit, malarya da yeni buluşlarla altedilir. 1963’te, İsviçre’li üç bilgin, bütün bir tropikal bölgeyi kırıp geçiren bilharziosa çareyi bulurlar.</span></p>

  <p class="calibre_5"><span class="calibre_1">Serumların üstesinden gelemediği mikropların yol açtığı hastalıklar ise sülfamitler ve antibiyotiklerle yenilgiye uğratılır; bu arada cüzzam sülfamitlerle tehlikeli olmaktan çıkar; antibiyotiklerin başını çeken penisilin en ağır iltihabi dertlere çare olur, Waksmann’ın streptomisini (1944) verem basillerine karşı etkisini gösterir; aureomisin septisemiyi, kloromisetin tifüsü ve tifoyu iyileştirir; Jean Bernard’ın 1965’te bulduğu rubidomisit kan kanserine çare bulmakta rol oynar. Bu arada bakterilerin direnç kazandığını, ona karşı mücadelenin de gündeme girdiğini hatırlatmalı.</span></p>

  <p class="calibre_5"><span class="calibre_1">Aşılar ve yeni ilaçların yanı sıra, mikrop taşıyıcılara karşı mücadelede de, dev adımlar atılır: İnsanın ve büyük hayvanların dışında, sinek, bit, pire gibi haşarata karşı -1939’dan beri kullanılan- İsviçreli Paul Müller’in bulduğu D.D.T.’yi en başta zikretmeli.</span></p>

  <p class="calibre_5"><span class="calibre_1">Tıp gibi cerrahlık da, aletlerdeki yetkinleşmeden yararlandı ve ameliyat sonrası özen ayrı bir önem kazandı. Her ameliyat), bedende ister istemez bir dengesizlik yaratır ve sonu ölüme varan önceden görünmez tepkilere yol açar. Bu, cerrahları, ameliyatı -öncesi ve sonrasında- bir dizi önlemlerle tamamlamaya götürdü.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Anestezi, bir uzmana bırakıldı; bedeni, müdahaleye uygun hale getiren yığınla önlem alındı, ameliyat öncesi ve sonrası kan nakli gündeme girdi. Kan, canlı “verici”lerden ve -Judine, ölen insanda kanın bir on iki saat canlı kaldığını keşfettiğinden- cesetlerden alınır oldu. Filatov’un, organ ve dokuları soğukta koruma ile ilgili buluşu, canlı varlıklardan doku alıp aşılamayı da kolaylaştırdı; “kan bankaları”na, “göz bankaları”, kemik, doku, damar bankaları... eklendi.</span></span>
  </blockquote>

  <blockquote class="calibre_8">
    <span class="italic"><span class="calibre_1">Son olarak, cerrahlık, etkinlik alanını bütün organlara yaydı ve en cesur ameliyatları başardı. Onların arasında, belki en çok yankı yapanı ve ilk kez Güney Afrikalı hekim Christian Barnard’ın başardığı,</span></span> <span class="italic"><span class="bold"><span class="calibre_1">kalp nakli ameliyatı</span></span></span> <span class="italic"><span class="calibre_1">olmuştur. Ona böbrek nakli, kemik aşılamasını eklemeli.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Tıpta ve cerrahlıktaki bütün bu buluşlar ve teknik yetkinleşmeler, müdahaleyi hızlandırırken, hastalıkları önlemenin yanı sıra iyileştirmeyi de en iyi biçimde örgütlemiş oldu; bunun sonucu olarak, sadece milyonlarca insanın yazgısı düzeltilmekle kalmadı, insanların ortalama ömrü de uzatıldı, giderek yeryüzünde nüfusun kitlesel artışının kapıları açıldı.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_44"></div>
</body>
</html>
