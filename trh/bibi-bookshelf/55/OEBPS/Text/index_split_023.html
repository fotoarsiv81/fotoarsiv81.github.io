<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Savaş sonrası kapitalist ve liberal dünya güçlükler içindedir: Bunların kaynağında, bir yandan büyük bir sanayi gelişmesi içinde olan komünist dünyanın varlığı ve sömürge halkların bağımsızlıklarına kavuşmaları yatıyorsa, öte yandan kapitalist ülkelerin iç çelişmeleri bulunmaktadır. İnsanca ve malzemece ağır kayıplara uğramadan savaştan çıkan Amerika Birleşik Devletleri, elindeki sanayi potansiyeli ve büyük sermaye birikimiyle, yeni iktisadî ve mali ezici üstünlükten yararlanarak, bu arada Avrupa’nın egemen sınıflarının sosyal devrim karşısındaki korkularını da sömürerek, Batı’nın lideri olduğunu kabul ettirir. 1948’den sonra Marshall Planı’nın iktisadî ve mali nüfuzu, arkasından 1949 Atlantik Paktı’nın getirdiği askerî plandaki bağımlılık, sonra da Soğuk Savaş, Batı ve Doğu Avrupa arasındaki uçurumu derinleştirirken, Batı Avrupa’yı da, iktisadî kalkınmasına karşın Birleşik Devletler’e karşı sürekli bir ekonomik bağımlılık içine sokar. “Amerikan İmparatorluğu” böyle başlar: Yeryüzünde</span> <span class="italic"><span class="calibre_1">pax amerikana</span></span> <span class="calibre_1">adıyla sürdürdüğü barış, iktisadî ve mali egemenlik; bütün kıtalara dağılmış 900 askerî, denizsel ve hava üssü; Sovyetler Birliği ile bağlaşıklarını kuşatan bir askerî bağlaşıklıklar şebekesine dayanmaktadır. XIX. yüzyılda İngiliz üstünlüğüne benzer bir üstünlüktür bu!</span></p>

  <p class="calibre_5"><span class="calibre_1">Gerçekten, bu Amerikan üstünlüğü, Büyük Britanya’nın geçen yüzyılda dayattığı üstünlüğün yerine geçiyordu, ama yine de farklıydı ondan: İngiliz üstünlüğü, devrin en liberal ve en ilerletici uygarlığını temsil ederken, ve o yıllarda Avrupa kıtasında hüküm süren tutucu kurumlara karşı dikilen liberal ve demokratik hareketlere kimi zaman el uzatırken, Birleşik Devletler, tersine, dünyanın tutucu güçlerine, ulusal ve sosyal bağımsızlık hareketlerine karşı çıkanlara dayanır. Böylece, sarsılmış kapitalist yapıyı her ülkede sağlama bağlarken, uzun vadeli ona destek vererek, zorunlu reformları engelleyen güçleri iktidarda tutacaktır.</span></p>

  <p class="calibre_5"><span class="calibre_1">Ne var ki, 1957’den başlayarak görülen diplomatik yumuşama, Sovyetler Birliğinin gerçekleştirdiği ilerlemeler, Avrupa ekonomisindeki kalkınma, Üçüncü Dünya’da güçlenen yansızlık eğilimlerinin attığı adımlar, Vietnam’a müdahale politikasının uğradığı başarısızlık, içerde Siyahlarla Beyazlar arasındaki ırkçı gerilim, bütün bunlar Amerikan hegemonyasını zayıflatacak ve bizzat Birleşik Devletler’in içinde bir liberal politikanın gelişmesini destekleyecektir. Ancak, bunlar olurken, iktisadî alanda, dev firmaların gücünü ve onların hükümetler üzerinde baskı araçlarını daha da artıran işletmeler arasındaki temerküz hareketi de hızlanır; öte yandan siyasal alanda, Batı’lı ülkelerde tutucu hükümetler yerlerini sağlamlaştırırken, artan sayıda askerî diktatörlükler ve Avrupa ile Birleşik Devletler’de genelkurmayların gitgide genişleyen nüfuzu, özgürlükler kadar barış için de gözle görülür bir tehdit oluştururlar. Her yanda, sol partiler, hatta en ılımlıları bile, güçsüzleştirilir ya da savunmaya itilirler.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_23"></div>
</body>
</html>
