<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 6</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_9">
    <span class="italic"><span class="bold"><span class="calibre_1">BÖLÜM I</span></span></span><br class="calibre2" />
    <span class="italic"><span class="bold"><span class="calibre_1">FİZİKSEL BİLİMLERDE DEVRİM</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bilimin ve tekniğin, toplumların yaşamında geçmiştekinden farklı bir yeri vardır. Bilimsel araştırma da yeni koşullarda yapılıyor.</span></p>

  <p class="calibre_5"><span class="calibre_1">Neler onlar?</span></p>

  <p class="calibre_"><span class="calibre_1">BİLİMSEL ARAŞTIRMANIN YENİ KOŞULLARI</span></p>

  <p class="calibre_5"><span class="calibre_1">XX. yüzyılı daha başında yakalayan Sanayi Devrimi, bilim ve teknikteki, özel olarak da fizik ve kimya bilimlerindeki gelişmelere yeni bir hız getirir. Hiçbir fabrika, bir laboratuvarı ve kendini sadece araştırmaya vermiş bir bilim ekibi olmadan yaşayamaz artık. Kendilerine ayrı ayrı hedefler çizmiş olan, ister sosyalist ister kapitalist ülkelerde olsun, sanayi dünyası hareket halinde olan bir dünyadır; orada başarı, elle tutulur bir ilerlemeye bağlıdır ve söz konusu ilerleme de, sadece</span> <span class="bold"><span class="calibre_1">bilimsel ilerleme</span></span><span class="calibre_1">nin damgasını taşır.</span></p>

  <p class="calibre_7"><span class="italic"><span class="calibre_1">Bilimsel araştırmayı belirleyen</span></span></p>

  <p class="calibre_5"><span class="calibre_1">Ne var ki, teknik donanım ve bir araştırma laboratuvarının bakımı, büyük sermayeleri gerektirir ve bunu sağlayacak olan da sadece</span> <span class="bold"><span class="calibre_1">dev girişimler</span></span><span class="calibre_1">dir. Ayrıca, söz konusu girişimlerin piyasadaki tekeli sürdürebilmeleri için, bilimsel ilerlemeye ihtiyaçları vardır. Böylece, İ.G. Farben ya da Dupont de Nemours gibi firmaların, bilimsel araştırmayı alabildiğine geliştirmeleri rastlantı değildir.</span></p>

  <p class="calibre_5"><span class="calibre_1">Gitgide artan</span> <span class="bold"><span class="calibre_1">uluslararası gerilim</span></span><span class="calibre_1">in de, bilimsel ilerleme ile doğrudan ve karşılıklı ilişkisi var; çünkü, söz konusu gerilim, tahrip tekniğinde belli bir ilerlemenin aranışı içindedir. İşte, bu aranışın etkisiyledir ki, hükümetler, özellikle de 1940’tan beri, bilimsel çalışmanın örgütlenişine ve denetimine gitgide müdahale eder olmuşlardır; bunun bir sonucu da şudur ki, araştırmaya ayrılan sermayelerin önemli bir bölümü askerî ihtiyaçlar içindir.</span></p>

  <p class="calibre_5"><span class="calibre_1">Son olarak ve özellikle de İkinci Dünya Savaşı’nın sonlarından beri, görece yüksek bir ortalama yaşam düzeyinden yararlanan Batı dünyasının karşısına, eksik beslenen ve o tarihe kadar Batanın sultası altında tuttuğu dünya parçası dikilmiştir. Dünyanın değişik bölgelerindeki nüfusun artışı ve bu “az gelişmiş” halkların ulusal ya da sosyal bilince varması ve kimi zaman da komünizmce büyülenmesi, insanlığın ayrıcalıklı bölümünün dikkatini çekiyor ve söz konusu ayrıcalıklı bölüm, bu başkaldırının ortaya attığı büyük sorunları çözmeyi bilimden istiyor.</span></p>

  <p class="calibre_5"><span class="calibre_1">Ne var ki, doğrudan doğruya ve daha da görülür biçimde, bilim ve onun gelişmesine kapıları açtığı teknik,</span> <span class="bold"><span class="calibre_1">herkesin dikkati</span></span><span class="calibre_1">ne çarpıyor. Onların olanak sağladığı kitlesel üretim, artık sadece toplumun ayrıcalıklı ve sınırlı bir tabakasını değil, sanayileşmiş toplumların bütününü ilgilendiriyor. Teknik buluşlar (elektrik, radyo, televizyon, sinema, ordinatör, internet ve ev eşyası...) günlük yaşamı gitgide istila ediyor ve onların hızla değişimi maddi çevresini de her an başkalaştırıyor; böylece, son bilimsel ve teknik yenilikler, yaptıkları yankılarla herkesi ilgilendiriyor. Bir avamileştirme basın ve edebiyatının alabildiğine başarı kazanmasının ve yakın tarihlere kadar üzerinde fazla durulmayan bir edebiyat türünün, yani “bilim kurgu”nun hızla gelişmesinin kaynağında bu var; hele bu sonuncusunda, bilimsel uygarlığın geleceğinin kimi zaman korkutucu kimi zaman da düşsel görünüşü dile getiriliyor.</span></p>

  <p class="calibre_7"><span class="italic"><span class="calibre_1">Bilimin bağımlılığı</span></span></p>

  <p class="calibre_5"><span class="calibre_1">Kendi köşesinde ve sadece bilim aşkıyla yaşayan bilgin tipi kayboluyor.</span></p>

  <p class="calibre_5"><span class="calibre_1">Gerçekten, bir yandan, bilimsel çalışmanın iç değişiklikleri, araştırma dallarının alabildiğine çeşitlenişi ve birbirine bağlı alanlardaki araştırıcıların gitgide artan sayıları, bilimsel çalışmaya günden güne</span> <span class="bold"><span class="calibre_1">kollektif bir nitelik</span></span> <span class="calibre_1">kazandırıyor. XIX. yüzyılın sonlarında) dünyada bilimsel araştırmaya kendini vermiş olanların sayısı ortalama 15.000 iken, yüzyılımızın ortalarında bu sayı 400.000 dolayındadır. Her bir araştırıcı da, etkili olabilmek için, pek belli bir konuda, bir planlamaya ve eşgüdüme bağlı olarak çalışır. İkinci Dünya Savaşı, bu personelin sayısını alabildiğine artırırken, aralarındaki iş bölümünü de keskinleştirmiştir. Ayrıca, gizliliğin yasası da uzmanlaşmaya gelip eklenmiştir.</span></p>

  <p class="calibre_5"><span class="calibre_1">Öte yandan, bu insanlar, siyasal, iktisadî ve sosyal örgütlenişe, en başta da mali gerekçelerle sıkı sıkıya bağımlı hale gelmişlerdir. Bir uzun süre mutlak bir özgürlükten iyi kötü yararlanmış olan bilgin, çalışmaları için gerekli</span> <span class="bold"><span class="calibre_1">fonları sağlayana bağımlı</span></span><span class="calibre_1">dır artık. Üniversitelerin bütçeleriyle “bilimsel araştırma”nın fonlarını sağlayan, genel olarak devlettir; özellikle Birleşik Devletler’de, kapitalist girişim de, ya üniversitelere bağış ya da doğrudan fabrikalara bağlı özel enstitü ve laboratuvarlar için kesenin ağzını açmaktadır. 1940’tan sonra, hükümetler, yalnız paraca desteklemek için değil, araştırmalar -üniversitede olsa bile-</span> <span class="bold"><span class="calibre_1">denetlemek</span></span> <span class="calibre_1">için de müdahale ediyorlar; hele araştırma askerî savunma bakımından önemli görüldüğünde, denetim daha da sıkılaşıyor. Öte yandan, Soğuk Savaş yıllarında, her şey hükümetleri ve genelkurmaylar ilgilendirir oldu.</span></p>

  <p class="calibre_5"><span class="calibre_1">Sonra bilginin, bu koşullardan ve onun sonucu olan bağımlılıklardan kurtulma yolunda araçlar gitgide daha az elinde. Başkalarının çizdiği bir çerçeve içindedir o; bu ise, başka sakıncalar bir yana, özellikle sosyal bilimlerde</span> <span class="bold"><span class="calibre_1">bilimsel nesnelliğe</span></span> <span class="calibre_1">zarar verici.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Öte yandan, özel sermayelerin ya da devletin bilimsel araştırmaya böylesi müdahalesi, bir süreden beri, araştırına merkezlerinin de -önemli ölçüde- yer değiştirmesine yol açtı. Bu merkezler, 1900’e kadar İngiltere, Fransa, Almanya gibi Avrupa’nın eski sanayi ülkelerinde bulunurken, yüzyılın başlarından beri Birleşik Devletler’e, 1917 Devrimi’nden sonra da Sovyetler Birliği’ne kaymıştır. Nobel ödülünün dağılış oranı, bunun en çarpıcı tanığıdır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ayrıca, Sovyetler Birliği’nde, bilimsel buluşlardan yararlanma daha baştan aranan bir kaygıydı; 1929 Bunalımı, arkasından İkinci Dünya Savaşı’nın gerçekleri, Batı’yı da gitgide daha fazla planlama yoluna sokmuştur. Öyle olunca, yeni bilgiler</span> <span class="bold"><span class="calibre_1">hızla uygulanmaya</span></span> <span class="calibre_1">konuluyor. Geçmişte buluşlar rastlantıyla oluyordu ve yararlanılmaları da uzun yıllar -kimi zaman yüzyıllar!- alıyordu. Şimdi bu süre kısalmıştır. En çarpıcı örnek de atom enerjisidir Atom çekirdeği ilk kez 1938’de parçalandı; Hiroşima ile Nagazaki’nin bombalanması ise 1945’tedir. Sonra, savaş sonrasının UNESCO gibi uluslararası kuruluşlarının yardımıyla yeni bilgiler ve olası uygulanmaları bütün dünyaya yayılıyor.</span></p>

  <p class="calibre_5"><span class="calibre_1">Bir süreden beri de, uydular ve internet vardır.</span></p>

  <p class="calibre_5"><span class="calibre_1">Böylece bilgin,</span> <span class="bold"><span class="calibre_1">dünyanın geri kalanına bağımlılığı</span></span><span class="calibre_1">nı bilmemezlik edemez artık. Hitler’in iktidara gelişi ve arkasından da Alman bilgin ve düşünürlerinin yurttan kaçışları, sonra İkinci Dünya Savaşı gibi olaylar, bilgini sıkı sıkıya tarihe bağlamıştır. Sorunlar, onun için sıradan kuramsal bir değer taşımazlar artık. Yaşamsaldır onlar, insanın geleceğini ilgilendirirler. Ve ahlaksal sorunlar da gitgide düşüncesinde yer ederler; çünkü, kuramsal buluşlarının pratik yankılarına ilgisiz kalamaz halledir. Kimi zaman, Albert Einstein olayında olduğu gibi, trajiktir: Büyük bilgin, önce Nazilerin elde edeceği korkusuyla, atom bombasını yapmaya canla başla çalışmalarını öğütlemişti Amerikan yöneticilere; öğütlemiş, ama kullanılmasını da mahkûm etmişti...</span></p>

  <p class="calibre_"><span class="calibre_1">FİZİK BİLİMLERİNDE DEVRİM</span></p>

  <p class="calibre_5"><span class="calibre_1">XIX. yüzyılda büyük fikir tartışmalarının merkezi biyoloji idi ve pek devrimci varsayımların doğmasına yol açmıştı; XX. yüzyılda ise, en çarpıcı yenilikler fizik bilimleri alanında oldu. XIX. yüzyılın sonlarındaki buluşların etkisiyle, bilginin temellerini bütünüyle altüst eden kuramlar çıktı arka arkaya. Fizikteki bu devrimin bir sonucu olarak, o tarihe değin birbirinden açıkça ayrı duran bilimler arasındaki ilişkiler değişti: Fizik, kimya, kozmoloji (evrenbilim) arasındaki eski bölünme kayboldu ya da sürüyorsa pratik kolaylıklar adınadır; uzmanlaşmanın tehdit ettiği</span> <span class="bold"><span class="calibre_1">bilimin bütünlüğü</span></span> <span class="calibre_1">yeniden kuruldu; bütün bu disiplinler, aynı anda aynı maddenin gerçekliği üzerine eğilmişlerdir; bunlar olurken,</span> <span class="bold"><span class="calibre_1">bilimle tekniğin birliği</span></span> <span class="calibre_1">de gitgide daha sıkı hale gelmiştir.</span></p>

  <p class="calibre_7"><span class="italic"><span class="calibre_1">Fizikte yeni kuramlar</span></span></p>

  <p class="calibre_5"><span class="calibre_1">Keşiflerden doğan ya da hesapla bulunup sonra deneyle de doğrulanmış</span> <span class="bold"><span class="calibre_1">yeni kuramlar</span></span><span class="calibre_1">, eski fiziğin geleneksel görüşlerini altüst etti: Bunlar, Einstein’in görecelik ilkesi, Max Planck’ın quanhta kuramı, Louis de Broglie’ün dalga mekaniğidir. Uzayı maddi bir eterin doldurduğu kuramını terk etmeye neden olan Michelson ile Morley’ın deneyleri (1887), Einstein’ı, Sınırlı Görecelik Kuramı’nda (1905) şu sonuçlara götürdü: Zaman mutlak bir nitelik taşımaz ve uzay da görece bir değerdedir: Hızlandırılmış hareketleri incelediği Genelleştirilmiş Görecelik Kuramı’nda (1915) ise, vardığı sonuçlar şunlardı: Madde ile enerji eşdeğerdedir; enerji yayan bir cisim kitlesinden kaybeder ve böylece madde enerji yaratırken yok olabilir; atom ise, pek küçük bir bölgeye sıkıştırılmış bir enerjiden başka bir şey değildir ve ışığa ya da sıcaklığa dönüşebilir. Einstein, uzayın ağır cisimlere doğru dışardan içeriye eğildiğini gösterirken Newton’un yasasını da gözden geçirmiş oluyordu ve böylece Euclides’ci olmayan geometrileri haklı çıkarıyor ve kimi astronomik olguları da açıklamış oluyordu: Merkür gezegeninin hareketindeki düzensizliklerle, güneş tutulmasında ışığın Güneşin arkasında bulunan yıldızlardan bize ulaştığı gerçeği böyleydi.</span></p>

  <p class="calibre_5"><span class="calibre_1">XIX. yüzyılın sonuna kadar ilke, enerjinin, maddenin ve elektriğin</span> <span class="bold"><span class="calibre_1">sürekliliği</span></span><span class="calibre_1">ni kabul etmektir; quanta kuramı, 1900’de bu ilkeyle bağları koparır: Enerji,</span> <span class="italic"><span class="calibre_1">quanta</span></span> <span class="calibre_1">denen tanecikler biçiminde, aralıklı, kesik kesik yayılır ve değeri de radyasyonun frekansına göre değişir; böylece enerji, madde (</span><span class="italic"><span class="calibre_1">atom</span></span><span class="calibre_1">) ve elektrik (</span><span class="italic"><span class="calibre_1">elektron</span></span><span class="calibre_1">) olarak taneciklerden oluşmuştur. Bu kuram, ışığın, süreklilik üstüne kurulu dalga kuramında gedikler açıyordu, ne var ki, Louis de Broglie, 1924’ten başlayarak dalga mekaniğini kuruyordu: Dalga ile parçacığın kimliğini saptayarak, birbirine zıt iki kavramı uzlaştırıyordu. 1926’da Schrödinger, Louis de Broglie’ün dalga mekaniği ile Heisenberg’in kuantik mekaniğinin birbirine denkliğini gösteriyordu. Son olarak, Heisenberg, olguların “belirlenemezlik” ilkesini öne sürerek atomların hareketlerinde belirlenimciliği (</span><span class="italic"><span class="calibre_1">determinizm</span></span><span class="calibre_1">) reddeder, böylece eski fiziğin tartışılmaz postulasını ıskartaya çıkarır. Daha önce gördüğümüz gibi, bir yandan tartışılsalar da bütün bu devrimci kuramlar, fizikçileri zaman, uzay, madde gibi kavramları</span> <span class="bold"><span class="calibre_1">gözden geçirme</span></span><span class="calibre_1">ye zorladı ve bunun, hemen her alanda, özellikle de dalga ve cisimcikler olgularıyla ilgili yeni alanlarda bereketli sonuçları oldu.</span></p>

  <p class="calibre_7"><span class="italic"><span class="calibre_1">Atom fiziğinde gelişme</span></span></p>

  <p class="calibre_5"><span class="calibre_1">XIX. yüzyıl fiziğinin reddettiği atom kavramı,</span> <span class="bold"><span class="calibre_1">elektronların bulunuşu</span></span><span class="calibre_1">yla fizikçilerin dikkatine çarpar; elektronların, elektriğin maddesi olduğu yolunda J. Thomson’un varsayımı da bu dikkatleri çoğaltır. Arkasından,</span> <span class="bold"><span class="calibre_1">radyoaktif cisimlerin keşfi</span></span><span class="calibre_1">, enerjinin muhafazası kuramı gibi elementlerin değişmezliği kuramını da sarsar. Görünen odur ki, radyoaktif cisimlerden çıkan enerji, olsa olsa bizzat atomdan gelebilir ve atom, o enerjiyi büyük miktarda içermektedir; arkasından, Pierre ve Marie Curie, polonium ve radiumla, uranimunkinden de büyük enerji kaynaklarını bulurlar; Rutherford ile Soddy de (1902) şunu saptarlar: Her radyoaktif element, α, β, δ ışınları yaymaktadır ve böylece, elementler ne basit ne de türdeştirler ve her biri, kimyaca birbirinin aynı, ama farklı biçimlerde bölünebilen belli sayıda atom içerirler ki, “izotop”lardır bunlar.</span></p>

  <p class="calibre_5"><span class="calibre_1">Von Laue ile baba ve oğul Bragg’ların buluşlarıyla,</span> <span class="bold"><span class="calibre_1">atom</span></span> <span class="calibre_1">doğrudan doğruya incelenmeye başlanır ve yapısı ortaya konur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Daha önce Rutherford şunu aydınlığı çıkarmıştı: Atomda pozitif elektrik yüklü bir çekirdek vardı ve negatif yüklü elektronlarca çevrelenmişti. Ancak, onun laboratuvarında çalışan genç bir Danimarkalı, adına sonra “yeni Kepler” sıfatı eklenecek olan Niels Bohr, atomun yapısıyla ilgili bir tablo çizecek ve güneş sistemine benzetecektir onu: Bu sistemde her elektronun kendi yörüngesi vardır; bir elektron, yüksek enerjili bir yörüngeden daha zayıf enerjili bir başka yörüngeye geçtiğinde de X ışınları ortaya çıkarmaktadır. Böylece, atomların içerdikleri elektronların sayısını bilmek mümkün oluyordu; her atom, farklı nitelikler gösteren, enerji farklılıklarına sahip bir yapıdaydı. Rutherford-Bohr’un atomu, cisimlerin kimyasal nitelik farklılıklarını açıklamanın olanağını sağlıyordu şimdi: Kimi cisimler madenleri ve kimileri de gazları oluşturuyorlarsa, onlardaki elektronlara bağlıydı bu; böylece, Mendelelev’in yaptığı cisimler tablosu anlaşılır hale geldi: O tabloda, yer alan, hidrojenden uraniuma kadar 92 doğal cismi birbirinden ayıran, her çekirdeğin pozitif yük sayısıydı.</span></span>
  </blockquote>

  <blockquote class="calibre_8">
    <span class="italic"><span class="calibre_1">Rutherford 1919’da bir azot çekirdeğini parçalayınca, çekirdek, fizikçilerin baş ilgi alanı olup çıkar ve arka arkaya bir dizi buluş çekirdeklerdeki değişimlerin denetimine götürür. İlk büyük keşif, Bethe’in 1930’larda gözlemleyip de Chadwick’in 1932’de bulduğu nötronlar olur. Onu, Anderson’la Neddermeyer’in keşifleri izleyecek, pozitif elektronun (</span></span><span class="calibre_1">pozitron</span><span class="italic"><span class="calibre_1">) arkasından atomu oluşturan pozitif protonlarla nötronlar arasındaki bağ, daha önce Japon Yukawa’nın varsaydığı</span></span> <span class="calibre_1">mezon</span><span class="italic"><span class="calibre_1">lar bulunacaktır. Böylece, maddenin oluşumunda önemli rol oynayan bir öğe bulunmuştur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1932 ile 1940 yılları arasındaki bütün bu buluşlar,</span> <span class="bold"><span class="calibre_1">nötronların oynadığı</span></span> <span class="calibre_1">önemli</span> <span class="bold"><span class="calibre_1">rolü</span></span> <span class="calibre_1">göstermektedir. Pek çarpıcı bir olay olarak, Joliot-Curie, yapay</span> <span class="bold"><span class="calibre_1">radyoaktivite</span></span><span class="calibre_1">yi bularak, şunu gösterir: Nötronlarca bombalanan bütün atomlar radyoaktif hale gelirler. Bunun pek önemli sonuçları olacaktır. 1936’da da, Fermi, ağır cisimleri nötronlarla bombalayarak doğada bulunanlardan daha ağır yeni cisimler elde eder; bunun sonucu, yeni bir kimyanın, nükleer kimyanın doğmasıdır. 1938’de Hahn ile Strassmann, uraniumunki gibi ağır çekirdeklerin bir niteliği olarak, bir protona karşı yığınla nötronun serbest kaldığını görürler; bu nötronlar yeni çekirdeklere çarptıklarında onları da patlatıp yeni nötronlara yol açacaklarından, artarda sonsuz tepkilere, giderek korkunç bir enerjinin açığa çıkması olanağına erilmiş olur.</span></p>

  <p class="calibre_5"><span class="calibre_1">1939’da</span> <span class="bold"><span class="calibre_1">atomun parçalanması</span></span> <span class="calibre_1">gerçekleştirilmiştir; böylece, zincirleme tepkiler mümkün demektir. Olay, bütün yönetimlerin dikkatini çeker: Almanya’da Heisenberg, araştırmaların başına getirilir; ne var ki, ülke, en yetkin araştırmacılarından yoksun haldedir, çünkü faşizm yüzünden hepsi İngiltere’ye, Fransa’ya, Birleşik Devletler’e kaçmışlardır. Yabancı ülkelere sığınmış bilginler, sonunda, doğal kaynaklarca zengin ve ileri bir sanayiye sahip Birleşik Devletler’de toplaşıp Amerikalılarla beraber çalışırlar. 6 ve 9 Ağustos 1945’te Hiroşima ve Nagazaki’ye atılan atom bombaları, bu çalışmaların ürünü olacaktır.</span></p>

  <p class="calibre_5"><span class="calibre_1">Ne var ki, fizikte devrim bununla kalmayacak, çeşitli uygulamaları olan</span> <span class="bold"><span class="calibre_1">elektronik</span></span><span class="calibre_1">le sürecektir. 1948’de de, Amerikalı Norbert Wiener, elektronik beyinle insan beyni arasında benzerlikten yola çıkıp, “bir ayağı fizikte bir ayağı biyolojide yeni bir bilim” olarak sunulan</span> <span class="italic"><span class="calibre_1">sibernetik</span></span><span class="calibre_1">’i yaratır.</span></p>

  <p class="calibre_7"><span class="italic"><span class="calibre_1">Kimyanın yenilenmesi. Astrofizik ve jeofizik</span></span></p>

  <p class="calibre_5"><span class="calibre_1">Fizikte bunlar olurken, kimya da, son buluşlar ve yeni kuramlarla altüst olur. Daha önce betimleyici bir bilimken, açıklayıcı bir bilim halince gelir. Fizik kuram ve yöntemleri, kimyacıları, eski görüşleri üzerinde</span> <span class="bold"><span class="calibre_1">yeniden düşünme</span></span><span class="calibre_1">ye götürür; son olarak, gitgide istikrarsız duruma gelen birleşik cisimleri incelerken, daha da karmaşıklaşır kimya. Moleküllerin ve kristallerin yapısını incelemede yararlanılan X ışınlarına, elektronların kırınımlarını gözlemleme ve elektronik mikroskop eklenir. Buradan kalkarak, Hindistanlı fizikçi Raman, 1928’de göğün mavi rengini açıklayacaktır. Yeni atom bilgisi, bütün bir organik kimyayı yeniden yorumlama, birleşik cisimlerin niteliklerini ve oluşum nedenlerini açıklama olanağını sağlar. Öte yandan</span> <span class="italic"><span class="calibre_1">quanta</span></span><span class="calibre_1">, kimya kuramında yeni bir ilerlemenin kapısını açarak, nadir gazların, metallerin, metal olmayanların ve tuzların yeniden sınıflandırılmasına götürür.</span></p>

  <p class="calibre_5"><span class="calibre_1">X ışınlarına dayanarak kayaları inceleme yer kimyasını doğururken, maden dünyasındaki kaosa da bir çeki düzen getirir; ayrıca, metallerin fiziksel özellikleri açıklanarak, onları daha iyi işleme olanağı elde edilir; böylece sanayi, daha az amprik hale gelir, giderek daha çok aklileşir.</span></p>

  <p class="calibre_5"><span class="calibre_1">Astronomi, optik aletlerdeki yetkinleşmeden ve fotoğraftan yararlanmaya başladığı bir sırada, Einstein’in kuramlarıyla yeni bir atılım içine girer. Arka arkaya dev teleskoplar hizmete girer: Biri 1918’de Wilson dağına, öteki 1947’de Palomar dağına yerleştirilirken, 1955’te de Forcalquier elektronik teleskopu göğe çevrilir. Teleskopların gözlemlerini uzay araçlarının, füze ve uydularının yolladığı bilgiler tamamlamaya çalışır. Yıldızların yanı sıra, gezegenler ortamı (Mars, Venüs, Jüpiter), ay ve güneş daha iyi tanınır. Böylece, bir astrofizik doğar; sadece kayıtla yetinmez yoruma da başlar.</span></p>

  <p class="calibre_5"><span class="calibre_1">1918’den başlayarak şu keşfedilir: Samanyolu, bir kırk milyar yıldızdan oluşan bir disk biçimindedir ve 1925’te, bu diskin kendi çevresinde devindiği anlaşılır ve bir dönüşünü de iki yüz milyon yılda tamamlamaktadır. Samanyolu dışında kalan sarmal bulutsular incelenmeye başlanır; onların da birer gökada oldukları anlaşılır ve dünyamıza en yakın olanı, 800.000 ışık yılı mesafededir. 1929’da da şunun farkına varılır: bütün bu sarmal bulutsular birbirinden uzaklaşmaktadır. Böylece, bu milyonlarca bulutsudan oluşan Evren, durmuş oturmuş bir sistem değildin, ağır ağır genişlemektedir. Bu buluşlar, astronomlarla astrofizikçileri</span> <span class="bold"><span class="calibre_1">kozmogonik kuramlara</span></span> <span class="calibre_1">götürür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_8">
    <span class="italic"><span class="calibre_1">Onlardan birini. 1917’de Einstein dile getirmişti ve ona göre, Evremin bir hacmi vardır ama belirli sınırları yoktur; Milne ile Eddington ve Sovyet bilgini Landau’ya göre de, Evren’in kitlesinin pek önemli bir bölümü görünmez maddedir; Belçikalı Lemaître de, bir varsayım ortaya atar, başlarda bir atom vardı, Evren, korkunç bir patlayışla ondan çıktı ve uzak bulutsuların bizden gitgide uzaklaştıkları göz önünde tutulursa, başlarda dev bir atom halinde hepsi bir arada iken, Evren, bu patlamadan sonra sürekli bir yayılış içindedir. Bu, genişleyen Evren kuramıdır ki, bugün birçok bilgince kabul edilmektedir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Kozmik ışınların keşfi de pek önemlidir. Son olarak, yukarı atmosfer ve gezegenler arası boşlukla ilgili bilgilerimiz, füzelerin attığı uydularla çabucak zenginleşmiştir. 21 Temmuz 1969’da, Ay’a insan ayağının bastığını da hatırlatalım ve aynı insan Mars yolculuğuna hazırlanmaktadır.</span></p>

  <p class="calibre_5"><span class="calibre_1">Jeolojiye gelince... İlkeleri dönüşüme uğramadı, ama maden ve petrole artan ihtiyaçlar nedeniyle, alanı genişledi. Bir jeofizik doğdu ki, özellikle radyoaktivite yardımıyla, yerkürenin en derin tabakalarına kadar inip incelemektedir. Dağların oluşumunu yer kabuğunun sıkışmasıyla açıklayan Laplace’ın kuramının terk edilmesiyle, denkleşmeye pay ayıran başka kuramlar ortaya çıktı; kıtaların oluşumu ile ilgili olarak Wegener’in kuramının, sonraları pek tartışılsa da, başlarda nasıl heyecan uyandırdığı pek bilinir.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_43"></div>
</body>
</html>
