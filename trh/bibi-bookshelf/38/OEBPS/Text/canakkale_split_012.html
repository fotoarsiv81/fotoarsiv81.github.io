<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<h1 class="h1baslik" id="calibre_toc_7">Arıburnu’nun Şanlı Müdafaası ve 27. Alay<br class="chapter"/>
			2. Tabur 4. Bölüğünün Hazin Hikâyesi</h1>
			<p class="normal">Ahmet YURTTAKAL</p>
			<p class="normal">ayurttakal@gmail.com</p>
				<p class="normal">Çanakkale Muharebelerinde birçok alay kahramanca mücadele vermiştir. Ancak bu alaylardan 27. Alay’ın kahramanlığı hiçbir zaman unutulmamalıdır. </p>
				<p class="normal">27. Alay, Çanakkale kara muharebelerinin başladığı gün üstün gayret ve fedakârlıklarıyla Arıburnu mıntıkasına çıkan Müttefik askerlerini karşılayan ve onlara ilk ateşi açan alaydır. 25 Nisan 1915 günü bu ağır yükü özellikle alayın 2. Taburunun 4. Bölüğü sırtlamıştır. Bu bölük, düşmanın amansız makineli tüfek ateşine ve sayıca üstün askerlerinin açtığı yoğun ateş karşısında şahadete erene kadar savunma mücadelesi vermişlerdir. </p>
				<p class="normal">Sonuçta bölük ve takım komutanları ağır yara almış, erleri kanlarını son damlasına kadar harcamış fakat düşman bu fedakâr bir avuç erin gönlündeki vatan aşkını ve muharebe sırasındaki direnme ruhunu kıramamıştır.</p>
				<p class="h2baslik"><span class="idebold">25 Nisan 1915’ten Önce 27. Alay</span></p>
				<p class="normal">27. Alay Arıburnu mevziinde çok çalışmış, tahkimat yapmış, yollar açmış Arıburnu sahiline çıkacak düşmanı yan ateşine almak için Kabatepe burnunun donanma ateşine kapalı bulunan tarafına hemen deniz kenarına bir de mantelli top yerleştirilmişti. 27. Alay’a, Anafartalar mıntıkasındaki Azmakdere ağzından başlayarak Arıburnu ve Kabatepe’den Çamtepe’ye kadar uzanan deniz kenarını gözetleme vazifesi verildi. </p>
				<p class="normal">27. Alay, üç taburdan, taburlar dört bölükten, bölükler üç takımdan oluşmaktadır. Takımlar dokuz manga, mangalar da dokuz tüfeklidir. </p>
				<p class="normal">Bölükler 250 mevcutludur. Yalnız alayda olmak üzere dört tüfekten oluşan bir makineli tüfek bölüğü vardır. Taburlarda ne hafif ne ağır hiçbir makineli tüfek yoktur. </p>
				<p class="h2baslik"><span class="idebold">27. Alay Taburlarının 25 Nisan Günü Konumları</span></p>
				<p class="normal">1. ve 3. Tabur Maydos (Eceabat) batısında, zeytinlik içindeki çadırlı ordugâhta ihtiyattadır.</p>
				<p class="normal">2. Tabur ise, 22 Nisan 1915’te 3. Tabur’dan devraldığı Kabatepe mıntıkasını; kuzeyde Anafartalar mıntıkasındaki Azmakdere’den başlayarak, Arıburnu, Kabatepe’den geçerek güneyde Çamtepe’ye kadar uzanan 12 kilometrelik sahil mıntıkasının, kıyı gözetleme ve güvenliğini sağlamakla görevliydi. Bu tabur 22 Nisan’dan itibaren doğrudan 9. Tümen’e bağlanmıştı.</p>
				<p class="normal">27. Alay’ın makineli tüfek bölüğü de 9. Tümen’in ihtiyatı olarak geriye, Maydos beldesinin batısındaki zeytinliğe alındı.</p>
				<p class="h2baslik"><span class="idebold">2. Tabur Bölüklerinin Muharebe Sahasında Dağılışı</span></p>
			<p class="ba-l-k"><span class="ideitalik">4. Bölük:</span></p>
				<p class="normal">2. Tabur’un 4. Bölüğü kuzeydeki Azmakdere ağzından Kanlısırıt’ın batısındaki Çakaldere’ye kadar 4 km. olan Arıburnu mıntıkası ve Anafartalar sahilinin bir kısmına bakacaktı. </p>
			<p class="normal">Bu bölüğün komutanı Yüzbaşı Faik Efendi’dir.</p>
				<p class="normal">1. Takımı Asteğmen İbradılı İbrahim Hayreddin Efendi komutasındadır. Bu takım; kuzeyde Azmakdere ile Arıburnu arasında mıntıkadan sorumludur. Takımın bir mangası Azmakdere ağzında, bir mangası ise büyük Arıburnu’na gözetleme postası olarak, kalan kuvveti ise Balıkçıdamları’nda konuşlanmıştır.</p>
				<p class="normal">2. Takımı Lâpsekili Asteğmen Muharrem Efendi komutasındadır. Bu takım; Haintepe’de siperlerde bulunmaktadır. Büyük ve Küçük Arıburnu’ndan Çakaldere’ye kadar olan kıyının güvenliğinden sorumludur. 2. Takım’ın bir mangalık gözcü kuvveti Büyük Arıburnu güneyinde bulunmakta, diğer mangası Küçük Arıbur-nu’nun gözetleme ve güvenliğini sağlamaktadır. </p>
				<p class="normal">3. Takım Gelibolulu Başçavuş Süleyman Efendi komutasındadır. Bu takım ise; Merkeztepe’nin kuzeyinde ve Arıburnu’ndan 2 km. doğuda Boyun noktasında 4. Bölüğün ihtiyat olarak bulunmaktadır. Bu takımdan bir mangalık kuvvet Çakaldere’ye gönderilmiştir. Bölük Komutanı Yüzbaşı Faik Bey, bu takımın yanında bulunuyordu. Bu takım telefonla Kabatepe’deki tabur komutanlığına bağlıydı. </p>
			<p class="ba-l-k"><span class="ideitalik">3. Bölük: </span></p>
				<p class="normal">Komutanı Yüzbaşı Asım Efendi’dir. Bölük, Kabatepe burnunda konuşlanmıştı. Çakaldere’den, Kabatepe burnunun güneyindeki Azmakdere’nin ağzına kadar olan sahili korumakla görevliydi. </p>
				<p class="normal">Bu bölükten Teğmen İsmail Hakkı Efendi komutasındaki bir takım Keltepe’ye yerleştirilmiştir. </p>
			<p class="ba-l-k"><span class="ideitalik">6. Bölük: </span></p>
				<p class="normal">Komutanı Yüzbaşı Refik Efendi’dir. Azmakdere, Palamutlusırt ve Çamtepe sahillerini korumakla görevlidir.</p>
			<p class="ba-l-k"><span class="ideitalik">5. Bölük:</span></p>
				<p class="normal">Komutanı Teğmen Mahmut’tur. Kabatepe burnunun 1,5 km. doğusundaki sırtlarda ihtiyattadır. Bu ihtiyat bölüğünden yarımşar takımlık kuvvet Kabatepe’nin kuzeyindeki tepeye ve güneyindeki Azmakdere’ye sürülmüştür. 2. Tabur Komutanı Binbaşı İsmet Bey, tabur karargâhıyla bu bölüğün yanında bulunmaktadır. Bu bölük, Arıburnu’na bir saat uzaklıktadır ve telefonla Maydos’ta 9. Tümen Komutanlığı karargâhındaki santrale bağlıydı.</p>
				<p class="normal">25 Nisan günü Arıburnu bölgesinde bulunan topçu kuvvetimiz ise; 9. Tümen’den bir dağ bataryası -7. Batarya- (75 mm.’lik) Kanlısırt üzerinde, Kabatepenin doğusunda 2 Nordenfeldt ve 2 mantelli top, Palamutluk Sırtı’nda kısa namlu ve adi ateşli 150 mm.’lik obüs bataryası bulunmaktaydı.</p>
<div class="calibre1" id="calibre_pb_13"></div>
</body>
</html>