<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
				<p class="h2baslik"><span class="idebold">İngilizlerin Çanakkale Anadolu Yakasına Çıkarma Planı</span></p>
				<p class="normal">Çanakkale’ye karşı girişimin ilk hedefi, Birleşik Filo’nun Çanakkale Boğazı’ndan zorla geçirilmesi olduğundan, Boğaz’ın dar kesimindeki istihkâmların düşürülmesi harekâtın temeli olarak kabul ediliyordu. Bu hedefe ulaşmak için iki yol vardır: Asya yakasına çıkarma yapmak veya Gelibolu Yarımadası’na çıkarma yapmak.</p>
				<p class="normal">Anadolu yakasına çıkarma fikrine karşı çıkılıyordu. Bu kıyılarda Beşige Limanı ve güneyine yapılacak bir çıkarmadan sonra, yapılacak ileri harekât, arazinin geniş ve engebeli oluşundan, fazla kuvvete ihtiyaç olması ve ilerleme güçlükleriyle karşılaşılacağı, karaya çıkan birlikler derinlere doğru ilerledikçe deniz desteğinden mahrum olacaktı.</p>
				<p class="normal">Kumkale bölgesine yapılacak çıkarma ise karaya çıkan birliklerin sol kanadı ve orta kesimi bataklık bir araziyle karşılaşacak ve sağ kanat da açık kalacaktı.</p>
				<p class="normal">Çanakkale Boğazı’nın dar kesimindeki merkez tabyalarının en güçlüleri daha çok Boğazın batı kesiminde (Kilitbahir’de) bulunduğundan, bunların Boğaz doğusundan (Asya yakası) yapılacak topçu ateşiyle mesafe uzaklığı nedeniyle etki altında bulundurulması mümkün olmayacaktı.</p>
				<p class="normal">Bu sebeplerden dolayı Lord Kitchener, Anadolu kıyılarına çıkarma yapmaktan kaçınılmasını istemişti.</p>
				<p class="normal">Anadolu yakasında, seyyar topların bulunması, Seddülbahir’de karaya çıkıldığı ilk günlerde ciddi bir tehdit oluşturacağından, bu sahil şeridini geçici de olsa almak maksadı ile Hamilton’un planına, Kumkale’ye küçük bir kuvvetin çıkması eklenmiştir. Çıkarma planında yapılan bu değişiklik ile Asya yakasına Fransız birliğinin çıkarılmasına karar verildi<sup class="calibre3"><a href="../Text/canakkale_split_125.html#footnote-291-94" id="footnote-291-94-backlink" name="footnote-291-94-backlink">[94]</a></sup>. Fransız tümeni güneydeki taarruzları takviye amaçlı ihtiyatta kalacaktı. River Clyde üzerine Asya yakasından açılacak ateşe engel olunması önemliydi. Bu yakadaki Türk birlikleri oyalanarak Seddülbahir bölgesine takviye göndermeleri engelleyecekti. 29. Tümen Seddülbahir’e çıkarma yaptığı sırada, bir Fransız birliği de Asya yakasına çıkarılacak olayların akışına göre de geri alınacaktı. 19 Nisan 1915’te yapılan toplantı ile havalar elverişli olursa çıkarmanın 23 Nisan’da yapılması kararlaştırıldıysa da iki günlük bir ertelemeyle çıkarma 25 Nisan sabahı yapıldı. </p>
				<p class="h2baslik"><span class="idebold">Fransızların Anadolu Yakası Harekât Planları:</span></p>
				<p class="normal">General Hamilton, Fransız birlikleri komutanlığına 18 Nisan günü verdiği emirde Gelibolu Yarımadası’na çıkarılacak birliklerin harekâtına yardım etmek için Çanakkale Boğazı’nın Anadolu yakasında bulunan Türk kuvvetlerinin meşgul edilmesi amacı ile Kumkale dolaylarına çıkarma yapma görevini açıklıyordu. Aldatma niteliğinde düşünülen Kumkale çıkarması Kumkale-Yenişehir-Menderes Çayı’nın batı kısmını kapsıyordu. Gelibolu Yarımadası’nda sağlam bir dayanak noktası elde edilir edilmez karaya çıkarılan birlikler gemilerle geri alınacak ve Boğaz’ın Avrupa yakasına getirilecekti. </p>
				<p class="normal">Beşigeler’de ise gösteri çıkarması yapılması istenmiştir. Amacı ise hem Kumkale çıkarmasına yardımcı olması, hem de harekâtın ciddi olduğunu gösterebilmektir. Böylece Anadolu yakasında bulunan Türk kanadı bastırılacak, buradan kuzeye ve Gelibolu Yarımadası’na kuvvet kaydırılması geciktirilecekti. Seddülbahir bölgesindeki harekâtın deniz üzerinde geçireceği kritik dönem Kumkale dolaylarından gelebilecek topçu müdahalesine karşı korunmuş olacaktı<sup class="calibre3"><a href="../Text/canakkale_split_126.html#footnote-291-95" id="footnote-291-95-backlink" name="footnote-291-95-backlink">[95]</a></sup>.</p>
				<p class="normal">Anadolu yakası çıkarma harekâtları için ayrılan kuvvetler:</p>
			<p class="normal">Kumkale çıkarma kuvvetleri;</p>
			<p class="normal">Komutanı, Albay Ruef (sömürge tugayı komutanı) </p>
				<p class="normal">Birlikleri: 6. Alay (üç taburlu), 1 sahra bataryası (75 mm.’lik 4 top), 1 istihkâm bölüğü, 1 sıhhiye takımı, 1 muhabere müfrezesi.</p>
				<p class="normal">Beşigeler bölgesine yapılacak çıkarma kuvvetleri;</p>
				<p class="normal">Fransız komutanlığı emrindeki taşıt gemileri kullanılacak, ayrıca Boğaz içerisinde mevki alacak İngiliz Prince George muharebe gemisi bu harekâtı destekleyecekti.</p>
			<p class="normal">Fransız filosu su üstü kuvveti;</p>
				<p class="normal">3 muharebe gemisi (biri İngiliz Prince George), 1 muharebe kruvazörü, 2 kruvazör (biri Rus Ascold), 1 yardımcı kruvazör, 9 muhrip, 6 torpidobot, 10 nakliye gemisi, 1 hastane gemisinden oluşmaktaydı. </p>
				<p class="normal">Fransız filosu 16 ağır, 53 orta ve 59 hafif olmak üzere 128 namludan kurulu topçu gücüne sahipti. </p>
				<p class="h2baslik"><span class="idebold">25 Nisan Kumkale ve Beşige Çıkarmaları:</span></p>
				<p class="normal">Fransız filosu, 24 Nisan saat 22.00’de Mondros Limanı’ndan hareket ederek beraberindeki gemiler ile birlikte gece karanlığında Anadolu yakasına yanaştı. 25 Nisan günü güneş doğmadan saat 03.00 sıralarında Kumkale ve Beşigeler bölgesindeki muharebe yerlerini aldılar. Beş taşıt gemisi Kumkale çıkarma kuvvetlerini taşıyacak, diğer altı taşıt gemisi Fransız tümeni ile yüklü olarak Beşige grubu için ayrılmıştı. </p>
				<p class="normal"><span class="idebold">Beşige Çıkarması:</span> Fransızlar 25 Nisan sabahı güneşin doğması ile beraber Beşigeler’deki kıyı sularında mevzi aldılar. Belli başlı taktik hedefler ile gemilerden topçu ateşleri yapıldı. Uzun süre devam ettirildi. İçi asker dolu filika grupları taşıt gemilerinden ayrılarak kıyılara doğru ilerlemeye başladı. Tipik bir çıkarma harekâtı gösteriliyor ve böylece Türk savunmasının hassas bir noktası zorlanmış oluyordu. Bu harekâta 08.00-10.00 arasında Jeanne d’Arc ve Ascold Kruvazörleri de katıldılar. Kıyılara ve derinlik arazisindeki taktik noktalara bombardımanlar yapıldı. Uzun süren bombardımandan sonra asker dolu filikalar gemilerden denize indirilerek bir çıkarma hareketi gösterilmek istendi. Öğleye doğru Beşige sularına sis bastı. Hedefler kapanmış, ateş imkânı kalmamış ve gösteriş harekâtı mümkün olmadığı için verilen emirle saat 11.00’da Bozcaada’ya çekilerek harekâta son veridi<sup class="calibre3"><a href="../Text/canakkale_split_127.html#footnote-291-96" id="footnote-291-96-backlink" name="footnote-291-96-backlink">[96]</a></sup>.</p>
				<p class="normal"><span class="idebold">Kumkale Çıkarması:</span> Fransız filosu saat 04.30’da Kumkale önlerine muharebe yerlerini alarak saat 05.15’te bombardımana başladı. Jaurequibery ve IV. Henry muharebe gemileri Kumkale’ye ve Kumkale-Orhaniye arasındaki kesime ateşlerini yönelttiler. Jeanne d’Arc ve Ascold Kruvazörleri de ateşlerini Orhaniye ve Yenişehir üzerine yöneltmişti. Diğer gemiler de araziyi taramaktaydı. Saat 06.20’de ilk çıkarma kafileleri filikalara yüklenmeye başladı. Saat 07.00’ye doğru bağlama halatlarını alıp taşıt gemilerinden ayrılarak Kumkale’ye doğru yöneldiler. Akıntı sebebi ile yer yer dağılmalarla duraksayan filikalara İntepe’deki bataryalardan açılan topçu ateşleriyle zayiat verdirildikten sonra saat 10.00 sularında karaya ayak basabildiler. Saat 10.00’dan sonra çıkarmanın hızı arttırıldı. Kumkale’deki tarihî kale harabesi ve Kumkale köyü Fransızların eline geçti. Akşama kadar tüm Fransız tugayı karaya çıkarıldı. Orhaniye sırtlarının kuzeyindeki sazlıklar hattında kurulan kıyı başı, Fransız tugayının varabildiği son aşama oldu.</p>
				<p class="normal">Kumkale’de 31. Alay’ın 6. Bölüğü (3 takımlı) görevliydi. 6. Bölüğün bir takımı Orhaniye-Yenişehir dolaylarında ve takımın bir kısmı da kıyılarda gözetleme postası olarak bulunuyordu. Bölüğün diğer takımı Kumkale burnundaki tahta iskele ile sazlık arasında, büyük bir kısmı da tarihî kale ve surlar önünde mevzilenmişti. Bölüğün son takımı ise ikiye bölünmüş, biri Menderes Çayı ağzında, diğeri bölük ihtiyatı olarak Kumkale güneyine alınmıştı. 31. Alay’ın, iki ağır makineli tüfekten kurulu bir takımı, Menderes doğusuna, Kumkale’ye bakan sırtların ilerisindeki değirmen yakınlarına mevzilendirilmişti. </p>
				<p class="normal">6. Bölük 25 Nisan sabahı çıkarma güçlerini 03.00 sıralarında saptayarak 03.30’da ilk raporunu alaya gönderdi. 31. Alay kanalından ilk rapor 3. Tümen karargâhına 04.00’te geldi. Raporda; <span class="ideitalik">“Bozcaada’dan birçok geminin hareket ettiği ve Yenişehir açıklarından geçtiklerinin görüldüğü fakat hava karanlık olduğu için nereye gittiklerinin seçilemediği”</span> yazılıydı. </p>
				<p class="normal">3. Tümen Komutanı Albay Nicolai saat 05.00’te bütün tümen birliklerini alarma geçirdi. 31. Alay’ın 1. Taburu Tevfikiye mevzilerine gönderildi. Alayın 2. Taburu ve Ağır Makineli Tüfek Bölüğü İntepe çevresine yerleştirildi. 3. Tabur Halileli’nden kaldırılarak, Kalafatlı köprüsü üzerinden Yenişehir’e hareket ettirildi. Bu tabur 6. Bölüğü takviye etmek ve Kumkale-Orhaniye-Yenişehir kıyılarına yapılacak olan çıkarmayı taarruzla geri atmakla görevlendirildi. 39. Alay’ın 1. Taburu Yeniköy’e gönderildi. 3. Tabur Yeniköy’de kıyı güvenliğinde görevliydi. Böylece Menderes batısında, ikisi Yeniköy birisi Kumkale-Yenişehir’de olmak üzere üç taburluk bir kuvvet toplanmış oluyordu. 32. Alay’a Sarıçalı çevresindeki alarm yerinde her an hazır olması emri verildi. 64. Alay’a Dürmek-Halileli yoluyla Sarıçalı-Erenköy şosesinin kesiştiği bölgede muharebe hazırlıklarını arttırarak tümen emrini beklemesi bildirildi. Süvari bölüğü Çıplak bölgesine kaydırıldı. Tüm bu hazırlıklar saat 05.30’ten itibaren bölgeye çıkarma yapılmadan başlanarak tamamlandı<sup class="calibre3"><a href="../Text/canakkale_split_128.html#footnote-291-97" id="footnote-291-97-backlink" name="footnote-291-97-backlink">[97]</a></sup>.</p>
				<p class="normal">Saat 06.00’da 11. Tümen alarma geçirilmişti. Üvecik’te tutulan 126. Alay, merkezdeki 33. Alay’dan bir taburla takviye edilerek Üvecik grubu üç tabura çıkarılmıştır. Mecidiye köyüne kaydırılan 127. Alay’dan bir tabur Geyikli’ye sürülmüştür. Böylece, Üvecik-Kumburnu-Geyikli hattında altı taburluk bir kuvvet toplanmıştı. </p>
				<p class="normal">Kolordu komutanının verdiği emirlerle, Beşigeler’deki keşif ve güvenlik kuvvetlerinin ciddi ölçüde takviye edilip sıkıştırılması, 126. Alay’ın Üvecik’ten daha ileriye yer değiştirmesini istendi. </p>
				<p class="normal">Saat 07.00 sıralarında Kumkale’deki 6. Bölük’ten yeni bir rapor daha geldi. Raporda; <span class="ideitalik">“Şiddetli bombardımanla Kumkale ve Orhaniye kıyılarına dört taşıt gemisinin iyice yaklaştığı”</span> bildiriliyordu. 39. Alay, komutanı da dâhil 2. Taburu Yeniköy’e hareket ettirdi. Saat 09.00 sıralarında Kumkale’ye çıkarma başlamıştı. Asker yüklü filikalar kıyıya yaklaşmaya çalışıyor fakat şiddetli akıntı sebebi ile dağılıyorlardı. İntepe’deki bataryanın ateşi ile bir filika batırıldı. 3. Tümen Komutanlığı Kumkale’deki muhtemel bir çıkarma için daha kuvvetli düzenler alınması için yeni emirler gönderdi. Emirde; <span class="ideitalik">“39. Alay Komutanı Yarbay Nurettin, Menderes batısında bulunan bütün birliklerin yönetimini eline alacak, bir dağ topçu taburu Kalafatlı üzerinden 39. Alay komutanı emrine girecektir”</span> deniliyordu. Böylece 39. Alay komutanı emri altındaki kuvvet Kumkale’deki çıkarmaya karşı taarruzla müdahale edecekti<sup class="calibre3"><a href="../Text/canakkale_split_129.html#footnote-291-98" id="footnote-291-98-backlink" name="footnote-291-98-backlink">[98]</a></sup>.</p>
				<p class="normal">Kumkale’deki 6. Bölük’ten gelen raporda; <span class="ideitalik">“Saat 09.53’te Fransız askerlerinin karaya ayak basarak çıkarmanın başlamış olduğunu”</span> yazıyordu. 6. Bölük ve tarihî kale önünde bulunan takım, kıyı karakollarını yerlerinde bırakarak kale içerisinde mevzilenerek çıkarmanın ilk dalgasını oluşturan iki Fransız bölüğüne karşı muharebeye girişti. Yoğun bombardıman karşısında Türk birlikleri bir saatten fazla dayandı. Geriden yetiştirilen yarım takımlık bir kuvvet de yeterli olmayınca, dayanamayarak Kumkale köyüne çekildi. Her yandan köye girmiş olan Fransız birlikleri ile Kumkale sokaklarında muharebeye girişen takım, Kumkale mezarlığına çekildi. Öğleye doğru 31. Alayın 3. Taburu’ndan iki takımla takviye edilen 6. Bölüğün mezarlık savunması güçlendirildi. Saat 11.00’de bölüğün cephane sıkıntısı başlamıştı. 31. Alay’ın 3. Taburu tarafından yapılan cephane yardımları da yetersiz geliyordu. 31. Alay’ın 3. Taburu saat 13.00’e doğru cepheye yetişti ve Kumkale-Orhaniye çizgisinde mevzilendi<sup class="calibre3"><a href="../Text/canakkale_split_130.html#footnote-291-99" id="footnote-291-99-backlink" name="footnote-291-99-backlink">[99]</a></sup>.</p>
				<p class="normal">Saat 15.30’da 39. Alay’ın 1. Taburu Orhaniye’ye gelebildi. 39. Alay’ın 1. Taburu, 2. Tabur’dan iki bölük ve bir dağ bataryası Yeniköy’den Yenişehir’e ulaşmışlardı. Menderes batısındaki bütün birlikler 39. Alay komutanının emrindeydiler. </p>
				<p class="normal">15. Kolordu komutanının son olarak 15.35’te verdiği bir emirle 126. Alay’ın körfez boyunca bir savunma mevzii hazırlamasını istiyordu. Saat 16.45’te 39. Alay’ın iki taburu (iki bölük eksik) cepheye yanaştı. Menderes Çayı’na yakın iç kanat bölgesinde harekete hazır beklemekteydi. 31. Alay’ın 3. Taburu bütün bölükleri ile ileri hatlara sürülmüş ve Kumkale mezarlığındaki 6. Bölükle irtibatlı olarak Kumkale güneyindeki sazlık üzerine inen Orhaniye sırtlarının etekleri çizgisinde mevzilenmişti. Dağ bataryasının diğeri Orhaniye sırtlarının hemen doğusundaki dalgalı arazide mevzilenmekle meşguldü.</p>
				<p class="normal">Saat 17.30’a kadar bütün Fransız tugayı, topçusu ve diğer bağlı birlikleri ile çıkarmasını tamamlamıştı. Saat 17.00’den itibaren çıkarma kafileleri seyrekleşmiştir. 25 Nisan akşam saatlerinde birçok haber alınarak ordu cephesindeki genel durum anlaşılmıştır. Büyük kuvvetlerle çıkarma Çanakkale Boğazı’nın Rumeli yakasına yapılmaktaydı. Kumkale çıkarmasının tali ve küçük çapta bir hareket olduğu anlaşıldı. 5. Ordu Komutanı saat 12.00’den itibaren Saros Grubu’nu güneye kaydırırken, Anadolu yakasından Seddülbahir-Arıburnu bölgesine yardım edilmesini istemişti. 5. Ordu’dan 15. Kolordu’ya gelen ilk emirde; <span class="ideitalik">“Eğer bölgenizde ciddi bir çıkarma yoksa ve elinizde verebileceğiniz bir birliğiniz varsa, bir piyade alayını Eceabat’a göndererek Esat Paşa’ya yardım ediniz”</span> deniliyordu<sup class="calibre3"><a href="../Text/canakkale_split_131.html#footnote-291-100" id="footnote-291-100-backlink" name="footnote-291-100-backlink">[100]</a></sup>.</p>
				<p class="normal">15. Kolordu Komutanlığı’nın bu emir gereği herhangi bir yardım göndermemesi üzerine, 5. Ordu’dan ikinci kez daha açık ve keskin ifadeli bir emir gönderildi. Bu emirde; <span class="ideitalik">“3. Tümen’den bir piyade alayını Esat Paşa’nın emrine girmek üzere Eceabat’a gönderiniz”</span> deniliyordu. Cevaben saat 17.00 sıralarında 15 Kolordu Komutanlığı’ndan Müstahkem Mevki aracılığı ile yazılan raporda; <span class="ideitalik">“Burada (Kumkale’de) çıkarma yapılıyor. Esat Paşa zor durumda ise 64. Alayı verebilirim” </span>deniliyordu.</p>
				<p class="normal">5. Ordu Komutanlığı’ndan gelen üçüncü bir telefon emrinde; <span class="ideitalik">“Esat Paşa’nın ihtiyacı fazladır. Gönderebileceğiniz alayın 3. Tümen’den ve en yakın alaylardan seçilmesini rica ederim” </span>denilmekteydi<sup class="calibre3"><a href="../Text/canakkale_split_132.html#footnote-291-101" id="footnote-291-101-backlink" name="footnote-291-101-backlink">[101]</a></sup>. Tüm bu çabalara rağmen saat 20.15’te 64. Alay’ın Çanakkale’ye hareketi ancak mümkün olabildi. 11. Tümen’den ayrılan 33. Alay ancak gecenin geç saatlerinde gönderildi. </p>
				<p class="normal">Saat 18.00 sıralarında Yenişehir’e varan 3. Tümen Komutanı Albay Nicolai incelediği duruma göre bir gece taarruzu yapılmasına karar verdi ve bu kararı kolordu komutanlığına bildirdi. Saat 19.30’da kolordudan alınan cevapta; <span class="ideitalik">“Raporunuzu aldık. Kumkale herhalde bu gece geri alınmalıdır. Bunun için bütün tümen emriniz altındadır”</span> deniliyordu. </p>
				<p class="normal">Saat 19.00’da gece taarruzu başladı. İleri atılan birlikler kumluk araziye indiler ve kıyıda bulunan Fransız askerleri üzerine taarruz ettiler. Buradaki çıkarma kuvvetleri, taarruz eden birliklerimizden sayıca çok kuvvetliydi. Ağır makineli tüfeklerin yan ateşleri ve mevzideki piyade kuvvetleriyle şiddetli karşı koyulması neticesinde taarruz başarılı olamadı. Kumkale mezarlığındaki ve merkezdeki birlikler savunma cephesini çökerterek köye girdiler. Kumkale sokaklarında muharebe yapıldı. 39. Alay bütün ihtiyatlarıyla köye girmişti. 39. Alay’ın 1. Taburu’nun ileri kademeleri, köydeki 31. Alay 3. Tabur birliklerini ateşe tuttu. Köy içerisinde harekâtın sevk ve idare imkânı kalmamıştı. Harekât durduruldu. Sağ kanat ve merkez birlikleri köyün içerisinde, diğer kıyı kanat birlikleri de sazlık hattında mevzi-lenmiş olarak kaldılar. </p>
				<p class="normal">39. Alay komutanı bu durumu saat 24.00’te bir raporla tümene bildirdi. 39. Alay çıkarma birliklerinin Yenişehir’e yayılmasını önlemiş, en hassas bulunulan nokta olan Kumkale’ye inilmiş ve kıyı başındaki Fransız mevzileri yerinden kıpırdayamayacak bir hâle getirilmişti. Fakat köydeki birlikler tamamen emir ve komutadan çıktıkları için Kumkale taarruzuna devam edilemezdi. </p>
				<p class="normal">Saat 24’e doğru durmuş olan Kumkale gece taarruzu, 31. Alay’ın 1. Taburu’nun katılmasıyla saat 03.00’te yeniden başlatıldı. 1. Tabur köy içinde muharebeye girişti fakat sert bir savunma ile karşılaştı. Yarım saat devam eden taarruzdan istenilen sonuç elde edilemedi. Köy sokaklarına dağılmış olan birlikleri idare etme imkânı kalmadığı için taarruz 04.00’e doğru durduruldu. Saat 05.00’te çıkarma birlikleri Kumkale ve Orhaniye sırtları arasındaki kumluk üzerinden bir karşı taarruz yaptı ise de buradaki bir takımımızın müdahalesiyle söndürüldü. </p>
				<p class="normal">39. Alay komutanı 05.00’ten sonra tekrar bir taarruz tertipledi. Tüm birlikleri hücumu kaldırdı, gerideki ihtiyat birlikleri ileri alındı. Kumkale taarruzunun üçüncü dönemi başladı. Muharebe saat 07.00’a kadar devam etti. Köydeki muharebeler hâlâ hızlı, sert ve kırıcıydı. Taarruz en etkin seviyesine ulaşmış, Fransızları yerleştikleri noktalardan tek tek sökerek köy sokaklarından ilerliyordu. Fransızlar beyaz bayrak sallayarak teslim olmak istedi. Bir kısmı hemen teslim oldu. Bir Fransız subayı kendisine denk büyük rütbeli bir Türk subayının teslim almak üzere gelmesini istedi. Borularla tümen ve alay komutanına verilen çağrı işaretleri de karşılıksız kaldı. Saat 07.00’den sonra tartışmalarla süren muharebede bir duraklama dönemi yaşanmış oldu. Çıkarma birlikleri ihtiyatlarını her taraftan köy içerisine sürmeye ve Kumkale köyünü yakıp yıkmaya başladı. Bu esnada Türk hücumlarını tekrarlamak çok güç olacaktı. Birlikler yavaş yavaş geriye alındılar. Birlikler 25 Nisan günü bulundukları hatta kadar geri çekildiler. Kumkale’de perakende birlikler vardı. </p>
				<p class="normal">Saat 16.00’da Kumkale tamamen boşaltılmış ve bölgedeki muharebe durumu eski hâline getirilmişti. Kumkale taarruzları istenilen şekilde gerçekleşmemişti. Saat 16.40’ta tümen tarafından verilen emirde; <span class="ideitalik">“Kumkale’ye taarruzdan vazgeçildiği, Menderes Çayı’nın batısında bulunan birlikler geri çekilerek Menderes doğusundaki ordugâhlarına yerleştirileceği, 39. Alay’ın 3. Taburu Menderes batısında kalarak bunlara bir subay komutasında 10 atlı verileceği, tabur Yenişehir-Yeniköy kesimini gözetleme ve koruma görevini yürüteceği, Yenişehir taraflarına daha çok önem verileceği, Kumkale ve Beşige taraflarına devamlı keşifler yapılacağı ve Kumkale’deki birliklerin harekâtı hakkında doğru bilgiler verileceği” </span>yazılıydı. </p>
				<p class="normal">Böylece; 32. Alayın 3. Taburu Menderes batısına geçirildi. Yeniköy-Beşige limanı sorumluluk bölgesi hâlinde ayrı bir tabura verildi. 39. Alay’ın 3. Taburu toplu bir halde Kumkale’yi savunma olanağı buldu. Taburların ortak bir komuta altında bulundurulmasına ihtiyaç duyuldu ve bu göreve Alman Binbaşısı Schierhaltz atandı<sup class="calibre3"><a href="../Text/canakkale_split_133.html#footnote-291-102" id="footnote-291-102-backlink" name="footnote-291-102-backlink">[102]</a></sup>.</p>
				<p class="normal">Çıkarma yapan Fransızlar Kumkale kıyı başında çıkmaz bir duruma düşmüştü. Seferi Kuvvetler Başkomutanı General Hamilton 26 Nisan sabahı Fransız tümen komutanına Seddülbahir’e çıkarılacağını, hazırlıklarını tamamlamasını ve Kumkale’deki kuvvetlerinin de 26/27 Nisan gecesi geriye alınmasını emretti. Fransızlar gece karanlığında ve tam bir sessizlik içerisinde çekilmeye başladılar. Filikalar kıyılara sürülerek büyük gruplar halinde ve hiçbir müdahaleye uğramadan gün ağarıncaya kadar hiç kimseye sezdirilmeden tahliye işlemini tamamladılar<sup class="calibre3"><a href="../Text/canakkale_split_134.html#footnote-291-103" id="footnote-291-103-backlink" name="footnote-291-103-backlink">[103]</a></sup>.</p>
				<p class="normal">Kumkale’nin boşaltılmış olduğuna dair ilk rapor, Menderes’in batısındaki birliklerin komutanı Binbaşı Schierhaltz’e saat 15.30 sıralarında geldi. Saat 16.20’de 31. Alay tarafından 3. Tümen’e rapor edilmiştir. Buradan da kolordu komutanlığına Kumkale’nin boşaltıldığı haberi verildi. 3. Tümen komutanı tarafından saat 18.10’da Kumkale’nin işgal edilip muhtemel bir çıkarmaya karşı savunma düzenleri alınmasını emri verildi.</p>
				<p class="normal">Bu emir üzerine, alınan yeni tertibatta, Binbaşı Schierhaltz müfrezesi 3 piyade taburu (39. Alay’dan bir, 32. Alay’dan iki tabur), 1 dağ topçu taburu, 1 ağır makineli tüfek bölüğü, 1 istihkâm bölüğünden oluşan karma bir alay grubu seviyesine yükseltildi. Bu müfreze, Menderes Çayı batı kesiminden sorumluydu. </p>
				<p class="normal">11. Tümen; Mecidiye, Üvecik, Geyikli üçgeninde toparlandı. </p>
				<p class="normal">3. Tümen; üç ayrı bölgeye ayrılıyordu. İntepe ve güneyinde 31. Alay (bir tabur eksik), Truva civarında 32. Alay (bir tabur eksik). Bu alaylardan Menderes Çayı doğu sırtları hattındaki mevkilere güvenlik postaları sürülecek, 39. Alay Çıplak köy doğusunda tümen ihtiyatı olarak toplanacak, alay ağır zayiat verdiği için er ve subay ikmaline çalışılacaktı.</p>
				<p class="normal">Kumkale’nin tahliyesinden sonra 3. Kolordu için 15. Kolordu’dan yeniden yardım kuvveti istendi. Önce 127. Alay, sonra 126. Alay (1. Taburu Beşigeler kıyısında gözetleme ve güvenlik görevinde bırakılarak) gönderildi. 7 Mayıs’ta 15. Kolordu Komutanı General Weber merkez kesimine alınarak Seddülbahir bölgesine Güney Grubu komutanı sıfatı ile atandı. İstanbul’da 5. ve 16. Tümenlerden oluşan 16. Kolordu adıyla yeni bir Kolordu kuruldu. Komutanı Kurmay Albay Ahmet Feyzi olan kolordunun karargâhı Anadolu yakasına getirilerek adı 15. Kolordu olarak değiştirildi ve bu bölgede görevlendirildi. Çanakkale Seyyar Jandarma Alayı da emrine verildi. 28 Mayıs tarihli ordu emri ile 1. Kolordu Komutanı Mehmet Ali Paşa 15. Kolordu Komutanlığı’na atandı. 29 Mayıs’ta karargâhı ile Kalvert Çiftliği’ne gelen paşa burada Albay Ahmet Feyzi’den görevi devraldı<sup class="calibre3"><a href="../Text/canakkale_split_135.html#footnote-291-104" id="footnote-291-104-backlink" name="footnote-291-104-backlink">[104]</a></sup>.</p>
				<p class="normal">Çanakkale Anadolu yakası muharebeleri 27 Nisan günü Kumkale’nin boşaltılması ile sona ermiştir. Kumkale çıkarması ve buradaki muharebeler küçük ölçekte ve aldatıcı amaçla yapılan muharebelerdir. İki gün sürmüş ve Kumkale burnunda başlayıp bitmiştir. Bu harekât Anadolu yakası için ciddi bir tehlike yaratmamıştır. Kumkale çıkarması sonucunda verdiğimiz zayiat; 45 subay ve 1690 er olmak üzere toplam 1735’dir<sup class="calibre3"><a href="../Text/canakkale_split_136.html#footnote-291-105" id="footnote-291-105-backlink" name="footnote-291-105-backlink">[105]</a></sup>. </p>
				<p class="normal">Gelibolu Yarımadası’nda 9 Ocak 1916 tarihindeki tahliyeye kadar süren muharebelerde Anadolu yakasında savunma düzenleri sürdürülmüş. 27 Nisan 1915’ten sonra bir muharebe veya çıkarma olmamıştır. Bu bölge, Gelibolu Yarımadası’nda 8,5 ay süren yoğun muharebeler esnasında yorulan ve yıpranan birliklerin istirahata alındıkları bölge olmuştur. </p>
				</div>
</body>
</html>