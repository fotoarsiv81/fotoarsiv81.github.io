<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
			<p class="h2baslik"><span class="idebold">19 Şubat Muharebesi:</span></p>
				<p class="normal">Sabah saat 7.45’te Gökçeada ile Tavşan Adaları arasında görülen iki torpidonun Orhaniye bataryasından açılan ateşle uzaklaştırılmaları üzerine 09.51’de Cornewallis muharebe gemisinin Orhaniye bataryasına ateş etmesi ile başladı. Cornewallis, Triumph, Suffren, Inflexible, Vengeance, Gaulois, Bouvet muharebe gemileri ile yapılan taarruz Boğaz giriş tabyalarını tahrip etmek amacını taşımaktaydı. Çanakkale Anadolu yakasında bulunan Kumkale tabyaları, Orhaniye bataryaları, Gelibolu yakasında bulunan Seddülbahir ve Ertuğrul tabyası hedef olmuşlardı. Suffren gemisi 10.32’de Kumkale tabyasına ateşe başladı. Kumkale’deki topların menzili yeterli olmadığı için karşılık verilemedi. 14.30’da muharebenin ikinci safhası başlayarak giriş tabyaları ve bataryaları ateş altına alındı. Kumkale ve Seddülbahir tabyaları top menzillerinin kısa olması sebebiyle ateşe katılamadılar. Orhaniye ve Seddülbahir tabyalarında iki top kullanılamaz hâle gelmiş, bir topun ön tekerlekleri harap olmuş, Seddülbahir ve Kumkale tabyaları hasar görmüş olarak 17.30’da muharebe sona ermiştir<sup class="calibre3"><a href="../Text/canakkale_split_107.html#footnote-291-76" id="footnote-291-76-backlink" name="footnote-291-76-backlink">[76]</a></sup>. Birleşik filo 19 Şubat günü istediği sonucu alamadan akşamüzeri Çanakkale önlerinden çekilmiştir. </p>
				<p class="normal">19 Şubat muharebesinde Boğaz’ın giriş tabyalarında meydana gelen hasarın giderilmesi işleri 5. Ağır Topçu Alayı’nca ele alındı. 19/ 20 Şubat gecesi yapılan çalışmalar sonucunda Ertuğrul, Seddülbahir ve Orhaniye tabyalarındaki hasarlar giderildi. Bu tabyalardaki tüm toplar -Kumkale tabyasındaki 4 top dışında- muharebeye hazır hâle getirildi. 4. Ağır Obüs Taburu’nun bir bataryası Menderes köprüsüne, 2. Ağır Obüs Taburu’nun bir bataryası İntepe’ye, Erenköy bölgesindeki obüs bataryaları da, açık ateş mevzilerine yerleştirildi. Ayrıca Boğaz’ın batı ve doğusundaki obüs batarya mevzilerinin hemen gerisindeki ateş mevzileri de seçilmişti. Boğaz’dan içeri girecek gemileri ateş altına almak amacıyla Halileli sırtlarında iki obüs bataryası için mevzi hazırlandı. </p>
				<p class="normal">Obüs bölgesinin hemen kuzeyinde iki önemli batarya bulunmaktaydı. Bunlar 2. bölgeyi ve gerektiğinde 3. bölgeyi takviye edebilen Dardanos ve Mesudiye bataryalarıydı. Dardanos Bataryası Boğaz’a hâkimdi. Her iki batarya da 2. bölgenin ateşlerini püskürtmekte ve mayın hatlarına yaklaşan mayın tarayıcılarına karşı mayın hatlarını koruyan bataryaların ateşlerini takviye etmekteydi. 3. bölgedeki bataryalarsa derecikler ya da dere ağızlarına yakın ve olabildiğince uzaktan görülmeyecek biçimde yerleştirilmişlerdi<sup class="calibre3"><a href="../Text/canakkale_split_108.html#footnote-291-77" id="footnote-291-77-backlink" name="footnote-291-77-backlink">[77]</a></sup>.</p>
</div>
<div class="calibre1" id="calibre_pb_23"></div>
</body>
</html>