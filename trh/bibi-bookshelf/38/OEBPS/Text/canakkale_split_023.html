<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
				<p class="h2baslik"><span class="idebold">25 Şubat 1915 Muharebesi: </span></p>
				<p class="normal">19 Şubat’ta tahrip edilemeyen giriş tabyalarının tahrip edilmesi amacıyla 25 Şubat’ta saldırı tekrarlandı. Saat 07.30’da başlayan muharebeye 8 İngiliz, 4 Fransız muharebe gemisi katıldı. Seddülbahir kale ve tabyası, Ertuğrul Tabyası, Orhaniye bataryası, Kumkale kalesi ve tabyasına yapılan bombardıman saat 16.00’da sona erdi. Muharebe gemilerinin Orhaniye, Kumkale ve Seddülbahir tabyalarına yaptıkları ateş sonucu tabyalar susturuldu. Orhaniye bataryasında birinci top kum içinde kalmış, ikinci topun nişanı ve arka tekerleri tahrip edilmiş, cephaneliği yıkılmıştı. Orhaniye bataryası bugünkü muharebede ancak bir mermi atabilmişti<sup class="calibre3"><a href="../Text/canakkale_split_109.html#footnote-291-78" id="footnote-291-78-backlink" name="footnote-291-78-backlink">[78]</a></sup>. 25 Şubat muharebesinde, Boğaz girişindeki bataryaların susması üzerine Çanakkale Boğazı, birleşik filoya açılmış durumdaydı. </p>
				<p class="normal">26 Şubat’ta Boğazı geçme planının ikinci evresine geçildi. Muharebe saat 09.00’da üç muharebe gemisinin giriş tabyalarını bombardımanı ile başladı. 4 torpido eşliğinde 5 mayın arama tarama gemisi, 09.30’da 9 mayın arama- tarama gemisi ve iki muharebe gemisi ile Seddülbahir önünden Boğaz’a girmeye başladılar. 10.00’da torpidolar, Seddülbahir-Kumkale çizgisine ulaştılar. Seddülbahir ve Kumkale terkedilmiş göründüğünden durumdan yararlanmak isteyen Amiral de Robeck, Amiral Carden’in izniyle bir çıkarma kararlaştırdı. Kumkale’ye Vengeance muharebe gemisinden, Seddülbahir’e de Irresistible muharebe gemisinden birer müfreze çıkarılacaktı.</p>
				<p class="normal">Kumkale’ye, Vengeance’den Binbaşı Heryot komutasındaki 50 deniz eriyle, Yüzbaşı Robenson komutasında bir tahrip ekibinden oluşan müfreze saat 14.30’da çıktı. Müfreze, Kumkale mezarlığına kadar girebildiyse de şiddetli bir ateşle karşılaştı ve fazla ilerleyemedi. Yüzbaşı Robenson ve ekibi Orhaniye’deki uçaksavarlardan ikisini ve bir topun da kızağını tahrip etti. Bu tahrip işlerini tamamlamak amacıyla bir tahrip müfrezesi 50 kişilik deniz piyadesi desteği ile 1 Mart’ta tekrar Kumkale’ye çıkmışlardır. Tahrip müfrezesi 6 top, 4 Nordenfeldt ve bir ışıldak tahrip etmiştir. 18.00’e dek süren muharebelerde Boğaz giriş tabyaları tahrip edilerek Erenköy-Tenger hattına kadar gelmişlerdir. </p>
				<p class="normal">27 Şubat’tan itibaren birleşik filo 4 Mart’a kadar gündüzleri başlatıp geceleri de devam eden taarruzlar tertip etmiş fakat çok önemli başarılar elde edememiştir. 27 Şubat-4 Mart tarihleri arasında geçen harekât ve olaylarda da; 5-17 Mart tarihleri arasında düzenlenen taarruzlarda da İngiliz ve Fransızlar açısında savaşın gidişatını değiştirecek, olumlu sonuçlara ulaşamamışlardır. </p>
				<p class="normal">Müstahkem Mevki her harekât neticesinde yeni önlemler almaya devam etmiştir. Başkomutanlığın 14 Mart 1915 tarihli emrine göre; Çanakkale Boğazı’nın Anadolu yakası 9. ve 11. Tümenler tarafından korunacaktır. 11. Tümen, Albay Refet komutasında Balıkesir dolayından gelerek Ezine çevresine yerleştirilmiş; Müstahkem Mevki ihtiyatı olan Çanakkale Seyyar Jandarma Alayı ile Kumburnu’ndan Akçay İskelesi’ne dek uzanan kıyı kesimini gözetleyecek, gerektiğinde 9. Tümen’e yardım edebilmek için de bir kısım kuvvetini Bergos ve Geyikli yöresinde bulunduracaktır<sup class="calibre3"><a href="../Text/canakkale_split_110.html#footnote-291-79" id="footnote-291-79-backlink" name="footnote-291-79-backlink">[79]</a></sup>.</p>
				<p class="normal">9. Tümen; Karantina’dan Kumkale’ye dek olan Boğaz’ın iç kesimiyle, Kumkale’den Kumburnu’na dek olan Adalar Denizi kıyılarını gözetleyecek, özellikle Kumkale kesimini savunacaktır. Ayrıca Müstahkem Mevki emrine Harbiye Nezareti’nden 6 adet top gönderilmiştir.</p>
				<p class="normal">Müstahkem Mevki tarafından bölgenin savunma düzeninde değişiklikler yapılmıştır. Bunlar; giriş tabyalarının susturulması üzerine, Geyikli dolaylarındaki bataryalar Halileli sırtlarına alınarak; savaş gemilerinin Karanlık Liman’a serbestçe sokulmasını ve Boğaz’ın giriş yerlerine çıkarma yapılmasını engellemekle görevlendirildi. </p>
				<p class="normal">Anadolu yakasındaki 9. Piyade Tümeni’nin kuvvetinin çoğu kuzeye alındı. 25. Piyade Alayı Tevfikiye bölgesine yerleştirildi. Kumkale-Kumburnu’ndan güneye uzanan kıyı kesiminin gözetlenmesi Çanakkale Seyyar Jandarma Alayı’na verildi. Beyoğlu Jandarma Alayı Erenköy’e gönderilerek 9. Piyade Tümeni emrine verildi. </p>
				<p class="normal">3 Mart 1915’e kadar Boğaz’da geçen muharebeler değerlendirilerek, İntepe’deki 8. Ağır Topçu Alayı’nın 8. bataryası Halileli kuzeyinde mevzilendirdi. 4. Ağır Topçu Taburu ile birlikte toplam bir obüs bataryasıyla değişik çapta üç batarya ve bir obüs takımından oluşan “Halileli Topçu Grubu” oluşturuldu<sup class="calibre3"><a href="../Text/canakkale_split_111.html#footnote-291-80" id="footnote-291-80-backlink" name="footnote-291-80-backlink">[80]</a></sup>.</p>
				<p class="normal">Müstahkem Mevki’nin 3 Mart tarihli verdiği emirle; Boğaz’a giren savaş gemilerine karşı Boğaz’ın Anadolu yakası kıyılarının; Karantina bölgesinden Kumkale’ye dek olan kıyıları 9. Tümen tarafından keşif, gözetleme ve savunulması yapılacaktı. Mayın hatlarının tahribini engellemek açısından Kepez-Soğanlı arasında topçu takviyesine karar verildi. Dardanos Bataryası, Ulupınar’dan getirilen toplarla güçlendirildi. </p>
				<p class="normal">Denizaltılar için Nara’da mevzilendirilmesi planlanan bir batarya, Anadolu Hamidiyesi’ndeki 12. batarya, Akyarlar çevresinde mevzilendirildi. </p>
				<p class="normal">4 Mart’ta birleşik filonun Kumkale ve Seddülbahir’e yaptığı çıkarma ve çarpışmalardan sonra İngilizler elde ettikleri muharebe tecrübelerinden, Boğaz’daki tabyalarla cepheden savaşılmayacağını anlamış olduklarından, muhabere gemilerine bataryalara karşı aşırtma ateşi yaptırmışlardır. Müstahkem Mevki Komutanlığı bunun üzerine, Nara’da bulunan Barbaros Hayrettin muharebe gemisinden, Eceabat açıklarında demirleyerek Kabatepe kıyılarındaki gemilere karşı gözetleme ve aşırtma atışı yapmasını istemiştir. </p>
				<p class="normal">Eskihisarlık’a dek olan kıyının ateş altına alınması için 1. Obüs Taburu’ndan bir batarya, Baykuştepe güneyinde kapalı mevziye yerleştirilerek Birleşik Filo gemilerinin Boğaz’da serbestçe hareket etmelerine engel olunmaya çalışıldı. </p>
				<p class="normal">9. Tümen’e, Kumkale ve Orhaniye kesiminin bir makineli tüfek takımıyla takviye edilerek çıkarma girişimlerine karşı etkili biçimde ateş açılması emredildi. </p>
				<p class="normal">Yeniköy sırtları ve Halil tepelerinde bulunan bataryalarla; Kumkale çevresinde, Boğaz’ın iç kesimi ve Yenişehir önünde yoğun ve etkili bir ateş sağlanması istendi.</p>
				<p class="normal">Erenköy mevzilerine yerleştirilmek üzere, 8. Ağır Topçu Alayı’ndan bir batarya gönderildi. Alayın bir obüs takımı da Boğaz’daki mayın hatlarını ateş altına alacak biçimde Karantina yöresinde mevzilendirilmesi istendi. Kepez’e dört topluk bir muhasara bataryası yerleştirildi.</p>
				<p class="normal">Müstahkem Mevki Komutanlığı tüm birliklerine, birleşik filonun tahrip müfrezeleri ile geceleri tabyalara yöneltebileceği baskınlara karşı ve mayın hatlarına karşı düzenlemekte olduğu arama-tarama etkinliğini engelleyebilmek için 2. Ağır Topçu Tugay Komutanlığı’na alınacak önlemleri ayrıntılı emir ile göndermiştir. </p>
				<p class="normal">Geceleri bataryaların hedeflerini aramakla görevli ışıldak müfrezesinin, ışıldaklarını görevlerini etkin ve yönergeye uygun olarak yapmalarını sağlayacak biçimde kullanılmaları hususu belirtilmiştir</p>
				<p class="normal">İngiliz ve Fransızların geniş ölçüde bir çıkarma hazırlığı ve etkinliği içerisinde olduğu haber alan Müstahkem Mevki, 17 Mart’a kadar aldığı önlemlere ek olarak bir çıkarma olasılığına karşı Boğaz savunmasının başta ateş gücü olmak üzere pekiştirilmesini amaçlayan önlemlere başvurdu. Ayrıca verilen emirlerde, Boğaz’a girmek isteyen gemilerin gündüz yönelteceği ateşlerinin etkili olmaması için hedef bölgesinde kolayca görülecek tüm tesislerin (bina, kışla, minare gibi) uzaktan görülmelerini önlemek amacı ile gizlenmesini istemiştir.<sup class="calibre3"><a href="../Text/canakkale_split_112.html#footnote-291-81" id="footnote-291-81-backlink" name="footnote-291-81-backlink">[81]</a></sup></p>
</div>
<div class="calibre1" id="calibre_pb_24"></div>
</body>
</html>