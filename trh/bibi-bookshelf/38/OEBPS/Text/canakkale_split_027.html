<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
			<p class="h2baslik"><span class="idebold">5. Ordu’nun Çanakkale Boğazı Anadolu Yakası İçin Aldığı Savunma Düzeni: </span></p>
				<p class="normal">Anadolu yakasındaki birlikler mürettep kolordu<sup class="calibre3"><a href="../Text/canakkale_split_121.html#footnote-291-90" id="footnote-291-90-backlink" name="footnote-291-90-backlink">[90]</a></sup>* emrine verilecektir. 5. Ordu 30 Mart'ta 11 Tümen'e gönderdiği bir emirde; bu tümenin görevinin, çıkarma girişiminde bulunacak birlikleri geri atmak olduğunu bildirdi. 31 Mart'ta 126. Piyade Alayı 11. Tümen'e katıldı. 19. Tümen'den alınan 77. Piyade Alayı Çanakkale'ye geçirildi ve 3. Tümen'in muharip birlikleri Erenköy'e intikal ettirildi. </p>
			<p class="normal">1 Nisan'da 15. Kolordu Komutanı Weber Anadolu yakasındaki Kalvert Çiftliği'ndeki karargâhına gelerek göreve başladı. </p>
				<p class="normal">3 Nisan'da, 15. Kolordu kuruluşuna; Çanakkale Müstahkem Mevki Komutanlığı, Beyoğlu Seyyar Jandarma Alayı, 64. Piyade Alayı, 11. Tümen'in 1. sahra bataryası, Çanakkale Seyyar Jandarma Alayı verildi. 8. Sahra Topçu Alayı'ndan 3. Dağ Topçu Taburu da 3. Tümen kuruluşuna verildi. </p>
				<p class="normal">2 Nisan tarihli emir ile Beyoğlu Seyyar Jandarma Alayı'nın karargâhı Çanakkale'de bulunacak, bir taburu Menderes Çayı ağzından Karantina'ya kadar, diğer taburu Çanakkale Boğazı'nın Rumeli kıyısında Hisarlık'tan Soğanlıdere'ye kadar olan bölgede küçük müfrezelerin yapacağı baskınlara karşı kıyı bataryalarını koruyacaktı<sup class="calibre3"><a href="../Text/canakkale_split_122.html#footnote-291-91" id="footnote-291-91-backlink" name="footnote-291-91-backlink">[91]</a></sup>.</p>
				<p class="normal">64. Piyade Alayı’nın 2. Taburu, 11 Nisan’da Çanakkale’ye geldi. İki bölüğü Çanakkale’de bulunarak merkez birliği görevini yapacak, bir bölüğü kıyı gözetlemesinde bulunacaktı.</p>
				<p class="normal">15. Kolordu Komutanlığı 5 Nisan’da ordu komutanlığına kolordunun alacağı düzeni şu şekilde bildirmiştir:</p>
				<p class="normal">3. Tümen Kumkale’den Beşige Burnu’na kadar olan kıyı bölgesinin korumasını sağlayacak, bu amaçla İntepe ve Tevfikiye tepelerinde birer tabur bulunduracak, Kumkale ve Yeniköy’e zayıf emniyet birlikleri sürecektir. Geri kalan muharip birlikleri Çıplak, Hamidiye ve Halileli köylerinde toplu bulunduracaktır. Ayrıca 3. Tümen emrine 64. Piyade Alayı (2. Taburu hariç) ve 8. Sahra Topçu Alayı’nın 3. Dağ Topçu Taburu verilmiştir. 11. Tümen Beşige Burnu’ndan Eski İstanbul Burnu’na kadar olan kıyı bölgesinin korumasını üstlenecektir. </p>
				<p class="normal">5 Nisan’dan sonra 64. Piyade Alayı’nın 2. Taburu, Beyoğlu Seyyar Jandarma Alayı ve İntepe’deki sahra bataryası Çanakkale Müstahkem Mevki Komutanlığı emrine girecektir. </p>
				<p class="normal">Çanakkale Müstahkem Mevkii’nin 7 Nisan tarihli Başkomutanlığa sunduğu öneriyle, Turgut Reis ve Barbaros zırhlılarından 4 adet 105 mm.’lik topun, Hamidiye’nin 120 mm.’lik 4 topunun, yine Turgut Reis ve Barbaros’tan 280 mm.’lik 4 topun, Boğaz savunmasını bir kat daha pekiştireceğinden bunların karaya yerleştirilmelerine ve iki kıyıdaki obüslerin ölü bölgesini kapamak ve bunların ateşlerinin Boğaz’ın ortasına doğru ve bu amaçla da havanların mevzilen-dirilmesine karar verilmiştir. İlk olarak Anadolu Mecidiye tabyasında bulunan havan bataryasının Erenköy civarında mevzilendirilmesi planlandı.</p>
				<p class="normal">Anadolu Mecidiye tabyasında bulunan havan bataryası, Erenköy kuzeyinde mevzilendirilerek Erenköy bölge komutanlığının emrine verildi. 37 mm.’lik toplarla 25 mm. çapındaki Norden-feldtlerin mayın hatlarını korumada yeterli olmayacaklarından, bunların kıyılarda kullanılmalarının daha yararlı olacağı düşünüldü. Önceleri mayın hatlarını koruma göreviyle Kumburnu’nda mevzilendirilmiş olan 47/40’lık 6 toplu batarya, Nara Burnu’nun batısında mevzilendirilmek üzere 24 Mart 1915’te 4. Ağır Topçu Alayı’na alındı. </p>
				<p class="normal">11 Nisan 1915’te Barbaros muharebe gemisinden çıkarılan 105/45’lik 3 top Çanakkale’ye ulaştırıldı. 14 Nisan 1915’te Barbaros bataryası ateşe hazır duruma getirildi. </p>
				<p class="normal">Numune Topçu Taburu’nun Filistin cephesine gönderilmiş olan 150/14’lük çabuk ateşli obüs bataryası 6 Nisan 1915’te getirildi ve İntepe’de 120/30’luk bataryaların soluna yerleştirilerek 7 Nisan 1915’te Birleşik Filo’ya bağlı gemilerle yapılan bir muharebeye katıldı. </p>
				<p class="normal">Cevat Paşa bataryası sekiz topa çıkarılarak 150/26’lık dörder toptan oluşan iki grup halinde Akyarlar’da mevzilendirilmesi kararlaştırıldı. </p>
				<p class="normal">Mayın arama gemilerinin yaklaştırılmaması ve küçük savaş gemilerin ilerlemelerine engel olmak amacıyla Mecidiye ve Çimenlik tabyalarında bulunan 210/22’lik topun İntepe’de mevzilendirilmesi planlandı. </p>
				<p class="normal">Anadolu Mecidiye Tabyası’ndaki 210/22’lik iki topun bataryası 30 Nisan 1915’te muharebeye hazır duruma getirildi. </p>
				<p class="normal">Anadolu Hamidiye Tabyası ile Rumeli Mecidiye Tabyası’nın siperlerindeki hasar giderildi. </p>
</div>
<div class="calibre1" id="calibre_pb_28"></div>
</body>
</html>