<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
				<p class="h2baslik"><span class="idebold">18 Mart 1915 Deniz Muharebesi:</span></p>
				<p class="normal">18 Mart sabahı 1. filo saat 08.30’a doğru Boğaz girişine yaklaşmaya başlamıştı. 10.30’da altısı ileride dördü geride olmak üzere on muharebe gemisinin Boğaz’a doğru ilerlemekte olduğu kıyı gözetleme postaları tarafından bildirildi. 1. İngiliz Tümeni Agamemnon gemisi rehberliğinde Boğaz’dan içeri girdi.</p>
				<p class="normal">Saat 11.00’e doğru Seddülbahir yönünden savaş gemileri görülmeye başladı.</p>
				<p class="normal">11.15’te Triumph, Halileli sırtlarına ilk mermiyi attı ve İnte-pe’deki bataryalar karşılık vermeye başladı. 11.30’da 4 Fransız muharebe gemisi Seddülbahir önünden çıkarak Boğaz’a girdi. </p>
				<p class="normal">11.40’da Inflexible muharebe gemisi ve ardından Queen Elisa-beth gemisi ateşe başladılar. Queen Elisabeth Anadolu Hamidiye tabyasına ateş ediyor, menzil yeterli olmadığı için karşılık verile-miyordu. 11.45’te Queen Elisabeth’in bir mermisi Çanakkale içine düşerek yangına sebep oldu. 11.55’te Agamemnon ve Lord Nelson muharebe gemileri Rumeli Mecidiye tabyasına ateşe başladılar. 12.00’de Weymouth kruvazörü, Kumkale arkasından göründü ve Yenişehir’i bombardımana başladı. Triumph muharebe gemisi de Dardanos tabyasına ateşe başladı. 12.20’de Çimenlik tabyası cephaneliğine bir mermi vurarak dumansız barut hartuçlarını tutuşturdu. 12.25’de Anadolu Hamidiye tabyasında kışlaya düşen bir mermi kışlanın kalan bölümünü yaktı. 13.00’te bombardıman yoğunlaştı.</p>
				<p class="normal">13.15’te Kumkale arkasından Irresistible, Cornewallis, Venge-ance, Seddülbahir doğrultusunda ilerleyerek ortadaki gemilerin yanına yaklaşmaya başladılar. 13.20’de Anadolu Hamidiye tabyası ateşe başladı. Fransız Bouvet gemisini ateş altına aldı. 14.00’e doğru bataryaların atışlarında ağırlaşma görülmeye başlandı. Anadolu Hamidiye tabyası tarafından ateş altına alınan Fransız Bouvet gemisine birkaç vuruş yapıldı. Duman yükselerek gemi yan yatmaya başladı ve üç dakika sonra battı. </p>
				<p class="normal">14.10’da birleşik filonun ateşi hafifledi. 15.00’te ateş yeniden şiddetlendi. Anadolu Hamidiye tabyası, Agamemnon muharebe gemisini ateş altına aldı. 15.20’de Anadolu Hamidiye tabyası yeniden ateşini Irresistible’ye yöneltti. 16.30’da Irresistible, iskele yönüne yattı. Akıntı doğrultusunda çalkalanmaya başladı. </p>
				<p class="normal">17.00’de birleşik filodan beş muharebe gemisi Bozcaada doğrultusunda çekildi. 17.30 sıralarında büyük hasar gören Rumeli Mecidiye tabyasında ayakta kalan Onbaşı Seyit, arkadaşı Ali’nin de yardımıyla kaldırdığı mermiler ile Ocean’a ateş etti. Kısa düşen iki atımdan sonra üçüncü atım Ocean’ı dümen tertibatından vurdu. Manevra kabiliyetini kaybeden Ocean saat 18.05’te Irresistible’nin 1 mil kadar uzağındayken sancak tarafından mayına çarptı. Gemi komutanının muhriplere verdiği emirle Ocean’ın personelini boşalttılar. Saat 19.30’da gemi terk edildi<sup class="calibre3"><a href="../Text/canakkale_split_117.html#footnote-291-86" id="footnote-291-86-backlink" name="footnote-291-86-backlink">[86]</a></sup>. 18.00’de hasara uğrayan gemiler Boğaz’da bırakılarak diğer gemiler yavaş yavaş geri çekilmeye başladı. Akşama kadar süren deniz muharebesinde ateş kesilmiş oldu.</p>
				<p class="normal">18 Mart’ta Boğaz’ı donanmayla geçmek için yapılan büyük taarruz İtilaf Devletleri için yenilgi, bizim için zafer ile sonuçlandı. Dünyanın en modern zırhlıları bol cephaneli ağır toplarıyla, tabya ve bataryalara gün boyunca sürdürdükleri bombardımanla Boğaz’ı cehenneme çevirmişlerdi. Sonuçta güçlerinin üçte birini kaybederek geri çekilmişlerdir<sup class="calibre3"><a href="../Text/canakkale_split_118.html#footnote-291-87" id="footnote-291-87-backlink" name="footnote-291-87-backlink">[87]</a></sup>. </p>
				<p class="normal">Çanakkale Boğazı’nın her iki yakasında bulunan tabya ve bataryalardaki top sayısı 230’u bulmaktaydı. 18 Mart 1915 günü bu 230 toptan 82’si muharebeye katılmıştır<sup class="calibre3"><a href="../Text/canakkale_split_119.html#footnote-291-88" id="footnote-291-88-backlink" name="footnote-291-88-backlink">[88]</a></sup>. </p>
			<p class="normal">Çanakkale Müstahkem Mevki Komutanlığı hasara uğrayan tabya ve bataryaların hasarlarını kısa zamanda gidermiştir.</p>

</div>
<div class="calibre1" id="calibre_pb_26"></div>
</body>
</html>