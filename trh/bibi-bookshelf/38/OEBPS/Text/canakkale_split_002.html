<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<h1 class="h1baslik" id="calibre_toc_1">Editörden</h1>
			<p class="normal">Muzaffer Albayrak</p>
			<p class="normal">albayrakmuzaffer@yahoo.com</p>
				<p class="normal">Yeditepe Yayınevi olarak “Yakın Tarih İncelemeleri” adıyla bir dizi yayınlamak amacındayız. Bu dizide yakın tarihimizde vukua gelmiş önemli olayları dosyalar hâlinde inceleyeceğiz. Bunu yaparken esas alacağımız yazılar; bu olayları bizzat yaşayıp şahit olanların verdikleri konferanslar, yazdıkları raporlar ve küçük risaleler yanında, konuyla ilgilenen araştırmacıların makaleleri oluşturacaktır. Belirlenen dosya ile alakalı olarak bu dosyayı değişik vechelerden inceleyen makalelerle parçadan bütüne gitmeye çalışacağız. Makalelerin, incelenen olayın farklı ve pek bilinmeyen yönlerini gözler önüne seren, spesifik ve özgün yazılardan oluşması hedefimizdir. Burada temel ilkemiz, makalelerin ciddi, bilgi ve belgeye dayanan objektif yazılar olmasıdır.</p>
				<p class="normal">Yakın Tarih İncelemeleri dizisinin ilk dosyasını Çanakkale Savaşları’na ayırdık. Son yıllarda üzerinde çokça yazılıp çizilen, araştırma yapılan bu savaşların bizim açımızdan önemi hiç şüphesiz çok büyüktür. Biz bu savaşın değişik cephelerini, fevkalade kanlı ve çetin, her biri iman ve fedakârlık sahneleriyle dolu mücadelelerini bir araya getirmeye çalıştık.</p>
				<p class="normal">Dosyanın ilk yazısı olaya şahitlik etmiş bir kurmay subayın Osmanlıca olarak hazırladığı ve tarafımızdan çevrilerek sadeleştirilen “Büyük Savaş’ta Çanakkale Seferi” isimli risaledir. Bu risaleyi yazan kurmay subay da Bursalı Mehmet Nihat Bey’dir. Mehmet Nihat Bey askerî tarih üzerinde pek çok eser kaleme alan, hakikaten çok değerli bir kurmay subay ve askerî tarihçidir. Çanakkale Savaşları üzerine yazmış olduğu bu risaleyi; Şehitlikleri İmar Derneği adına, derneğin üyesi edebiyatçı Süleyman Nazif tarafından yapılan talep ve rica üzerine hazırlamıştır. Çanakkale Savaşlarının tamamını gösterir kısa bir kitapçık hazırlanmasının zorluğu düşünüldüğünde; Mehmet Nihat Bey’in savaşın seyrine ilaveten, zamanın siyasî ortamını, Çanakkale bölgesinin coğrafî özelliklerini, savaşın sebeplerini fevkalade bir vukufla ele alışı bu risaleyi son derece değerli kılmaktadır.</p>
				<p class="normal">Çanakkale Savaşlarında başından sonuna kadar bulunmuş bu savaşta yaralanmış bir subay olan Binbaşı Halis (Ataksor) Bey’i tanıtan yazıyı torunu S. Serdar Halis Ataksor hazırladı. Hayatını vatan ve milleti için mücadeleye vakfetmiş bu cesur ve fedakâr subayın özellikle Çanakkale’de yapmış olduğu vatan hizmeti, şahitlerin dilinden çok güzel verilmiş.</p>
				<p class="normal">Çanakkale Savaşlarına şahitlik etmiş bir başka isim olan 27. Alay komutanı Yarbay Şefik (Aker) Bey’in Arıburnu Muharebelerinin ilk üç gününü anlattığı raporu da savaşla alakalı bir belge niteliğindedir. Şefik Bey’in ağzından yazılmış olup Halis Ataksor’dan intikal eden Osmanlıca belgelerin arasından çıkan bu rapor; Binbaşı Halis Bey’in torunu S. Serdar Halis Ataksor tarafından konuyla ilgilenenlerle paylaşılmak üzere yayınlanması düşünülmüş, bu amaçla araştırmacı Melike Bayrak tarafından Osmanlıcadan çevrilmiş, sadeleştirilmesi de tarafımızdan yapılmıştır. </p>
				<p class="normal">Bu raporun daha iyi anlaşılması bakımından kısa bir açıklama yapmakta fayda olduğu kanaatindeyiz: </p>
				<p class="normal">Anlatımı ve muhtevası göz önüne alındığında Şefik Bey’e ait olduğu ve muhtemelen Eylül-Ekim 1915 tarihinde üst makamların isteği üzerine hazırlandığı anlaşılan rapor; 25 Nisan’da Arıburnu’na yapılan düşman çıkarmasını ve bu çıkarmayı takip eden üç gün içinde vuku bulan harekâtı anlatmaktadır. Bu raporun niçin Halis Bey’in evrakının arasından çıktığı sorusuna cevap olarak, şahsî kanaatimize göre diyebiliriz ki; bu raporu yazarken Şefik Bey 19. Tümen komutanıdır, muhtemelen 27. Alay’la alakalı olan bu raporu, o sırada 27. Alay komutanlığında halefi olarak bulunan Binbaşı Halis Bey’le birlikte hazırlamıştır ve raporun bir nüshası da Halis Bey’de kalmıştır. </p>
				<p class="normal">Şefik Bey’in 1935’te Askerî Mecmua’da yayınladığı “Arıburnu Savaşları ve 27. Alay” isimli kitabıyla temel olarak örtüşse de Şefik Bey’in bu raporu daha resmi bir ifade ile yazılmış olup 1935’teki kitabına almadığı bazı bilgi ve anekdotları da ihtiva etmektedir. Bu bakımdan orijinal ve belge niteliği taşıyan bu raporu okuyucuyla paylaşmamıza vesile olan S. Serdar Halis Ataksor’a teşekkürü bir borç biliriz.</p>
				<p class="normal">İskoçya’da başlayıp Gelibolu Yarımadası’nın derin ve korku verici Zığındere vadisinde sürecek -birçokları için bitecek- 7/Royal Scots Taburu’nun hikâyesini Dr. Tuncay Yılmazer’in makalesinde buluyoruz. Bu makalede özelde 7/Royal Scots Taburu’nu; genelde Çanakkale Savaşlarında en fazla zayiatı verdiğimiz, adeta bir boğazlaşmanın yaşandığı Zığındere Muharebelerini ve Türk askerinin ölümü hiçe sayarcasına fedakârca verdiği mücadeleyi Dr. Tuncay Yılmazer’in çarpıcı ve akıcı anlatımıyla derinden hissediyoruz.</p>
				<p class="normal">Savaş Karakaş makalesinde bizleri savaşın “derinlerdeki tanıkları”yla buluşturuyor. Çanakkale Savaşları öncesinde ve esnasında Çanakkale Boğazı ve Marmara’da faaliyet gösteren düşman denizaltılarından batan/batırılanlara ve bu denizaltıların saldırısına hedef olarak batan gemilerimize ulaşmayı başaran Savaş Karakaş ve ekibinin sualtı çalışmalarını ve hazırladıkları belgeseli anlatan son derece dikkate değer ve ilginç bir makale.</p>
				<p class="normal">Arıburnu’na yapılan Anzak çıkarmasını karşılayan 27. Alay’ın 2. Taburuna mensup 4. Bölüğün kendini feda edercesine vermiş olduğu mücadeleyi Ahmet Yurttakal hazırladı.</p>
				<p class="normal">Çanakkale deniz savaşları esnasında 4 Mart 1915’te Seddülba-hir’e yapılan ve 25 Nisan çıkarmasının provası sayılabilecek olan lokal bir çıkarma hareketini ve karaya çıkmış olan düşman birliğini püskürten Türk müfrezesinin içinde bulunan Bigalı Mehmet Çavuş’un kahramanlığını bize İslâm Özdemir aktarıyor.</p>
				<p class="normal">Çanakkale’de gerçekleşen deniz ve kara muharebeleri hem Rumeli -Gelibolu Yarımadası- hem de Anadolu yakasında vuku bulmuştur. Ancak Anadolu yakasında cereyan eden muharebeler çoğunlukla Gelibolu Yarımadası’nda yaşanan büyük ve kanlı kavganın gölgesinde kalarak unutulmaya yüz tutmuştur. Melike Bayrak makalesinde Anadolu yakasında gerçekleşen deniz ve kara muharebelerini bize yeniden hatırlatıyor ve epeyce ayrıntılı bir şekilde anlatıyor.</p>
				<p class="normal">25 Nisan’da değişik bölgelere yapılan çıkarmaların her birini ayrı ayrı değerlendirerek her iki tarafın doğru ve hatalarını inceleyen, çıkarmalar hakkında yanlış olarak bilinen bazı hususları ortaya koyan Özge Gürkan’ın makalesi, topyekûn çıkarma harekâtı üzerine yapılmış derleyici bir çalışma.</p>
				<p class="normal">“Bulutun götürdüğü tabur” “kaybolan alay” gibi anlatımlarla paranormal bir olaya büründürülen, metafizik menkıbe ve mizansenlere konu olan hatta “UFO”larla irtibatlandırılan Norfolk Taburu’nun hikâyesini Dr. Tuncay Yılmazer etraflıca ele almış. Norfolk Taburu’na aslında ne olduğunu, olayın gerçek yüzünü bu makalede bulabilirsiniz.</p>
				<p class="normal">Çanakkale Savaşlarının değişik yönlerini ele alan, mücadelelerin arka planına inmeye çalışan, az bilinen ve/veya bilinmeyen hususları ortaya koyan makaleler yanında; savaşın birinci dereceden kaynağı makamında olan subayların Osmanlıca olarak kaleme aldığı risalelerden oluşan kitabımızın konuyla ilgilenenlere ve okuyucuya faydalı olacağı kanaatindeyiz. Bu münasebetle makale göndererek araştırma ve düşüncelerini bizim vasıtamızla okuyucuyla paylaşan değerli araştırmacılarımıza yayınevi olarak şükranlarımızı sunarız.</p>
</body>
</html>