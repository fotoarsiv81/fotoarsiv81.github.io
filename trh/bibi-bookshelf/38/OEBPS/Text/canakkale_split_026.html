<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<div class="chapter">
			<p class="h2baslik"><span class="idebold">19 Mart’tan 25 Nisan’a Kadar Yapılan Hazırlıklar:</span></p>
				<p class="normal">18 Mart 1915 tarihinden sonra birleşik filo Çanakkale Boğazı’na ciddi bir saldırıda bulunmamıştır. Her gün birkaç gemi ile Boğaz gözetlenmiş ve ara sıra birkaç gemi Boğaz’a girerek merkez tabyalarını, İntepe, Tenger, Kumkale, Seddülbahir’i bombardıman etmiştir. Mayın arama ve ışıldakları tahrip etmek için uğraşmışlar fakat her defasında Türk topçusunun ateşine maruz kalarak geri çekilmişlerdir. Uçaklar da keşif faaliyetlerine devam etmişlerdir.</p>
				<p class="normal">Müstahkem Mevki Komutanı Cevat Paşa, İngiliz ve Fransızların Boğaz muharebesinde uğradıkları yenilgi karşısında karadan büyük bir çıkarma harekâtına girişebileceklerini düşünerek mevcut savunma düzenini tamamlayıcı değişikliklere gidilmesini 20 Mart’ta Başkomutanlığa önerdi. 22 Mart’ta Başkomutanlık Cevat Paşa’nın önerisine vermiş olduğu cevapta; 9. Tümen’in birliklerinin konuşunda bir değişikliğe gidilmeden olduğu yerde kalmasını, 19. Tümen’in Saros Körfezi ve Anadolu kıyılarından yapılabilecek çıkarma girişimlerine karşı kullanılmak üzere 3. Kolordu’ya bağlı kalarak Eceabat’ta toplu halde bulunmasını, 11. Tümen’in, Anadolu yakasına yapılabilecek bir çıkarmaya karşı aynı bölgede kalmasını belirtiyordu. </p>
				<p class="normal">Müstahkem Mevki Komutanlığı, Başkomutanlığın emri dâhilinde çıkarmalara karşı Mart sonuna kadar düzenlemeler yaparak önlem almış, birliklerin şu şekilde düzenlenmesini emretmiştir: </p>
			<p class="normal">Anadolu yakasında bulunan birlikler; </p>
				<p class="normal">Albay Refet komutasında ve 33., 127., 64. Piyade Alayları, Beyoğlu Seyyar Jandarma Alayı, 1. Sahra Topçu Alayı, 8. Sahra Topçu Alayı’nın 3. Dağ Topçu Taburu’ndan oluşan 11. Tümen’in karargâhı Çiftlik ve Tevfikiye’de bulunmaktadır. </p>
				<p class="normal">Görevi: Karantina’dan Kumkale’ye kadar olan Çanakkale Boğazı’nın iç kesimi ile Kumkale-Yeniköy-Beşige’ye dek olan kesimin gözetleme ve savunulması, Beşige’den Akçay İskelesi’ne kadar uzanan Anadolu kıyı kesiminin zayıf birliklerle gözetlenmesi, Karantina ile Menderes Çayı ağzından başlayarak Kumkale dolayı ile Yeniköy bölgesinin bir piyade alayıyla savunulması, Beşige’den itibaren güney kıyı kesiminin jandarma ile gözetlenmesidir. </p>
				<p class="normal">64. Alay ve 8. Sahra Topçu Alayı’nın 3. Taburu’ndan oluşturulacak tümen ihtiyatı, Tevfikiye bölgesinde toplu bulundurulacaktır. </p>
				<p class="normal">126. Piyade Alayı, Müstahkem Mevki emrinde Çanakkale’de kalarak, Çanakkale-Karantina arasındaki kıyı kesiminin gözetlenmesi ve Ulupınar sırtlarındaki tahkimatın tamamlanmasına çalışılacaktır. </p>
				<p class="normal">Aynı emir gereği, 9. Tümen Karargâhı 24 Mart sabahı Eceabat’a alınarak Gelibolu yarımadasındaki yerleşmeye başlamıştır<sup class="calibre3"><a href="../Text/canakkale_split_120.html#footnote-291-89" id="footnote-291-89-backlink" name="footnote-291-89-backlink">[89]</a></sup>.</p>
				<p class="normal">Birleşik filonun Boğaz’ı zorlayarak Marmara’ya buradan da İstanbul’a yönelme planlarını yineleyebilecekleri gözden uzak tutulmadı. Donanma ile başarıya ulaşılamayan deniz harekâtının karadan da denenebileceğini hesaba katan Başkomutanlık, Gelibolu Yarımadası’na yapılabilecek çıkarma operasyonlarına karşı bölgedeki kara birliklerini güçlendirmeye karar verdi. Bu amaçla Boğaz’ın karadan gelecek olan saldırılara karşı savunma görevi için 5. Ordu kuruldu. 24 Mart 1915’te 5. Ordu’nun komutanı olarak Liman von Sanders atandı. Ordu karargâhı Gelibolu’daydı.</p>
				<p class="normal">25 Mart tarihinde Başkomutanlık ilgili birliklere gönderdiği emirde; <span class="ideitalik">“Çanakkale Müstahkem Mevki civarında ve Gelibolu Yarımadası’nda bulunan birliklerden 9. Tümen’in dâhil olduğu 3. Kolordu, 11. ve 5. Tümenlerle, jandarma alayları ve 64. Piyade Alayı’ndan oluşan 5. Ordu’nun kurulduğu, ordu komutanlığına Mareşal Liman von Sanders’in atandığı”</span> bildirilmiştir. Liman von Sanders, 26 Mart 1915’te 5. Ordu’daki görevine başlamıştır. </p>
</div>
<div class="calibre1" id="calibre_pb_27"></div>
</body>
</html>