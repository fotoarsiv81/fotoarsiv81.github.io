<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>canakkale</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:40806f81-e1bb-40a7-aeb0-3ff2bb8b16a9" name="Adept.expected.resource"/>
</head>
  <body class="calibre">
<h1 class="h1baslik" id="calibre_toc_10">25 Nisan Çıkarmaları Üzerine <br class="chapter"/>Genel Bir Değerlendirme</h1>
			<p class="normal">Özge GÜRKAN</p>
			<p class="normal">sailor_1915@mynet.com</p>
				<p class="normal">Bu makalede 25 Nisan 1915’te Çanakkale Boğazı dış sahillerine yapılan çıkarmalar hakkında ne biliyoruz sorusuna cevap vermeye çalıştım. Çıkarma esnasında her iki tarafın durumunu, doğru ve/veya yanlışlarını netleştirmeyi denedim. </p>
				<p class="normal">18 Mart 1915’te Müttefik filo Çanakkale Boğazı’nı geçemedi ve üç savaş gemisini kaybetti. Türkler o gün, özellikle Nusret ile dökülen 11. mayın hattının yardımıyla başarılı bir savunma gerçekleştirmişlerdi. Ancak o günden itibaren, İtilaf ordusu hazırlıksız olmasına rağmen neye mal olursa olsun Çanakkale Boğazı’nın zorlanacağına kesinlikle karar verilmişti. Bu yüzden yenilenecek harekât için yeni bir plan hazırlandı. Bu planın esas amacı Çanakkale Boğazı’nı filoya açmak olduğundan Boğaz’ın hem Anadolu hem de Rumeli kıyılarındaki tabya ve bataryaların tahrip edilmelerine karar verildi. </p>
				<p class="normal">Düşünüldüğünde Asya kıyılarına çıkarma yapmanın, ordu bir kez ilerlemeye başladıktan sonra, bir yardımı olmayacağı anlaşıldı. Çünkü alan geçmek için çok geniş ve engebeliydi; bunun için yeterli birlik yoktu ve ordu ilerledikçe filodan destek alamayacaktı. Bütün bunların yanı sıra, Türklerin en önemli savunma tahkimatı yarımadadaydı. Çünkü burası aynı zamanda Anadolu yakasına da hâkimdi. Oyalama ve aldatma çıkarmaları da olacaktı ancak sonunda esas çıkarma harekâtının, kara savaşları başladığında ana hedef olacak olan Kilitbahir Platosu’nun da üzerinde bulunduğu Gelibolu Yarımadası’na yapılmasına karar verildi. Plan uygulanacaktı ancak tamamıyla başarılı olacak mıydı?</p>
				<p class="normal">Plana göre Gelibolu Yarımadası’nın güney sahilleri ana çıkarma bölgeleri olacaktı ve Kabatepe’nin kuzeyindeki sahilde harekât geliştikçe Balıkçıdamları’na kadar yayılacak olan ikinci bir çıkarma yapılacaktı. Tabii ki kuvvetleri Kilitbahir Platosu’nda bir araya getirmeden önce, ana hedefe ulaşmak için ele geçirilmesi gereken öncelikli hedefler olacaktı. Bunlar, güneyde Alçıtepe, kuzeyde Sarıbayır Sırtları ve Maltepe hattı idi. Dahası Anadolu yakasında Kumkale’de bir oyalama çıkarması ve yarımadada üzerinde Bolayır’da ve Anadolu yakasında Beşigeler’de aldatma çıkarmaları olacaktı. </p>
				<p class="normal">Genel bir bakış açısıyla iyi hazırlanmış bir plandı. Müttefik kuvvetler harekâta başladıklarında tüm çıkarma sahilleri için filodan az ya da çok destek alabileceklerdi. Bu iyi bir avantajdı. Ayrıca, Müttefik filo tarafından liman olarak kullanılan İmroz ve Limni Adaları Çanakkale Boğazı’na ve Gelibolu Yarımadası’na yakındı. </p>
				<p class="normal">Tabii ki aynı zamanda olumsuz tarafları da vardı. Kilitbahir Platosu ana hedef olarak seçilmişti, ancak Seddülbahir’deki çıkarma sahilleri bu hedefe uzaktı. Ayrıca bu sahiller çıkarma için, özellikle harekât büyük sayıda kuvvetlerle gerçekleştirilecek olursa, yeterince uygun değillerdi. Ancak yine de Kabatepe’nin kuzeyindeki sahilde gerçekleştirilecek olan tâli çıkarma ile destekleneceklerdi.</p>
				<p class="normal">Özetle, plan iyi hazırlanmıştı ancak 25 Nisan 1915 günü geldiğinde hatalar harekâtın en başında başladı. Bu askerî bir harekât olduğundan aynı zamanda askerî strateji de göz önünde bulundurulmalıdır. <span class="ideitalik">“En iyi strateji daima çok kuvvetli olmaktır; evvela genel olarak kuvvetli olmak, sonra da kesin sonuç yerinde kuvvetli olmak. Bu nedenle orduların oluşturulması çabasının dışında stratejinin, kuvvetlerini bir arada tutmaktan daha yüksek ve daha basit bir yasası yoktur”</span> der Clauzewitz. </p>
				<p class="normal">25 Nisan 1915’te Müttefik kuvvetler Seddülbahir’deki Ertuğrul (V) ve Tekke (W) sahillerini ana çıkarma bölgeleri olarak seçmişlerdi. Diğerleri, Hisarlık (S), İkiz (X), ve Pınariçi (Y) sahilleri buradaki Türk kuvvetlerini kuşatmak için kullanılacaklardı. Harekât başladığında hedef sahillerde çok güçlü olmak çok önemliydi ve Müttefik kuvvetler, 29. İngiliz Tümeni, Kraliyet Deniz Tümeni ve Fransız kuvvetlerinden oluşan bu güce zaten sahiplerdi. Ancak, harekâtın en başında kuvvetlerini ayırdılar. Kraliyet Deniz Tümeni ve Fransız kuvvetlerini aldatma ve oyalama çıkarmaları için kullandılar. 29. İngiliz Tümeni ana çıkarma bölgesinde yalnız bırakıldı, böylece en başından esas çıkarma bölgesi zayıf kaldı ve bu onlar için zorluklara sebep oldu.</p>
				<p class="normal">Her bir bölgeden sırasıyla bahsediyor olacağız. Ancak öncelikle o günlerde yarımadadaki sahilleri savunmakla görevli Türk kuvvetleri hakkında kısa bir açıklama yapmak yararlı olur. </p>
				<p class="normal">25 Nisan 1915’te, 25, 26 ve 27. Alayları ile 9. Tümen bu sahilleri savunmakla görevliydi. 27. Alay, kuzey sahillerini (Çamtepe’den Büyük Anafarta Azmak Deresi ağzına kadar) savunmakla görevliydi. 25 Nisan’dan önce 25. Alay güney sahillerini savunmakla görevliydi ancak 22 Nisan’da 9. Tümen komutanı, 25. Alay’ı 26. Alay ile değiştirdi. Bu sebeple, 25 Nisan’da 26. Alay güney sahillerini savunmakla görevliydi ve 25. Alay Kirte kuzeyinde ihtiyat olarak kaldı. </p>
				<p class="normal">Şimdi harekâttan detaylı olarak bahsedebiliriz. Yarımadanın güneyindeki ana çıkarma bölgeleri olan Ertuğrul (V) ve Tekke (W) sahillerinden başlamak daha iyi olacaktır. Ertuğrul (V) Koyu’nu savunan Türk kuvvetleri, 26. Alay 3. Tabur’dan 10. Bölük ve sonradan takviye kuvvet olarak 11. Bölüğün iki takımı idi. Sahilde ve iç kesimlerde tel örgüler ve 4 adet 37 mm.’lik Nordenfeldt uçaksavar topu vardı. Bunların ikisi Ertuğrul Tabyası’nda, diğer ikisi Seddülbahir Kalesi’nde idi. Yabancı kaynaklar burada makineli tüfek olduğundan bahsetse de bu doğru değildir. Uzun bir araştırma sonucunda garip bir noktanın farkına vardığımı söyleyebilirim. Seddülbahir’deki bu silahlar için, yabancı kaynaklar “Maksim makineli tüfekleri” terimini kullanıyorlar ancak Türk kaynakları, kalibresi 37 mm. olan aynı silahlar için uçaksavar terimini kullanıyor. Bunun yanı sıra en önemli nokta şudur ki o günlerdeki Türk ordu kuruluşunda 26. Alay’ın bir makineli tüfek birliği yoktu ve kesinlikle bu alay, ilk gün öğleden sonraya (yaklaşık 16.00 sıraları) kadar başka hiçbir birlikten destek alamamıştır. Bu sebeple, yabancı kaynaklar Ertuğrul (V) Koyu’nda ilk gün ele geçirilmiş bir silahtan söz etse de, eğer gerçekten ilk gün ele geçirildiyse bu dört uçaksavardan biridir. </p>
				<p class="normal">Ertuğrul (V) Koyu’na çıkan örtü kuvvetleri ise 29. Tümen 86. Tugay’ın 1. Royal Munster Fusiliers Taburu, 1. Royal Dublin Fusiliers Taburu’nun 1. Bölüğü ve 29. Tümen 88.Tugay’ın Hampshire Alayı’nın 2. Taburu (iki bölük eksik). Sonradan 1. Royal Dublin Fusiliers Taburu’nun 3. Bölüğü çıkmıştır. Bu örtü kuvvetleri Ertuğrul Koyu’na Albion savaş gemisi ile getirildi, sonra River Clyde ve sonra da Cornwallis takviye etmek için geldiler.</p>
				<p class="normal">Tekke (W) Koyu’na gelince; burayı savunan Türk kuvveti, 26. Alay 3. Tabur’un 12. Bölüğü idi. Sahilde tel örgüler ve denizde lağımlar vardı. Yabancı kaynaklar burada da makineli tüfekler olduğunu söylemektedir. Ancak bu da doğru değildir. Burada daha önce 25. Alay tarafından kullanılan makineli tüfek mevzileri vardı. 25. Alay, 26. Alay ile değiştirildiğinde kesinlikle tüm makineli tüfekler de götürülmüştü. Bu yüzden, makineli tüfekler değil, sadece makineli tüfek mevzileri vardı. Tekke (W) Koyu’na çıkan örtü kuvvetleri 29. Tümen 86. Tugay’ın 1. Lancashire Fusiliers Taburu ve Kraliyet Deniz Tümeni’nin 2. Deniz Tugayı’nın Anson Taburu’nun dört takımıydı. Bu kuvvetler Tekke Koyu’na Swiftsure (himaye) ve Euryalus (refakat) ile getirilmişlerdi.</p>
				<p class="normal">Bu açıklamadan sonra üzerinde düşünmemiz gereken önemli bir nokta vardır. Yukarıda bahsettiğimiz gibi örtü kuvvetleri Ertuğrul Koyu’na Albion ile Tekke Koyu’na ise Swiftsure ve Euryalus ile getirilmişlerdi. Plana göre, bu iki sahil ana çıkarma bölgesi olduğundan, ikisine de aynı derecede önem verilmeliydi. O zaman, böyle önemli bir bölgede başlangıçta Albion niçin yalnız gönderilmişti? Yalnız olmasaydı burayı savunan kuvvetler muhtemelen daha fazla zorluk çekmiş olurlardı.</p>
				<p class="normal">Diğer bölgelerle devam etmeden önce, bahsetmemiz gereken birkaç nokta daha vardır. Öncelikle, tekrar askerî strateji açısından düşünürsek, aynı zamanda hatırlamalıyız ki sahillere taarruz yapan taraf, savunma yapan taraf karşısında daima dezavantajlıdır. Bu sebeple, bu da Müttefik kuvvetler için olumsuzluklardan biri idi. Öte yandan, güneydeki savunma kuvvetlerini değiştirmek dışında Türk kuvvetlerinin, Liman von Sanders’ın kesin olmayan tahminleri sebebiyle yaptığı en büyük hata söz konusuydu. Bu hatanın sonucu olarak büyük sayıda kuvvetlerle savunulmuş olması gereken kıyılar zayıf kaldı. Bu, Müttefik kuvvetler tarafından bir avantaj olarak değerlendirilmeliydi. Ertuğrul Koyu’nda ilerleyemediklerinden Cham-ber diye adlandırılan diğer bir bölgeden bile ilerlemeyi denediler (Royal Dublin Fusiliers’tan yarım bölük ile). Ancak, bu teşebbüs de başarısız oldu. </p>
				<p class="normal">Son olarak, Seddülbahir’deki silahlar hakkındaki açıklamamıza bir noktayı daha eklemekte yarar var. Ertuğrul ve Tekke Koylarının ikisinde de makineli tüfek yoktu ancak buraları savunan Türk kuvvetleri, örtü kuvvetlerine çok yakın bir mesafeden ateş ediyorlardı; yaklaşık 300-400 metre. Şu oldukça kabul edilebilirdir ki hafif silahlar (37 mm.’lik uçaksavarlar) ve hatta tüfekler bu derece yakın bir mesafeden sürekli ateşlendiklerinde, makineli tüfeklerle neredeyse aynı etkiyi yaparlar.</p>
				<p class="normal">İkiz (X) ve Hisarlık (S) sahilleri için eleştiri yapılacak ciddi noktalar bulunmamaktadır. Ancak yine de her ikisinden de kısaca bahsedelim. İkiz (X) Koyu’nu savunan Türk kuvveti 26. Alay 2. Tabur’un 6. Bölüğü idi. Ancak bölüğün sadece 9 ya da 12 askeri İkiz Koyu’nda, bölüğün geriye kalanı Zığındere ağzında idi. Türk kuvvetleri tarafından oluşturulmuş herhangi bir tahkimat yoktu. Sonradan, sabah saat 07.00 civarında 26.Alay’ın 3. Taburu’ndan 9.bölük geldi. İkiz Koyu’na çıkan örtü kuvvetleri ise 29. Tümen 86.Tugay’dan 2. Royal Fusiliers Taburu, bir makineli tüfek bölüğü ve Anson Taburu’ndan bir takım idi. Bu kuvvetler sahile Implacable ile getirildi. Hisarlık (S) Koyu’nu savunan Türk kuvvetleri 26. Alay 2. Tabur 8. Bölük’ten bir takım ve iç kesimlerde 26. Alay 3. Tabur 9. Bölük’ten bir takım idi. Sahilde sadece basit savunma mevzileri vardı. Hisarlık Koyu’na çıkan örtü kuvveti ise 29. Tümen 87.Tugay’dan 2. South Wales Borderers Taburu (1 bölük eksik) idi. Bu kuvvetler sahile Lord Nelson, Vengeance ve Cornwallis ile getirildi.</p>
				<p class="normal">Son olarak, güneyde Pınariçi (Y) Koyu’ndan detaylı olarak bahsedeceğiz. Müttefik kuvvetlerin planına göre Pınariçi (Y) Koyu farklı bir çıkarma bölgesi olacaktı. Bu harekât baskın tarzında bir taarruz olacaktı. İlk gün sabah saat 07.00’ye kadar burayı savunan hiçbir Türk kuvveti yoktu. Bu arada, Zığındere ağzında iki adet Nordenfeldt bulunmaktaydı. Saat 07.00 civarında 26. Alay 2. Tabur’un 6. Bölük takımları geldi. Yaklaşık 09.45 civarında ise takviye olarak 5. Bölüğün 2. takımı geldi. Öğleden sonra ise 25. Alay’ın 3. Taburu geldi. Pınariçi Koyu’na çıkan örtü kuvvetleri 1. King’s Own Scottish Borderers Taburu, South Wales Borderers Taburu’nun bir bölüğü ve 3. Kraliyet Deniz Tugayı’ndan Plymouth Taburu idi. Bu kuvvetler sahile Amethis ve Sapphire ile getirildi. Çıkarma tamamlandığında saat sabah yaklaşık 06.45 idi. Hatırlatırız ki burada yaklaşık 07.00’a kadar hiçbir Türk kuvveti yoktu ve bu çıkarma bölgesi baskın tarzında bir taarruz olarak planlanmıştı. Örtü kuvvetleri sahile çıktıklarında sadece dört Türk askeri görmüşlerdi; ikisi öldü, diğer ikisi de esir alındı. Ancak örtü kuvvetleri iç kesimlere ilerlemediler. Öğleden sonra 04.00 sıralarına kadar ciddi hiçbir çarpışma başlamadı. Eğer örtü kuvvetleri bu şansı kullanıp planladıkları gibi ilerleselerdi başarılı olabilirlerdi. Belki öncelikli güney hedefleri olan Alçıtepe’ye bile ulaşabilirlerdi ancak hiçbir hareket göstermediler.</p>
				<p class="normal">Şimdi güney kesimi bitirdiğimize göre tâli çıkarma bölgesi olan Kabatepe’nin kuzeyindeki sahil hakkında konuşabiliriz. Kuzey sahillerini savunan Türk kuvvetleri 27. Alay 2. Tabur’un 5, 6, 7 ve 8. Bölükleri idi. Bu kuvvetler, kuzey sahilleri boyunca Çam Tepe’den Büyük Anafarta Azmak Dere ağzına kadar dağıtılmışlardı. Sadece 5. Bölük Kabatepe’nin kuzeydoğusunda ihtiyat olarak kalmış idi. Kabatepe’de iki adet 87 mm.’lik mantelli top, iki adet Nordenfeldt ve savunma mevzileri vardı. Kabatepe’nin güneyinde ise dört adet 150 mm.’lik top ve Kanlısırt’ta dört toplu 7. Dağ Bataryası vardı. Brighton Sahili’nde tel örgüler vardı ancak hiç makineli tüfek yoktu. Balıkçıdamları’nda da hiç makineli tüfek yoktu. Makineli tüfekler, Türk kuvvetleri tarafından daha sonraları harekât tepeler üzerinde geliştikçe kullanıldı. </p>
				<p class="normal">Bu bölgeye çıkan örtü kuvvetleri 1. Avustralya Tümeni 3. Avustralya Piyade Tugayı’ndan 9, 10 ve 11. Taburlar idi. Bu kuvvetler sahile London, Prince of Wales, Queen (himayeler), Bachante ve Triumph (refakatler) ile getirildi. Çıkarmanın en başında örtü kuvvetleri bir yanılma yaşamışlardı, yanlış doğrultuda ilerlediklerini fark etseler bile biraz geç idi. Hepsi, sonradan Anzac Koyu adını alan dar bir sahil şeridine çıkmak zorunda kaldılar. Ancak harekât geliştikçe onların ardından çıkmaya başlayan kuvvetler Balıkçıdamları’na kadar yayıldılar. Yabancı kaynaklar bu hatanın, birçok askerlerinin ölümüne sebep olduğunu söylese de bu kısmen doğru idi. Çünkü alan çok dar olmasına rağmen korunaklıydı ve harekât boyunca bu sahil aynı zamanda birçok askerin hayatını kurtardı. Çünkü Kabatepe’de ve bu koyun yukarısındaki tepelerde bulunan Türk topları sahili görüp ateş edemiyorlardı.</p>
				<p class="normal">Son bölümde oyalama ve aldatma çıkarmalarından bahsedeceğiz. İlk gün icra edilen çıkarma harekâtının bu bölümü başarıyla gerçekleştirilmişti. Anadolu yakasında bulunan Türk kuvvetlerinin, yarımadadaki kuvvetlere yardım etmesini engellemek için Kumkale’de bir oyalama çıkarması gerçekleştirildi. Burayı savunan Türk kuvveti 3. Tümen 31. Alay 2. Tabur’dan 6. Bölük idi. İç kesimlerde toplar ve sahilde sadece gözetleme postalarının mevkileri vardı. Kıyıya çıkan örtü kuvveti ise Fransız Kolordusu 1. Tümen’in 2. Colonial Tugayı’nın 6. Colonial Alayı idi. Boğaz’daki akıntıdan dolayı sahile ulaşmaları uzun zaman aldı. Sahile ulaştıklarında saat neredeyse saat 10.00 idi. Fransızlar iki gün boyunca bu bölgedeki Türk kuvvetlerini burada oyaladılar ve 26/27 Nisan gecesi geri çekildiler. </p>
				<p class="normal">Yine Anadolu yakasında, Fransız kuvvetleri tarafından Beşigeler’de bir aldatma çıkarması gerçekleştirildi. Burada, bölgeyi savunan Türk kuvveti olarak 11. Tümen bulunuyordu. Ayrıca yarımadada Bolayır’da bir aldatma çıkarması gerçekleştirildi. Bu iki çıkarma bölgesinde Müttefikler sahile asker çıkarmamış savaş ve nakliye gemilerini çıkarma yapacakmış gibi sahile yaklaştırıp buradaki Türk birliklerini aldatmaya ve oyalamaya çalışmışlardır. Bolayır’da Kraliyet Deniz Tümeni askerleri bütün gün boyunca sahile çıkacak gibi davrandılar ancak kıyıya hiç gelmediler bile. Bu hareket, Liman von Sanders’in bütün bir tümeni ilk gün burada tutmasına sebep oldu. </p>
			<p class="normal1"><span class="idebold">KAYNAKLAR: </span></p>
				<p class="normal">Altay, Fahrettin, <span class="ideitalik">Çanakkale Hatıraları, </span>Arma yayınları</p>
				<p class="normal">Aspinall Oglander, C. F., <span class="ideitalik">Military Operations Gallipoli</span> </p>
				<p class="normal">ATATÜRK, M. Kemal, <span class="ideitalik">Arıburnu Raporları</span></p>
				<p class="normal">Bean, C.E.W., <span class="ideitalik">The Story of Anzacs</span></p>
				<p class="normal"><span class="ideitalik">Büyük Harpte Türk Harbi</span> c. 5, Genelkurmay Yayınları.</p>
				<p class="normal">Clauzewitz, Carl von, <span class="ideitalik">Harp Sanatı</span>, Genel Kurmay Yayınları.</p>
				<p class="normal">Fahri, <span class="ideitalik">1933 Konferansı </span>Askeri Matbaa 1933.</p>
</body>
</html>