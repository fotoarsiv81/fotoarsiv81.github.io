<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Yuval Noah Harari - Homo Deus</title>
<link rel="stylesheet" href="../Styles/Stylesheet.css" type="text/css"/>
<link rel="stylesheet" href="../Styles/Stylesheet-kindle.css" type="text/css"/>
</head>
<body>
 <div class="footnote1">
 <p class="footnote"><a id="a1" href="../Text/Sardav25_0008.xhtml#a1">[1←]</a> (Lat.) Deus. Tanrı, ilah. Yazar insan türünün bilimsel adı <i>Homo sapiens </i>ile bir kelime oyunu yaparak Homo deus (tanrı insan) terimini türetiyor, -çn</p>
 </div>

 <div class="footnote1">
 <p class="footnote"><a id="a2" href="../Text/Sardav25_0008.xhtml#a2">[2←]</a> (İng.) Life Sciences. Yaşambilimleri. Yaşayan organizmaları araştıran bilim dallarının yanı sıra biyoetik gibi konularla da ilgilenen disiplinlerarası bir alandır. Biyoloji bilimleri merkezde olmak üzere, moleküler biyoloji ve biyoteknoloji gibi başlıkların gelişmesiyle özelleşmiş ve çeşitli üniversitelerde ayrı kürsüler kurulmuştur, -çn</p>
 </div>

 <div class="footnote1">
 <p class="footnote"><a id="a3" href="../Text/Sardav25_0011.xhtml#a3">[3←]</a> (İng.) Anthropocene. Jeolojik zaman cetvelinde, insan türünün yerküreye etki etmesiyle başladığı düşünülen devredir. Devreler (epoklar) jeokronolojik birimler arasında çağlardan uzun devirlerden kısa, on milyonlarca yılı ifade edebilen süreçlerdir. Nobel ödüllü kimyacı Paul Crutzen tarafından ortaya atılan Antroposen terimi, başlangıç tarihi tartışmalı olduğu için halihazırda tanımlanmış otuz dört devrenin sonuncusu olarak henüz kesin kabul görmemiştir, -çn</p>
 </div>

 <div class="footnote1">
 <p class="footnote"><a id="a4" href="../Text/Sardav25_0012.xhtml#a4">[4←]</a> (İng.) Synapse.Nöronların diğer nöronlara ya da kas veya salgı bezleri gibi nöron olmayan hücrelere mesaj iletmesine olanak tanıyan özelleşmiş bağlantı noktaları, -çn</p>
 </div>

 <div class="footnote1">
 <p class="footnote"><a id="a5" href="../Text/Sardav25_0012.xhtml#a5">[5←]</a> Yazarın metnin orijinalinde verdiği İngilizce altyazılı, daha uzun videonun linkine kitabın sonundaki notlarda ya da YouTube'da "Ceauşescu’s last speech" kelimelerini aratarak ulaşabilirsiniz, -çn</p>
 </div>

 <div class="footnote1">
 <p class="footnote"><a id="a6" href="../Text/Sardav25_0016.xhtml#a6">[6←]</a> (İng.) Indulgence. Ortaçağda halktan para toplamak amacıyla Papa tarafından günah çıkarma ve ölümden sonra cennete gitme vaadiyle satılan belgelerdir. Katolik öğretisinde kişinin "günahtan için çekmesi gereken cezayı azaltmanın bir yolu" anlamına gelir. Kişi günahı bağışlandıktan sonra rahibe ödemesi gereken kefareti indirebileceği gibi, ölümden sonra Araf'taki günahlardan arınma sürecinde çekeceği cezalardan da bu belgeyle kurtulabilir, -çn</p>
 </div>

 <div class="footnote1">
 <p class="footnote"><a id="a7" href="../Text/Sardav25_0017.xhtml#a7">[7←]</a> (İng.) Robber-baron. Ortaçağda arazilerinden geçen yollarda haraç kesen feodal lordlar için kullanılan Almanca Raubritter kelimesinden gelen robber-baron, 19. yüzyılda zenginliklerine zenginlik katmak için türlü türlü yola başvurmaktan kaçınmayan Amerikalı işadamlarını eleştirmek için kullanılmaya başlanmış ve daha sonra Sovyetler için bir propaganda malzemesi hâline gelmiştir, -çn</p>
 </div>

 <div class="footnote1">
 <p class="footnote"><a id="a8" href="../Text/Sardav25_0017.xhtml#a8">[8←]</a> Japon lider Abe'nin adıyla İngilizcede ekonomi anlamına gelen economics arasında bir kelime oyunu yapılarak türetilen terim, Abe'nin benimsediği Keynesçi ekonomik büyüme politikalarını tanımlamak için kullanılır. Economics kelimesinin kökeni ev idaresi anlamına gelirken, Abe İngilizce argoda ereksiyon olarak da kullanılmaktadır, -çn</p>
 </div>

 <div class="footnote1">
 <p class="footnote"><a id="a9" href="../Text/Sardav25_0017.xhtml#a9">[9←]</a> Stalin'in liderliğinde 1928-1940 yılları arasında tanm sektörünün kolhoz ve sovhaz adı altında iki farklı tür kolektif çiftliklere dönüştürülmesi projesine verilen addır. Kolhoz sıklıkla bireysel arazilerin birleştirilerek kooperatif yapısı altında toplanmasıyken, sovhoz kamulaştırmayla el konulmuş, daha gelişmiş "tarım fabrikaları” niteliğinde işleyen devasa devlet arazileriydi. -çn</p>
 </div>

 <div class="footnote1">
 <p class="footnote"><a id="a10" href="../Text/Sardav25_0017.xhtml#a10">[10←]</a> (Rus.) Kulak. Rusya'da Çarlık döneminde arazi sahibi varlıklı çiftçilerdir. Ekim Devrimi'yle sömürgeci olarak adlandırılıp, Stalin döneminde kolektivizasyon hareketi içinde dağıtılmışlardır. -çn</p>
 </div>

 <div class="footnote1">
 <p class="footnote"><a id="a11" href="../Text/Sardav25_0018.xhtml#a11">[11←]</a> (İng.) Kötü olma. Rivayete göre 2000'lerin başında bir toplantı sırasında, Google’ın ilk mühendislerinden Amit Patel ya da Paul Buchheit tarafından, şirketin değerlerini özetlemek amacıyla söylenmiş ve Google’ın gayriresmi sloganı hâline gelmiştir. Şirket geçtiğimiz yıllarda bu sloganın temsil ettiği değerlerden saptığı iddiasıyla eleştirilmiştir, -çn</p>
 </div>

 <div class="footnote1">
 <p class="footnote"><a id="a12" href="../Text/Sardav25_0018.xhtml#a12">[12←]</a> Formülün unsurları birbirlerinin yerine geçebildikleri için bir çarpma işlemiyle ifade edilmektedir. En azından ortaçağ eğitimine göre İncil’i mantığın yardımı olmadan anlamak mümkün değildi. Eğer mantık değeriniz sıfırsa İncil'deki her sayfayı okusanız bile elinizdeki bilgi de sıfırdı, öte yandan kutsal metinler hakkındaki bilginiz sıfırsa, mantığın size hiçbir faydası olmazdı. Eğer formülü toplama işlemiyle ifade etseydik, mantığı yüksek biri kutsal metinler hakkında hiçbir şey bilmese de hâlâ birtakım bilgilere sahip diyebilirdik. Bize uygun gelen bu yaklaşım ortaçağ eğitiminde kabul görmezdi.</p>
 </div>

 <div class="footnote1">
 <p class="footnote"><a id="a13" href="../Text/Sardav25_0018.xhtml#a13">[13←]</a> ABD siyasetinde, liberalizm oldukça dar bir tanımla yorumlanır ve "muhafazakarlıkla karşılaştırılır. Liberalizm teriminin geniş anlamına bakıldığında ABD’li muhafazakarların çoğu aslında liberal de sayılır.</p>
 </div>

 <div class="footnote1">
 <p class="footnote"><a id="a14" href="../Text/Sardav25_0018.xhtml#a14">[14←]</a> ABD'de California eyaletindeki liberal Berkeley şehrinin takma adı. -çn</p>
 </div>

 <div class="footnote1">
 <p class="footnote"><a id="a15" href="../Text/Sardav25_0018.xhtml#a15">[15←]</a> (İng. kısaltma) <i>Mutually Assured Destruction</i>: Karşılıklı garantili yok olma, olarak bu askeri doktrin, nükleer silahları kullanma tehdidiyle iki tarafı da büyük risk altında bırakarak bir savunma stratejisi geliştirmeyi amaçlar. Soğuk Savaş'ın seyrini belirlediği düşünülen teori, fikren II. Dünya Savaşı'na dayansa da 1960'larda ABD Savunma Bakanı Robert McNamara tarafından resmi olarak ilan edilmiştir, -çn</p>
 </div>

 <div class="footnote1">
 <p class="footnote"><a id="a16" href="../Text/Sardav25_0018.xhtml#a16">[16←]</a> (Alm.) Yıldırım savaşı, II. Dünya Savaşı'nda hızlı saldırıp düşmanın savunma geliştiremeden yok edilmesini öngören Alman savaş doktrini, -çn</p>
 </div>

 <div class="footnote1">
 <p class="footnote"><a id="a17" href="../Text/Sardav25_0020.xhtml#a17">[17←]</a> (İng.) "<i>Polly wants a cracker.</i>" Bu deyimin kökenine dair farklı rivayetler olsa da, genel kanı Robert Lewis Stevenson'ın <i>Hazine Adası</i>'ndaki papağanının tekrarladığı replik olarak popülerleştiğidir. Papağan Polly'nin her koşulda kraker istemesi gibi, koşullardan bağımsız olarak talebinde ısrara olma anlamına gelen bir deyim olarak kullanılmıştır. "Crack" kelimesi İngilizcede krakerin yanı sıra bir uyuşturucunun da adı olduğundan deyim zamanla farklı yan anlamlar kazanmıştır.</p>
 </div>

 <div class="footnote1">
 <p class="footnote"><a id="a18" href="../Text/Sardav25_0022.xhtml#a18">[18←]</a> (İng.) Tuhaf. Takip eden iki paragraf içinde detaylı olarak açıklanacağı gibi yazar kelime oyunuyla oluşturulmuş bir terim kullanmaktadır. WEIRD, yani tuhaf anlamına da gelen kısaltma Western [Batılı], Educated [Eğitimli], Industrialised [Sanayileşmiş], Rich [Zengin] ve Democratic [Demoktratik] kelimelerinin baş harflerinden oluşur. Bu terim, psikoloji deneylerinde denekleri oluşturan grupların ortak özelliklerini nitelemektedir, -çn</p>
 </div>

 <div class="footnote1">
 <p class="footnote"><a id="a19" href="../Text/Sardav25_0023.xhtml#a19">[19←]</a> Eyalet, bölge anlamlarına gelen ve SSCB döneminde önemli bir yere sahip olan bu yerleşim birimleri özerk cumhuriyet kavramından sonra gelirdi.</p>
 </div>

 <div class="footnote1">
 <p class="footnote"><a id="a20" href="../Text/Sardav25_0023.xhtml#a20">[20←]</a> (İng.) Internet of Things. Gündelik hayatta kullanılan her türlü fiziki nesnenin çeşitli elektronik düzeneklerle internete bağlanmasıyla yaratılan iletişim ağıdır. Bahsi geçen nesnelerin tekil anahtar adı verilen özgün bir kimlikle internete bağlanabilmesi ve birsensöre sahip olması gerekir, böylece nesne dünyanın herhangi bir noktasından erişilebilir hâle gelir, -çn</p>
 </div>

 <div class="footnote1">
 <p class="footnote"><a id="a21" href="../Text/Sardav25_0023.xhtml#a21">[21←]</a> Düzenli olarak güncellenen haber siteleri ve bloglar gibi kanalların yeni bilgiler yayımlamak için kullandıktan iletişim protokolüdür. Kaynaklardaki her güncellemeyi kullanıcılara ileterek bir nevi abonelik sistemi sağlar, -çn</p>
</div>
</body>
</html>