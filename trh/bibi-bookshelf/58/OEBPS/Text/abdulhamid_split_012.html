<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abdulhamid</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">IX</h1>

  <p class="normal">“Cemiyet-i muhtereme”, Bosna ve Hersek Bulgaristan ve Girit meselelerini protesto olmak üzere Sultanahmet Meydanı’nda büyük bir miting yapmaya karar verdiğinden Cemiyetin gazeteleri olan <span class="ideitalik">Tanin</span> ve <span class="ideitalik">Şûra-yı Ümmet</span> halkı bu mitinge davet etmeye başladılar.</p>

  <p class="normal">30 Eylül 1324/13 Birinciteşrin 1908 sabahı halk takım takım Sultanahmet Meydanı’na toplanmaya başladılar. Büyük küçük bütün mektepler talebesi de muallimleri refakatinde, oraya getirildiler. Meydanın ortasında bir kürsü kurulmuştu. Çok geçmeden Sultanahmet ve Ayasofya Meydanları, iğne atılsa yere düşmeyecek surette doldu. Kürsüden müteaddit hatipler, şiddetli ve ateşli nutuklar söylediler. Halk bağırıp çağırdı, protesto telgrafları yazılarak büyük devletlere gönderildi.</p>

  <p class="normal">Bütün bunlardan da bir fayda olmadı. Hükümetin geceli gündüzlü çalışmaları da işe yaramadı. Avusturya - Macaristan hükümeti ilhak beyannamesini geri almaya razı olmadı. Avrupa devletlerinin işe müdahaleleri üzerine birçok müzakereler, yazıp çizmeler, gayret ve measiden sonra Avusturya’nın Devlet-i Aliyye’ye bir miktar nakdî tazminat vermesine karar verildi. Adeta Bosna ve Hersek eyaletini para ile satmak demek olan bu teklife efkâr-ı umumiye kızdı ise de, Cemiyet, geri alınması kabil olmadığı anlaşılan bu ilhak işinden bütün bütün eli boş çıkmaktansa bütçeye, belki de bazı hususî keselere yardım edecek olan bu tazminatın alınmasına taraftardı.</p>

  <p class="normal">Şiddetle ve çok sıkı bir surette sürüp giden bu boykotun Avusturya-Macaristan’a yüz milyon franktan fazla zarar verdiğini o vakit ki Avrupa gazeteleri yazıyorlardı. Avusturya - Macar imparatorluğu, başta İngiltere olmak üzere vazı Avrupa devletlerinin tazyikinden ziyade bu zarar ve ziyanın devamına mâni olmak maksadıyla Bosna ve Hersek’teki hükümet emlâki bedeli adıyla altmış iki milyon frank tazminat vermeye razı oldu.</p>

  <p class="normal">Rusya çarlığının tazyik ve taassubu ile de, Bulgaristan istiklâlini tanımaya mecbur kaldığımızdan o iş de bu suretle halledildi.</p>

  <p class="normal">Bir taraftan, yukarıda yazdığım mühim işlerle uğraşıyorlardı. O zaman İttihat ve Terakki Cemiyetinden başka siyasî ve kuvvetli bir parti bulunmadığı cihetle gerek İstanbul’da ve gerek vilâyetlerde Cemiyet namzetleri intihap edildiler.</p>

  <p class="normal">Mebusan ve Âyan Meclislerinin 17 Nisan 1908 tarihinde gelmeleri takarrür eylemiş bulunduğundan, birkaç günden beri silip süpürülen dairelerin o gün sabahtan kapıları arkasında kadar açıldı. Bu daireler Ayasofya’daki yanan adliye binasının birinci ve ikinci katında, birbiri üzerinde bulunan salonlar idiler. 1293/1877’de açılan ilk Meclis-i Mebusan birinci katta, sonradan Ağır Ceza Mahkemesi ittihaz olunan salonu âyan heyeti de onun üstündeki adliye kütüphanesi yapılan salonu işgal ediyorlardı. Bu defa da öyle olacaktı. İşte tam otuz sene kapalı kalan bu iki salon o gün açılmıştı.</p>

  <p class="normal">O gün alaturka saat 6,45/12’de İstanbul’da bulunan ecnebî sefirleri gelerek kendilerine mahsus locaya yerleştiler. Tam saat 7/12,15’de Âyan ve Mebusan gelerek yerlerine oturdular. 7,15/12.30’da da Abdülhamid dört kır at koşulu arabasıyla, yolun iki tarafına dizilmiş askerin ve toplanan halkın arasından, yıldırım gibi geçerek geldi ve locasına girdi.</p>

  <p class="normal">Bütün vükela oradaydılar. Sadrazam Kamil Paşa, elinde tutmakla olduğu nutk-ı hümayun mahfazasını mabeyin başkâtibi Cevat Bey’e –ilân-ı Meşrutiyeti müteakip, “Cemiyet-i muhtereme”nin arzusuyla Cevat Bey başkâtip olmuştu- verdi. O da hitabet kürsüsüne çıkarak okumaya başladı. Bu esnada gerek padişah, gerek mebuslar ve âyan ve gerek orada bulunanların hepsi ayaktaydılar. Koca salonda sinek uçsa işitilecek derecede derin bir sükut vardı.</p>

  <p class="normal">Okunan nutk-ı hümayunun bazı yerleri alkışlandı. Nutkun okunması biter bitmez hünkâr arkasını dönerek locasından çıktı ve hümayun arabasına binerek, geldiği gibi süratle saraya gitti.</p>

  <p class="normal">Ben, nutuk okunurken gözlerimi Abdülhamid’e dikmiş, ona dikkatle bakıyordum. Yüzü her dakika renkten renge geçiyor, kâh soluyor, kâh kızarıyordu. Neşesizliği pek açık görünüyordu.</p>

  <p class="normal">İki gün sonra yapılan toplantı da, söz birliği ile Ahmet Rıza Bey -bu zat burada İdadi müdürü ve sonra Maarif müdürü iken 1900’da memuriyetini bırakarak Paris’e kaçmış ve orada istibdata karşı şiddetli bir mücadele açmıştı- Reis, Edirne mebusu Talât Bey ve Edirne’de posta kâtibi iken Cemiyete intisap ederek mühim hizmetlerde bulunmuştu. Sonradan vezir ve sadrazam olmuş, İstanbul’un işgali sırasında Avrupa’ya kaçmıştı. Berlin’de bir Ermeni fedaisi tarafından katledilmişti -birinci reis vekili ve İzmir mebusu Aristidi Paşa ikinci reis vekili seçildi. Nutk-ı hümayuna verilecek cevabı yazıp hazırlamak için de Talat Bey’in riyaseti altında bir heyet ayrıldı. 13 Kanunuevvel 1324/27 Kanunuevvel 1908 toplantıda hazırlanan sevap okunarak kabul edilmekte padişaha arz olundu.</p>

  <p class="normal">Meclis-i Mebusan’ı, nutk-ı hümayuna verdiği cevap ertesi günü bütün gazetelerde intişar ettiğinden onu herkes okudu. Bir gün sonra da Abdülhamid, Yıldız Sarayı’nda milletvekilleriyle Heyet-i Âyan’a mutantan ve mükellef bir ziyafet verdi. Padişaha son derece düşman olan birkaç mebustan başka bütün mebuslar ve âyan bu ziyafette hazır bulunmuşlardı. Hünkâr misafirlerine pek çok nazik ve mültefit davrandı, hususiyle Ahmet Rıza Bey’i yanı başına oturtarak onunla bir hayli müddet muhtelif hususlar hakkında konuştu.</p>

  <p class="normal">Bosna ve Hersek eyaletinin ve Yenipazar sancağının Avusturya-Macaristan tarafından ilhakı, Bulgaristan istiklali işlerinin meclisten müzakere ve tasdiki esnasında, Avusturya’dan alınmış iki milyon frank almak keyfiyeti ortaya atılarak şiddetli bir münakaşa oldu. Berat -Yanya vilayetinden bir liva merkezi idi- mebusu İsmail Kemal Bey’in riyaset ettiği Arnavutluk mebusların ile Zohrab etrafına toplandığı Ermeni mebusların birleşerek Ahrar Fırkası adıyla yeni bir siyasî fırka kurdukları haber alındı. Bu fırkaya mensup mebuslar otuz beş kişi olduklarından hâlâ ekseriyet İttihat ve Terakki Partisi’nde idi. Fakat bu muhalif fırka, her vesile ile ekseriyet fırkasıyla münakaşa ediyordu ve İttihatçılara, dilediklerini kolayca yapmak imkânını bırakmıyor ve onları uğraştırıyordu.</p>

  <p class="normal">Ahrar Fırkası’nın teşekkülü sebebi, daha doğrusu bu fırkanın kurulmasını çabuklaştıran sebep, bir gün Meclis-i Mebusan’nda İttihat ve Terakki Cemiyeti’nin ileri gelir mebuslarından -pek iyi hatırlamıyor isem de Erzurum mebusu Rıza veya Ziya Paşa olacak- birinin, bir münakaşayı müteakip İsmail Kemal Bey’e bir tokat vurması idi.</p>

  <p class="normal">Bir müddet sonra da Kozmidi ve Boşo Efendiler de riyaset eyledikleri Rum mebusları bir muhalif parti kurdular. İşte bu suretle Meclis-i Mebusan’da üç parti vücuda geldiğinden her toplantıda kıyametler kopmaya başlamıştı.</p>

  <p class="normal">İnkılâptan evvel ve ilan-ı Meşrutiyetin ilk günlerinde bütün halkın takdis ve tebcil eylediği İttihat ve Terakki Cemiyeti, sonradan Cemiyete girmeye bir çare bulan menfaatperestler ve istibdat bakayası yüzünden halk arasında kadir ve itibarını tamamıyla kaybetmişti.</p>

  <p class="normal">Cemiyetin asıl aza ve erkânı, Meşrutiyet için senelerce yabancı memleketlerde, sürgünlerde, hapishanelerde her türlü sefalet ve felâkete katlanarak, canla başla çalışanlar bir tarafa atılmış, bütün kuvvet türedilerin ellerine geçmişti.</p>

  <p class="normal">Vatanın, memleketin selâmet ve saadetinden ziyade kendi keselerini, boğazlarını düşünen bunlar her zaman ve her vesile ile hükümetin işlerine parmak sokuyorlar, kuvvetsiz, usulsüz, hatta akıl ve mantığa mugayir emirler veriyorlar, bunların icrası için büyük küçük memurları zorla tutuyorlar, sözlerini, emirlerini, dinlemeyenleri derhal azlettiriyorlardı.</p>

  <p class="normal">İşte bu yolsuz müdahaleler yüzünden Kâmil Paşa kabinesiyle Cemiyet arasındaki ihtilâf büyüdükçe büyümüş, arttıkça artmıştı.</p>

  <p class="normal">Kabine Ahrar Fırkası’na istinat etmeye, o fırkayı memlekette kuvvetlendirmek için çalışmaya mecbur kaldı. Cemiyetin bu zararlar ve hayatından, nüfuzundan kurtulmak için kabinedeki taraftarlarını değiştirecek heyeti vükelâda bir tasfiye yapmaya lüzum gördüğünden Harbiye ve Bahriye nazırlarıyla diğer bir iki azasını, Meşrutiyet usullerine uygun olmak için istifaya davet etti ise de onlar bunu dinlemediklerinden azil ile Harbiye’ye Ferik Nazım ve Bahriye’ye Hüsnü Paşaları getirdi.</p>

  <p class="normal">Cemiyet, güya Meclis-i Mebusan’ı muhafaza etmek, hakikatte hükümete karşı elinde bir kuvvet bulundurmak maksadıyla Selanik’ten üç avcı taburunu İstanbul’a getirtmiş ve meclisi bunların muhafazası altına koymuştu. Bu taburların zabitan ve efradı, Abdülhamid’in maiyet taburları gibi, meclisin ve cemiyetin muhafızları olduklarından yüz bularak ve yahut öyle emir alarak gemi azıya almışlardı. İkide bir de taşkınlıklarda da bulunuyorlardı. Bunun için Kâmil Paşa bu taburları tekrar Selanik’e göndermek istiyordu. Bu mesele de ihtilâfı bütün bütün alevlendirmişti.</p>

  <p class="normal">Kabinesinde, Kanunuesasi’ye ve usul-i meşrutiyete aykırı olarak azil suretiyle değişiklik yapmasından Kâmil Paşa meclisçe istizaha davet edildi. Paşa bu istizaha cevap vermedi. Bunun üzerine meclis, şiddetli münakaşalarla gece yarılarına kadar devam etti ve neticede ekseriyet ile adem-i itimat kararı verildiğinden kabine sükut etti.</p>

  <p class="normal">Altı ay süren sadareti zamanında, en nazik işleri iyi idare ile sulh ve müsalemeti muhafazaya muvaffak olan Kâmil Paşa’nın yerine, Rumeli vilayetleri umumi müfettişi olup sükut eden kabine de Dâhiliye nâzırı bulunan Hüseyin Hilmi Paşa sadrazam oldu ve kabineyi teşkil etti.</p>

  <p class="normal">Kabine selefinin politikasına devam ediyor, İngiltere ve Fransa’ya istinat ederek iş görmek istemekle beraber İttihat ve Terakki Cemiyetinin, daha doğrusu türedilerin amâline de hizmet ediyordu.</p>

  <p class="normal">Bu sırada İttihat ve Terakki Cemiyeti’nin başına daha büyük bir bela çıktı. Volkancı Derviş Vahdetî’nin, dinî hissiyatı alet ederek külâh kapmak için bazı mutaassıp mürteci, meşrutiyet aleyhtarı, İttihat ve Terakki düşmanı birkaç kişi ile birleşerek kurduğu İttihat-ı Muhammedî Cemiyeti’ni gazetesinden propaganda ediyor, Yerebatan Caddesi’nde, cami-i şerif ittisalinde tuttukları ve cemiyet merkezi yaptıkları evde, müracaat eden binlerce halkı aza kaydediyorlardı.</p>

  <p class="normal">Bir gün -1325/1909 Martı iptidalarında- Derviş Vahdetî <span class="ideitalik">Volkan</span> gazetesinde cuma günü İttihad-ı Muhammedî Cemiyeti tarafından Ayasofya Camii’nde mevlit okutturulacağından bütün Müslümanları oraya davet ediyordu.</p>

  <p class="normal">İttihat ve Terakki Cemiyetinin karşısına müthiş bir dev gibi dikilmek için Derviş Vahdetî ve arkadaşlarının ittihaz ettikleri tedbir çok müthişti. İttihad-ı Muhammedî Cemiyeti mensupları o gün ellerinde yeşil bayraklar olduğu halde, yüksek sesle tekbir getirerek, hissiyat-ı diniyeyi heyecana getirecek ilâhiler okuyarak takım takım Ayasofya’ya geleceklerdi.</p>

  <p class="normal">Cuma günü, salâ verilirken etrafta duyulan tekbir sesleri o çevreyi inletiyordu. Ellerinde yeşil bayraklarla Ayasofya’ya doğru yavaş yavaş ilerleyen binlerce halkın bir kısmı içeri girebilmiş ve bir kısmı da avluda, meydanda kalmıştı.</p>

  <p class="normal">Her an bir arbedenin zuhurundan, bir tecavüz ve taarruzun vukuundan korkuyor ve titriyorduk. Bereket versin ki ufak bir hadiseye meydan verilmedi. Bu nümayişlerin vahim bir netice vermesini düşünen İttihatçılar çok tedbirli davranmış olduklarından, her dakikada zuhuru muhtemel olan kanlı ve feci bir vaka olmadı. Mevlit okundu. Derviş Vahdetî’nin tertibi üzere camiden çıkan halk, kesilen kurbanların arasından geçerek, ellerinde yeşil bayraklar olduğu halde şehrin sokaklarında dolaştılar.</p>

  <p class="normal">Akşama doğru herkes dağılıp evlerine, barklarına gittiklerinden Meşrutiyet taraftarları geniş bir nefes aldılar. Bütün bu gösterişlerin altında başka dolaplar dönüyor, perde arkasını görenler bunları seziyorlardı. Yalnız kabine Harbiye nazırı ve şehirde inzibat asayişiyle alâkadar olanlar derin bir uykuda idiler ve hiçbir şeyden haberleri yoktu.</p>

  <p class="normal">Gazetelerin birbirine karşı tecavüzleri, taarruzları gittikçe artıyordu. Artık matbuat çileden çıkmıştı. Hiç nezahet kalmamış, sövüp saymalar meydan almıştı. <span class="ideitalik">Şura-yı Ümmet</span> ile <span class="ideitalik">Serbestî</span> gazetesinin şiddetli ve taşkın münakaşaları herkesi sinirlendiriyordu.</p>

  <p class="normal">Derviş Vahdetî <span class="ideitalik">Volkan</span>’ı da, İttihad-ı Muhammedî Cemiyeti’nin nâşir-i efkârı olduğundan beri daha ziyade kükremiş, alevlenmiş, etrafına ateş saçıyor, asayiş ve inzibatı tehlikeye koyacak derecede taşkınlıklar yapıyordu.</p>

  <p class="normal">O sırada <span class="ideitalik">Serbestî</span> gazetesi başmuharriri, genç muharrirlerden Hasan Fehmi bir gece (21 veya 25 Mart 1324/3 veya 7 Nisan 1909) Galata Köprüsü’nden geçerken arkasından atılan bir kurşunla katledildi. Bu katil keyfiyeti, başta <span class="ideitalik">Serbestî</span> olduğu halde bütün muhalif gazeteler dillerine doladılar. Bu katli İttihat ve Terakki Cemiyeti’nin yaptırdığını yazdılar. Böyle vakalardan istifadeyi düşünenler, <span class="ideitalik">Serbestî</span> gazetesi sahibi Mevlanzade Rifat Bey’i teşvik ile maktul için, hükümdarlara lâyık bir cenaze alayı tertip ettirdiler. Hatta bu cenaze masrafını Prens Sabahaddin Bey’in verdiğini Mevlanzade’den işitenlerden duydum.</p>

  <p class="normal">Bu cenaze alayında on bini mütecaviz adam vardı. O gün şehir de fena bir vakanın -asıl istenilen o idi- zuhurundan korkuldu ise de yine “Cemiyet-i Muhtereme”nin korkarak tedbirli hareketi sayesinde bir şey olmadı.</p>

  <p class="normal">İttihat ve Terakki, en ziyade çekindiği Fedakâran-ı Millet Cemiyeti’ni dağıtmak için düşündüğü tedbiri icra mevkiine koydu. Sadrazam Hüseyin Hilmi Paşa’ya, Cemiyetin reisi Avnullah Bey’in bir mutasarrıflık ve hatta icap ederse bir valilikle İstanbul’dan uzaklaştırılmasını söylediklerinden sadrazam 7 Mart 1325/20 Mart 1909 günü Avnullah Bey’i Babıâli’ye davet etti. Büyük bir hürmet ve iltifatla kabul edip oturttuktan sonra:</p>

  <p class="normal">“Sizin iktidar ve liyakatinizi bilirim. Irak cihetlerinde uzun müddet bulunmanız, Kürtlerle muarefe ve münasebetiniz, o tarafların ahvaline tam vukufunuzla vatan ve memlekete şu sırada mühim hizmetler göreceğinize şüphe yoktur. Bu günlerde Süleymaniye ve Kerkük cihetlerindeki Hemevend Kürtleri taşkınlıklarını arttırdılar. Sizin onları yola getireceğinize eminim. Bunun için Kerkük mutasarrıfı tayin etmek istiyorum, kabulünüzü rica ederim. Hususiyle bu bir hizmet-i vataniyedir. Sizin ne kadar vatansever olduğunuzu geçmiş ahvaliniz göstermektedir. Memleketinize, bu hizmeti yapmaya hamiyetiniz sizi mecbur eder.”</p>

  <p class="normal">Demiş ve daha birçok şeyler söylemiş. Nihayet Avnullah Bey, bir hizmet-i vataniye olmak üzere bu memuriyeti kabul etmiş, süratle hazırlanıp gitmesini paşa ayrıca rica ettiğinden 29 Mart 1325/11 Nisan 1909 tarihinde Fransız “Mesajeri” vapuruyla İskenderun’a doğru yola çıkmıştı.</p>

  <p class="normal">İşte onun bu gitmesi üzerine, kalanların hiç birinde cemiyeti yaşatacak otorite mevcut bulunmadığından Fedakâran-ı Millet Cemiyeti dağıldı ve “Cemiyet-i muhtereme” de mütemadiyen uykularını kaçıran bu kâbustan kurtuldu.</p>

  <p class="normal">31 Mart 1325/13 Nisan 1909 salı günü sabahleyin Vezirhanı’ndaki matbaama gitmek üzere evimden çıktım. O zaman Kadırga Meydanı’ndan Gedikpaşa’ya çıkan Sarayiçi Yokuşu’ndan 31 numaralı evde oturuyordum. Yokuşu yavaş yavaş çıkıp Gedikpaşa Çarşısı’na ulaştığım zaman halkta büyük bir telâş eseri gördüm. Herkes birbirinin kulağına fısıldıyor gibi konuşuyorlardı. Otuz üç sene istibdatın ağır boyunduruğu altında kalmaktan dolayı hükümete temas eden işlerde her vakit korkak davranmaya alışmış olan halk birbirine korka korka, ne olur ne olmaz kimse duymasın diye dört yanına baktıktan sonra fısıldıyordu:</p>

  <p class="normal">“Ne var, Ne oluyor?”</p>

  <p class="normal">Ben de orada rast geldiğim bir bildiğine sordum:</p>

  <p class="normal">“Ne var? Herkeste bu telâş neden?”</p>

  <p class="normal">Dostum cevap verdi:</p>

  <p class="normal">“Ben de pek bilmiyorum. Fakat işittiğime göre asker ayaklanmış, Ayasofya Meydanı’nda toplanıp nümayiş yapıyorlarmış.”</p>

  <p class="normal">Dostumun verdiği bu haber hiç hoşuma gitmedi. Çünkü derhal hatırıma yeni bir darbe-i hükümet geldi. Çarşıkapısı’na çıktım. Çemberlitaş’a doğru yürüdüm. Atikalipaşa Camii’nin önünde, Ayasofya tarafından gelmekte olan bir bildiğe tesadüf ettim. O beni görünce yanıma gelerek sordu:</p>

  <p class="normal">“Bey, haberin var mı?”</p>

  <p class="normal">“Nedir?”</p>

  <p class="normal">“Avcı taburları ayaklanmışlar, Ayasofya Meydanı’nda toplanıp nümayiş yapıyorlar. ‘Şeriat isteriz, mektepli zabit istemeyiz’ diye bağırıyorlar.”</p>

  <p class="normal">Bu haberi alınca matbaaya gitmekten vazgeçtim. Divanyolu’ndan Ayasofya Meydanı’na indim. Meydanın sağ ve sol tarafındaki ağaçların altına dizilmiş olan Mebusan ve Âyan dairelerinin önünde toplanmış olan asker bağırıp çağırıyor, her kafadan bir ses çıkıyor, bir gürültüdür gidiyordu. Dikkat ettim, içlerinde hiçbir zabit yoktu. -Sonradan haber aldığıma göre avcı taburları o sabah bütün zabitlerini tutup hapsetmişlerdi- çavuşlar, onbaşılar dolaşıp askere emir veriyorlardı. O sırada bahriye silâhendaz taburu da oraya geldi ve meydandaki asker tarafından alkışlarla karşılandı.</p>

  <p class="normal">Tramvay yolunun Alemdar Caddesi’ne döndüğü köşeye kadar Ayasofya Meydanı, Adliye binasının etrafı asi askerin işgali altında idi. Aralarında başı sarıklı birkaç yobaz dolaşıyor, çavuşlarla konuşuyorlardı.</p>

  <p class="normal">Asker sırasının arkası, belediye bahçesinin önü ve içi -şimdiki parkın yerinde belediye bahçesi ve gazinosu vardı- bütün tramvay yolu, umumi hapishanenin sırasındaki kahvehaneleri -o zaman orada birbiri yanında üç kahve vardı- önü ve taraçaları halk tarafından doldurulmuştu. Bu kalabalık arasında Derviş Vahdetî, koltuğu altındaki bir yığın <span class="ideitalik">Volkan</span> gazetesini bağıra bağıra satıyor, iki de bir de de “Padişahım çok yaşa” diye avazı çıktığı kadar haykırıyordu.</p>

  <p class="normal">Herkes bu gazeteleri kapışıyorlardı. Kimi para veriyor ve kimi gazeteyi alıp yürüyordu. Vahdetî ise para verenden alıyor, vermeyenden istemiyordu.</p>

  <p class="normal">Ayasofya Meydanı’na kadar gidip oradaki bu hal ve durumu gördükten sonra geri dönerek Firuzağa Camii’nin önüne geldim. Derin derin düşünüyordum. İçin kan ağlıyordu. Orada bir bildiğe rast geldim.</p>

  <p class="normal">Dedi ki:</p>

  <p class="normal">“Şurada sıra kahvelerin önünde oturan hocalar ihtilâli idare ediyor, onlar emir veriyorlarmış.”</p>

  <p class="normal">Bu haberi alınca söylediği hocaların kimler olduklarını görmek için o tarafa doğru yürüdüm. Zaptiye miralayı merhum Küçük Ali Bey’in evinin altındaki ikinci kahvehanenin önünde sekiz on kadar softa ile birkaç sivil oturuyor. Heyecanla konuşuyorlardı. Bu hocaların arasından Hoca Hayret Efendi’yi tanıdım. Hoca Hayret Efendi âlim, fazıl, değerli bir zat olup Abdülhamid zamanında hakk-ı sükut olarak Maarif Nezaretindeki Encümen-i Teftiş ve Muayene azalığına tayin edilmiş, Meşrutiyetin ilanından sonra memurların tasfiyesi sırasında kadro harici çıkarılmıştı. Hayret Efendi istibdat devrinde Meşrutiyet taraftarı ise de İttihat ve Terakki’nin çirkin ve yolsuz hareketleri onu bu tarzda Meşrutiyete düşman kılmıştı.</p>

  <p class="normal">Mumaileyh Encümen-i Teftiş ve Muayene azası bulunduğu sırada bir vakası vardır. Onu burada yazmayı münasip gördüm.</p>

  <p class="normal">Bir gün Hayret Efendi, Encümen’e gelirken, Nezaret divanhanesinde ve Encümen kapısı önünde duran bir gencin, mütehayyir bir halde elindeki defteri evirip çevirdiğini görmüş, merak etmiş, yanına gidip sormuş:</p>

  <p class="normal">“Evlât! Elindeki defter nedir?”</p>

  <p class="normal">“Efendim şiirlerimin mecmuası. Tab’ına müsaade isteyerek geçende Encümen’e takdim etmiştim. Biraz evvel iade ettiler. Bir de ne göreyim? Bütün gazellerin yarısından ziyadesini çizmişler, divançeyi kuyruğu kulağı kesilmiş bir kedi yavrusuna çevirmişler.”</p>

  <p class="normal">Hayret efendi, gencin elinden defteri alıp bakmış ve bedaheten:</p>

  <p class="indentmetin"><span class="ideitalik">Olur olmaz çizerler, her kitaptan bir takım yerler</span></p>

  <p class="indentmetin"><span class="ideitalik">Edibim sanma kim yalnız senin divanı çizmişler.</span></p>

  <p class="indentmetin">&nbsp;</p>

  <p class="indentmetin"><span class="ideitalik">Geçende Encümen’de yok iken Hayret, bütün heyet</span></p>

  <p class="indentmetin"><span class="ideitalik">Arapça bir kitaptır zannıyla Kur’an’ı çizmişler.</span></p>

  <p class="normal">Demiş encümene girmiş.</p>

  <p class="normal">Öteki hocaları tanımıyorum. Sivillerin arasında da Cemiyet-i Rüsumiye azasından iken Meşrutiyetin ilânından sonra açığa çıkarılmış olan Mısırlı Selâvi Bey’in Maarif müfettişlerinden Niyazi Efendi bulunuyordu.</p>

  <p class="normal">O sırada arkamdan bir takım sesler işittim. Dönüp o tarafa baktım. Bir bölük asker, bir sürücü beygirine bindirdikleri bir hocayı ortalarına almış oraya getiriyorlardı. Kalabalık yaklaştığı zaman dikkatle bakarak attaki hocayı tanıdım. Bu, o zaman ders vekili bulunan hoca Halis Efendi idi.</p>

  <p class="normal">Bütün medreseler, medrese talebesi, hocalar onun emri altında bulunduğu cihetle, kim bilir kimin verdiği haber üzerine bir bölük asi asker gidip hocayı evinden çıkarmışlar, oralarda rast geldikleri bir beygire bindirerek oraya getirmişlerdi.</p>

  <p class="normal">Hocanın benzi solmuş, yüzü ölü gibi sapsarı kesilmişti. Sarığı âdeta boğazına geçmiş, iki tarafından kulaklarını örtecek derecede aşağıya düşmüştü. Atın üstünde bir canlı adam değil, güya ruhsuz bir ceset vardı. Korkusundan ağzı, dili tutulmuş, kendi kendinden geçmişti. Beygirden düşmemesi için iki yanından iki asker tutuyordu.</p>

  <p class="normal">Hocayı bu halde kahvenin önüne getirdiler. Kucaklayıp attan indirerek öteki hocaların yanında bir iskemleye oturttular.</p>

  <p class="normal">Öteki hocalar kahveden su getirip baygın bir halde bulunan hocanın yüzünü yıkadılar, sarığını düzelttiler, onu kendine getirmeye çalıştılar.</p>

  <p class="normal">Bu hali uzaktan, beş on adım öteden seyrediyordum. O sırada Ayasofya Meydanı tarafından birkaç el silâh sesi duyuldu. Herkes gibi ben de ne oluyor diye o tarafa koştum. Bir mebusu –Lâzkiye mebusu Emir Şekib [Arslan] olacak– Meclis-i Mebusan önünde öldürmüşler, biraz sonra da Divanyolu’ndan inmekte olan Adliye nazırı Nazım Paşa’yı, Meclis-i Mebusan reisi Ahmet Rıza Bey sanarak, arabasında katletmişlerdi.</p>

  <p class="normal">Bunu haber alınca işin fenaya varmakta olduğunu anladım. Bu ihtilâlden, bu ayaklanmadan maksadın ne olduğunu bilen yoktu. Ancak hocalara verilen ehemmiyet, mebuslara ve genç zabitlere karşı gösterilen adavet bunun bir irtica hareketi olduğunu gösteriyordu.</p>

  <p class="normal">Geri dönüp hocaların bulunduğu kahvenin önüne geldim. Muttasıl kahvenin önündeki iskemlelerden birine oturarak, biraz evvel alıp cebime koymuş olduğum gazeteyi, <span class="ideitalik">Volkan</span>’ı çıkarıp bir göz gezdirdim. İlk sayfada, büyük harflerle şu serlevhayı gördüm:</p>

  <p class="normal">“Bütün Müslümanlar namına asker ne istiyor?”</p>

  <p class="normal">Bunun altında numara sırasıyla şu yazılar vardı:</p>

  <p class="normal">1. Şeriat ahkâmının tatbiki,</p>

  <p class="normal">2. Kabinenin ıskatıyla Müslüman bir heyet-i vükelânın teşkili,</p>

  <p class="normal">3. Bazı mebusların sürgüne gönderilmesi,</p>

  <p class="normal">4. Çıkarılan alaylı zabitlerin yerlerine iadesi,</p>

  <p class="normal">Adeta katî bir ültimatom gibi bu istekleri saat yediye kadar yerine getirilmediği halde fena olacağını bildiriliyordu.</p>

  <p class="normal">Bunu okuyunca tüylerim ürperdi ve vücudumu bir titreme istila etti.</p>

  <p class="normal">Demek ki otuz üç sene uğraşarak, binlerce kurbanlar vererek elde edebildiğimiz meşrutiyet ve hürriyetin son saatleri gelmişti. Öldüğünü sandığımız istibdat devri yeniden başını kaldırmış, hortlamış, sivri ve keskin dişlerini, kanlı ve katil pençesini göstermeğe başlamıştı.</p>

  <p class="normal">Oturduğum yerden kalktım. Ötede beride silâh sesleri duyuluyordu. Kanlı bir facianın oynanmak üzere olduğunu düşünerek, hiç olmazsa bu iğrenç hallere şahit olmamak için evime dönmeye karar verdim. Firuzağa Camii’nin önüne gelince bir kere daha Ayasofya Meydanı’na kadar gitmek istediğinden kendimi alamadım.</p>

  <p class="normal">Tramvay yolunun Alemdar Caddesi’ne döndüğü köşeye geldiğim zaman elinde süngülü bir martin tüfeğini tutan uzun boylu bir Bahriye silah-endaz neferi birdenbire önüme çıkarak beni durdurdu. Ve sert bir sesle sordu:</p>

  <p class="normal">“Sen gâvur musun, Müslüman mısın?”</p>

  <p class="normal">Hayretle yüzüne baktım ve cevap verdim:</p>

  <p class="normal">“Hamdolsun Müslüman’ım… Neden sordun?”</p>

  <p class="normal">“Öyle ise başındaki bu pis ne?”</p>

  <p class="normal">Başımda siyah bir deri kalpak vardı. Dedim:</p>

  <p class="normal">“Herkes giyiyor, ben de giydim.”</p>

  <p class="normal">Tam o sırada biri benimle onun arasına girdi ve askerin yüzüne bakarak büyük bir cesaretle haykırdı:</p>

  <p class="normal">“Ne yapıyorsun be adam? Bu senin şeyhülislâmından daha Müslüman’dır, çok hocaların hocasıdır.”</p>

  <p class="normal">Asker, bu sözler, hele bu cesaret üzerine şaşırarak durakladı. Onun bu halinden bilistifade aramıza giren adam koluma girerek:</p>

  <p class="normal">“Haydi yürü, buradan savuşalım…”</p>

  <p class="normal">Dedi, Yan yana Divanyolu’na doğru yürüdük. Beni o büyük tehlikeden kurtaran en eski kitapçılardan İrfan Efendi idi. -geçen sene [1937] Tan Matbaası karşısında küçük bir dükkânda kitapçılık ederken vefat etmiştir- Başka bir engel ve arızaya uğramadan Çemberlitaş’a kadar çıktık. Halk, bir sel gibi Ayasofya’ya doğru akıyor, aşağıdan da Bahriye silâhendaz taburu veya avcı taburları efradından bazıları, üçer beşer kişilik takımlar halinde yukarıya doğru çıkıyorlardı.</p>

  <p class="normal">Arkadaşım orada durarak bana dedi ki:</p>

  <p class="normal">“Haydi, sen eve git, şu kalpağı çıkarıp başına bir fes geçir. Sonra istersen yine dışarı çıkarsın.”</p>

  <p class="normal">Dostumun hakkı vardı. Çünkü başımdaki kalpak ile daima bir tecavüze, bir tehlikeye maruz bulunuyordum. Bahusus bu kargaşalıktan bilistifade asker arasında karışan bir takım eski hafiyelerden birkaçının Ayasofya’ya doğru hızlı hızlı gittiklerini görmüştüm. Onların bana karşı bir tecavüze sebep olmaları ihtimali vardı.</p>

  <p class="normal">Çarşıkapısı’na doğru yürüdüm. Sol taraftaki Karamustafapaşa Sebili’nin köşesinden döndüğüm sırada, Beyazıt tarafından doludizgin bir süvari zabitinin geldiğini gördüm. Yanımdan geçti. Bir dakika sonra bir gürültü koptu. Bu nedir diye geriye dönüp baktım, herkes o tarafa doğru koşuyordu.</p>

  <p class="normal">Fatma Sultan Sarayı’nın –yangından sonra arsası bir mahalle haline gelmiştir– önündeki kaldırım üzerinde, biraz evvel yanımdan geçen süvari zabiti, birkaç yerinden süngülenmiş olduğu halde ölü olarak yatıyordu.</p>

  <p class="normal">Jupitari Efendi adlı bir Rum olan bu zabit oraya beş altı kişilik bir asker gurubuna rast gelmiş, onlara nasihat vermeye kalkıştığından gözleri kararmış olan efrat üstüne atılıp süngü ile öldürmüştür.</p>

  <p class="normal">O sırada, bu ihtilâlin zuhurunu haber alıp da asi askere nasihat vermek ve onları sükûnete davet etmek maksadıyla Yerebatan Caddesi’nden Ayasofya Meydanı’na gelmekte olan Şerif Sadık Paşa’nın da asiler tarafından katledildiği şayia oldu.</p>

  <p class="normal">Bu kanlı faciayı gördükten bu katl haberini duyduktan sonra hemen oradaki dar sokaktan geçerek Gedikpaşa Camii’nin önüne çıktım ve eve gittim. Başımdaki kalpağı çıkarıp elime geçen bir eski fesi başıma geçirdim.</p>

  <p class="normal">Mahallede bütün kadınlar, babalarının, kocalarının ne olduklarını düşünerek büyük bir telâşa düşmüşlerdi. Avdet eden erkekler de evlerine kapanıp kalmışlardı. Ağızdan ağza oraya kadar gelen dedikodu çok müthişti. Asker ayaklanmış rast geldiklerini kesiyorlarmış, İstanbul’da katliam oluyormuş, evleri basıp yapma edeceklermiş, sonra şehre her taraftan ateş vereceklermiş, daha neler ve neler…</p>

  <p class="normal">Bir türlü evde duramadım. Ne olup bittiğini görmek için sokağa çıkmak istiyordum. Ailemin ricalarına, yalvarmalarına bakmayarak, başında fes olduğu halde, kapıdan fırladım, süratle Çarşıkapısı’na kadar çıktım. Tam o sırada Divanyolu tarafından bir yaylım ateş patırtısı başladı.</p>

  <p class="normal">O taraftan koşup gelenlerin söylediklerine göre Ayasofya Meydanı’ndaki avcı taburlarından biri Harbiye Nezaretindeki piyade taburlarını almak, onları da ayaklandırmak için Beyazıt’a geliyorlarmış. Çarşıkapı’daki medresenin -şimdi burası ayakkabıcılar cemiyetidir- önünde durdum. Orada benim gibi birçok insanlar duruyor, Divanyolu’ndan askerin gelmesini bekliyorlardı.</p>

  <p class="normal">Biraz sonra tam mevcutlu bir tabur askerin, dörder dörder olarak bize doğru gelmekte olduğu görüldü. Bunlar hem yürüyor ve hem de bir düziye havaya silâh atıyorlardı. Önümüzden geçerek Beyazıt Meydanı’na gittiler. Ben de, birçok seyirciler gibi, askerin ardından Beyazıt Meydanı’na gittim.</p>

  <p class="normal">Henüz oraya ulaşmıştık ki Harbiye Nezareti avlusunun demir parmaklıkları arasından bir yaylım ateş başladı. Ayasofya’dan gelenler de kendilerini karşılayan bu yaylım ateşe mukabele ettiler. Asi avcı taburu ile Harbiye Nezareti kışlasındaki piyade karşı karşıya harp ediyor, her iki taraftan bir takım vatan evlâtları yaralanıp, ölüp yere yuvarlanıyorlardı.</p>

  <p class="normal">Hassa Ordusu kumandanı Mahmud Mümtaz Paşa bu askerî ihtilâli daha başlar başlamaz kuvvetle bastırmak istemiş ise de sadrazam ile Harbiye nazırı bu hususta emir vermeye cesaret edemediklerinden kumandan Harbiye Nezaretinin kapılarını kapattırmakla oradaki piyade taburlarının asi askerle temasını menetmişti. Harbiye Nezaretindeki askerî ihtilâle davet için Beyazıt’a gelen avcı taburunun büyük kapıya doğru ilerlemekte olduğunu gören paşa, askerinin asilerle birleşmesine tahammül edemeyerek avlu parmaklıklarının yanına çıkardığı askere asiler üzerine ateş emrini vermiş ve bu suretle yukarıda söylediğim Beyazıt meydan muharebesi vuku bulmuştu.</p>

  <p class="normal">Harbiye Nezaretinden atılan kurşunlar başımızın üstünden, yanımızdan geçerek tramvay yolundaki binaların yüzlerine çarpıyor ve yere dökülüyorlardı. Orada kalmak tehlikeliydi. Bahusus bu kanlı manzara insanı çok müteessir ediyordu. Geri dönüp doğruca evime gittim.</p>

  <p class="normal">Beyazıt’taki muharebenin şiddetli patırtısı, müthiş silâh sesleri ortalığı bütün bütün karma karışık etmişti. Herkes fena halde korkuyor, tir tir titriyordu. Evde iki saat kadar kaldım ve ikindi vakti tekrar dışarı çıktım. O esnada silâh sesleri kesilmişti.</p>

  <p class="normal">Ayasofya’da kalmış olan avcı taburlarının ne yaptıklarını görmek arzusuyla Çemberlitaş’a doğru yürüdüm. Osmanbey Matbaası’nın önüne geldiğim zaman Beyazıt tarafından yine silah sesleri duyulmaya başladı. Gittikçe yaklaşan bu patırtı askerin Ayasofya’ya dönmekte olduğunu gösteriyordu.</p>

  <p class="normal">Matbaanın önünde durarak askerin gelmesini bekledim. Beyazıt’tan gelen asker şimdi daha kalabalıktı. Bir doru ata binmiş olan müşir Gazi Ethem Paşa’yı ortalarına almış, bir düziye havaya silah atmakla sevinçlerini göstererek Ayasofya’daki arkadaşlarıyla birleşmeye gidiyorlardı.</p>

  <p class="normal">Asi askerin isteği üzerine o gün akşama doğru kabine istifa etti. Devr-i istibdadın son Hariciye nâzırı olup, ekşiye tuzluya karışmadığı ve halk arasında düşmanı bulunmadığı cihetle diğer vükelâ ile beraber adaya sevkine lüzum görülmemiş olan Tevfik Paşa kabineyi teşkile memur edildi. Meşihat’a Ziyaeddin Efendi, Harbiye’ye Gazi Ethem, Bahriye’ye Rifat, Evkaf’a Mısır’ın eski Evkaf nâzırı olup sırada İstanbul’da bulunan Hamade Paşalar, Maliye’ye Nuri, Maarife Abdurrahman Şeref Beyler, Nafia’ya Noradankyan ve Orman ve Maadin’e Mavrokardato Efendiler gelmişlerdi.</p>

  <p class="normal">Yeni Harbiye nâzırı, Beyazıt’taki muharebeye nihayet vermek, daha ziyade kardeş kanı dökülmesine meydan vermemek üzere süratle Harbiye Nezareti’ne yetişmiş iki taraftan ateşi kestirerek ve kapıları açtırarak askeri birbiriyle barıştırmak olduğundan hepsi birleşerek Ayasofya’ya iniyorlardı.</p>

  <p class="normal">Akşam olunca herkes gibi ben de evime geldim ise de bir türlü uykum tutmadı. Çünkü patırdılar, gürültüler, silâh sesleri o gece sabaha kadar durmadı.</p>

  <p class="normal">Ertesi gün 1 Nisan 1324/13 Nisan 1908 Çarşamba günü bütün İstanbul ve çevresi asi askerin, daha doğrusu onları bu maceraya sevk edenlerin ellerinde idi.</p>

  <p class="normal">Üçer beşer kişilik gruplar halinde, ellerinde süngülü tüfekler dolaşan Karadeniz askerleri gazinolara, kahvehanelere giriyor, oyun oynayanları menediyor ve duvarlarda asılı resimleri kaldırıyorlardı.</p>

  <p class="normal">Sabahleyin sokağa çıkmıştım. Divanyolu’ndan Cağaloğlu’na giden caddenin sağ köşesindeki kahvehanelerde -şimdi [1938] bu kahvehanenin yerinde büyük ve güzel bir kıraathane vardır- oturuyordum. Biraz sonra oraya, ellerinde süngülü tüfekler olduğu halde üç asker geldi. Bir masada tavla oynayan iki arkadaşı kaldırdılar, tavlayı kapayıp kahveciye verdikten sonra asılı bulunan resimleri göstererek:</p>

  <p class="normal">“Bunları şimdi kaldır!”</p>

  <p class="normal">Emrini verdiler. Resimler arasında Gazi Ethem Paşa’nın da resmi vardı. Onu askerin biri parmağıyla göstererek ilâve etti:</p>

  <p class="normal">“Bu resim kalsın!”</p>

  <p class="normal">İstedikleri ve sevdikleri Harbiye nâzırının resmi olduğu için onun asılı kalmasında şer’an bir mahzur görmüyorlardı. Bu da cahilâne taassubun derecesini göstermektedir.</p>

  <p class="normal">İsyanın birinci ve ikinci günleri köprü üzerinde, Galata’da, İstanbul’un muhtelif cihetlerinde. Üsküdar ve Kadıköyü’nde yüze yakın mektepli genç zabit öldürülmüş, Yıldız Sarayı’nın önündeki meydanda birkaç yüz asî tarafından Ali Kabulî adlı bir Bahriye kolağası parçalanmış, havaya atılan kurşunların yağmur gibi yere düşmesinden yüzlerce insanların kafaları yarılmış, birkaç kişi de ölmüştü.</p>

  <p class="normal">Hele Beyazıt’tan Ayasofya’ya kadar caddenin iki tarafındaki binalardan kiremitleri parçalanmamış bir tek bina kalmamıştı.</p>

  <p class="normal">Yeniçerilerin “İstemezük” devrini andıran cehaletin derecesini göstermekte olan şu vakayı burada yaşıyorum. Okuyucularım o devrin ne kadar cehalet ve taassup içinde olduğunu görsünler.</p>

  <p class="normal">O sene Tıbbiye Mektebi’nden çıkmış ve Haydarpaşa Asker Hastanesi’nde stajda bulunan akrabamdan Yüzbaşı Haşim Bey -Balkan Harbi’nde şehit olmuştur- o gün başına gelen hadiseyi şöyle anlattı:</p>

  <p class="normal">“31 Mart Salı günü Selimiye’deki evimden çıkarak hastaneye gidiyordum. Saat üç buçuk raddelerinde idi. Dünden beri şehirde askeri ihtilâl olduğunu, mektepli zabitlerin öldürülmekte bulunduğunu biliyorduk. Babam: ‘Haşim, oğlum bugün gitme!’ demişse de o gün saat beşte nöbete gireceğimden, ne olursa olsun diyerek yola çıkmıştım. Tıbbiye okulu önünden geçiyordum. Önümde ellerinde süngüler, tüfekler olduğu halde yedi sekiz kişilik bir asker grubu çıktı. Beni durdurdular. Grubun kumandanı olduğu anlaşılan asker sordu:</p>

  <p class="normal">‘Sen nesin?’</p>

  <p class="normal">‘Yüzbaşıyım.’</p>

  <p class="normal">‘Onu elbisenden anladık, piyade misin, süvari misin? Onu soruyorum.’</p>

  <p class="normal">‘Ne piyadeyim, ne süvariyim, doktorum.’</p>

  <p class="normal">Onların hal ve tavrı, bu sorguları beni ürküttü. Mektepli zabitlerin öldürülmekte olduklarına dair duyduğum şeyler hatırıma geldi. Derhal kendimi toparlayarak cevap verdim:</p>

  <p class="normal">‘Arkadaş! Sana doktorum diyorum. Hiç doktor mektepli olur mu?’</p>

  <p class="normal">Bu sözüm üzerine asker arkadaşlarına dönerek:</p>

  <p class="normal">‘Bu efendinin hakkı var, doktor mektepli olmaz, bırakın işine gitsin.’</p>

  <p class="normal">Dedikten sonra bana dönerek:</p>

  <p class="normal">‘Affedersiniz efendi. Seni yolundan alıkoyduk.’</p>

  <p class="normal">Dedi. Beni bırakıp işlerine gittiler. Ben de hastaneye can attım. Büyük bir tehlike geçirmiştim. Bereket versin ki hatırıma öyle söylemek geldi de kurtuldum. Ertesi gün hastaneden bir hademe gönderip evden bir kat sivil elbise getirttim, onları giyip hastaneden çıktım.”</p>

  <p class="normal">31 Mart salı günü ayaklanan avcı taburlarının Ayasofya ve Beyazıt Meydanlarında nümayişler, muharebeler yaptıkları, bağırıp çağırarak, “İsteriz, isteriz” diyerek birçok dilekler ortaya atmakla meşgul oldukları sırada derviş Vahdetî ile arkadaşları, bu gibi hadiseler esnasında külâh kapmak, bulanık suda balık avlamak için meydana çıkan birçok serserileri, hapishane kaçaklarını başlarına toplayıp Nuruosmaniye’de Şeref Sokağı’na giderek İttihat ve Terakki merkezini –şimdi [1938] Ebuzziya Matbaası olan Münif Paşa Konağı – <span class="ideitalik">Tanin</span> ve <span class="ideitalik">Şura-yı Ümmet</span> matbaalarını yağma ile taşına bilen her şeyi alıp götürdükten sonra makineleri kırıp dökmüşler, parça parça ederek işe yaramaz bir hale koymuşlardı.</p>

  <p class="normal">Başka gazetelerde aynı akıbete uğramamak için hemen lisanlarını değiştirdiler. İstibdat devrinin barış tarzına döndüler. “Zat-ı akdes-i hilafetpenahi, zillullah-i fi’l-âlem” gibi tabirlerle, cümlelerle dolu yazılar yazmaya başladılar. İhtilali takdir ve tahsin ediyorlar, “aslan askerlerimiz” diye asileri metih ve sena ediyorlar, göklere çıkarıyorlardı.</p>

  <p class="normal">Bu ihtilâli idare edenler, efkâr-ı umumiyeyi bütün bütün kaynatıp taşırmak, yanlış yola götürmek için ihtilâlin lehine ve İttihatçılar aleyhine yazılmış makale ve fıkra müsveddelerini birkaç grup askerin ellerine vererek <span class="ideitalik">Sabah, İkdam, Tercüman-ı Hakikat</span> matbaalarına, o zaman intişar etmekte bulunan başka birkaç gazete idarehanelerine gönderiyorlardı.</p>

  <p class="normal">Silahlı askerler, o gün İstanbul’daki askerin başkumandanlığını deruhte etmiş olan Hamdi Çavuş’un verdiği emir ve talimat mucibince yazı insanlarının başında durarak:</p>

  <p class="normal">“Bunu yazacaksınız. Eğer bu yazı yarın gazetede çıkmazsa alabilirsiniz.”</p>

  <p class="normal">Diye soru çekiyor, ölümle tehdit ediyorlardı.</p>

  <p class="normal">O gün akşamüzeri bunlardan bir grup da Vezirhanı’ndaki matbaama gelmişler, orada bulunan başmürettip Müslim Efendi’ye, Meşrutiyet idaresinin fenalığına dair yazılmış bir makale müsveddesi uzatarak:</p>

  <p class="normal">“Yarın gazetede bunu göreceğiz.”</p>

  <p class="normal">Dedikten sonra çıkıp gitmişler. Gece evime gelen Müslim Efendi keyfiyeti bana anlattı ve verdikleri yazıyı gösterdi. Ben zaten bir zamandır baklayı çıkarmayıp haftada bir kitabını çıkardığım <span class="ideitalik">İhya-yı Ulum</span> tercümesiyle haftada iki formasını neşr eylediğim <span class="ideitalik">Jozef Halsume</span> adlı romanımı tertip ve tabı ile uğraşıyordum. Binaenaleyh gazetem olmadığı cihetle verilen emri yerine getirmem kabil değildi. Bunu sermürettibe söyledim ve:</p>

  <p class="normal">“Eğer yarın ben matbaaya gelmezden evvel gelirlerse, ‘Bizim gazete yoktur, biz kitap basıyoruz’ diyerek müsveddelerini kendilerine geri ver.”</p>

  <p class="normal">Dedim. Ertesi gün sabah erkenden gelmişler, başmürettibin verdiği cevaba kızarak zavallıyı bir iyi dövdükten sonra harf kasalarını yere döküp yazıları karmakarışık ederek ve çiğneyerek çıkıp gitmişler.</p>
</body>
</html>
