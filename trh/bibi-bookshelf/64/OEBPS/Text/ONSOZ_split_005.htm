<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_4">BİR MEKTUP: AHMET FERİT (Tek)</h1>

    <p class="MsoNormal">Ser muharrir Beyefendi,</p>

    <p class="MsoNormal">Muteber Türk'ün birkaç nüshasında neşrolunan "Üç Tarz-ı Siyâset" isimli fâzılane makaleyi okudum.</p>

    <p class="MsoNormal">Makalenin muharriri, ifadeleri arasında bazı kati hükümler veriyor, fakat makalenin hitamında gayet vazıh şüphecilikle her türlü hükümden kaçınarak, makalesini büyük bir soru işareti ile bitiriyor ve "Üç Tarz-ı Siyâset"ten birinin tercihini Türk'ten ve okuyucudan bekliyor.</p>

    <p class="MsoNormal">Bendeniz, tabiatım gereği şüpheci olamadığım ve Türklerin bugüne kadar pek az işlemiş, pek az yorulmuş dimağlarının bu gibi ilmi müzakereler ve münakaşalar ile yorulmağa, gelişmeğe ve olgunlaşmağa ihtiyacına kani bulunduğum için, zikredilen makaleye şöyle böyle bir cevap hazırlamıştım. Bunu takdim etmek isterken, yüksek gazetelerinde edibane ve münekkidâne bir cevap neşrolundu.</p>

    <p class="MsoNormal">Bendeniz, "Üç Tarz-ı Siyâset" makalesinin cidden tetkik ve münakaşaya değerli bulunduğuna kani olarak cevap yazmış idim. Türk'te neşrolunan cevap, bilakis, bahsi geçen makalenin hayallerden, kuruntulardan ibaret bulunduğunu iddia ediyor. Bu iddia aciz fikrimi asla değiştirmedi, fakat cevabımı uzatmağa sebep oldu. Çünkü Türk"te neşrolunan cevap, lisanının şiddetiyle, bir nevi edebiyat meraklılarını, bilhassa bazı tarih ve içtimai ilim bigânelerini ikna edebileceğinden, evvelemirde bu cevap makalesini red, ikinci olarak da asıl makaleye cevabımı yazmağa mecbur kaldım. Bu uzun red ve cevabım muhterem Türk'ün bir köşesinde yer bulabilirse bahtiyar olurum.</p>

    <p class="MsoNormal">"Cevabımız"ın muhterem muharriri, biraz karışık, biraz düzenden yoksun makalesinde başlıca şu fikirleri dermeyan ediyor:</p>

    <p class="MsoNormal">"Hiçbir padişahımız, hiçbir vezirimiz, bilgemiz, ne yakın ne uzak bir mazide, hatta ne de halde, ne İslâm, ne Osmanlı milliyeti, ne Türklerin tevhidi yoluna emeğini vakfeylemedi. Bunlar hep icrası gayr-i kabil garip tasavvurlar, vehimler ve hayallerdir. En coşkun bir hayale bile sığmaz karışık rüyalardır. Hem "Üç Tarz-ı Siyâset"in muharriri, bu siyâsetleri, tarihi, indiliklere göre bol boluna bölerek, tanzim ederek vakaların hakikatini alt-üst ederek meydana çıkarmıştır".</p>

    <p class="MsoNormal">"Tarih, tarih! Lakin tarihe gayet dikkat ile insaf ile bakmalıyız. Gelişi güzel vakaları tarihe delil ve tarihi vakaları şahit getirmek... O şahane fenne hürmetsizlik olur".</p>

    <p class="MsoNormal">"Bizim için Türk’ü İslâm’dan, İslâm’ı Türk’ten, Türk ve İslâm’ı Osmanlılıktan, Osmanlılığı Türk’ten İslâm’dan ayırmak, tekliği üçe bölmek olamaz".</p>

    <p class="MsoNormal">"Biz hakikatlere daha muvafık, vakalara daha mutabık bir yol takip eyleriz. İçtimai bir topluluğun cemiyet olarak ıslahı, o topluluğu terkip eden fertlerin ıslahına, feyzine bağlıdır. Biz, Türklerin fertler itibariyle yükselmesine çalışanlardanız".</p>

    <p class="MsoNormal">Türkler hali muhafaza eyleyebilsinler, topluca sona ermekten kurtulsunlar, ikbal yolunu tutsunlar... Sonra Osmanlı milliyetinin birliği mi? İslâm’ın ittihadı mı? Türklerin birleştirilmesi mi? Ne gerektir düşünsünler. Bütün bu fikirlerin mebdei, başlangıç noktası, şu basit, güzel maksadımız olduğu için, Osmanlı milletinin vahdetini, İslâm’ın ittihadını, Türklerin tevhidini mi, ne istiyorsan iste; fakat bu yükselişe ermek için evvel emirde gel bizimle çalış!"</p>

    <p class="MsoNormal">Ve "yine bu sefer de, Latin şairlerinden birinin şu sade olduğu kadar büyük sözüyle son veriyoruz: Çalışalım!"</p>

    <p class="MsoNormal">Bendeniz zannediyorum ki: Kucak kucak tarihten, sosyolojiden bahseden, bölük bölük vakaları şahit gösteren bu vaazlar ne tamamen doğrudur, ne de "Üç Tarz-ı Siyâset" makalesinin ruhuna ve usulüne edilen itirazlar haklıdır. Makale sahibi, belki konunun fiili siyâset olmasına rağmen, nazariyelere, mantıka çok ehemmiyet ve mevki bahşetmiştir. Fakat tarihi delilleri, tedvin usulü ve mütalaaları tamamen doğrudur.</p>

    <p class="MsoNormal">"Hiçbir padişahımız, hiçbir vezirimiz, bilgemiz ne yeni ne eski bir mazide, hatta ne de halde İslâm ittihadı, Osmanlı milliyeti, Türklerin tevhidi yoluna emeğini vakfeylemedi" demek, bütün son asrın güzide vezirlerini siyâsetsizlikle, mesleksizlikle itham olur. Onlar bu hakaretin fevkindedir.</p>

    <p class="MsoNormal">Evet, Türkleri birleştirmek siyâseti, istikbal için bir şansa sahip olsa da, bugün henüz pek yeni, pek turfanda, her ne türlü olursa olsun Osmanlı siyâsetine fayda celp edebilmekten pek uzak olduğu için, siyasî ricalimiz tarafından takip edilmedi. Zaten "Üç Tarz-ı Siyâset" muharriri de buna başka bir mevcudiyet tarzı, diğer bir tecelli sureti isnat etmiyor. Fakat İslâmlık siyâseti, bilhassa Osmanlılık siyâseti böyle değildir. Birincisi, bugünkü padişahın emellerinin en seçkini görünüyor. İkincisi, bütün siyasî ricalimizin son asırda hareketlerinin hedefi oldu.</p>

    <p class="MsoNormal">Büyük Selim'in, bu Suriye, Mısır, Hicaz, Yemen fatihinin, bu ilk Osmanlı halifesinin siyâsetini Osmanlı müverrihlerinden bazıları, tamamen haklı olarak İslâm ittihadı politikası diye tavsif eylemekte ve hatta bu fikirle oğlunun, Kanuni Süleyman'ın babasının eserinden saparak Osmanlı satvetini garbe tevcih etmesini hatalı görmekte ve tenkit etmekteler ise de, biz İslâm ittihadı tabirinin son asırda Avrupalılar tarafından, diğer emsaline nispetle düşünülmüş, vazedilmiş bir tabir olduğunu zan ettiğimizden, bu uzak maziden sarfınazarla son siyâsete, zamanımız Sultanın politikasına dikkatli bir göz atmak ile iktifa edeceğiz.</p>

    <p class="MsoNormal">Adı geçen Sultan, pek sevdiği tabir ile Müslümanların halifesi, elçilerle, murahhaslarla, komisyonlarla, mebuslarla, imkan derecesinde dış neşriyat ile, bütün dünyaya yayılmış İslâmların muhabbetini celbe, hilafet makamına kalplerinin raptedilmesine çalışıyor, onları Osmanlılığa yaklaştırmaya çaba gösteriyor. Osmanlı ülkelerine gelen İslâm ahalisini akıl ve dirayeti derecesinde ağırlamağa çalışıyor, İslâm âleminin ehemmiyet isnat ettiğini zan eylediği zatları yanına alıyor. Hicaz'ın muhafazasını Anadolu'nun muhafazasına ve müdafaasına tercih ediyor; İslâmların, hem de cahil İslâmların safdilâne hislerini okşayacak hareketleri kemal-i memnuniyetle icra ediyor; İslâm‘ın görünür kaidelerine riayetten hiç geri kalmıyor, memleketin dini taassubunu muhafaza için her köşeye, bucağa hocalar göndermekten. mektep programlarını dini tedrisat ile dolu hale getirmekten hiç çekinmiyor.</p>

    <p class="MsoNormal">Bizce, hep bunlar, günümüzdeki siyâsetin cehaleti göz önünden kaçırılmamak şartıyla, İslâm siyâsetinin birer parçasıdır. Bilemeyiz. Bugünkü bir Osmanlı padişahı, bu hususta daha nelere teşebbüs edebilir.</p>

    <p class="MsoNormal">Ah! İşte "Cevabımız" muharririnin anlamak istemediği nükte, şu son cümlede mündemiçtir ve bunu anlamak istemediği içindir ki: "Rumeli’nin Müslümanlarını muhafazaya muktedir değil iken, Hindistan'dakileri ele geçirmeye kalkışmak, en coşkun bir hayale bile sığmaz karışık rüyalardandır. Türklerin tevhidi için cihanı ne kadar alt-üst etmek, hiç olmazsa koca Rusya Devletini gövdesinden ne derece kırmak lazımdır düşünülsün" deyip durmaktadır.</p>

    <p class="MsoNormal">Ey üstad! Gerek İslâm ittihadı, gerek Türklerin tevhidi siyâsetleri, bugün bir gaye, siyasî bir gaye, bir hedef, asli bir hedeftir. Her ikisinin kabul ve takibi halinde de o tasavvur ettiğiniz harplerin hiçbirine teşebbüs olunmayacaktır ve bu sebepledir ki bu tasavvurlar, güç olmakla beraber, karışık rüyalar değildir. Siz bir terakki ve şahsi tekâmül tasavvur ediyorsunuz. İşte, bugün İslâm veya Türk siyâsetini takip demek, bu emeli, bu hakiki hedefi, terakki ve tekemmül etmek üzere bulunan o şahısların dimağlarına yerleştirmeğe çalışmak demektir. Osmanlılar kılıç kuvvetiyle itaat altına almaya kalkmayacaklar; İslâmlar yahut Türkler dimağ kuvvetiyle birleşmeğe can atacaklardır. Devletlerin, cemiyetlerin siyasî hayatında yalnız kılıç, pazu kuvvetini methedip aşırı biçimde övmemeliyiz. Bu maddi kuvvetin fikri kudret ile mukavemet edilmez bir satvet ve şevket kazanacağını da düşünmeliyiz. Kılıca, pazuya hükmeden de dimağdır.</p>

    <p class="MsoNormal">Osmanlı milleti teşkili siyâsetine gelince... Lakin milli hayatımızı tanzime, idari işlerimizi düzene koymaya teşebbüs edeliden beri bütün hareketlerimiz, bütün emellerimiz bunu istihsale vakfedildi.</p>

    <p class="MsoNormal">Tanzimat-ı Hayriye budur. Bigâne nazarlara meçhul kalsa da, merhum Sultan Abdülmecid'in Reşit, Ali, Fuat ve Mithat'ların eserleri, eserlerinin ruhu bundan, bu "Osmanlı milliyeti" teşkili arzusundan ibarettir.</p>

    <p class="MsoNormal">Temsil, siyasî lisanda, hâkim millet dışındaki ahaliyi dinen, lisânen, ahlaken, vicdanen hâkim millete benzetmektir. Buna muvaffak olmak halinde hükümetin idaresi altında, birbiriyle tamamen müsavi, aynı milli ve vatanseverlik hissi ile mütehassis fertlerden oluşmuş bir "tek millet" bulunur. Fakat daima temsilin muhtelif kollarına bir anda müracaat etmek kabil olamaz. Mesela, dinen temsil, eskiden en geçerli bir usul olduğu halde, zamanımızda oldukça medenileşmiş kavimler arasında ekseriyetle terk edilmiştir, icrası kabil değildir. Bu halde bütün hükümet kuvveti, lisânen temsil inancına tevcih olunur. Lisan birliği ahaliler arası münasebetleri ve muameleleri çoğalttığı cihetle tabii temsile pek çok hizmet eder. Edebiyat birliği, oldukça gelişmiş kavimlerde, adeta din birliğinin yerini tutmak iktidarındadır. Binaenaleyh, muhtelif milletlerden oluşmuş olup ahalisini temsile uğraşan hükûmetler, memleketinin gevşek, bilhassa resmi dine yakın dinli ahalisi yanına vaizler, muallimler, müderrisler yollar. Bütün muhtelif milletler arasına hâkim milleti hicret ettirerek onların seyrekleşmesine çalışır. Boyunduruk altındaki milletlerin lisanının, edebiyatının, tazyik ile gelişmesine ve genişlemesine mani olur ve hükümetin lisanını, gücünün yettiği her vasıta ile bilhassa mekteplerle, umumi lisan haline sokmağa gayret eder. Bu tazyiklerin hepsine mukabele edebilen bir millet eğer karşıya çıkarsa, o halde imkân dairesinde o milletin dış ülkelere muhaceretini teşvik etmekten başka çare kalmaz. Bu da mümkün olmazsa bilmelidir ki, o millet mevcudiyetini muhafazaya, yaşamaya ve belki de istiklal iddia etmeye namzettir.</p>

    <p class="MsoNormal">İşte, Osmanlı Devletinin zamanımıza kadar devam eden bir asırlık hayatı hep bu mücadeledir. Osmanlı hükümeti, Tanzimat’tan beri, kuvvet ve kudreti derecesinde, imkân dairesinde bu temsil vasıtalarından birçoğuna müracaat etmiştir.</p>

    <p class="MsoNormal">Dinen temsil... Fakat bu bir dini emir, bir dini vecibedir. Hiçbir İslâm hükûmeti tasavvur olunamaz ki, buna şöyle böyle riayet etmiş olmasın. Anadolu'dan sarf-ı nazar, Girit, Bosna, Arnavutluk, Bulgaristan, hulasa bütün Rumeli Müslümanları, Osmanlıların, o hiç Osmanlı milliyeti ile uğraşmadığı iddia olunan padişahlarımızın, vezirlerimizin bu temsil tarzına fevkalade riayetlerini gösterir. Memleketimizin bir kısmı, mesela Anadolu'nun şarkı, elan dini temsile uygun bir zemin olduğu için dindar hocalar bölük bölük bu canibe gönderilmektedir.</p>

    <p class="MsoNormal">Tanzimat, ortaçağ adetlerinin terki demek olduğundan, bu devrin temsili de daha medeni bir tarzda vuku bulmuştur. Tanzimat, evvel emirde hukuken, idareten temsile uğraşmıştır. Tanzimat öncesinde Osmanlı devletinin tebaası birbirine müsavi ve kaynaşmış olmayıp, her ırk, her din başlı başına idare olunur, hususi bir fırka, bir millet, hükümet içerisinde birer hükümet idiler. Yenileşme devri siyasîleri, büyük ihtilalin müsavilik kaidesini, o medeniyet örtüsünü siper ittihaz ederek, bu farklılıkları bozmağa, Osmanlı tebaasını idari bakımdan birleştirmeğe çalıştılar.</p>

    <p class="MsoNormal">1856 Hatt-ı Hümayununun bahsettiği "maarif ve zamanın terakkisi ile mütenasip ıslahat", patriklerin siyasî iktidarını azaltmak, papazların varidatını kesmek, adli işleri karma Osmanlı mahkemelerine tevdi etmek, Hristiyan mekteplerini, kiliselerini teftiş altına almak demekti. Bunlar, muhtelif milletlerin milli ve siyasî hayatlarını tahdit etmek idi.</p>

    <p class="MsoNormal">Osmanlı hükümeti, memleketin muhtelif cihetlerine, bilhassa gayri-Müslim milletler arasına muhacir iskânına çalışmaktan geri durmamıştır. Son Rus muharebesinden evvel gelen Rusya, Kafkasya muhacirleri, bugünkü Bulgaristan'a yerleştirilmişti. Şimdiki Girit muhacirleri İzmir civarına, Bosna'nınkiler kısmen Rumeli'ye yerleştiriliyorlar.</p>

    <p class="MsoNormal">Yine Osmanlı hükümeti, bilhassa mektepler ve lisan ile de derinliğine meşgul oldu. 1856 Hatt-ı Hümayunu, o vakte kadar ruhsatsız tamir ve inşa edilen Hristiyan kilise ve mekteplerinin tamir ve inşasına resmi müsaade istihsali kaidesini vazetti, tedris usulü ve muallimlerin seçilmelerini hükümetin teftişi altına aldı. 1869 Maarif nizamnamesi, yüksek ve idadi tahsilini, farklı milletlerin umumu için aynı ve Türkçe olarak tanzim eyledi. Umumi olarak, tedris usulünün ve kitapların seçilmesini maarif müdürlerine terk ve tevdi ettikten başka, iptidaiye kadar, tekmil gayri-Müslim milletlerin mekteplerinde, resmi lisanın tahsil edilmesini mecburi yaptı. Bu ihtimamların neticesi, meyvaları tamamen derlenemedi. Fakat maksadımız bunların düşünüldüğünü, padişahlarımızın, vezirlerimizin, Osmanlı milliyeti fikrine emek vakfeylediklerini, bir yol izlediklerini ispattır. Cidden tatbik olunabilseydi, temsil bugün bir hayli ilerlemiş olurdu.</p>

    <p class="MsoNormal">Ali Paşa'nın Hatt-ı Hümayunu gibi Mithat'ın Kanun-u Esasisi de tamamen bu inanca, Osmanlı ülkeleri sakinlerini birleştirme ve karıştırmaya bunlardan bir Osmanlı milleti meydana getirmeğe ve bu millete Türkçeyi resmi ve milli lisan yapmağa matuf oldu.</p>

    <p class="MsoNormal">Kanun-u Esasinin sekizinci maddesi mucibince "Osmanlı Devleti tabiiyetinde bulunan fertlerin cümlesine, herhangi din ve mezhepten olursa olsun, istisnasız Osmanlı tabir olunur."</p>

    <p class="MsoNormal">On sekizinci maddesi : "Osmanlı tebaasının devlet hizmetinde istihdam olunmak için, devletin resmi lisanı olan Türkçeyi bilmeleri şartını" vazeylemiştir.</p>

    <p class="MsoNormal">On altıncı madde : "Bilcümle mektepler devletin nezareti altındadır. Osmanlı tebaasının terbiyesi bir ittihat ve intizam tarzı üzere olmak için, gerekli esbaba teşebbüs olunacaktır" diyor.</p>

    <p class="MsoNormal">"Cevabımız" muhterem muharririnin, biraz safdilâne, her siyasî hareketi görmek için aradığı "hatt-ı hareket cetveli" siyâsi lisanda bundan daha açık neşr ve ilan olunamaz.</p>

    <p class="MsoNormal">Cevap muharriri, bir de ağzı dili olmayan biçare tarihe acıyarak "Üç Tarz-ı Siyâset"te bahsolunan tarihi bir vakaya itiraz ediyor. Kendisine mahsus bir latif beyan tarzı ile Napolyon, Türk milliyeti fikrine taraftar değildi, bilakis Türklüğü parçalamağa uğraştı, diyor.</p>

    <p class="MsoNormal">Evet, Napolyon, esasen arzusuna karşı parçalanmış Türkiye'nin kısımlarını takviyeye çalıştı, fakat Türk milliyetine muarız olduğu için değil, parçalanmaların önünü alamadığı için, Rusya'nın karşısında yalnız kalacak bu parçaları takviyeye uğraştı. Yoksa daima Rusya'ya muarız, muhalif politika takip ettiğinden, her zaman Türkiye'nin haliyle muhafazasına, binaenaleyh Türk milliyetinin kudretinin ziyadeleşmesine ve temsilde muvaffakıyetine çalıştı. Bunu kısaca ispat etmek üzere, Fransa hariciye nezareti memurlarından birinin eserinden bir parça nakledeceğim. Avrupalılar şarkı bilmezler, fakat Fransızlar, kendi siyâsetlerini, elbet Cevabımız muharririnden iyi bilirler. "Fransa hükümeti, şarkı asıl haliyle muhafaza politikasından sarfınazar ettiğini zanettirecek bazı ani değişikliklere rağmen, daima Hatt-ı Hümayunun mülhem bulunduğu anlaşma ve katılma fikrine sadık kalmıştı".</p>

    <p class="MsoNormal">Üçüncü Napolyon'un hariciye nazırının dediği gibi Fransa, Osmanlıların muhtelif milletleri arasında asla bir fark tesisine taraftar değildi. İhtimam ve taraf tutmada Müslim tebaayı, gayri-Müslim’den ayırmıyordu (İstanbul sefirine yazılar, 22 Mart 1867). Her ikisinin refah ve saadeti önce, idari yeknesaklık, mülki ve siyasî müsavat esaslarının peyderpey daha samimi bir surette tatbikine vabeste idi. Hepsi ayni hukuka malik olmalı, ayni menfaatlerden faydalanmalı idiler.</p>

    <p class="MsoNormal">"Hulasa, Tuileri (Tuileries) kabinesi, imtizaç ve soyların erimesi (zevebân-ı ecnas-fuison des races) maksadını takip eyliyordu. Türkiye’de farklılaşmayı ortaklığa tahvil; ittihadı, karşılıklı uzaklaşma, halkın ekseriyetini memleketin sergüzeştine hemen hemen bigâne kılan karşılıklı uzaklaşma yerine ikame eylemek istiyordu.<a class="pcalibre pcalibre1" id="_ftnref8"></a><a class="pcalibre pcalibre1" href="#_ftn8" title=""><span class="MsoFootnoteReference">[8]</span></a>"</p>

    <p class="MsoNormal">"Tarih, tarih... Lakin tarihe gayet dikkat ile fakat aynı zamanda biraz tetkik ve tetebbu ile bakmalıyız. Tarihi vakaları iddiaya delil olacak vaçhile gelişi güzel tahrif ile meydana koymak, bilmeyiz ama o şahane fenne bir mertebe hürmetsizlik olmaz mı?"</p>

    <p class="MsoNormal">Cevabımız'ın fazıl muharririne göre, bu hakikatlerin hepsi indî görüşlerdir. O, müverrihin söylediklerini kabul için, muharebeler, "hatt-ı hareket cetvelleri" görmek, hatta belki bu beyanatın yerini kitapta müşahede etmek istiyor. Fakat tarih, bilmeliyiz ki yalnız kitapların metinlerinden, hatıralardan, muharebe derecesindeki büyük içtimai vakalardan çıkmaz. Bunlar mevcut ise aladır. Lakin olmadığı zamanda, sair küçük vakalardan çıkarılır. Müverrih, bunları tetkik ve tenkit eyler. Kısımlara, fasıllara ayırır ve hatta isimler vererek okuyucunun gözü önüne serer. Yoksa zamanımızda, kitaplardan, tarih kitaplarından nakledilerek yazılan, yalnız düşünce ile değil, tercüme ile derlenen eser sahiplerine müverrih bile denemez.</p>

    <p class="MsoNormal">Önceki beyanattan anlaşıldı, zannediyoruz ki "Üç Tarz-ı Siyâset" muharriri bu yolu sırf hayali olarak icat etmemiş, türetmemiştir. Biri diğerinden tamamen farklı olarak Üç Tarz-ı Siyâset mevcuttur. Bunlar gaye, hakiki hedef olarak takibi mümkün olduktan başka, ikisi milli hayatımızın muhtelif devirlerinde takip edilmiştir bile. Bu halde "Cevabımız" muharririnin latif bir safsata ile "Türk’ü İslâm’dan, İslâm’ı Türk’ten, Türk ve İslâm’ı Osmanlılıktan, Osmanlılığı Türk’ten, İslâm’dan ayırmak, tekliği üçe bölmek" ten kaçınması, bilemeyiz amma, bir darbeye maruz kalan çocukların, tehlikeden kurtulmak üzere gözlerini yummalarına benzemez mi?</p>

    <p class="MsoNormal">Onun "Hakikatlere daha muvafık, vakalara daha mutabık yolu" tabiri veçhiyle "koskoca devleti" içtimai bir topluluğu yönetmeye kâfi değildir</p>

    <p class="MsoNormal">Evet, "İçtimai bir topluluğun cemiyet itibariyle ıslahı, o topluluğu terkip eden fertlerin şahıs itibariyle salahına, feyzine bağlıdır", Bugünkü içtimai tetkiklerin gösterdiği bu dava belki pek ziyade gerçektir. Fakat şunu unutmamalıyız ki Osmanlılık, fertleri havi olmakla beraber, bir de manevi şahıstır. Fertlere tavsiye edilen çalışmak hedefi manevi şahsa gelince, büsbütün müphem ve manasız olur. "Türkler hali muhafaza eyleyebilsinler, topluca zevalden kurtulsunlar" demek için, evvelemirde o heyetin, o manevi şahsın hedefini, siyasî hedefini, hatt-ı hareketini tayin etmek lazımdır. Fertlerin yükselmesi ile uğraşırken, devlet gemisini maksatsız, hareket hedefi olmadan bırakmak arzu ediliyorsa o başka. Fakat böyle olmadığı takdirde, ilgilenmeden, alay edercesine, "Üç Tarz-ı Siyâset"i red değil, istekle bu üç yoldan birini seçmek ve tercih etmek lazımdır.</p>

    <p class="MsoNormal">Makale sahibinin suali de bundan ibaret idi. Pek ziyade karışık yönleri, son derece muğlak içtimai hayatı, gayet basit bir kaide, bir düstur içine sokmak bugünkü ilme sığamaz. Bir siyasî muharrir, bir içtimai rehber için içtimai felsefede bu kadar sathi görüş, siyâsette bu derece hedefsizlik bilmem caiz olur mu?</p>

    <p class="MsoNormal">Bu halde yine makale sahibinin suali cevap bekliyor:</p>

    <p class="MsoNormal">Osmanlı Devletinin saadeti için, İslâm ittihadı, Türk ittihadı ve Osmanlılık siyâsetlerinden hangisini takip etmek yararlıdır? . . .</p>

    <p class="MsoNormal1"><b class="calibre2">*</b> <b class="calibre2">* *</b></p>

    <p class="MsoNormal">Makale yazarı, Osmanlı menfaatleri nokta-i nazarından ittihaz ve takibi mümkün üç siyasî yolu açıkladıktan ve ayrıntılarıyla anlattıktan sonra, içlerinden bir tanesini, "Osmanlı milliyeti" siyâsetini, bugün takibi gayr-i mümkün, yalnız o kadar değil, hatta ihyası kabil değil diye bir tarafa atıyor.</p>

    <p class="MsoNormal">Geri kalan ikisini: İslâm ittihadı ve Türk ittihadı politikalarını, birçok dâhili ve harici manileri saymakla beraber, ayni imkân ve menfaat derecesinde buluyor.</p>

    <p class="MsoNormal">Âcizane fikrimce, muharririn bu hükümleri isabetli değildir. Yukarda söylediğimiz veçhile, makale sahibi mantığın kesinliği içgüdüsüyle bu hataya düşmüştür. Bizce İslâm ittihadı siyâseti, gerçeğe ulaşması mümkün olmayan, geleceği güçsüz, fakat hâl-i hazırda takibi kabil ve yararı düşünülebilen bir siyâsettir. Türklerin ittihadı politikası gelecekte daha kuvvetli, daha talihli, fakat bugün hemen gayr-i mevcuttur. Mevcut olmayan şeyden istifade edilemez. Osmanlı milliyeti siyâseti, bunların aksine olarak, gelecekte pek parlak neticeler vaad etmese de, günümüzde en kolay izlenebilir, en ziyade yararlı bir politikadır.</p>

    <p class="MsoNormal">Münakaşalarımızın mevzuunu teşkil eden milletlerin hepsi el'an yan medenidir, denebilir. Bunların dimağlarının en sağlam noktasını, fikri ve manevi mevcudiyetlerinin en faal, en canlı kısmını din işgal eder. Binaenaleyh, bugün Müslümanlar arası dini siyâset her türlü siyâsetten daha kuvvetli olmak mazhariyetindedir. Günümüzde birçok münevver İslâmlara rastlanıyor ki, İslâm ittihadı fikir ve emelini pek büyük bir lezzetle tahayyül ve tasavvur etmektedirler. Bu sebepten, İslâm siyâsetinin oldukça kuvvetli bir tekemmül zeminine malik olduğunu iddia etmek, hata olmaz. Dikkat buyurulsun: İslâm ittihadının icrası mümkündür, demiyoruz. Belki, hiç de kabil olmayacağına kaniiz. Zaten, hayali gayeye ulaşmak kabil midir? Makale muharririnin etraflıca anlattığı bütün maniler bu siyâseti bugün gerçekleşemez yaptığı gibi, siyasî işlerde milliyet fikrinin dini inançlara üstünlüğü belki gelecekte dini siyâsetin büsbütün unutulmasını icap ettirecektir. Fakat bu böyle olmakla, Osmanlı hükümetinin, siyasî mevcudiyetine bir destek olmak üzere, İslâmiyet’in kuvvetinden istifade etmemesi icap eylemez. Hatta İslâm’ın manevi rabıtalarını muhtelif vasıtalar ile çoğaltmaktan pek büyük faydalar umulur. İşte bu sebepledir ki Osmanlı Devleti, İslâm siyâsetine, İslâm birliği siyâsetine ehemmiyet vermelidir.</p>

    <p class="MsoNormal">Türk siyâseti, gelecekte İslâm siyâsetinden daha kuvvetli olmak ihtimalini haizdir. Türkler, hemen bir diğerine bağlı olarak, 30-35 milyonluk büyük bir kavim teşkil etmektedirler. Rusya'nın ülke büyüklüğüne karşılık, siyâset erbabınca malum olan siyasî ve içtimai zaafı düşünülürse uzak bir istikbalde büyük bir Türk hükümeti tasavvur etmek belki sırf bir hayal olmaz.</p>

    <p class="MsoNormal">Günümüz medeniyeti, emelindeki gaye olmak üzere iddia ettiği "İnsaniyet" devresine bugünkü ağır gidişle yürümekte devam ederse, belki böyle bir Türk imparatorluğu meydana gelir. Mamafih bu siyâsetin esasını, ruhunu teşkil edecek manevi bağlılıklar, tabir caiz ise, elektrik bağı henüz teessüs etmediğinden, bugün buna istinaden hiçbir şey yapılamaz. Sırf tetkik ve tetebbu alanına inhisar eden bu siyâseti Osmanlı Devleti hedef ittihaz etmiş görünemez, çünkü hiçbir fayda umulmaz.</p>

    <p class="MsoNormal">Osmanlı siyâseti, işte Devlet-i Âliye’nin şimdiye kadar en ehemmiyetle takip ettiği bu politikadır ki, yukarda bahsi geçen üç siyâsetten en esaslı ve icrası en kolay olanıdır. Öbür siyâsetler, Osmanlı Devletine hayat mücadelesinde ancak birer destek, birer yardımcı, birer savaş yardımcısı olabilirler. Osmanlı siyâseti, bilakis, Osmanlı Devletinin en kuvvetli zırhı, en büyük savunma silahı, en doğru hedefidir. Üç siyâset muharririni bu hususta yanlış hüküm vermeğe sevk eden şey, adı geçenin hakikatten, maddi gerçekten ziyade mantıki ve felsefi katiyetle uğraşmasıdır. Mantık, hükümleri kati ve nihai olarak verir. Fakat hayat, karmakarışık içtimai hayat, bazen, hazan değil ekseriya bu hükümlere asi kalır.</p>

    <p class="MsoNormal">Evet; "Üç Tarz-ı Siyâset" muharririnin dediği pek doğrudur. Osmanlı ülkelerini bulundukları hudutlarla muhafaza etmek, bu hudutlar dâhilindeki ahaliyi tekmil Osmanlı, Türk yapmak kabil değil, belki olanaksızdır.</p>

    <p class="MsoNormal">Fakat siyasîyat fiiliyattır, hayattır. Binaenaleyh bunda katiyet, mükemmeliyet, tamamlık aranamaz. Türkiye tekmil hudutlarını, tekmil tebaasını muhafaza edemeyecek, geri kalan tebaanın hepsini Türk yapamayacak, farz edelim. Ne zararı var? Ne olursa olsun, oldukça kuvvetli, el'an yaşayan bir millet var ya, işte onun hayat ve faaliyeti pahasına muhafaza ve müdafaa edeceği hudut Osmanlı ülkeleri, onun imkân dairesinde temsil edeceği ahali Osmanlı milletidir. Biz, tekmil elimizdekini müdafaa ve temsile, Osmanlı siyâsetini takibe fikirlerimizi hasreyleriz. Muvaffak olduğumuz kadarı bize kalır, kalmayanı gider, kaderin hükmü veya tabiat kanunun zorlaması deriz, kaybetmekliğimiz muhakkak olan şeylerden başka hiçbir şey kaybetmeyiz, fakat kazanabilirsek ancak bu yolda, bu meslekte kazanırız.</p>

    <p class="MsoNormal">İşte bu sebeplerden dolayı, fikrimce, Devletimizin en birinci hedefi Tanzimat’ın, Hatt-ı Hümayunların, Kanun-i Esâsî’nin maksatları, merhum Sultan Abdülmecid'in Reşit, Ali, Fuat ve Mithat'ların emellerinin gayesi olan Osmanlı siyâsetini takip etmek olmalıdır. Milli mevcudiyetimizin asıl koruyucusu budur. İslâm âlemi şu esnada gittikçe uyanmakta, iktidar ve hayat kazanmaktadır. Hilafet vasıta ve rabıtasıyla bu kuvveti hükümetimize, içtimai topluluğumuza bir istinatgâh yapmağa çalışmak, tedbirli şekilde, hükümet iktidarı hududunu tecavüz etmeyerek, İslâm’ın tevhidi şaşaalı adı altında İslâmiyet’i Osmanlı menfaatlerine yardımcı etmek hiç yararsız değil, bilakis pek yararlıdır. Türk siyâseti bugün mevcut değildir; fakat Osmanlı siyâseti milli mevcudiyetimizi muhafaza ederse, belki gelecekte İslâm birliği siyâsetinin gözden kaybolduğu zaman bize bir yardımcı olur. Bilmem siyasî işlerde, fırsatları değerlendirmekten (opportuniste')likten daha doğru, daha faydalı bir yol var mıdır?"</p>

    <p class="MsoNormal"><b class="calibre2"><i class="calibre5">Mısır, Haziran 1904</i></b></p>

    <p class="MsoNormal"><b class="calibre2"><i class="calibre5">AHMET FERİT</i></b></p>

    <div class="calibre6">
      <p class="MsoNormal2"><span class="calibre7"><br class="calibre8" /></span></p>

      <div class="calibre6">
        <div class="MsoNormal2">
          <hr class="calibre9" />
        </div>
      </div>

      <div class="calibre6" id="ftn1">
        <p class="MsoFootnoteText"><a class="pcalibre pcalibre1" id="_ftn1"></a><a class="pcalibre pcalibre1" href="../Text/ONSOZ_split_003.htm#_ftnref1" title=""><span class="MsoFootnoteReference">[1]</span></a> <span class="calibre10">Birinci Selim'e kadar, bu doktrinin bazı Osmanlı padişahları tarafından tabii bir tarzda takip olunduğu iddia edilebilirse de bu takip Avrupa taklidiyle olmayıp, belki ortam gereğinden ve İslâm’ın henüz iyice kökleşmemiş olmasından çıkmakta idi, binaenaleyh bahsimizden hariçtir.</span></p>
      </div>

      <div class="calibre6" id="ftn2">
        <p class="MsoFootnoteText"><a class="pcalibre pcalibre1" id="_ftn2"></a><a class="pcalibre pcalibre1" href="../Text/ONSOZ_split_003.htm#_ftnref2" title=""><span class="MsoFootnoteReference">[2]</span></a> <span class="calibre10">Bu siyâset birkaç asır evvel de Osmanlı hükümeti tarafından takip olunmuştu. Yıldırım Bayezid, Fatih Mehmet ve Sokullu Mehmet bu fikre hizmet etmişlerdir. I. Selim'in ise, hemen her hareketinde İslâm âlemini birleştirmek arzusu görülür. Lâkin o zamanlar bu makalenin zemininden hariçtir.</span></p>
      </div>

      <div class="calibre6" id="ftn3">
        <p class="MsoFootnoteText"><a class="pcalibre pcalibre1" id="_ftn3"></a><a class="pcalibre pcalibre1" href="../Text/ONSOZ_split_003.htm#_ftnref3" title=""><span class="MsoFootnoteReference">[3]</span></a> <span class="calibre10">Maksadım yanlış anlaşılmasın: Muhtelif unsurlar arasındaki düşmanlığın ve Avrupa ile Osmanlı Devleti arasındaki çekişmelerin muhtelif sebepleri vardır; yukarıda söylenen sebep, söz konusu muhtelif sebeplerden yalnız birini teşkil eder.</span></p>
      </div>

      <div class="calibre6" id="ftn4">
        <p class="MsoFootnoteText"><a class="pcalibre pcalibre1" id="_ftn4"></a><a class="pcalibre pcalibre1" href="../Text/ONSOZ_split_003.htm#_ftnref4" title=""><span class="MsoFootnoteReference">[4]</span></a> <span class="calibre10">Yanılmıyorsam, Türk tarihinin ikinci cildinin<span>&nbsp;</span></span><span><span class="calibre11">neşrolunmasına</span></span><span><span class="calibre12">&nbsp;</span>hükümet müsaade etmedi.</span></p>
      </div>

      <div class="calibre6" id="ftn5">
        <p class="MsoFootnoteText"><a class="pcalibre pcalibre1" id="_ftn5"></a><a class="pcalibre pcalibre1" href="../Text/ONSOZ_split_003.htm#_ftnref5" title=""><span class="MsoFootnoteReference">[5]</span></a> <span class="calibre10">Gayri-Müslim Türkler pek az olduğundan bu son mahzur ehemmiyetsizdir.</span></p>
      </div>

      <div class="calibre6" id="ftn6">
        <p class="MsoFootnoteText"><a class="pcalibre pcalibre1" id="_ftn6"></a><a class="pcalibre pcalibre1" href="../Text/ONSOZ_split_003.htm#_ftnref6" title=""><span class="MsoFootnoteReference">[6]</span></a> <span class="calibre10">Rusya'da Ortodoksluk, Almanya'da Protestanlık, İngiltere'de Anglikanlık, muhtelif memleketlerde Katoliklik.</span></p>
      </div>

      <div class="calibre6" id="ftn7">
        <p class="MsoFootnoteText"><a class="pcalibre pcalibre1" id="_ftn7"></a><a class="pcalibre pcalibre1" href="../Text/ONSOZ_split_003.htm#_ftnref7" title=""><span class="MsoFootnoteReference">[7]</span></a> <span class="calibre10">Makam-ı Celil-i Hilafet, Türk, 18 Kânunuevvel 1319 (1903).</span></p>
      </div>

      <div class="calibre6" id="ftn8">
        <p class="MsoFootnoteText"><a class="pcalibre pcalibre1" id="_ftn8"></a><a class="pcalibre pcalibre1" href="#_ftnref8" title=""><span class="MsoFootnoteReference">[8]</span></a> <span class="calibre13">La<span>&nbsp;</span></span><span><span class="calibre11">Turquie</span></span><span><span class="calibre12">&nbsp;</span>et le Tanzimat, par&nbsp;</span><span><span class="calibre11">Engelhardt</span></span><span><span class="calibre12">&nbsp;</span>Tome 1,&nbsp;</span><span><span class="calibre11">page</span></span><span><span class="calibre12">&nbsp;</span>218.</span></p>
      </div>
    </div>
  </div>
</body>
</html>
