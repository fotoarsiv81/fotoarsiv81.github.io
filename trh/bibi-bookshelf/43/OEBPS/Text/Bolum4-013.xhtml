<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h2 id="TOC_5_2"><b>I. Romalılaştırma sorunu</b></h2>

  <p>Bu sözcük günümüzde özellikle Anglo-Sakson tarihçiler açısından olumlu bir izlenim bırakmıyor. Göstermeye çalıştığı gerçeklikler pek o kadar kaybolmamıştır ve her seferinde söz konusu olan şeyin (siyaset, ekonomi, kültür vb.) nitelendirilmesi istenir. Dolayısıyla, bu kavram bir mevzuatlar bütününü ifade eder ve bu bütün özel değildir. Roma’nın eyaletler üstündeki egemenliğiyle ortaya çıkmıştır; bu egemenliğin belirgin özelliği çok farklı ritimler, etaplar, düzeyler ve tepkilerdir. İmparatorluk evresi özgün bölgesel uyarlanmalar içinde ifade edilmiş olguların yoğun bir anını oluşturur.</p>

  <p><b>1. Tanım.</b> - Roma ve eyaletlerde yaşayanlar arasındaki ilişkiler tartışmasında otuz yıldır bir değişiklik olmuştur. “Direniş” (yerli) ya da “asimilasyon” alternatifi çok kısıtlayıcı bulunmuştur, çünkü bir yönetim birimi olan eyaletin tanımı etnik ve politik kategorilerin dışında kalıyordu. Ayrıca, siteler, tek tek, bilinen ya da kabul edilen muhataplar anlamına geliyordu. Kendilerini dinlemeye Kartaca’ya boyun eğdiren muzaffer senatodan daha yatkın olan Roma iktidarına karşı argümanlardan yoksun olmayan eyalet elitlerinin tepkileri ve inisiyatifleri daha dikkate değer bir olgudur. Şunu söylemek gerekir ki, eyalet halkları, etkisinin bilincinde olan bir kamuoyuna hassas bir yönetime ters düşmeden ve sürekli diyalogla fikirlerini söyleyebilirlerdi ve vergi ya da adalet gibi hassas konularda yetkili mercilere kadar duyurabilirlerdi seslerini. Muzafferin fethettiği topraklarda, her şeye rağmen, mutlak bir asimilasyon siyaseti izlememesi “Romalılaştırma” kavramını dışlamaz. Bütün Roma iktidarları döneminde sürekli boyun eğen ve tabi olan halklar Roma’nın büyüklüğüne katkıda bulunmuşlar ve sonuçta bunlar artık düşman olmaktan çıkmışlardır. Fides, Roma’ya karşılıksız ve hiçbir şey beklemeden duyulan bir güvenden başka bir şey ifade etmemiştir. Barış, kentin oyunun başkişisi olduğu, kurumlarının ve otoritesinin imparatorluktaki siyasal, ekonomik, sosyal ve kültürel ilişkileri yönlendirdiği anlamına geliyordu, “ikinci Romalılaştırma”, dikkati sosyo-kültürel alana çekmiştir: Yunanlı coğrafyacı Strabon’un dediği gibi, bu, “bakışları Roma’ya doğru çevirmektir” : bu bağlamda, hem merkezin etkisi dikkate alınır hem de Roma referanslarına göre eyalet kültürlerinin mesafesi... Barbar korkusu ya da barbar olarak görülme korkusu çok sık dile getirilmeyen çok belirleyici bir unsurdur. İmparatorluk tam bir özgürlük sağlamaktan çok kayıtsızlık içinde olmuştur. Özgürlük bağımsızlık değildi. Gündelik yaşamda Roma egemenliğinin özünü oluşturan birçok toplumda yeni karışımlar yaratan kültürel simyalar oluşmuştur ve bunlar süreklilik görünüşü altında belli belirsiz değişimlerin kaynağıdır.</p>

  <p><b>2. Dönüşümler.</b> - Yerel toplumların kültürel dönüşümleri pekiyi bilinmemektedir: bu konudaki bilgileri geliştirebilecek çalışmalar pek fazla ilerlemiş değildir ve bu bağlamda bazı modellerin oluşturulması gereklidir; bu modelleri bağlama uyarlayabilmek için değerlendirmek ve analiz etmek gerekir. Gerçekten olmuş bir olayı sadece tek bir sözcük ifade edemez kesinlikle. İçerikleri “Augustinus devrimi”yle ortaya çıkan kombinezonları ve karışımları çok iyi yansıtan belgelerde adaklarla ve cenazelerle ilgili kayıtlar, el sanatları objeleri ve sanat yapıtları en güvenilir işaretleri verir. Egemen dillere ve fatihlerin geleneklerinden gelen unsurlara rağmen, ifadelerdeki türdeşlik, eyaletlerin dışarıdan gelen istekler karşısında bireysel ve kolektif stratejilerle tepki verdiklerini gösterir; bu stratejiler Roma’nın üstünlüğünün çekiciliğini, aynı zamanda hiç çaba harcamadan bu dünyanın içinde yer alınamayacağını gösterirler. Daha önce hatırlattığımız gibi (G. Woolf), zamanla yeni bir maddi uygarlık empoze etmiştir kendisini: seramik, anfora, hamamlar, evler... Atıklar yeni beslenme alışkanlıklarının, değişen bir bedensel hijyenin, yeni sosyal ilişkilerin, gelişen zevklerin yansımalarıdır. Hangi sosyal aidiyet içinde olursa olsun, herkes yürürlükteki norm içinde yer almayı istemekte haklıdır: Bu tercih hangi noktaya kadar bundan yararlanacak olan kimseyi değerlendirmeye yardımcı oluyordu ya da, tersine, bu tür çabaları haklı çıkarmıyordu? Sorun bunu bilebilmektir... Bu durumda, çevredeki insanların etkisi Roma’nınkinden güçlüydü. Dolayısıyla, toptan bir reddetme içinde olanların sayısı fazla değildi. Bu, belli bir konjonktür içinde, bireysel ve kolektif bir yorum meselesiydi.</p>

  <p><b>3. Yeni kimlikler.</b> - Şu bir gerçek ki, uygulamalar sonucu ortaya çıkan, “Galya-Roma”, “İspanya-Roma”, hatta “Yunan-Roma” değil, “Roma”dır: ikili bir aidiyet duygusu, hiçbir zaman açıkça ifade edilmeyen istikrarlı bir kimliği değil, bir geçişi belirtiyordu. Bununla birlikte, hiç kimse gerçek anlamda hareketin dışında kalamamıştır ve bu durum yeniliğin dönüşümlerinin ve ifadelerinin farklılığını açıklar. Öte yandan, “Romalı” olanlar sadece kendi tarzlarında Romalı olmuşlardır, çünkü Romalılık brövesi alma olanağı veren özel bir model yoktu. Siyasal ve hukuksal entegrasyon ilke olarak sonuna ulaşmış ya da ulaşmakta olan bir gelişmeyi benimsemişti. Tüketim, giyim biçimleri, başka bir dili benimsemek, geleneklerden ve kültürel olarak baskın, miras kalmış düşünme biçimlerinden vazgeçmek anlamına gelmiyordu. Buna karşılık, anadiline ve kültüre bağımlılık her türlü gelişmenin reddedilmesini ve bunların terk edilmesini de gerektirmiyordu. Yunan siteleri elitlerinin durumu üstünde düşünmek gerekir. Genellikle Yunanlıların Yunanlı olarak kaldıkları ve “yabancı düşmanları” oldukları söylenir ve bu görüşü benimseyenlere göre bunun nedeni onların kendilerini eskilik ayrıcalığının sahipleri sanmaları, üstünlüklerine güvenmeleri, kendilerini kimliği son derece güçlü bir kültürün sahipleri olarak görmeleridir.</p>

  <p>Bu arada, evrensellik kaygısı içindeki Yunan entelektüellerinin kendilerinin kurdukları tuzaklara da düşülür. Site gerçekleriyle (kendi siteleri ya da övgü düzmeleri istenen siteler) yüzyüze gelen Prusalı Dion ya da Aelius Aristeides düşsel bir Yunan davası savunucusu, direnişçisi değildiler. Yunanlılar savunmaları gereken tavırlar konusunda hemfikir değildi. Hepsi ‘<i>polis</i>’in silinmez mirasına sahiptiler: özgür kendine yeterli toplum, vatanı hak etmenin kabul edilebilir tek biçimi olan Yunanlılar ve siteleri dâhil başkalarıyla sürekli rekabet içinde olma eğilimi. Bu anlamda, işlerin yolunda gitmesini engelleyen Roma değildi, çünkü tavrı <i>polis</i>’i koruyarak aynı davaya hizmet ediyordu. Plutarkhos olayların gidişatındaki ağırlığını hissettirmeye devam etmek amacıyla çevresindekileri sivil ‘magistratus’lukları sahiplenmeye davet ederek yorumlamıştır bunu. Ötekiler Roma’nın efendisini onurlandırmak ve topluluklarının onun hayırlarından yararlanması için azgın bir rekabet içine girdiler. Yunan sitelerinin elitleri kendilerine yakın buldukları ve kutsal iktidar tanımlamalarından aldıkları dillerini imparatoru ve imparatorluk iktidarını algılamaya uyarlamayı yavaş yavaş başardılar (S. Price).</p>

</body>

</html>