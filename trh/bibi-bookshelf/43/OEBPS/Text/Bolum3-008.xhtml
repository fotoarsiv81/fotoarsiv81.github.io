<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h1 id="TOC_4_0">III. Bölüm</h1>

  <h2 id="TOC_4_1"><b>SEKSEN MİLYON İNSAN</b></h2>

  <p>Roma İmparatorluğu, büyüklüğüne rağmen (yaklaşık 10 milyon kilometrekare ve bunun 3 milyon kilometrekaresi Akdeniz’de), bugünkü büyük bir Avrupa devletinden daha kalabalık değildi. Toplam nüfus olarak 80 milyon rakamı hiçbir arşivde yer almaz ve sadece yaklaşık bir büyüklüktür: kimilerine göre iyimser, kimilerine göreyse gerçeğin gerisinde kalmış bir büyüklük. Oldukça uzun bir süre uygun bir ekonomik konjonktür, daha sonra, Marcus Aurelius’tan itibaren de istikrarsızlık ayrıntılı ve değişken bir değerlendirme ölçütü sunar. Bölgesel alanların ve koşulların farklılığı önlem alma zorunluluğunu daha bir gerekli kılar.</p>

  <p>İmparatorluk sakinlerinin büyük çoğunluğu site çerçevesi içinde yaşamışlardır. Doğuda Yunan ‘<i>polis</i>’i bölgesel örgütlenmeye damgasını vurmuştu; tarihini imparatorlar dönemine kadar uzatmıştır. Batıda res <i>publica</i> toplulukların hukuksal statülerinin çeşitliliğine bağlı çok biçimli bir komün modeli esinlemiştir. Hiyerarşize olmuş yerel elitler, eyaletlerde yaşayanlar ve Romalılar sosyal yapıyı oluşturuyorlar ve piramitlerin katları arasında köprüler kuruyorlardı. Her yerde siyaset -ortak çıkarlar, sivil yaşamileri gelenler ve site sakinleri arasındaki ilişkileri karakterize ediyordu. Roma imparatorluğu modern demokrasiyle karıştırılmaması gereken demokratik rejim aleyhine aristokratik rejimi desteklemiştir.</p>

</body>

</html>