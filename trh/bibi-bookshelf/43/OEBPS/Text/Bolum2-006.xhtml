<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h2 id="TOC_3_3"><b>II. Başkent: Roma</b></h2>

  <p>Augustus, merkezi Roma olan bir dünya imgesi yaratmıştır. Dünyanın fatihi ve efendisi olan kent, tek merkez, imparatorluğun merkezi, egemen olduğu ve örgütlediği bölgelerin görünür ve tanınabilir beyniydi. Severuslar da dahil olmak üzere, o döneme kadar imparator Roma’da yaşamıştır ve başka hiçbir yerde yaşamamıştır. Erken imparatorluk döneminde, kurucu ve siyasal merkez, Aelius Aristeides’in deyimiyle, var olan ya da hemen hemen var olan her şeyi biriktirmiş, bir araya toplamış ve yığmıştır. İmparatorluk programları sayesinde eşsiz anıtlarla donatılmış, bir şehircilik modeli olmuş ve daha sonra da meşru ortak vatan özelliği kazanmıştır. Kozmopolitti ve imparatorluğun geri kalan bölümüyle birlik halinde yaşıyordu ve aynı zamanda bir site olduğunu unutmuyordu kesinlikle.</p>

  <p><b>1. Yeniden tanımlamalar. - </b>Augustus krizler ve iç savaşlar döneminde ‘<i>res publica</i>’nın yeterince denetleyemediği kentsel gelişmeden çıkarabileceği tüm sonuçları çıkarmıştır. Alan yeniden biçimlendirilir. İÖ 7 yıllarında Roma’da 14 bölge vardır ve bu bölgeler 1.450 hektarlık bir alana yayılmıştır, nüfus yaklaşık bir milyondur ve kenar mahalleler (‘<i>continentia</i>’lar) dahil değildir bu nüfusa. Bölgeler, büyük Plinius’un verdiği rakamlara göre, sayıları 265 olan mahallelere (<i>vici</i>) dağılmıştır. Geleneksel kırsal ve kentsel kabile ayrımı İtalya’nın hukuksal anlamda birleşmesinden sonra anlamını yitirmiştir. Kentsel pleb 35 kabileyi kapsar ve bir Roma alanına sahip olmakla tanınır. Bu bağlamda, sağlanan açık seçiklik eski sınıflandırmaları hemen ortadan kaldırmamıştır. Basitlik eğilimi, yönetimle ilgili işlevleri ve rakamlarla elde edilen dökümleri basitleştirmek amacıyla, topografik boyuta insan toplulukları temelinde öncelik vermiştir. İmparatorluk kenti yönetmekle yükümlü otoritenin sıkı denetimine daha iyi uyarlandığından daha etkin olduğu kabul edilen bir yöntem empoze etmiştir. Kentsel yenileşme her ‘<i>vicus</i>’ta koruyucu ruhlara ve Augustus’un dehasına adanmış oyunların düzenlenmesiyle tamamlanmıştır: kentsel alanda imparatorluk imgesinin siyasal ve dinsel entegrasyonunun enstrümanı, mütevazı bir kökenden gelmiş (<i>plebs infima</i> üyesi ya da azat edilmiş kölesi) bir magister tarafından yönetilen mahalleler birliği kurumu, çalışan, halktan insanlara kamu düzeninin sürdürülmesi ve imparatorların anılarının unutturulmaması etkinlikleri bağlamında bir pay verir.</p>

  <p><i>Imperium</i> ve tribunus gücü Sezar’ın toplulukları yönetmesi bağlamında müdahalelerini meşrulaştırıyordu. Ayrıcalıkları yüksek devlet görevlerinden ve senatodan gelen organlar açısından -özerklik bağlamında tüm duraksamaları geçersiz kılıyordu. Roma senatörlere bırakılmayacak kadar ciddi ve siyasi bir işti. İÖ 26’da kurulmuş dokuz birliğin başına getirilen (İÖ 2) iki yüksek yargı görevlisi devletin güvenliğiyle ilgilenir ve iktidar aygıtının bir askeri kolunun olması gerektiğini hatırlatırdı. Roma’daki Nomentane’de bulunan Viminal Dağı’nda bir kışlanın (<i>castra praetoria</i>) kurulması için Seianus’un gelişini beklemek gerekmiştir. Bu kışlayı, büyük olasılıkla, Commodus’a kadar kent birlikleri işgal etmiştir. Yüksek yargı görevlileri imparatorun kişisel muhafızlarından ayrıydı; bu muhafız birliği başlangıçta Germenler’den ve İspanyollar’dan oluşmuştu, daha sonra imparatorluk süvarileri (<i>équités singulares</i>) kurulmuştu. İmparator tarafından kurulan “kamu hizmetleri yönetimi”nin başına yeni sorumlular getirildi: su kanallarından sorumlu servis ya da <i>cura</i>, binaların ve kamusal alanların gözetimi ve bakımı servisi, Tiber ve onun kıyıları ve kanalizasyonları servisi. Yangınlarla mücadele Vigiles müdürünün göreviydi: aynı zamanda gece bekçiliği görevi de yapan yedi itfaiyeci birliğinin (iki bölgeye bir birlik) başında bir süvari. Deneyimli bir senatör olan ve imparatorun vesayeti altında çalışan kent valisi, Tiberius döneminde gündüz bekçiliği görevi yapan kent birliklerinin de komutanı olmuştur.</p>

  <p>Salgın hastalıklarla gelen doğal afetler dışında Roma “megapol”ünün erzak sorunu da imparatorun günlük kaygı ve uğraşlarından biriydi. İS 8’e doğru resmi bir erzak sağlama faaliyeti hayata geçer: gerçek anlamda bolluğun ve yurttaşın özgürlüğünün sembolü, temel gıda olan tahılı sağlamakla görevli yıllık ürün yönetimi. Yapılan hesaplara göre, kent tüketiminin yıllık gereksinimi 400.000 ton tahıl, 22.500 ton zeytinyağı ve 1.5 milyon hektolitre şaraptı. Beslenme siyasal açıdan o kadar önemliydi ki Augustus resmi listelere kaydedilmiş, hak sahibi 150.000-200.000 yurttaşa aylık bedava buğday dağıtımı uygulamasından kesinlikle vazgeçememiştir. Bazı vatandaşlar bu haktan imparatorluğun sonuna kadar yararlanmışlardır. Claudius ve Traianus döneminde Kuzey Ostia’da limanlar inşa edilmesi, imparatorların sosyal barış için her zaman gerekli olan, yaşamsal bir sorunu etkin biçimde çözümleme iradelerini gösterir. Frontinus su bolluğunun Augustusların hiç eksilmeyen kaygılarından biri olduğunu göstermiştir.</p>

  <p><b>2. “Sezarlar kenti”.</b> - Cumhuriyetin ancak son yüzyılında başlayan başkentin anıtsal gelişme programı imparatorluğun ilk dönemlerinden başlayarak yeni bir boyut kazanır. Yerleşim bölgesinin merkezinde nüfusun yoğunlaştığı yerler (Subura, Argiletum, Velabrum vb.) kimi zaman tamamen ortadan kaybolacak kadar küçülmüştür ve bunların yerlerini imparatorun ihtişamını ve Roma’nın gücünü gösteren yapılar almıştır. Kurutulmuş tuğlanın yerini alan pişmiş tuğla, yeni şehircilik çözümlerinin ve anlayışlarının denendiği mekânın serbestleştirilmesini kolaylaştırmıştır: rahatlık açısından -yazılı belgelerde anlatılanlardan çok daha heterojen(çoğunda hali vakti yerinde insanlar yaşıyordu) kat kat daireler (<i>insulae</i>), hamamların ve genel tuvaletlerin yaygınlaşması, zemin katlarda yemekhanelerin çoğalması. Kalan son aristokratik konutlar Domitianus döneminde saray ve çevresinden uzak yerlere taşınmıştır. Boş alanları yiyip bitiren bu <i>domuslara</i> Augustus tarafından az ya da çok uyulan kısıtlamalar getirilmiştir. Özellikle kent üstündeki imparatorluk egemenliği, aristokratları Esquilae (Küçük Plinius, Frontinus), Quirinale, Caelimontium ya da Aventius’ta fazla çarpıcı olmayan konutlarla yetinmek zorunda bırakmıştır: bunların planlarının gelişmesi özel yaşama kısmi bir mahremiyet kazandırabilmiştir. Banliyölerdeki <i>villalar</i> zenginlerin gözdeleri olmuştur. Bu villalarda boş alanlar çoktu. Parklar ve bahçelerde köşkler, hamamlar ve dinlenme yerleri bulunurdu. İmparatorluk ‘<i>horti</i>’leri (yeşilliklerle çevrili konutlar) aristokratik görünüme gölge düşüren yapılar değildi.</p>

  <p style="text-align: center; "><img alt="Patrick Le Roux - Roma İmparatorluğu 1" src="../Images/Patrick_Le_Roux_-_Roma_Imparatorlugu_1.jpg"/><br/></p>

  <p>İmparatorlar kamusal inşaatlar alanında da önderlik etmişler ancak özel teşebbüsün faaliyetlerini de engellememişlerdir. Octavius, daha sonra da Augustus kamusal faaliyetleri Agrippa’ya, sonra da senatör düzeyinde küratörlere emanet ederek bu alanda yolu açmışlardır. Claudius mimarlık ve inşaat alanında uzmanlaşmış personelin finansmanı ve seferber edilmesiyle ilgili senato denetimine karşı imparatorluk müdahalesini ön plana çıkarmıştır. Flavianusların yönetim olanaklarının ve teknik olanakların iktidarın elinde yoğunlaşmasını hızlandırdıkları söylenebilir ancak bu sürekli bir ‘cura’nın, ‘<i>opera Caesaris</i>’in var olduğu anlamına gelmez. Bu kavram her imparatorun gerçekleştirmek zorunda olduğu proje ve eserlerle ilgilidir büyük ölçüde. İmparatorun elindeki olanakların senatörlerin ve varlıklı süvarilerin olanaklarıyla kıyaslanması mümkün değildi. Kamu inşaatları alanı daha önce bu boyutlara ulaşmamıştı hiç. Programlar ve kararlar da pek o kadar keyfi biçimde empoze edilmiyordu. Kamulaştırmalar, anıtların özelliği ve kamuya yararı, hatta estetikleri bazı kaynaklardan öğrenilen pleb tepkilerine yol açmıştır. Özellikle dinsel yapılar daha eski tapınakların üzerlerine inşa edilmişti. Yer ve para sorunları çok önemliydi ve girişimci Hadrianus’un halefi Antoninus Pius’un yer ve para zorluğu içinde olduğu düşünülmüştür. Genellikle bir “simge mimarlığı”ndan (P. Gros) söz edilir. Anıtların başka bir işlevi de vardı. Yönlerin ve yerlerin belirtilmediği bir kent alanında, genellikle Roma dışında, bölgelere ayrılmış planların olmadığı yerlerde dolaşma olanağı sağlayan işaret noktaları, belirli yerlerdir bu anıtlar. İmparatorluk eserlerinin belli başlı özellikleri Palatium’a el konmasıyla ve Roma Forumu, Capitolinus, Quirinale, Viminale, Esquilae ve Caelimontium’la ilgilidir. İkinci bir özellik, Pompeius ve Sezar’dan sonra Augustus anıt mezarında bulunur. İmparatorluk forumları imparatorların siyasal eserlerini Roma halkının arzusu olan bir süreklilik içine yerleştiriyordu; aynı zamanda fetihçi geçmişin ve mutlu şimdinin tek güvencesi olan yeni rejimin anısını ve üstünlüğünü tamamen kabullenmiş olduklarını ifade ediyorlardı. Görkemli yapılar aracılığıyla iktidarın sahnelenmesi tanrılarla uzlaşma sonucu yeniden sağlanmış bir konsensüsün ifadesiydi. Dekor zenginliği bir yenilikti Roma’da. Muhteşem tapınaklar, boyutları bilinmeyen hamamlar, tam anlamıyla devasa gösteri binaları, caddeler ve revaklar çok becerikli bir biçimde değerlendirilmiş bir çevrede yer alıyorlardı. Son derece etkileyici mermerli ve kabartmalı eserler Roma’nın bilinen dünyanın efendisi olduğunu ve iktidarın sahibinin büyüklüğüne ve ihtişamına sahip çıktığını gösteriyordu. Özgün anıtsal bütünler arasındaki mimarlık ilişkileri herkesin kendisine göre yorumlayabileceği bir söylem üstüne eklemlenmiş bir mizansenin sembolik içeriğini güçlendiriyordu. P. Zanker, Neron’un “altın ev”inin yerini alan ve Traianus’un hamamlarıyla tamamlanan Colosseum programını betimlemiştir: halk eğlencelerinin önemli işlevinin eksiksiz ifadesi. Flavianus anfiteatrı oradaki kanlı ve dışarı çıkmaması gereken oyunlar nedeniyle kapalı bir alandı; dehlizler ve çeşitli yollarla bağlı olduğu dış dünyadan kopuk değildi; bu anfiteatr, ayrıca, sivil hiyerarşi taklit edilerek, topluluğa ve taraçalı bir üsluba göre düzenlenmişti.</p>

  <p><b>3. Yönetim yerleri. - </b>Palatium ve imparatorların ‘<i>horti</i>’leri bir efendinin, bir hükümdarın, tanrıların bir seçilmişinin ikamet yerleriydi. Öte yandan, Roma ve imparatorluk yönetiminin binaları özerk ve özgün bir yönetim bölgesi oluşturmuyordu. Bu işlerin başındaki imparatorluk yardımcılarının büroları ve konutlarına özel bir mimarlık biçimi yoktu. Tapınaklar ya da bazilikalar gibi kolayca tanınabilecek yapılar dinsel ya da adli etkinliklerle sınırlı değildi. İmparatorluk döneminde yönetimle, Roma ve bölgeleriyle ilgili kararların alındığı yerlerin dağılımı zorunluluklardan kaynaklanmıştı. Kentlerin, İtalya’nın ve geri kalan bölgelerin işleri daha iyi belirlenmiştir ama Roma’da olup bitenler çok sıkı bir biçimde kent alanıyla sınırlı değildi. Etkinliklerin ve çözümlenmesi gereken sorunların çoğalmasıyla yönetim teknikleri gelişmiştir. Arşivlerin incelenmesi, bilgi alışverişi ve haberleşme, karmaşık ve gitgide derinleştirilen anketler, eski mevzuatlardan yararlanma ve hukuka gitgide daha duyarlı olma, yurttaşların, sitelerin, cemaatlerin ve askerlerin taleplerine karşılık verme gerekliliği ağır ve karmaşık bir uygulamalar ağı oluşturuyordu. Bununla birlikte, boğucu ve engelleyici bir bürokrasi olduğuna dair hiçbir işaret de yoktur.</p>

  <p>Senatonun imparatorluk yönetimine katılımı yeni bir görünüm kazanır. Senatodaki Curia geleneksel anlamda olası toplantı yerlerinden biriydi. Gündemin özelliği, ele alınan konuda etkili olduğu kabul edilen bir tanrının tapınağındaki toplantıların rastlantısal biçimde aktarımını dikkate alır. Pompeius Curia’sı büyük olasılıkla Sezar’ın ölümünden sonra, İÖ Mart 44’te yasaklanmıştır. İlk imparatorlar toplantı yerlerinin çeşitlendirilmesi konusuna birdenbire ilgisiz kalmamışlardır. İmparator istediği zaman senatoya başkanlık ediyordu -gitgide daha seyrek biçimde ya da yüce meclise mektupla hitap ediyordu zamanla sıklık kazanmıştır bu alışkanlık. Bu bağlamda, esas olan, imparatorun saygılı olmasıydı. Iulia Curia’sı, bir yangından sonra Sezar tarafından restore edildiğinden, I. yüzyılda olağan toplantı yeri olarak kabul edilmiştir genellikle. Tiberius yüksek devlet görevlilerinin seçimini senatoya vermişti. Bu seçimler bir takvime göre düzenlenmişti. Öte yandan, senato üyeleri imparatorlara ve yakınlarına unvanlar ve kutsallaştırmalar dışında payeler dağıtma görevlerini de üstlendiler: zafer anıtları, heykeller, özel kültler... Bunlar, ayrıca, senatörler için de geçerliydi. Domitianus, senatörlerden, doğduğu ay olan Ekim’e adını verme hakkını elde etti; Temmuz ve Ağustos’a da Sezar ve Augustus adları verilmiştir. Finans, para <i>[ex s(enatus) c(onsulto)</i> SC kısaltmasıyla bronz para basımı] mevzuat, din ve taşrayla ilgili sorunlar (elçilikler, davalar, sitelere yardımlar ve onur payeleri verme, askeri bilgiler) tartışılırdı. Saygın Curia artık sadece tek karar merkezi değildi ve yönetim mekanizmasında ötekiler gibi bir çarktı sadece.</p>

  <p>Devlet ve iktidar enstrümanları başkentin merkezinin topografisine damgasını vurmuştu. Roma Forumu’ndaki Janus Tapınağı kavuşulan barışı hapsetmek için kapılarını kapatıyordu. Augustus anıt mezarındaki Minucius sütunlu girişinde buğday dağıtma töreni yapılırdı. Her hak sahibi, elinde jetonu ve torbasıyla, her ayın belli bir gününde oraya gidip gösterilen yerden beş dekalitrelik istihkakını alırdı. Mahsul yönetim merkezi <i>forum boarium</i> (eski “öküz pazarı”) yakınlarındaydı. Vespasianus kent yönetim merkezini ve kent planını (<i>forma Vrbis</i>) Barış Tapınağı’nı merkez alarak yeniden düzenledi. Vigiles yöneticisinin bürosu, belki de, Augustus anıt mezarının güneyinde, <i>Crypta Balbi’de</i>, aynı adlı tiyatronun arka tarafındaydı. İmparatorluk darphanesi, İS 80’deki yangından sonra, (“tehlikeleri haber veren”) Iunon Tapınağı yakınlarındaki kaleden (Arx) ya da <i>Moneta</i>’dan (para) Caelimontium’a nakledilir. Capitolinus ve Arx arasındaki Forum çukurunu cephesiyle kapatan büyük bina Tabularium, “Arşiv sarayı”, (<i>tabulae</i>) İÖ 78’den beri devlet metinlerinin ve belgelerinin bulunduğu bir yerdi, ancak belli bir dönemden sonra yeterli gelmemeye başlar burası. Suetonius’tan öğrendiğimize göre,  Capitolinus’ta bronz tablet bulunmuştur ve Vespasianus bunları 69 yangınından sonra onartarak onlara eski şekillerini verdirmiştir. Çeşitli anıtlarda ve imparatorluk forumlarında kütüphaneler, yani iktidar ve yönetime yararlı arşivler ve başvuru kaynakları vardı. Barış Tapınağı’nda aynı zamanda heykellerin ve Kudüs Tapınağı’nın altın süslemelerinin de bulunduğu bir pinakotek (resim müzesi ya da galerisi) kurulmuştur. Özgür ya da sonradan özgürlüklerine kavuşmuş yurttaşların listeleri <i>atrium Libertatis’in</i> yıkılmasından sonra imparatorluk forumlarının en genişi olan Traianus Forumu’ndaki Ulpia Bazilikasında bulunan bir salonda korunmuştur. İmparatorun koruyucu gölgesi her yerdeydi. İntikamcı Mars (<i>Vltor</i>) Jupiter Capitolinus’un askerlik ve başarıyla ilgili misyonlarından bir bölümünü almıştır: savaşa gidiş ritleri ve eyaletlerine giden valilerin adak ritleri Augustus Forumu surları içinde yapılırdı.</p>

</body>

</html>