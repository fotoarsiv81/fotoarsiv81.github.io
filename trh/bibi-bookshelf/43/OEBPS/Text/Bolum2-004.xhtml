<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h1 id="TOC_3_0">II. Bölüm</h1>

  <h2 id="TOC_3_1"><b>YAŞANAN DÜNYANIN YÖNETİMİ</b></h2>

  <p>Roma İmparatorluğu Roma İmparatorluğunu taklit ediyordu. Ne kendi içinde her türlü hukuksal biçimin yaratıcısı bölgesel bir ilke ne de merkezileşmiş bir devlet olan bu tarihsel yapının gerçek anlamda kesinlikle belirlenmiş sınırları yoktu. Augustus’un gücünün bilinçli ve mantıklı bir biçimde hayata geçirilmesi bilinen dünyanın yeniden çizilmesine vesile olmuştur: İtalya ve eyaletleriyle çevrili merkezdeki Roma belli bir bölgenin merkezini denetliyordu; çok uzak olduklarında bile ulaşılabilir kabul edilen dış bölgeler dengelerini Roma’nın organik, emperyal egemenliğinden alıyorlardı. Siyasal düzen doğanın düzenini yansıtıyordu ve buradan kaynaklanan armoni tanrıların istediği barışta buluyordu ifadesini. Bir insanın kişiliğinde yoğunlaşan otorite, üyeleri sürekli dağılan büyük bir bedenin tutarlılığını sağlıyordu. Kurucu ve siyasal merkez olan imparator bu düzenin başının Roma olduğunu bütün dünyaya tanıtıyordu.</p>

  <p>Roma İmparatorluğu’na tabi olan bölgelerin yaşadıkları iç savaş tahribatından sonra huzura ihtiyaçları vardı. Yeni bir rasyonalite gerekliliği çıkar ortaya: ayırma, sınıflandırma, vergi reformu, alanın entegrasyonu, etkili kararlar alma kaygısı, İtalya ve eyaletlerinin yönetiminde yeni bir anlayışı temsil ederler. Denetlemek, doğrulamak, değerlendirmek, dengelemek, dağıtmak, daha iyi yönetme sanatı temelindeki araştırmaları destekleyen unsurlardır.</p>

</body>

</html>