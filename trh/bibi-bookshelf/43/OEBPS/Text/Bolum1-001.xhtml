<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h1 id="TOC_2_0">I. Bölüm </h1>

  <h2 id="TOC_2_1"><b>İMPARATORLUK YA DA ROMA’NIN GÜCÜ</b></h2>

  <p>Roma İmparatorluğu İÖ 27’den önce de, hatta Octavianus’un Antonius ve Kleopatra’yı iki kez yenilgiye uğratmasından önce de var olmuştur: İÖ 2 Eylül 31’de, Actium’da, karada ve denizde; İÖ 1 Ağustos 30’da İskenderiye’de kentin ele geçirilmesi ve talihsiz çiftin intihar etmesiyle. İÖ 201’de Hannibal’i yenilgiye uğratan senato cumhuriyeti bu dönemden itibaren hiçbir rakip güce aman vermemeye kararlı emperyal bir cumhuriyet olur. Doğudaki Helenistik krallıklara karşı uzun soluklu bir mücadeleye giren, Kartaca’nın bozguna uğramasından sonra İber Yarımadası’nın sabırla fethine girişen Roma, kendini her zaman daha uzaklara gitme gerekliliklerine göre uyarlamış ve her zaman daha fazla kaynağa, insana ihtiyaç duymuştur. Emperyal egemenlik siyaseti kurumsal dengelerin tartışmaya açılması sonucunu getirmiştir: monarşik güç, yavaş yavaş, yurttaşların birliğini sağlamakta yetersiz bir senatoyu yönetemeyen hırslı komutanların başlattığı iç savaşlarla ortaya çıkmıştır. Kısmen imparatorluk kurumlarının görkeminden kaynaklanan bir güçlülük izlenimi uyandırmasına rağmen, Augustus imparatorluğu fetihlerin sonu ya da sürekli bir barış anlamına gelmemiştir hiçbir zaman. İç savaşlar, bitmek bilmeyen bir şiddet ve acı veren düşmanlıklar Roma’nın yayılmasını yolundan saptırmıştır. Roma’nın yayılması, imparatorun duraksamalarına rağmen, gerçek anlamda bir kesinti yaşamadan sürüp gitmiştir. Sezar’ın eline geçen inisiyatif toprakların genişlemesini daha iyi denetleme olanağı verir ona; daha önce bu konuda karar verenler Roma’da bile kimseyle paylaşmak istemedikleri bir iktidara sahip olmak isteyen, iştahları kabarmış, hırslı birtakım insanlardı. İmparatorluğun iç tarihi ve dış tarihi, kuruluş döneminden beri, sıkı biçimde birbirine bağlıydı. Bu bağlamda, bir dönem Roma’nın gücünü ve imparatorluk gücünü -tamamen yok etmeseler de çok zayıflatan askeri krizler kanıt gösterebilir.</p>

</body>

</html>