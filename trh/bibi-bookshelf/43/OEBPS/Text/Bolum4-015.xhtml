<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h2 id="TOC_5_4"><b>III. Externi (dışarıdakiler) sorunu</b></h2>

  <p>Yakın zamana kadar Hıristiyanlığın zaferi ve barbarlığın zaferi ayrılmaz biçimde birbirlerine bağlı gösteriliyordu. Keyfi şematikleştirmelerin reddedilmesiyle “barbarlar” nitelemesinin doğrulanmamış olduğu anlatıldı, çünkü Germenler, Persler, Araplar ve imparatorluğa komşu birçok halk vahşi ve denetlemeyen, örgütsüz sürülere indirgenemiyordu. Ayrıca, bunların tümü birleşmiş değildi ve Tanrı’nın istemiş olduğu Roma İmparatorluğu’nu yıkmayı amaçlamıyorlardı. Sınırların coğrafi farklılığı halkların ve ‘<i>externi</i>’nin çok farklı hırslarının farklılığıyla atbaşı gidiyordu.</p>

  <p><b>1. İmparatorluğun zayıflık belirtileri.</b> - 235-284 arasında imparatorluk sınırları çok açılmış ve çok saldırıya uğramıştır. Siyasal ve askeri rekabetle rahatsız olan imparatorluk tepkisinin zayıflaması zorlukların ve kısa süre sonra da tehlikelerin birikmesini kolaylaştırdı ve imparatorlukta birlik olmamasının farklı bölgelerin yönetimsel ve maddi dayanışmalarıyla uyuşmadığını -ve kesinlikle çeliştiğini ortaya çıkardı.</p>

  <p>İmparatorluğun sınırları Severuslar döneminde kesinleşmeye başladı, ancak bu da Roma’nın savunmaya geçtiği anlamını taşımıyordu. Belli bir hat gibi uzanan bölgeler vardı... Breton duvarları, Hadrianus duvarı, Caracalla döneminde inşa edilen taş Germen-Rhaetia duvarı, Flavianuslar döneminden beri Tuna’yı Karadaniz’e bağlayan toprak Dobruva duvarı. Ren, Tuna ve Fırat ırmak sınırları ırmakları doğal sınırlara dönüştürmüyordu. Bununla birlikte, Rhaetia ve Dacia arasındaki Tuna gerçek anlamda imparatorluğun <i>ripa</i> ya da ırmağını oluşturuyordu ve buz tuttuğunda orta ve aşağı çığırında kolayca aşılması mümkün değildi. Bütün ordugâhlar iç ırmaktaydı ve savaş gemileri sürekli devriye geziyordu. Suriye, Arabistan, Mısır ve Afrika’da eyaletler, doğuda çok tehlikeli bir bölge gibi kabul edilmeyen ve halkaları serbest bir “perde”yle denetlenmesi yeterli olan çölleri çevreliyorlardı. Her yerde, uzun zamandan beri kurulmuş olan lejyoner kaleleri bölgeler oluşturuyorlardı ve bu bölgelerin çevresinde çeşitli bölgesel düzenler örgütleniyorlardı. Sınır bölgeleri sakindi ve imparatorluğa dahil edilmişlerdi. En güçlü baskı Tuna’daydı ama imparatorluk Marcus Aurelius’tan beri Ren ve Fırat kıyılarında da bulunan, himaye edilen halklara dayanıyordu. İç bölgeler ve dış bölgeler şifrelenmiş bir iletişim ağıyla birbirleriyle bağlantı halindeydi. Tuna boyunda, ordu sayesinde kentler refah içinde yaşıyordu. Kuzey İtalya’ya birdenbire başlayan saldırılar, gitgide sıklaşan ve Roma’yı da tehdit eden akınlar, denizden gelen saldırılar, Sahra sınırlarına yeni halkların göç etmesi, Sasani Persleri olan Parthlar’ın yeniden saldırganlaşmaları imparatorluğun üstüne çökmüştü ve gitgide yoğunlaşıyordu. Düşman görünmez olmuştu sanki. Yağmalamalar, yangınlar, kuşatma altına alınan kentlerle girişilen alışılmamış, şaşırtıcı savaşlar görülüyordu, çünkü <i>a priori</i> olarak ganimet ve tutsak almaktan başka bir amaç yoktu bu bağlamda. Doğuda Pers Krallığı’nı yeniden askeri düzene sokma çabası Roma ve imparatorlar için zararlı sonuçlar doğurmuştur.</p>

  <p>Düşmanların saldırıları bilinçsiz bir eşzamanlılık içinde gerçekleşmeye başladı, imparatorluğun karşı karşıya olduğu zorluklar gedikler açıyordu ve saldırganları bulundukları yerlerde cesaretlendiriyordu. Kaçınılmaz istila -el koyma iç savaş-tahrip edici akınlar çevrimi ülke bütünlüğüne, sınır bölgelerindeki halkların denetlenmesi siyasetine zarar verdi. İmparatorlar yenilgiye uğradıkları için askerleri tarafından öldürüldüler ya da savaşta öldüler, çünkü bedeli hayatlarıyla ödeyerek örnek olmak durumundaydılar. Severus Aleksandros kararsızlığının ve tembelliğinin kurbanı oldu: Germania ordusu askerleri ayaklandılar ve genç Augustus ve annesinden kurtuldular, Maximinus’u imparator ilan ettiler. Persler’e karşı savaşırken I. Şahpur tarafından yaralanan III. Gordianus Bağdat’ın 40 km. batısındaki Mezike’de öldü. Gotlar’a savaş açan ve iyi bir komutan olan Traianus Decimus, Aşağı Maesia’da, Dacialılar’ı ve Sarmat Roksolanları yenilgiye uğratan ve Adam-Klissi Amtı’nda gururla yükselen Traianus’un terekesinin bulunduğu yerin güneyinde, <i>Abrittus</i>’ta yenildi. 260 yılında, Valerianus Urfa yakınlarında Şahpur tarafından esir alındığında ve Galianus onu kurtarmak için hiçbir şey yapamadığında, imparatorluğun sıkıntısı doruğa çıktı. Postumus’un bölgeyi zorla ele geçirmesiyle (260-269) doğan Galya İmparatorluğu bunun bir sonucudur. Bütün cephelerde savaşamayan ve büyüklüğünün kurbanı olan imparatorluk bölgesel bölünmelere adanmış görünüyordu. Mezopotamya, Agri Decumates, Dada kaybedildi.</p>

  <p><b>2. Karşılıklı tanımama.</b> - Roma İmparatorluğu uzun süredir asimetrik bir dünya görüşüyle yetinmektedir. Tanrıların bahşi olan Roma gücünün birlik içinde olmayan, disiplinsiz, dolayısıyla ciddiye alınmayacak düşmanlarından korkmasına gerek yoktu. Strabon’un dediği gibi, en yakınlardaki halklar çok üstün Roma uygarlığının çekim gücü dolayısıyla yavaş yavaş ve hatta barışçı yollarla, kaygısız, tasasız bir şekilde asimile olmaya adanmışlardı. Uyumsuz seslere hiç kulak verilmiyordu. Tacitus’un Germenler’in bölünmesinin Roma’nın gerçek anlamda rahatlığını ve sükûnetini sağlayacağını söylemesinin hiçbir anlamı olmamıştı, birçok başka uyarı gibi bu da ciddiye alınmamıştı. Felsefi düzlemde yozlaşmış ve ruhsuz bir imparatorluk toplumu manzarası kendilerine göre “barbarlık” örnekleri olan ataların basit ve güçlü erdemlerinin nostaljisini besliyordu. Ama barbarlık aynı zamanda imparatorluğun yurttaşların mutluluğu ve kaosun son bulması için kabul ettiği uygar yaşamın yararlarına ve bu yoldaki çabalara da tanıklık ediyordu. “Barbarlık” hiçbir zaman kesinlikle yok edilememişti. İmparatorluk içinde bile patlamaya hazırdı. Her türlü olanaktan yararlanarak Roma’nın otoritesini yeniden kurmak kabul edilebilir tek çözüm gibi görünüyordu.</p>

  <p>Birtakım biçimsel değişiklikler, zamanın haritaları hiçbir şey açıklamıyordu. Alan deneyimleri ve şu ya da bu halkla veya toplulukla somut ilişkiler önemliydi her şeyden önce. Sonuç olarak, yararlanılabilecek bilgiler imparatorluğun sınırlarından uzaklaşıldıkça ve yöntemsel araştırmalar da olmayınca gitgide bulanıklaşıyordu. Tacitus tanıktır buna. Onun gösterdiği özgür Germania Elbe’nin ötesine geçmez ve bu bağlamda yapılan tanımlamalarda halkların sürekli hareketi yoktur; kuzeyden ya da doğudan sürekli akın eden bu halklar gürültü patırtının eksik olmadığı bu yörelerin hassas dengesini bozmaktadırlar. Sürekli yer değiştirmeler yeni bir şey değildi ve III. yüzyılda yeni bir yoğunluk kazanmamıştı: bununla birlikte, imparatorluğun sınırlarına tanınmayan yabancıların dayanmaya başladığına dair belirtiler vardı. Bunlar “Batı Germenleri” (Gotlar, Vandallar, Burgondlar) adıyla tanınıyorlardı, daha etkindiler ve önlerindeki engelleri itiyorlar ya da saf dışı ediyorlardı. Ariovistus’un Süevleri döneminin bir devamı şeklinde gelişen iç göçler sonucu halklar sürekli melezleşiyorlardı ve kendilerini dahi iyi korumak amacıyla gruplar oluşturan, az ya da çok kalıcı “birlikler” kuran (Almanlar ve Franklar) veya eylem birliği yapan (Sarmatlar, Iazyges ve Markomanlar batılı Germenler’in örgütlenmesini etkiliyorlardı. Krallıklar dış halkların siyasal uyarlanmasını etkili bir birleştirici unsur olarak kabulleniyordu. Germenler’in ilerleme, gelişme gösteremedikleri, kabileler halinde, bölünmüş durumda kaldıkları ve bunların Roma’yla güç dengesini kesinlikle değiştirememiş oldukları gibi bazı görece ifadelere rağmen, bu konuda ayrıntıları dikkate almak daha uygundur: imparatorluğun dışında kalan halklar III. yüzyılda Roma iktidarını ele geçirmeyi düşünmemişlerdir ama onu zayıflatmaya çalışmışlardır kesinlikle ve gerçekleştirdikleri saldırıların etkili olduğunun da bilincinde olmuşlardır. Güçlerine göre taktikler geliştirmişlerdir. 238’de Kral Cniva’nın Gotları Heruller ve Alanlar’la birleşerek imparatorluğun Tuna sınırlarına akınlar düzenlediler. Romalılar’a göre bunlar “İskit savaşlarıydı” (Deksippos); bu, Baltık ve Karadeniz arasındaki son jeopolitik verilerden haberdar olmamaktı. Doğudaki ve Afrika’daki çöl bölgelerinde meydana gelen değişmeler Roma askerlerinin alışmış olduğu geleneksel dengeleri bozuyordu. Bavarlar gibi yeni gelenler sözgelimi Nobadlar, Blemmyes, Mağripliler gibi daha iyi örgütlenmeye kararlı halklara uyuyorlardı.</p>

  <p>Roma’yı temsil etme bağlamında yapılan hatalar Germen kökenli halklardan asker alma yöntemiyle düzelmemiştir. Bu yolla oluşturulan birlikler <i>numeri</i> kategorisine giriyordu: piyade sınıfı içinde yer almayan ne de kanatlarda görev yapan ama düşmanların savaşma biçimine adapte olabilmeleri nedeniyle oluşturulan yardımcı birlikler. Eski bir uygulamaydı bu çünkü ikinci Pön Savaşı’nda Numidia ve Mağrip süvarilerinden bu şekilde yararlanılmıştı. İmparatorlar, III. yüzyıl savaşlarından önce, büyük olasılıkla,  hiç ayrım gözetmeksizin dünyanın her yanından gelen elçileri kabul ediyorlardı. Tüccarlar, serbest kalmış mahkûmlar bilgi verebiliyorlardı. Her şey Roma için hiçbir ciddi tehlikenin olmadığı inancı içinde olup bitiyordu sanki. Pers Krallığı Parth mirasıyla karıştırılıyordu. Zorba bir yönetime itaat etmeye alışmış, boyun eğmiş ve korkak, rahat bir yaşam içinde gevşemiş halklar... Roma yönetimi bu inanç içindeydi genellikle ve yeni Pers hanedanının krallığı güçlendirmiş olduğunu görmek istemeyerek rahatlıyordu. Şahpur prestij başarılarıyla yetindi. O da Roma gibi kesin bir zafer için gerekli koşullardan yararlanmıyordu. Amansız bir savaş saplantısı içinde olan imparatorluk Persler’e karşı üstünlüğünü göstermek istedi ve bunu da başarmış göründü. Buradaki hakim ve doğu sorunuyla kısıtlı olmayan anlayış, yenilgiyi kabul etmeme ve fetihçi bir zihniyete geri dönüş, bütün beklentilerin tersine, kesinlikle imparatorluğun korunmasını amaçlıyordu, insanüstü bir amaçtı bu... Kaynaklar amaç ve tavırı övseler de bu insanüstü özelliği kabul etmişler ve üstünde durmuşlardır.</p>

  <p><b>3. Dışlama ve kabul.</b> - Resmi olarak “barbarlar”la uyuşmak söz konusu değildi. Köyler yakılmıştı, alınan çok sayıda esir köle yapılmıştı, boyun eğdirilen halklar geldikleri yerlere dönmeye zorlanmışlardı. Tacitus’a göre, imparatorluğun kuruluşundan beri Romalılar uzun sürmesi mümkün olmayan bir huzuru bağışlarla, yardımlarla satın alma konusunda tereddüt etmediler. 180 yılında Herodos gibi kendi kendisinin kurbanı olan ve Tuna’nın ötesine bir Markoman eyaleti kurmak istemiş olan babasının siyasetini izleyen Commodus, tersine, düzenli biçimde buğday verme ve asker sağlama yoluyla gösterilen bağlılık işaretleriyle yetinmeyi tercih etti. Sonucundan emin olmamakla birlikte, önlem olarak müstahkem mevkiler inşa ettirdi. Roma orduları askeri açıdan güçlendi, savaş koşullarına göre taktikler ve silahlar geliştirdiler. Eğitimli ve deneyimli komutanlar ve yardımcıları zaferin kendilerinden kaçtığı imparatorlara da zararlı olan bir direnç ve karşılık verme anlayışı geliştirdiler. İmparatorluk bir yandan geleneksel sınırları denetleme amacıyla elindeki güçleri muhafaza ederken, Galianus döneminden başlayarak, imparatorluk görevlilerine bağlı bir “sefer ordusu” (<i>comitatus</i>) kurdu. Sefer gereksinimlerini karşılama amacıyla birliklerden ya da taktik olarak bir araya gelmiş sancaklardan oluşan bu ordunun çekirdeği değişmiyordu ve aciliyet durumuna göre cepheden cepheye gidebiliyordu. Bu ordu, aynı zamanda, Augustus için, sürekli etkinliği içinde, askerlerin desteğini kazanmak isteyen uyanık rakiplerinin cesaretini kırma yolunda meşru bir araçtı. Her durumda, orduların yeniden örgütlenmesi Roma’yı ayağa kaldırmış ve “barbarlar”ı Roma dışına atma iradesini güçlendirmiştir. Kuzey İtalya sükunete kavuşmuş ve Galianus iktidarı zorla ele geçirmek isteyen ve rolü ve etkinlikleri zaman zaman hoş görülen ama bir süre sonra İmparatorluğa zarar vermeye başlayan Postumus’u uzaklaştırmak için harekete geçmiştir. 269’da, II. Claudius, Yukarı Maesia’daki <i>Naissus</i>’ta (Niş) Gotlar’ı yendi. Aurelianus’un Tuna’nın güneyine, Daçya’ya çekilmesinin amacı <i>externi</i>’nin saldırılarına daha güçlü karşı koyabilmek için kaçınılmaz olan kayıpları belli ölçüde dengeleyebilmekti. Bu imparator doğuda Palmyra’nın egemenliğine son verdi. İmparatorluğun direnci yeni saldırıları engelleyemedi. 275-276’da, Augustus olan Probus Roma’da askeri güçlenmeyi yeniden hızlandırdı.</p>

  <p>Probus aynı zamanda yabancı halklardan çok sayıda asker de aldı orduya. İmparatorluk bu yola krizlerden çok önce başvurmuştu. Bu olguyu açıklamak için “sürgün” sözcüğü uygun düşmez, çünkü askere alınanlara maaş ödeniyordu, bunlar Romalı subaylar tarafından eğitiliyor ve yönlendiriliyorlardı ve Ren bölgesi Breton birliklerinden birinin içinde kesinlikle yer almış olan “deditices” sözcüğünü açıklamak zordur, bu bağlamda başka bir örnek yoktur: bu <i>dediticii Aleksandriani</i>’nin gönüllü olarak Severus Aleksandros’a en azından biçimsel olarak tabi olmayı kabul etmiş ve Roma’ya ihanet etmememe sözü vermiş olmaları mümkündür. Genel bir durum söz konusu olamaz bu bağlamda. İmparatorluk dışından gelen askerler Roma yurttaşlığına sahip olabilecek gezici askerlerdi. Sınırların askeri denetimiyle görevlendirilmeleri toplu ya da özel bir görev değildi. Tacitus Britanya’daki yardımcı birliklerde görev alan Usipiler’den söz eder. Augustus döneminde Aşağı Ren’e gelen Batavlar yeni toprakların fethinden önce Germanicus ordusunda görev yapıyorlardı. Bu askerleri nitelemeye yönelik, kabilelerden gelen <i>gentiles</i> sözcüğü Mağripliler ya da Bretonlar için kullanılırdı. Bu çeşitli halklar, nerede olurlarsa olsunlar, Romanın denetimi altındaydılar ve <i>cliens</i> gibi imparatorun ‘<i>fides</i>’i içinde yer almışlardı. Roma ordusunda görev alabilmenin koşulu buydu ve her zaman mümkün olabilen istisnalar dışında başka türlü olması da düşünülemezdi. <i>Augustus Tarihi</i> adlı yapıta inanacak olursak,  Probus’un tercihini bu zihniyet içinde görmek gerekir: 16.000 Alman’ın askere alınması ve Britanya’da yeniden düzenin sağlanması için Vandallar’ın da görevlendirilmesi. “Barbarlar”ın sefer ordusuna alınması III. yüzyıla ters bir olgu gibi görünüyor.</p>

  <p>Roma ordusunun yardımcı birliklerinde hizmet vermek, dışarıdaki halkların imparatorluk bünyesine alınmasının yöntemlerinden biri olmuştur sadece. Eski bir modeli esas alan III. yüzyılın ikinci yarısının imparatorları “barbarlar”ı toplu olarak imparatorluğa yerleştirdiler: Agrippa’nın Ubiler’i ve Tiberius’un da Sikambralar’ı yerleştirmesi gibi. Legatus T. Plautius Aelianus Silvanus, <i>Tibur</i> (Tivoli) sitesindeki yurtluğunda bulunan anıtmezarı için hazırlattığı metinde, Neron döneminde Tuna ötesinden gelen yüz bin aileyi Maesia’ya yerleştirmekle övünür. Buna karşılık, halklar vergi ödemeye razıydılar. Burada söz konusu olan, Maesia’nın fethi ve barışa kavuşturulmasıydı, bu aynı zamanda tanınmayan bazı kralların ilk kez Roma’ya sadakatlarını bildirmiş olmalarını da belirtir. Plautius Silvanus yıllar boyunca biriktirdiği ve hak ettiği liyakatiyle yoğun çalışma ve gayret gösterme zihniyetini getirmiştir. Onun dönemine kadar genellikle diplomasi ve biraz gösteriş yetiyordu çıkar sağlamak için. “Barbarlar”ı getirmenin amacı onları yerleşik yaşama alıştırmak, imparatorluk arazilerini kullanmalarını ve değerlendirmelerini sağlamaktı. Askeri kriz döneminin bütün “barbarlar”ı imparatorluğa zararlı olabilecek uzak seferlere çıkıp yarar sağlamak peşinde değildiler. Birçoğu Roma bölgesine yerleşmek istiyordu ve bunların bir bölümü de geçmişi ve kendilerinden önce oralara yerleşmiş olan yakınlarını arıyorlardı. Germen kolonları ya da başka kolonlar köylü-askerler değildiler. Bunlar kesinlikle çok kısa sürede resmi birliklere entegre olan bir asker deposu oluşturdular ve komutanların gönderdikleri her yere gidiyorlardı dövüşmeye. Her durumda, içeriği analiz edilmesi ve ayrıntılı biçimde incelenmesi gereken Roma ordusunun erken dönemde “Germenleşmesi”nden söz etmekten kaçınıyoruz. Franklar, Şamavlar, Frisonlar, Carpeler, Geder, Bastarneler, Sarmatlar Kuzey Denizi’nden Karadeniz’e kadar imparatorluk kıyılarındaki yağmalanmış toprakları işgal etmeye başladılar. Her şeye rağmen, 238-284 arasında olup bitenlerin dökümünü yaparken “barbar istilaları” ifadesi kullanılmamaktadır artık. Ortada çok kesin bir amaç olmadan Roma imparatorluğunu taciz etme süreci başlatılmıştır. İmparatorluk buna ancak belli bir süre sonra tepki verebilmiş ve ancak kendisini bu duruma iyice uyarlayabildikten sonra kendine gelebilmiştir. Ve sonuçlar kısa süre sonra ortaya çıktı: <i>externi</i> açısından Roma uzun bir rahatlama dönemine girdi ancak uyanık durması gerektiğinin de bilincindeydi bu konuda.</p>

  <p>Mekânsal yayılma, hiç kuşkusuz, Roma’nın gücü ve rakipsiz egemenliği için bir handikap olmuştur. Vergi kisvesi altında sosyal şiddet, etnik ve dinsel çatışmalar imparatorluk otoritesini en küçük ve ciddi bir tehlikeye karşı uyanık olmak zorunda bırakıyordu. İmparatorlar kuvvete başvurmanın tek etkili çare olduğuna inanmışlardı ve çıkarlarının orada olduğunu gördüklerinde de asla çekinmemişlerdir kuvvete başvurmaktan. Kurumların sürekliliği, şehirciliğin daha önce yakalanamamış bir düzeye ulaşması, elitlerin dinamizmi ve imparatorluk içinde dolaşım kolaylıkları rahat ve yararlı ilişkileri elverişli kılıyordu. İmparatorluk kültü Roma İmparatorluğu’nun kurulmasına öncülük eden kutsal himayeyi bütün toplumlara çekiyordu. Eyaletlerde valiler ve imparatorların yardımcıları lejyonlarla birlikte halkları sürekli denetliyorlardı. İmparatorluğun sadece düşmanları yoktu; sadece dostları ve dalkavukları yoktu. Tacitus, tutarlı bir Stoacı olarak, her şeyden çok vazgeçmekten ve çekingenlikten korkuyordu. Her durumda, imparatorluğun, kendisini iç savaşın ve bölünmenin rahatlığına bıraktıkça kendi kendisinin düşmanı olduğunu açık seçik görmüştü. K. Kavafis, şiirinde, barbarların yorgunluk ve bitkinliğe karşı bir tür çözüm olduğunu söyler. Dinamik ve düşsel unsurlar kaybolmamıştı. İktidar kendisini saydırabildiği sürece olabilecek hiçbir şeyden korkmamak gerekiyordu. Sabırla kurulan ve güçlü bir temele oturtulan imparatorluk kesinlikle birdenbire çökme tehlikesi içinde değildi. Eşitsizlikler Roma ya da Romalılaşmış topluluklara özgü değildi. Merkezkaç güçler aynı yöne doğru çekmiyorlardı. Yerel özerklik, siteye bağlılık uyarlanarak gelişiyordu. Yenilmez dünya gücüne ait olma duygusu, yaşadığı olaylardan güçlenerek çıkıyordu.</p>

</body>

</html>