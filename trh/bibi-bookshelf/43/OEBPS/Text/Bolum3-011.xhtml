<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>

  <h2 id="TOC_4_4"><b>III. Binlerce site</b></h2>

  <p>Sadece tek bir veri üstünde durmak gerekseydi, sitenin evrensel genişlemesi erken dönem Roma İmparatorluğu’nu karakterize ederdi. İmparatorlukta bir uçtan ötekine “siteler imparatorluğu” ortaya çıkmıştır. <i>Polis</i> ya da ‘<i>civitas</i>’ın Yunan-Roma modeline göre örgütlenmiş yerel bir topluluk olan ve insanı temel olan bu siyasal birlik her yurttaşa ya da neredeyse her yurttaşa gerekli kolektif ve kimliksel bir ufuk sunuyordu. Onun dışında bu adı hak etmiş bir olgu yoktur. İmparatorluk gücü muhatap olarak sadece temsilcilerini tanıyordu. Resmi bir sözleşme ona hayat veriyordu ve “bir siteye tanınan hakları” tanıyordu (<i>iuria</i>): belirli kurallara dayanan kurumsal ve hukuksal özerklik, ama aynı zamanda bir finans kapasitesi ve onu Roma ve öteki sitelerle alışveriş ilişkisine sokan ayrıcalıklar. Yerel siyaset her yere rekabet ve genel çıkar anlayışı getiriyor ve yasalara saygının yaygınlaşmasını destekliyordu. Elitlerin yönettiği sivil toplum yurttaşlar arasında sevgi, güven ve gurur duygularını yoğunlaştırıyordu.</p>

  <p><b>1. Statüler ve özgürlük.</b> - Her site <i>a priori</i> olarak tekti; Roma’yla tüm iki taraflı ilişkileri sürdürdüğü varsayılan bir topluluklar listesine dahil edilebilecek eyalet formülünün belirttiği bir olguydu bu. Az ya da çok uzak geçmiş, tarih, fatihle olan ilişkiler, sınıf, özgürlük düzeyi -kısacası siyasal statükonusunda bilgi verebilecek unsurlardı. Öyle görünüyor ki, Augustus cumhuriyet döneminde ortaya çıkan hukuksal kategorileri hafifletmiş, ancak Plinius tablosunda görüldüğü gibi daha önceki ayrıcalıkları yok etmemiştir. İtalya dışında, Roma sitesine yabancı siteler gezici sitelerdir ve bunların bazıları “özgür” bazıları da anlaşmaya göre “federe”dir. Latin hukuku (<i>ius latii</i> ya da <i>Latium</i> hukuku), sonra da Roma hukuku basit bir Latin komünü olabilen, municipalis ya da koloni olabilen sitenin tam olarak entegrasyonunun etaplarını derecelendiriyorlardı. Önceleri Roma yurttaşlığına bağlı olan municipalis I. yüzyılda özgün “Latin hukuku municipium” gibi yaygınlık kazanmıştır ve biz bunu özellikle İber Yarımadası’nda bulunan bronz üstüne kazınmış mevzuatlardan anlıyoruz. Buna karşılık, imparatorluğun başlangıç döneminde kurulanlar dışındaki Latin kolonileri yok olmuştur. İç savaşların etkisiyle hiyerarşi kesinlikle altüst olmuştu: municipium artık koloniden sonra geliyordu ve koloni sözcüğü son derece çekiciydi, çünkü gerçek anlamda “özgürlük ayrıcalığı” içeriyordu.</p>

  <p>Sezar ve Augustus döneminde doğuda koloniler kurulmuştu ve III. yüzyılda bütün Roma dünyasında bu düzeye yükseltilen siteler olmuştur. Buna karşılık, Latin hukuku Grek eyaletlerinde ve Helen eyaletlerinde tanınmamıştır; bu hukuktan yararlanmak ve bu hukukun anlamı analiz edilmek istendiğinde küçümsenmemesi gereken bir olgudur bu. Roma Grekler’i tam bir özgürlük hayali içinde yaşatmıştır: onlara biçimsel olarak özgür site statüsü vermiştir ya da ‘<i>poleis</i>’lerin gezici kalma iradelerine saygılı olmuştur. Burada yerel özerklik geleneği eskiydi ve topluluklar içinde işlerin düzenli yürümesi için gerekli kurumlar ve elitler bulunuyordu. Yöneticilerin siyasal deneyimi, Grek kültürüne duyulan büyük saygı, Roma’nın Helenistik uygarlığın mirasçısı gibi görülmesi, Romalı yöneticilerin ataların şanlı döneminin aktörleri olmaya pek layık bulmadıkları insanlara karşı olası ihtiyatlı tavırları, kuşkuları, hatta küçümsemeleri büyük ölçüde dengeliyordu. Bununla birlikte, Asya eski Yunanistan değildi ve birçok Anadolu sitesi yeni bir dinamizmle tanışıyordu ve kimilerine göre bu dinamizme olağanüstü bir refah da eşlik ediyordu. Roma iktidarı herhangi bir minnettarlık, bir lütuf ya da bir yardım bekleyen bu ileri gelenlerin tepkilerine ve taleplerine karşı tetikte görünüyordu.</p>

  <p>Augustus’tan başlayarak imparatorluğun batı bölgeleri ve Latince’nin konuşulduğu bölgeler municipalis ve çevrelerindeki yaşamı öğrendiler. Olgunun ritimleri ve yayılması eyaletlerin durumuna göre farklılık gösterir. İber Yarımadası Flavianus hanedanının etkisiyle ‘municipulis’lerin denetimine girmiştir. Augustus döneminden başlayarak site modeline göre örgütlenen Galyalılar I. yüzyılda yavaş yavaş Latin yasasından yararlanmaya başladılar. Britanya, Germanialar, Ren ve Tuna askeri bölgelerinde municipalis düzeyinde ya da Latin hukuku municipium içinde yer alabilen kentler oluştu. Prokonsüller tarafından yönetilen Afrika’da, özerklik ve onur peşindeki yerel topluluklarla iç içe geçmiş statüler labirenti yerini basitleştirilmiş ve daha belirgin hiyerarşilere bırakmıştır. Severuslar döneminde Kartaca kolonisi ‘<i>pertica</i>’sının yeniden tanımlanması yeni “Septimus” ‘municipium’ları doğurmuştur. Gelişmeler sadece bu bölgeyle sınırlı değildir. Kartaca da <i>Utica</i> ve <i>Lepcis Magna</i> gibi İtalyan hukukuna kavuşmuştur: bu kolonilerin bulunduğu toprak İtalya’nın bir parçası gibi kabul ediliyor ve vergi muafiyetinden yararlanıyordu. Mısır’ın durumu özeldir bu bağlamda. Septimus Severus ‘nomos’larda konşeyler (<i>boule</i>) kurarak ‘municipalium’lar oluşturmuştur orada. İmparatorluk ve siteler iyi geçiniyorlar ve birbirlerini destekliyorlardı. III. yüzyılda da, Galianus’a kadar sivil toplumların oluştuğu ya da bu düzeylere ulaşan toplumların bulunduğu görülür. Aynı zamanda gerilemeler ve yok olmalar da tabii ki. Site hem bir bölgenin kentleşmesinin kökeniydi hem de eyaletlerin yönetim ve düzeninin temel birliği. Birçok kimseye göre, bu, siyasal çıraklığın en önemli sahnesidir.</p>

  <p><b>2. Yerel siyaset. - </b>Kökenleri demokratik olsun, aristokratik olsun, site kurumları hiyerarşize olmuş ve eşit olmayan üç özellik taşırlardı: halk ya da demos, ‘magistratus’lar (önemli kamu görevlerini üstlenen kimseler ya da <i>arkheion</i> (yüksek devlet görevlileri), konsey (<i>ordo</i> ya da <i>boule</i>). Eski Yunan siteleri Atina ya da Sparta’dan yerel yaşamın belli başlı alanlarını kapsayan bir işlev ve görev yelpazesi almışlardı: adalet, kamusal alanların yönetimi, yiyecek ve silah gereçlerinin karşılanması, eğitim, din ve oyunlar. Magistratus’ların ve dinsel tören görevlilerinin adları ve yetkileri siteden siteye değişiyordu: arkhon, agonothetos, agoranomos, strategos, <i>grammateus</i> ya da sekreter, gymnasiarkhos en yaygın olanlarıdır bunların. İlke olarak, demokratik tipte meclisler olan <i>ecclesia, boule</i> kaybolmuştur. Birçok Yunan sitesinin Sparta kökenli ve daha sonra yaşam boyu atanan varlıklı yurttaşlara uygun görülen ‘<i>gerousia</i>’yı ya da Eskiler Konseyi’ni benimsemesi, hiç kuşkusuz, Augustus öncesi bir dönemde gerçekleşmemiştir. İmparatorluk döneminin <i>‘poleis</i>’leri aristokratik yönetimlere dönüşmüştür. <i>Boule</i> ya da konseye gireceklerin her yıl kurayla belirlenmesi uygulamasına son verilmiş ve zenginlik düzeyleri geçerli olmuştur bu alanda. Verilen paye yaşam boyu geçerliydi. Yerel yaşamın temeli olan ve halk ya da kabile ve yıllık ‘magistratus’lar tarafından seçilen konsey bir municipalis ‘ordo’suyla eşdeğerdi. İmparatorlar da hiçbir art niyet içinde olmadan sivil görevler üstlenmişlerdir. Sivil imparatorluk kültü Augustus’u yüceltmek amacıyla ortaya çıkmıştır. Yaşayan imparatorla ilgili olan bu dinsel payeler imparatoru tanrılaştırmaya yönelikti; bu dinsel görev göz dikilen ve saygın bir görevdi ve, kimi zaman, daha sonra eyalet din adamlığı görevine yükselmeyle sonuçlanabiliyordu. Tiberius ve özellikle Claudius’un etkisiyle iktidardaki imparatora karşı gösteriler sönmeye yüz tuttuğunda da yok olmamıştır imparator kültü.</p>

  <p>Bazı İtalya siteleri ya da eski batı eyaletleri cumhuriyetten miras kalan statülerin damgasını taşıyan ya da Sezar’ın (İÖ 45) municipalus yasasından daha eski bir yapıyı yansıtan karmaşık yapılı kurumlarını korumuşlardır. İmparatorluk döneminde onaylanan, yeniden yapılandırılan ya da kurulan sitelerin çoğu Roma halkanın ‘<i>res publica</i>’sından esinlenen bir mevzuatı benimsemiştir: bir yıllığına seçilen magistratus toplulukları, “curia” denen oy ünitelerine bölünmüş ve misyonu seçim olan halk meclisleri, yerel bağlamda değerlendirilen ve cens temeline dayanarak oluşturulmuş onbaşılar konseyi. <i>Malaca’da, Salpensa’da</i> ya da Betica’daki <i>Irni</i>’de bulunan, bronz üzerine kazınmış ve eksik olan Flavianus dönemi municipalus yasaları altı magistratus modelini gösterir: bunlar iki quaestor, iki aedilis ve iki ‘duumvir’den oluşan üç grup meydana getirirler. Bunların görevi hukuku anlatmak ve yerel yaşamı canlandırmaktı. Konseyi toplantıya çağırıyorlardı, bir gündem oluşturuyorlar ve çözümlenecek sorunlarla ilgili rapor hazırlıyorlar ya da hazırlatıyorlardı. Yurttaşlar ve yabancılar oylarıyla onbaşılar ve meclise başkanlık eden magistratus tarafından önerilmiş adayların magistratusluğa ve din adamlığına seçilmelerini onaylamakla yetiniyorlardı. Doğuda olduğu gibi, bazı sitelerde ‘curia’larda kayıtlı olanların tümünün olgun insanlar olmadıklarını söylemek mümkündür. Seçime katılım yoğun olsa da herkesin seçim yerine gitmemiş olması da mümkündür. Halk iradesi aynı zamanda ve belki de özellikle daha spontan bir biçimde forumda, çeşitli gösterilerde ya da sivil şenliklerde tecelli ediyordu.</p>

  <p>Yerel siyaset önde gelenlerin işiydi. Bu bağlamda tek yer sitenin ve kurumların merkezi, en saygın dinsel ve sivil kamu binalarının bulunduğu yer olan kentti. Tartışmalar Curia’da ya da konseyde yapılıyordu ama en azından doğuda,</p>

  <p>sözgelimi Prusalı Dion, Plutarkhos ya da Aelius Aristeides okunduğunda, tüm yurttaşların tanık olmaları gerektiğinde kent meydanına taşınırdı tartışmacılar. Onbaşılar ya da ‘bouleute’ler kararnameler çıkarıyorlardı ve gerektiğinde halk da katılabiliyordu bu etkinliğe: bu kararnamelerin geçerli olabilmesi için ya mutlak ya da üçte iki çoğunluk gerekliydi. Dinsel alan, municipalis adaletinin iyi işlemesinin güvencesi, seçim operasyonlarının ve siyasal yaşamın çerçevesi, kamu hazinesini ve site finans işlemlerini denetleyerek esas yetkiyi kullanıyorlardı. <i>Irmi</i> mevzuatı ve sayısız imparatorluk mektubundan sitelerin para sorunlarına ne kadar hassas oldukları anlaşılıyordu. Sorumlu ‘magistratus’lar hesap vermek ve kendi miraslarıyla ilgili olarak güvenceler, tanıklar göstermek zorundaydılar. Seçildiklerinde sitenin işleri için bir “şeref parası”nı harcıyorlardı. Municipalum topluluğunun gelirleri çeşitliydi (gayrı menkuller, bağışlar, maden ocakları ve taş ocakları, tazminatlar) ama ortada olan para sitenin boyutları ve prestijiyle kıyaslandığında yeterli değildi genellikle. Kimi zaman şahıslardan gelen cömert bağışlar yeniden dengeyi sağlayabiliyordu: bağışlar, hiç kuşkusuz, sivil yaşamın gelişmesine katkıda bulunmuştur; sitenin kendi kaynaklarının, uzun bir dönem, sanılanın aksine, büyük bir rol oynamamış olduğu kesin değildir. Yerel konjonktürlere göre, ileri gelenlerin ve dönemlerin koşullarını ayrıntılı biçimde değerlendirmek gerekir. İleri gelenlerin cömertlikleriyle arkadaşlarını geçmek için borçlanmaları ve rekabete girmeleri siteleri sürekli ve hiç eksilmeyen para sorunlarıyla karşı karşıya bırakıyordu.</p>

  <p><b>3. Sivilleşmiş bir yaşamın ifadesi.</b> - Roma’nın silahı olmayan ve bağımsız bir siyaset sürdürmesi olanaksız sitelerden korkması için bir sebep yoktu. İmparatorluk gücünün onları küçümsediğini ve onların biraz boş, kimi zaman da zararlı oyunlarıyla alay ettiğini söylemek yanlış olurdu. İmparatorun sitelere, sitelerin de imparatora ihtiyacı vardı. Bu nedenle, imparator, sitelerin çok fazla harcama yapma ve yukarıdan çözümler bekleme eğiliminden sıkılabiliyordu. Özerklik temel bir değerdi ve bir bedeli vardı. Yerel ileri gelenlerin söylemlerinin çoğu zaman içi boş, gösterişli ve maneviyat yükseltici özellikleri basmakalıp değildi ve kesinlikle sivil yaşam koşullarının empoze ettiği ilişkilerin üslubunu taşıyordu. Bazen şaşırtıcı olabilen formülasyonlar insanların -her zaman mümkün olamasa da uymak isteyecekleri bazı ideal normları olumlu bir biçimde açıklamanın yollarını sunuyorlardı. Anlaşıldığı kadarıyla, sitenin kaçınılmaz uyarlanmalara tabi olmasıyla kendini daha bir hissettiren muhafazakârlık ve gelenek referansının arkasında elitlerin ve yurttaşların aşılmaz kabul edilen bir topluluğa sadakatini, özel bir kimlikten yararlanmanın gurur ve onurunu, yasaların güvencesi altındaki sivil yaşamın, uygarlığın var ettiği her şeyi kapsadığı düşüncesini görmek gerekiyor. Maddi sorunlar, yiyecek ve silah sağlama sorunları, içerideki tartışmalar ya da komşularla rekabet, bir yönetici ya da imparatorun önünde eğilmenin getirdiği küçülme ve zorlayıcılıklar özgürlüğün ve gayretkeş yurttaşlar arasındaki rekabetin bedelinden başka bir şey değildi.</p>

  <p>Bir site olma onuru lafta kalan bir şey değildi. Poliades tanrılarının korumasıyla yaşamları sürüyordu sitelerin. Din toplumun inşasına çok büyük ölçüde katılıyordu: tanrıların himayesinin sürmesi için sürekli yüceltilmeleri gerekiyordu. Oyunlar ve gösterilerle birlikte şenlikler bu tanrısal ilginin işaretini yansıtıyordu. Öte yandan, bireyin sitesini örnek göstermesi de bir kendine saygı, gurur sorunuydu: güzel konuşma yarışmaları, atletizm yarışmaları, şiir ve müzik yarışmaları, tiyatro, sirk ya da amfiteatr gösterileri, şölenler ya da armağanlar köylüleri ve komşu siteleri çekiyordu ve sitenin ününü yaygınlaştırıyordu. Gösteriler ne kadar çok ve zengin olursa halka da o kadar cömert davranılıyordu ve yabancılar da o kadar büyüyordu, yönetici elitlerin şan şöhreti de o kadar artıyordu. Yönetici elitler böylece bir yandan da güzelliği, özgünlüğü, boyutlarıyla kendini yerel rakiplere kabul ettiren kentin anıtsal gösterişi içinde güçlerini ve şöhretlerini sergiliyorlardı. Komşuların kıskanç hayranlığını ve yakınlardan geçen konukların şaşkınlığını çekmek gerekiyordu. Sivil toplumlar en küçük bir fırsatta kesinlikle barbarlığa karşı olduklarını göstermekte tereddüt etmiyorlardı. Zamanla aile mirasları, soyluluklar ve iyi eğitim kaygıları içine düşen ileri gelenler imparatorların erdemli yanlarını aldılar ve ortak çıkarın hizmetinde taşınması zor iyilik, sadakat ve dürüstlüğü önemseme çabası içinde oldular. Bireyin kendi isteğiyle şan şöhret peşinde olması ya da ‘<i>philotimia</i>’nın tehlikeleri de vardı ama bu aynı zamanda açık bir rekabet zevkini de gösteriyordu ve toplumun kesinlikle kabul edebileceği sosyal bir üstünlük işaretiydi. Hiyerarşilere ve eşitsizliklere rağmen, aynı siteye aidiyete dayalı dayanışmalar yerel elitlerin sürekli uğraşları arasında yer alıyordu: bunların unutulması yurttaşlar arasındaki uyum ve dayanışmayı tehlikeye düşürebiliyordu.</p>

  <p>Vatan sevgisi (<i>philopatris</i> sıfatıyla belirtilen) Yunan sitelerinde övgüye layıktı. Latin yazıtlarında kullanılan bir ifade olan <i>Amor patriae</i> “evrensel vatan” Roma’yı (Cicero) sevmeyi değil, yerel vatanla (<i>polis</i> ya da site) kurulan sıkı ve yakın ilişkiyi belirtiyordu. Doğu ve özellikle prokonsüllerin yönettiği Afrika yazıtları imparatorluk döneminde bunlardan söz ederler. En dolaysız anlamıyla site-vatan bir ailenin memleketi, insanların sonunda döndükleri ataların toprağıydı. Kendi rızasıyla vazgeçmesi ya da zorla vazgeçirilmesi dışında, konut, ikametgâh değiştirmek bireyin ‘origo’sunu değiştirmiyordu. Yurtseverlik gene her şeyden önce ileri gelenlerin belirgin özelliğiydi. Belgelere göre, iki biçim söz konusudur bu bağlamda: çevredeki insanların düşüncelerinden öğrenilen yurtseverlik ve istenen yurtseverlik. Her durumda sadece yurtseverliğin ayrıntıları ya da aksesuarları kavranabilmektedir ancak. Olağanüstü nitelikler yüklenen duygusal bağlılığın yansımaları gerçek anlamlarını koşullara göre alıyorlardı: vatan sevgisi tehlikeyi atlatan ya da topluluğu tehlikeden kurtaran talihli eylemleri ve kararları yansıtıyordu. “Vatan” artık hiçbir şey işe yaramadığında ortaya çıkıyordu: bu sözcüğün kullanımı herkesin kendisini evinde hissetmesini, somut, canlı ve tanınabilen toplumun bütünlüğünden ve korunmasından sorumlu hissetmesini sağlıyordu. Vatan siyasal kimlikti, sivil bir siteye kesin biçimde aidiyet duygusuydu. Herkes kendi sosyal ve ailevi koşullarına göre, kendi ölçülerine göre özveride bulunacaktı vatan için. Dolayısıyla, Merida’da yaşayan bir ‘<i>incola</i>’nın (yabancı) kendisinin bir Turduli gibi görülmesini istemesinde herhangi bir çelişki yoktur; aynı şekilde, Roma yurttaşlığına sahip ileri gelenlerden birinin oğlu olan Madauralı Apuleius’un kendisini “yarı Numidialı yarı Getulialı” gibi görmesinde de bir çelişki yoktur. Site ve vatan son derece karmaşık hale gelmiş kimlik yapılarının en açık seçik parçasından başka bir şey değildi. Kökenleri buralara bağlı biri için ikinci vatan diye bir şey yoktu.</p>

  <p>Sivil yapılar imparatorluğun da özünü oluşturuyordu. Böylelikle, niçin III. yüzyılın sitenin bunalım ve gerileme dönemi gibi değil, bir siyasal güçlenme ve bütünleşme dönemi gibi gösterileceği anlaşılmaktadır. <i>Polis</i>’in vektörü olan Helenizm yenileşmesini sürdürmüştür. Batı eyaletleri municipalis çerçevesi içinde Latinleşmelerini sürdürmüşlerdir. Yerel koşullara yavaş yavaş uyarlanan bir modelin evrenselliği birlik içinde farklılığı dikkate alır. Küçük ya da büyük sitelerin gelişmelerini ve özgürlüklerini imparatorluğa borçlu olduklarını söylemek ihtiyatsızca bir yaklaşım olurdu. Bununla birlikte, iki özelliğin bir arada yaşadıkları ve tehlikeler ve tehditler içeren olaylar düzeyinde geliştikleri gözlemlenebilmiştir. Sitelerin direnci imparatorluğun direncine bağlıdır. Şaşılacak bir şey yoktur bunda. Daha çarpıcı olan, siteler dünyasının etkin ve hırslı elitlerinin, yani seksen milyonluk bir nüfus içinde oldukça az insanın enerjisini ve dikkatini yoğunlaştırmasıydı. Az ya da çok büyük ve aşılması az ya da çok zor bir mesafe içinde, büyük bölümü egemen siyasal çevreler içinde bulunmalarına rağmen sivil karakter edinmiş merkezlerin dışında kalan gruplar ve bireyler vardı. Bu bağlamda, söz konusu olan, sadece ender durumlarda konuşma hakkı olan kırsal kesimde yaşayan kitleler değil, çeşitli nedenlerle kenarda kalan ve kurulmuş olan iktidarların her şeyi denetleyemeyeceğine tanık olan farklı kategorilerdi.</p>

</body>

</html>