<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliDegisim</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">II<br class="chapter" />
  17. Yüzyıl Sonlarında Orta Anadolu<br class="chapter" />
  Vilâyetlerinin Toplumsal-Ekonomik Durumu Üzerine<sup class="calibre4"><a href="../Text/OsmanliDegisim_split_031.html#footnote-700-2" id="footnote-700-2-backlink">(*2)</a></sup></h2>

  <p class="normal1">17. yüzyıl sonunda Osmanlı İmparatorluğu’nda, 150 yıldır süregelen toplumsal bozukluk, çözülme düzeyine gelmiştir. Bu hızlı çözülmede İkinci Viyana bozgunu bir başlangıç olayıdır. 1683’te Viyana’nın Osmanlı orduları tarafından ikinci defa kuşatılması Orta Avrupa tarihi için önemli bir dönüm noktasıdır. Harb tarihçileri Viyana’nın Osmanlı orduları tarafından ele geçirilmesini önleyen önemli bir sebep olarak Polonya Kralı Jan Sobieski’nin başarılı hücumunu ve uyguladığı stratejiyi gösteriyorlar. Acaba, şehir Osmanlılara geçseydi ne olurdu? Muhtemelen değişen bir toplumsal düzenin bütün sancılarını çeken, Aşağı ve Yukarı Avusturya ülkeleri ile Salzburg ve Würzburg’un köylüleri de Osmanlılara karşı fazla direniş göstermezler ve Osmanlılar Tuna nehrinin kaynağına kadar ilerleyebilirlerdi. Böyle bir olayın Osmanlı İmparatorluğu’nun toplumsal-ekonomik ve kültürel hayatında yeni değişmeler yaratacak etkileri olurdu. Ama bozgunun da Osmanlı toplumunun hayatında derin etkileri vardır ve bunlar yeterince incelenmemiştir.</p>

  <p class="normal1">Türkiye tarihçiliğinde ve halk arasında “Viyana önüne uzanan ecdâd” sloganı, daha çok 1529’daki Birinci Viyana Kuşatması’nın bir anısıdır. 1683 bozgunu bir asırdır fakirleşen, anarşi içindeki imparatorluk için normal bir tarihî sonuçtur. Hatta ikinci kuşatmanın nasıl olabildiği sorusuna bugün için Köprülü devri restorasyonunu neden göstermek artık yeterli bir cevap değildir. 1683’te Osmanlı ordularının Viyana önlerine uzanmasında, Orta Avrupa’da toplumsal düzen değişikliğinin yarattığı sancılar, Otuz Yıl Savaşları’nın getirdiği yıkıntı ve Habsburg İmparatorluğu’nun içinde bulunduğu<sup class="calibre4"><a href="../Text/OsmanliDegisim_split_030.html#footnote-600-16" id="footnote-600-16-backlink">[16]</a></sup> umumî zaafı da göz önüne almak gerekir.</p>

  <p class="normal1">İkinci Viyana Kuşatması ve bozgununun Osmanlı ülkelerinde yarattığı iktisadî, sosyal çözülmeler, literatürde yeni yeni ele alınıyor. Bu konuda Balkan eyâletlerindeki değişmeler üzerine bazı etütler var ise de; Anadolu kıtasındaki değişmeleri ele alan çalışmalar yapılamamıştır. Viyana bozgununun tesirleri doğal olarak Osmanlı Rumeli’sinin eyâletlerinde göze batan sonuçlar yarattı. Bu eyâletler, ilk anda bir kargaşalık, iktisadî çöküntü asayişsizlik içine düştüler. Ordunun bozgunu, şehirlerde asayişi sağlamakla görevli garnizonların erimesi, iktisadî çöküntü, yol güvenliğinin azalması ve süregelen harbler bu eyâletlerde merkezî idarenin kontrolünü yok etmişti. Örneğin Prof. H. İnalcık’a göre, Bosna ahalisi bu yıllarda merkezden sürekli olarak para ve asker yardımı istiyordu. Merkezî hükümet ise bu talepleri karşılamaktan âcizdi. Bu nedenle şehirlerin halkı kendi güvenliklerini kendileri sağlama yoluna gittiler.<sup class="calibre4"><a href="../Text/OsmanliDegisim_split_030.html#footnote-600-17" id="footnote-600-17-backlink">[17]</a></sup> Bu yıllardan itibaren Rumeli eyâletlerindeki şehirlerde güvenlik, malî idare önemli ölçüde yerel güçler tarafından sağlanmaya başladı. Bunların başında mahallî toprak sahipleri veya vakıf yöneticileri veya Hıristiyan ruhban ve muteberândan seçilen kocabaşılar görülür. Nihayet idare çoğu yerde âyanlara ve sancaklarda mütesellimlere teslim edilmeye başlandı. Vergi toplamak, asayişin sağlanması, ahali temsilcilerine bırakıldı. Bu olaylar bütünü, bir ölçüde, Osmanlı şehirlerinde bir tür yerel yönetimin başlangıcı sayılabilir. Özellikle İkinci Viyana Kuşatması yıllarında Bosna vilâyetinde mahallî bir özerkliğin doğuşu gözleniyor ve şehir yönetiminin doğuşundan söz edilebilir.<sup class="calibre4"><a href="../Text/OsmanliDegisim_split_030.html#footnote-600-18" id="footnote-600-18-backlink">[18]</a></sup></p>

  <p class="normal1">Köprülüler devri ile Osmanlı İmparatorluğu, 17. asrın ikinci yarısında klasik dönemdeki kurumlarını restore etmiş ve geçici bir güvenlik ve düzen geri gelmişti. Ancak bu olay bir modernleşme ve idarî bünyedeki temelden bir değişim değildi. Bu nedenle Viyana bozgunu yıllarında 17. asır başlarındaki anarşi dönemi avdet etti. Fakat, bu seferki karışık dönem, imparatorluğun toplumsal ve idarî hayatında bir değişme başlangıcı olmaktadır.</p>

  <p class="normal1">Harb yılları içinde imparatorluğun iktisadî ve idarî hayatındaki karışıklık, bizzat başkentteki yabancı diplomatların bile gözünden kaçmamıştır. İdarecilerin ve büyük komutanların sık sık değiştirilmesi, şehirlerin iktisadî vaziyetinin sarsılması para ve erzak darlığı ve isyan havası meselâ, Fransız elçilik raporlarında en çok zikredilen konulardır. 1684 Mart’ında Fransa’nın İstanbul’daki elçisi Guilleragues raporunda, “İmparatorluktaki kumandanlar, vezirler, valiler ve yüksek rütbeli memurların devamlı değiştirilmesi ve çoğunun görev yerinde 6 ay bile kalamaması idarî otoritenin aczine, rüşvet, yolsuzluk ve isyanların artmasına sebep olmakta” demektedir.<sup class="calibre4"><a href="../Text/OsmanliDegisim_split_030.html#footnote-600-19" id="footnote-600-19-backlink">[19]</a></sup> 17. asır sonuna kadar üstünlük ve yenilmezlik imajını muhafaza eden ordudaki teknik gerilik ve çözülme de elçi Guilleragues’ın gözünden kaçmamıştır: “...Türklerin askerî teknolojideki acz ve cehaletleri anlaşılır gibi değil.”<sup class="calibre4"><a href="../Text/OsmanliDegisim_split_030.html#footnote-600-20" id="footnote-600-20-backlink">[20]</a></sup> Ordu düzeninin açık bir çözülme içinde olduğu anlaşılıyor.</p>

  <p class="normal1">Bir asırdır devam eden çöküntünün doruk noktasına ulaşıp patlak vermesi adeta Viyana bozgununu beklemiştir. 1686 Temmuz’unda ünlü Fransız elçisi Girardin, “Büyük senyörün [padişahın] yoluna çıkıp protesto gösterisi yapan İstanbul halkı her an bir isyana hazırdır, İstanbul uzun zamandır kıtlık içindedir”<sup class="calibre4"><a href="../Text/OsmanliDegisim_split_030.html#footnote-600-21" id="footnote-600-21-backlink">[21]</a></sup> diyor. Girardin, Kasım 1687’de, defterdarın hazine gelirlerini çoktan tükettiğini, zarurî masrafları karşılayamadığını, maaşları ödeyemediğini bildiriyor.<sup class="calibre4"><a href="../Text/OsmanliDegisim_split_030.html#footnote-600-22" id="footnote-600-22-backlink">[22]</a></sup></p>

  <p class="normal1">Başkentte bile gözle görülen bu dahilî çöküntünün, imparatorluğun Anadolu vilâyetlerinde daha trajik bir şekilde tezahür ettiğine şüphe yoktur. Anadolu şehirlerinin bu yıllara ait mahkeme arşivleri bize iktisadî-içtimaî durumun hayli renkli bir görünümünü vermektedir.</p>

  <p class="normal1">16. yüzyıl sonlarından itibaren ziraî ve sınaî yapısı değişmeye başlayan Avrupa dünyası, Osmanlı İmparatorluğu’nun içtimaî, iktisadî bünyesi üzerinde sarsıcı tesirler yaratmıştı. Bilinen bazı sebeplerden; yani nüfus artışı, topraksızlık, fütûhâtın durması ve enflasyondan dolayı Anadolu kıtası, tımarlı sipahiler, vakıf mütevellileri ve sair yöneticilerin toprak gasbına, idarenin bozulmasına ve köylü isyanlarına sahne oldu. Ekseriya devlet otoritesini sağlamakla görevli olanlar da bu isyanlarda yerini alıyordu.<sup class="calibre4"><a href="../Text/OsmanliDegisim_split_030.html#footnote-600-23" id="footnote-600-23-backlink">[23]</a></sup> 17. asır ortalarında Celâlî Karışıklıkları denen bu olaylar, şiddet tedbirleri ve büyük askerî operasyonlarla durduruldu. Köprülü ailesinin vezâreti döneminde imparatorluğun 15. ve 16. asırlardaki asayişi yeniden sağlandığını ve sınırlı bir desantralizasyon uygulanarak eski idarenin restore edilebildiğini belirtmiştik. Ancak Viyana bozgunu yıllarında ordunun yapısının ve idarenin geriliği kendini belli etti. Buna bağlı olarak toprak ve vergi sistemindeki aksaklıklar, yeniden eşkıyalığa, idarî anarşiye, yer yer ayaklanmalara ve umumen köylü kitlelerin maruz kaldığı zulmün artmasına sebep oldu.</p>

  <p class="normal1">Bu dönemde, 16. yüzyılda başlayan, muayyen eldeki arazi temerküzü olayı hızlanmaktadır. Tımarlı sipahinin ölümü dolayısıyla boş kalan tımar (mahlûl tımar) usulsüz olarak diğerleri tarafından gasbedilmektedir. Bundan başka orduyla seferde olan tımarlı sipahinin toprağı da diğer görevliler, vakıf mütevellileri veya başka tımarlılarca gasbediliyordu. Köylülerin kaçıp boş bıraktığı topraklar da bu biçimde zapt edilmekteydi. Bazen kendisine belirli yer dirlik olarak verilen bir sipahi, toprağının başkaları tarafından önceden işgal edildiğini görüyordu. Dönem içinde bu gibi haksızlıkları aksettiren vesikalar yanında, mahkeme sicilleri birbirinin toprağını zapt eden tımarlıların davaları ile doludur. 1098/1685 yılına ait bir sultanî ferman, Ankara sancağının tımarlıları ordu ile harbde iken, tımarların sahipleri öldü, boş kaldı (mahlûldur) diye uydurma bahanelerle beytü’l-mâl emini ve başka görevliler tarafından zapt edildiğini veya vergilerinin toplanıp zimmete geçirildiğini, bu duruma mani olunmasını adeta boşuna emrediyordu.<sup class="calibre4"><a href="../Text/OsmanliDegisim_split_030.html#footnote-600-24" id="footnote-600-24-backlink">[24]</a></sup> Bu gibi durumlar çok yaygındı. Harb yıllarında yeni dirlik beratlarıyla yeni kimselere tımarlar veriliyor; ancak bu kimseler çok kere kendilerine verilmiş olan tımar toprağını işgal edilmiş buluyorlardı. Hatta 1689 Ocak ayında bizzat sarayın çavuşlarından Hasan’a verilen Çubuk nahiyesindeki Kızılkilise köyünün 17.000 akçe tutan tımar gelirini, kazanın beytü’l-mâl emini zimmetine geçirmekten korkmamıştı.<sup class="calibre4"><a href="../Text/OsmanliDegisim_split_030.html#footnote-600-25" id="footnote-600-25-backlink">[25]</a></sup></p>

  <p class="normal1">Tımarlı sipahilerin ve tımar düzeninin bu anarşik hali, tabiatıyla Anadolu ordusunun da çözülmesine neden oldu. Beklenen asker çağırılınca orduya gelmiyor ya da kaçıyordu. 1688 senesinde Sivas-Ankara-Eskişehir bölgesinde bütün sancaklar askerine, defalarca sefere katılmaları emri gönderildiği halde, bu iş iyi yürümediğinden aynı yıl Vezir Ahmed Paşa, Anadolu’dan Macaristan seferine asker toplamak için fevkalâde olarak görevlendirildi. 1687 Şubat ayında yazılan bir fermanda, Anadolu kıtasındaki yeniçeri, topçu gibi ulûfeli askerin bile, “Acemiyiz, mütekaidiz veya şehir muhafazasına memuruz (sefermânde olduk)” diye sefere gelmedikleri belirtiliyor.<sup class="calibre4"><a href="../Text/OsmanliDegisim_split_030.html#footnote-600-26" id="footnote-600-26-backlink">[26]</a></sup> Merkezî hükümet ve sultanî fermanlar durumu düzeltmekten âcizdi. Çok kere subay ve komutanların ve görevlilerin rüşvet alarak bu duruma göz yumdukları da anlaşılıyor. Asker toplamakla görevli ordu ve saray memurları (sürücü çavuşlar) bazen sefere gitmek istemeyen askerler tarafından kandırılıyor, hatta öldürülüyordu.<sup class="calibre4"><a href="../Text/OsmanliDegisim_split_030.html#footnote-600-27" id="footnote-600-27-backlink">[27]</a></sup> Asker toplayamama sebeplerinden biri de eyâlet tımarlı ordusu mevcudunu bildiren kayıtların eskiliğidir. Bu dönemde acele teşebbüs edilen bazı tedbirler de sonuçlanamamıştır.<sup class="calibre4"><a href="../Text/OsmanliDegisim_split_030.html#footnote-600-28" id="footnote-600-28-backlink">[28]</a></sup> Fermanlarda emredilen yeni kayıt ve tımar tevcihleri gerçekleştirilemediğinden, ordunun mevcudunda artma beklenemezdi.</p>

  <p class="normal1">Uzun harb yıllarının köylüler üzerindeki fevkalâde hal vergilerini ve mükellefiyeti artırdığı açıktır. Viyana Muhasarası yıllarında Anadolu eyâletlerinde de vergiler ve angarya artırılmış, gayri kanunî uygulamalar çoğalmıştır. Harb masraflarının artışı ve devamlı asker ve malzeme ihtiyacı yüzünden; harb vergileri (avârız-ı dîvâniyye) artırılıp daha sık toplandı. Bu sebepten, vergi mevzuu olan nüfus ve hane adedinin, yeniden tesbitine girişildiğini görüyoruz. Çünkü eski sayımların yetersizliği anlaşılmıştır. Aynı şekilde gayrimüslimlerden alınan cizye de artırılarak, vergi mevzuu hane ve insan sayımının yeniden yapılması emredilmiştir.<sup class="calibre4"><a href="../Text/OsmanliDegisim_split_030.html#footnote-600-29" id="footnote-600-29-backlink">[29]</a></sup> Bir diğer konu, tekâlîf-i şâkka denen vergiler kategorisidir. Kürekçi bedeli, bildar bedeli, nüzûl akçesi gibi nakdî olarak alınan (avârız vergileri) ekseriya yük hayvanı olarak isteniyor ve alınıyordu. Sancaklara yazılan emirlerde harb için yük hayvanı (ester ve katırlar) istenmektedir.<sup class="calibre4"><a href="../Text/OsmanliDegisim_split_030.html#footnote-600-30" id="footnote-600-30-backlink">[30]</a></sup> Hükümetin her türlü vergiyi, ister nakdî, ister hayvan ve zahire olsun geciktirmeden hatta daha önceden toplattığını görmekteyiz.<sup class="calibre4"><a href="../Text/OsmanliDegisim_split_030.html#footnote-600-31" id="footnote-600-31-backlink">[31]</a></sup> Her meslek mensubu esnafın saman, ot, zahire, askerî malzeme teslimi gibi yükümlülükleri artırıldı. Gene köylülerin ordu için ucuz hayvan ve tahıl pazarlamaları (sürsat) sık sık istenen mükellefiyetlerdendi. Bu mükellefiyetin bazen belirli bir miktar para ile yerine getirilmesi de isteniyordu.<sup class="calibre4"><a href="../Text/OsmanliDegisim_split_030.html#footnote-600-32" id="footnote-600-32-backlink">[32]</a></sup> Kalelerin tamiri için inşaat malzemesi veya asker donatımı için para (bildar bedeli gibi) alınması yanında, nüzûl akçesi denen verginin miktarları artırılmaktaydı.<sup class="calibre4"><a href="../Text/OsmanliDegisim_split_030.html#footnote-600-33" id="footnote-600-33-backlink">[33]</a></sup> Bazı halde bu vergilerin mahallî görevlilerce fazladan toplandığı da oluyordu.<sup class="calibre4"><a href="../Text/OsmanliDegisim_split_030.html#footnote-600-34" id="footnote-600-34-backlink">[34]</a></sup></p>

  <p class="normal1">Devletçe, vergiler dışında, geniş ölçüde şehirlerin eşraf ve tüccarlarından mecburî istikraz yoluyla para alındığı da görülüyor. Tespit edilen mecburî istikraz miktarı bir hayli yüksek görünmektedir. Meselâ Kayseri muteberânı ve tüccarlarından bir keresinde 10.000 kuruş (400 altın) alınmıştır.<sup class="calibre4"><a href="../Text/OsmanliDegisim_split_030.html#footnote-600-35" id="footnote-600-35-backlink">[35]</a></sup></p>

  <p class="normal1">Köylüleri ve şehirlileri ezen ödemelerden biri de devamlı olarak gelip giden memur ve askerin konaklama masraflarını ve mühimmatını karşılamaktı. Bir yıl içinde sadece Ankara’da 3 kadı değişmişti. Asıl müfettiş paşaların, asker sürücüsü paşaların kalabalık maiyyetiyle şehirler ve köyler üzerinden Naîma’nın tabiriyle bir çekirge sürüsü, asumanî bir belâ gibi kona göçe geçtiklerini, hele bazen gereğinden fazla isteyip erzak ve mal yağmaladıklarını düşünürsek, Anadolu ahalisinin bezginliği anlaşılır.<sup class="calibre4"><a href="../Text/OsmanliDegisim_split_030.html#footnote-600-36" id="footnote-600-36-backlink">[36]</a></sup></p>

  <p class="normal1">Devlet otoritesinin zayıflığının ve memurların itaatsizliğinin en mühim bir delili de toplanan vergilerin bazen zimmete geçirilip, merkeze gönderilmemesidir. Bu yıllarda merkezî hükümetin mahallî kumandan, kadı ve mültezimlere sık sık emir göndererek, toplanan vergilerin elan gönderilmediğini veya eksik olduğunu belirterek gönderme istemini tekrarlamak zorunda kaldığını görüyoruz.<sup class="calibre4"><a href="../Text/OsmanliDegisim_split_030.html#footnote-600-37" id="footnote-600-37-backlink">[37]</a></sup></p>

  <p class="normal1">Bu yıllardaki malî buhran ve aşırı para ihtiyacı, vergi ödemelerinin akçalı (nakdî) olarak yapılmasını gerektiriyor ve halk buna zorlanıyordu. Böylece zorlama bir nakit dolaşımı (monetary circulation) başlamaktadır. Ancak, nakdî ekonomiye geçemeyen bir toplumda bunun yarattığı sıkıntılar yanında geleneksel enflasyon da halkın tahammülünün ötesindedir. Bizzat Ankara sancağında iki sene zarfında, 1 altın resmî kayıtlara göre 500 akçeden 600 akçeye çıkmıştır.<sup class="calibre4"><a href="../Text/OsmanliDegisim_split_030.html#footnote-600-38" id="footnote-600-38-backlink">[38]</a></sup> Böyle bir enflasyon oranı, geleneksel bir tarım ekonomisi içinde yaşayan halk için ağır şartlar yaratmaktaydı. Üretim artmıyor, düşüyordu ve Anadolu halkı uzun bir harbin getirdiği ekonomik yıkımın ağırlığı altında eziliyordu.</p>

  <p class="normal1">Harbe gitmeyip isyan eden askerler veya toprağını terk eden köylüler, sayısız eşkıya çetelerine katılmaktan başka bir şey yapamazlardı. Üstelik sık sık görevinden azledilen bir kısım yüksek kumandanlar da devlete karşı isyan ediyorlardı. 1689 yılı Ocak başlarında Sivas Beylerbeyi Gedik Paşa devlete isyan bayrağı açan vezirlerden biriydi.<sup class="calibre4"><a href="../Text/OsmanliDegisim_split_030.html#footnote-600-39" id="footnote-600-39-backlink">[39]</a></sup> Alışılagelen tedbirler ve mahallî görevlilerle eşkıyalık olaylarının önü alınamadığından, devlet fevkalâde selahiyetli müfettiş paşalar görevlendirdi. Bu yıllarda Anadolu eyâletleri üst üste gönderilen müfettiş paşaların birlikleri ile doludur. Ancak eşkıya takibi için gelenler, kendileri eşkıya kadar amansız olup, ahalinin mal ve erzakını yağmalamaktan, suçsuz kimseleri cezalandırmaktan çekinmiyorlardı.<sup class="calibre4"><a href="../Text/OsmanliDegisim_split_030.html#footnote-600-40" id="footnote-600-40-backlink">[40]</a></sup> Halk ağır vergilerden, eşkıya ve eşkıya takipçisi tarafından soyulmaktan bıkıyor, toprağını terk edip başka bir eşkıya grubuna katılıyordu. Anadolu’ya bu yıllarda Ali Paşa (1685 Ocak), Cafer Paşa, Halid Paşa gibi gözde kumandanlar eşkıya takibi için gönderildi. Ama başarılı sonuçlar alınamadı. Çorum, Amasya, Çankırı, Ankara, Kastamonu, Bolu beylerbeyleri, sancak beyleri, kadı, âyan ve dizdarlarına, merkez ihtar ve tembihlerde bulunuyor ama durum değişmiyordu.<sup class="calibre4"><a href="../Text/OsmanliDegisim_split_030.html#footnote-600-41" id="footnote-600-41-backlink">[41]</a></sup></p>

  <p class="normal1">Bu durumda şehirler ve köyler kendi sorunlarını kendileri çözmek zorunda kaldılar. Mahallî eşraf ve muteberân bu konuda öncülük etti. Bu dönemden itibaren âyan denen mahallî temsilcilerin unvanı fermanlarda sık sık zikrediliyor ve bazı işler için sorumlu tutuluyorlardı. Böylece Anadolu şehir ve köylerinde idareyi yeni bir sınıf ele geçirmeye başladı ki, 18. asırda mütesellim ve âyan unvanlı ve fevkalâde yetkileri olan bu mahallî yöneticiler taşra idaresinde, çok önemli iktidar sahipleri oldular. Osmanlı yönetimi zorunlu olarak fevkalâde bir desantralizasyon dönemine giriyordu.</p>
</body>
</html>
