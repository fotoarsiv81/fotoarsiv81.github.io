<html xmlns="http://www.w3.org/1999/xhtml">
	<head>
		<title>4-36.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-36.html" xml:lang="en-GB">
			<div class="Basic-Text-Frame-3">
				<p class="split" xml:lang="tr-TR"/>
				<p class="Basic-Paragraph-2"/>
				<p class="Basic-Paragraph-2"/>
				<p class="anabaslik" id="toc_marker-29" xml:lang="tr-TR">XVII. Yüzyılda Sefer Hazırlığı</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="arabaslik-sol" id="toc_marker-29-1" xml:lang="tr-TR">Lojistik<span class="dipnot" style="font-size:0.69em;"><a class="footnote-link" href="#footnote-225-168" id="footnote-225-168-backlink">168</a></span></p>
				<p class="Basic-Paragraph-2"/>
				<p class="Basic-Paragraph-2"><span>Sarayda pâdişaha ait at ve develere bakan hizmetliler </span><span class="char-style-override-13">mîrahur</span><span>lar emrindedir, tümü 3390</span><span class="char-style-override-13"> </span><span>kişidir. Yıllık maaşları 7.629.404 akça eder. Yem için ayrıca 11.960.370 akça sarfolunur.</span></p>
				<p class="Basic-Paragraph-2"><span>Trakya ve Bulgaristan’dan 302.692 kile arpa ve 105.000 kantar saman gelir. Saray mutfağına verilen koyun eti yılda 991.200 okka, değeri 13,5 milyon akçadır. Yalnız yeniçeri ocağına her yıl verilen koyun eti, 2.235.719 okka olup 32 milyon akça değerindedir.</span></p>
				<p class="Basic-Paragraph-2"><span>Lojistik, seferdeki bir ordu için kaynakları seferber etme, örgütleme işlevidir. Osmanlı başarılarında iyi örgütlenmiş lojistik önemli yer tutar. Osmanlılar, lojistikte devrine göre ileri bir sistem uygulamıştır. Sefer yolu üzerinde önemli kalelerde, meselâ Orta-Avrupa’ya yapılan seferlerde Belgrad’da, önceden yiyecek ve mühimmat depolanırdı. Ordunun gerisinde orduyla beraber hareket eden çeşitli esnaf, başlıca ekmek, et, pirinç satanlar, </span><span class="char-style-override-13">ordu-bazar</span><span> adı altında kaynaklarda anılır. Ordu-bazar için bir kısım esnaf devletçe ödevlendirilirdi. I. Murad’ın Kosova’ya uzun yürüyüş halindeki ordunun et ihtiyacını, sürgün avlarıyla elde edilen binlerce av hayvanı karşılamıştır. Orta-Asya Türk-Mogollarının sürgün avını Osmanlılar bir askerî tatbikat halinde devam ettirmişlerdir. Fâtih, Kanunî ve </span><span class="char-style-override-13">Avcı</span><span> lakabı verilen IV. Mehmed’in bu geleneği bir askerî tâlim ve eğlence olarak sık sık uyguladıklarını biliyoruz. Büyük orduların et ihtiyacı için daha sonraki dönemlerde uygulanan yöntem çok daha gelişmiştir (</span><span class="char-style-override-13">sürsat, celebkeş</span><span>).</span></p>
				<p class="Basic-Paragraph-2"><span>İstanbul’dan Macaristan’a veya Irak’a haftalarca süren yürüyüşlerde, yalnız yiyecekte değil topların, ağırlıkların naklinde, köprü inşasında, kale ve </span><span class="char-style-override-13">palanka</span><span> inşasında her türlü ağır malzemeyi deve katarlarıyla taşırlardı (deve 250 kg kadar yük taşıdığından tercih olunuyordu). Keza Macaristan seferlerinde Tuna üzerinde seyreden </span><span class="char-style-override-13">ince donanma</span><span> nakliye işlerinde kullanılırdı. Savaş için buğday, arpa, barut vb. seferden aylarca önce başlıca Belgrad ve Budin’de nakledilir, hazırlanırdı. Seferleri ayrıntılı biçimde anlatan </span><span class="char-style-override-13">menzilnâmeler</span><span>, izlenen yollar ve inşaat üzerinde açık bilgi vermektedir.</span><span class="dipnot"><a class="footnote-link" href="#footnote-225-169" id="footnote-225-169-backlink">169</a></span></p>
				<p class="Basic-Paragraph-2"/>
				<p class="resim" xml:lang="tr-TR"><img alt="8.png" class="image" height="293" src="images/8_fmt.jpeg" width="281"/></p>
				<div class="footnotes">
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-168-backlink" id="footnote-225-168">168</a>	<span>Sefer lojistiği için bkz. C. Finkel, </span><span class="char-style-override-13">Administration of the Warfare: the Ottoman Military Campaigns in Hungary, 1593-1606</span><span>, Viyana, 1988, s. 173-189, </span><span class="char-style-override-13">tereke</span><span>, buğday, pirinç ve ot için bkz. s. 190-197.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-169-backlink" id="footnote-225-169">169</a>	<span>Sefer menzilnâmeleri için bkz. Ferîdun Bey, </span><span class="char-style-override-13">Münşeâtu’s-Selâtin</span><span>;</span><span class="char-style-override-13"> </span><span>menziller ve posta hizmeti için bkz. C. Finkel, </span><span class="char-style-override-13">The Administration of Warfare</span><span>, s. 121.</span></p>
					</div>
				</div>
			</div>
		</div>
	</body>
</html>