<html xmlns="http://www.w3.org/1999/xhtml">
	<head>
		<title>4-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-10.html" xml:lang="en-GB">
			<div class="Basic-Text-Frame-3">
				<p class="split" xml:lang="tr-TR"/>
				<p class="anabaslik" id="toc_marker-9" xml:lang="tr-TR">Macaristan Cephesinde Gelişmeler (1601-1606)</p>
				<p class="Basic-Paragraph-2"/>
				<p class="Basic-Paragraph-2"><span>1601’den itibaren Avusturya, Macaristan’da büyük ordularla karşı saldırıya geçti. Stratejik büyük kaleler, Budin, Kanija, tehlike altına girdi. Veziriâzam İbrahim Paşa, Macaristan seferine atandı. Aynı tarihlerde Anadolu’da, Kara-Yazıcı büyük kargaşaya neden oluyordu. Yemişci Hasan Paşa o zaman İstanbul’da Veziriâzam İbrahim Paşa yerine </span><span class="char-style-override-13">kaymakamlık</span><span> mevkiine getirilmişti. Yemişci, yeni akça çıkarıp mâliyede kargaşaya son vermeye çalıştı (altın flori 220’den 120’ye ve Avrupa menşeli gümüş </span><span class="char-style-override-13">guruş</span><span> 80 akçaya indirildi). Macaristan cephesi </span><span class="char-style-override-13">serdârı</span><span> (başkomutan)</span><span class="char-style-override-13"> </span><span>İbrahim Paşa’nın ölümü üzerine, Yemişci Hasan Paşa veziriâzamlığa getirildi (23 Temmuz 1601) ve serdâr olarak ordu başına geçmek üzere hemen Belgrad’a hareket etmesi fermân olundu. Hasan Paşa mevkiinden emin olmak için ilkin İstanbul’da düşmanlarını temizledi; özellikle şeyhülislâmın yerine yeni birini getirmeye dikkat etti. O sırada Mathias, büyük kuvvetlerle Budin yolu üzerinde İstolni-Belgrad’ı almış, gelip Kanija kalesini kuşatmıştı. Yemişci Hasan Paşa acı haberi Belgrad’da aldı.</span></p>
				<p class="Basic-Paragraph-2"><span>Hasan Paşa bu kritik durumda İstolni-Belgrad önüne geldi (29 Eylül 1601). Çetin bir savaş oldu, yeniçeri kaçmış, serdâr Yemişci esir düşme tehlikesiyle karşılaşmıştı. Budin tehlike altındaydı, Rumeli Beylerbeyi Mehmed Paşa, Budin korumasına gönderildi. Hersek Mathias kumandasındaki düşman ordusu Kanija’yı kuşattı, Tiryâki Hasan Paşa’nın ünlü savunması</span><span class="dipnot"><a class="footnote-link" href="#footnote-225-24" id="footnote-225-24-backlink">24</a></span><span> Osmanlı kaynaklarında ayrıntılarıyla anlatılmıştır.</span></p>
				<p class="Basic-Paragraph-2"><span>Kış bastırdı, serdâr Yemişci Hasan Paşa askerin isyanı yüzünden cepheyi bırakıp Sigetvar’dan Belgrad’a dönmek zorunda kaldı (Ekim sonu). Kanija savunması ve kışın erken gelmesi, 1601 yılında Avusturya’nın büyük saldırı harekâtını sonuçsuz bırakmış oldu.</span><span class="dipnot"><a class="footnote-link" href="#footnote-225-25" id="footnote-225-25-backlink">25</a></span><span> Veziriâzam ve serdâr Yemişci Paşa’nın yokluğunda İstanbul’da askerin karışıklık çıkarması önlendi, kapıkuluna mevâcibi verilmiş ve sipahilere cizye defterleri dağıtılmıştı.</span><span class="dipnot"><a class="footnote-link" href="#footnote-225-26" id="footnote-225-26-backlink">26</a></span></p>
				<p class="Basic-Paragraph-2"><span>Yemişci, ordu ile Belgrad’da oturup Macaristan’da yeni bir düşman istilâsına karşı ikmâl işleriyle uğraşıyordu (1601–1602 kışı). 1602 Haziranı’nda orduyla İstolni-Belgrad üzerine hareket etti, kuşatma sonunda kale teslim oldu. Bu önemli bir başarıydı. Serdâr oradan Erdel’e hareket etti. Budin kuşatma altında olup düşman Peşte’yi ele geçirmişti. Yemişci acele Peşte önüne geldi. Düşman, serdârı Peşte ve Budin’e yaklaştırmıyordu. Budin iki yıldır düşman kuşatması altında yardım bekliyordu. Nihayet, asker Budin’e girmeyi başardı. Sonbaharda Yemişci, Budin önünden Varadin’e, oradan Belgrad’a çekildi (Eylül 1602). Bu sırada İstanbul’da büyük olaylar patlak vermiş, sipahiler yeniden ayaklanmışlardı.</span><span class="dipnot"><a class="footnote-link" href="#footnote-225-27" id="footnote-225-27-backlink">27</a></span></p>
				<p class="Basic-Paragraph-2"><span>Kara-Yazıcı, Dîvâne Hasan, Deli Hasan</span><span class="dipnot"><a class="footnote-link" href="#footnote-225-28" id="footnote-225-28-backlink">28</a></span><span> ve yoldaşları ile Celâlîlerin Anadolu’da eşkıyalıkları, İstanbul’da büyük heyecan ve telaş uyandırıyordu. Sipahiler, pâdişahı Ayak Dîvânı’na çağırdılar. Yeniçeri ve sipahi ağalarının katılımıyla yapılan meşveret meclisinde (5 Ocak 1603) asker, rüşvetçi kapıağası (Bâbussaâde ağası) ve yandaşları aleyhinde konuştular. Asker ocakları, Kapıağası Gazanfer Ağa’nın devlet işlerinde üstün nüfuz sahibi olmasına, Celâlîlere karşı gönderilecek kumandanları onun seçmiş olmasına karşı idiler. Kendisini rüşvetçilikle suçlamakta idiler.</span><span class="dipnot"><a class="footnote-link" href="#footnote-225-29" id="footnote-225-29-backlink">29</a></span></p>
				<p class="Basic-Paragraph-2"><span>Âsî sipahiler, Vâlide Safiye Sultan’ın sürgün edilmesini istiyor ve “Mürteşîler âlemden gitmeyince fitne ve fesâd” ve Anadolu’da eşkıyalık son bulmaz diyorlar,</span><span class="dipnot"><a class="footnote-link" href="#footnote-225-30" id="footnote-225-30-backlink">30</a></span><span> pâdişahın Bâbussaâde’ye çıkıp şikâyetlerini dinlemelerini istiyorlardı.</span><span class="dipnot"><a class="footnote-link" href="#footnote-225-31" id="footnote-225-31-backlink">31</a></span><span> Sipahi ayaklanmasının gerçek nedenini, tarihçi Mustafa Âlî açıklar: “Müdebbire-i mülk ü devlet” diye andığı Vâlide Safiye Sultan’ın Yahudi kethüda Kira ile beraber, cizye vesair vergi iltizamlarını, özellikle sipahilere ait cizye tahsilini kontrolleri altına alması.</span><span class="dipnot"><a class="footnote-link" href="#footnote-225-32" id="footnote-225-32-backlink">32</a></span><span> İngiliz elçisi Lello, Vâlide Safiye Sultan’ın oğlu Sultan Mehmed’e “her istediğini yaptırdığını” belirtmektedir. Safiye–Kira yolsuzluklarına karşı sipahiler, Kira’yı ve işbirlikçi oğullarını feci şekilde katlederler. Ayaklanma aynı zamanda Vâlide Safiye Sultan’ın devlet idaresinde kurduğu kontrole karşı idi.</span></p>
				<p class="Basic-Paragraph-2"><span>Pâdişah Ayak Dîvânı’nda, Bâbussaâde’de tahtta oturup ağaları kabul etti. Ulemâ da bu olağanüstü toplantıda hazır bulundu. Sipahi </span><span class="char-style-override-13">zorba</span><span>larından Hüseyin Halife, “Öte yakada olan Celâlîler ... memâlik-i İslâmiyye ihtilâli bu hale gelmiş iken vükelâ-yi saltanatları olanlar sana bildirmeyüp ... her birini getürüp teftiş eyleyüp” hepsini cezalandırmalısın, diye pervasızca konuştu. Celâlîler bunun üzerine Hüsrev Paşa’nın rüşvetle serdâr</span><span class="char-style-override-13"> </span><span>atanmış bulunduğunu söyleyerek, saray ağaları Gazanfer ve Osman Ağa’nın idamını istediler. Asker ocakları, rivâyette Şehzâde Mahmud’u tahta çıkarmayı düşünüyorlardı.</span></p>
				<p class="Basic-Paragraph-2"><span>Hasan Beyzâde, “az kaldı ki hal’-i saltanat [sultanın tahtından indirilmesi] olayazdı” diye karşılaşmayı değerlendirir; hatta Şeyhülislâm Sun’ullah Efendi’yi tahta oturtmayı düşündüklerini açıklar. III. Mehmed’in oğlu Şehzâde Mahmud, babası aleyhine komploya dahil olmakla suçlanıp boğduruldu.</span></p>
				<p class="Basic-Paragraph-2"><span>Aynı zamanda Macaristan ve İran cephelerinden bozgun haberleri gelmekte idi (1603). Şah Abbas, Tebriz’i işgal etmiş, Kars üzerine yürümüş, bir Avusturya ordusu da Budin’i kuşatma ile tehdit etmekte idi. Son olaylar, Osmanlı tarihinde gayet önemli bir gelişmeyi işâret etmektedir. Olağanüstü bunalımlarda pâdişahın, Bâbussaâde’de (Kapı) tüm devlet büyükleri ve ulemâ ile şikâyetçileri kabul edip kararı vermesi bir devlet geleneğidir. Olaylar, askerin ayaklanıp isteklerini kabul ettirdiğini göstermiştir. Bürokrasinin başı olan reîsülküttâb</span><span class="dipnot"><a class="footnote-link" href="#footnote-225-33" id="footnote-225-33-backlink">33</a></span><span> Hasan Beyzâde, </span><span class="char-style-override-13">Tarih</span><span>’inde, askerin bu hareketini kesinlikle kötüler. Sipahilere karşı hareketle isyanı bastıran yeniçerilerin, devlet işlerinde baskısı bu tarihte başlatılır (Şubat 1603).</span></p>
				<p class="Basic-Paragraph-2"><span>Olaylar üzerine pâdişah adam göndererek, ordu ile Macaristan seferinde bulunan veziriâzam ve serdâr (başkomutan) Yemişci Hasan Paşa’yı, acele İstanbul’a çağırttı. Harmanlı’ya geldiği sırada Yemişci Hasan Paşa’ya karşı isyan halindeki sipahilerin hücumundan kaygı duyuluyordu. Kaymakam Mahmud Paşa ile iki kadıasker kendisiyle buluştular. Fakat ayaklanan sipahi zorbaları, şeyhülislâmdan paşanın katli için fetvâ almışlardı.</span><span class="dipnot"><a class="footnote-link" href="#footnote-225-34" id="footnote-225-34-backlink">34</a></span></p>
				<p class="Basic-Paragraph-2"><span>Fetvâyı kadıaskerler tasdik ettiler. Sipahi zorbaları</span><span class="char-style-override-13"> </span><span>fetvâlarla Yemişci Paşa’nın katli için pâdişaha </span><span class="char-style-override-13">telhîs </span><span>gönderdiler.</span><span class="dipnot"><a class="footnote-link" href="#footnote-225-35" id="footnote-225-35-backlink">35</a></span><span> Telhîste zorbalar, istekleri kabul olunmazsa pâdişahı tehdit etmekten geri kalmıyorlardı. Kaymakam Mahmud Paşa, Yemişci’nin yerine geçmek istiyordu; rivâyete göre zorbalara 30.000 altın vaat etmişti.</span></p>
				<p class="Basic-Paragraph-2"><span>Sultan Ahmed’in bu telhîse yanıtı dikkate değer: “Veziriâzamdan sudûr iden cümle umûr benim ma’rifetim [bilgim] dâhilindedir, benimle vezirim arasına kul [sipahiler] niçün müdâhale ider.” Fâtih Sultan Mehmed’den beri cârî kanûna göre, veziriâzam yalnız ve yalnız pâdişaha hesap verir, araya kimse giremez. Pâdişahın devlet idaresinde, bu temel kuralı anması yerinde ise de zorbalara dayanan Kaymakam Mahmud Paşa bu kuralı çiğnemekteydi. Devlet işlerinde kargaşaya işaret eden Koçi Bey, bu devirde bu temel kuralın bırakıldığı noktası üzerinde durmaktadır. Şimdi paşalar, sipahilerin veya yeniçerilerin arka çıkmasıyla mevkilerini koruyabiliyorlardı; açıkça, iktidârı asker belirliyordu (Tırnakcı Hasan Paşa idama mahkûm iken yeniçerinin arka çıkmasıyla idamdan kurtulmuştur).</span></p>
				<p class="Basic-Paragraph-2"><span>Sonuçta pâdişah, Veziriâzam Yemişci Hasan Paşa’yı desteklemeye karar verdi, Kaymakam Mahmud Paşa’nın idamını emretti.</span><span class="dipnot"><a class="footnote-link" href="#footnote-225-36" id="footnote-225-36-backlink">36</a></span><span> Sipahilerin müdahale edeceğini hatırlatanlara Veziriâzam Yemişci’nin cevabı ilginçtir, “Sipahi zorbalarına karşı yeniçerilerimi harekete geçiririm”,</span><span class="dipnot"><a class="footnote-link" href="#footnote-225-37" id="footnote-225-37-backlink">37</a></span><span> “Yeniçeri hemân rızâ-yi hümâyûnlarına bakarlar”</span><span class="dipnot"><a class="footnote-link" href="#footnote-225-38" id="footnote-225-38-backlink">38</a></span><span> dedi. Mahmud Paşa, sipahi zorbalarına güveniyor, Veziriâzam Yemişci Hasan ise yeniçerilere dayanıyordu.</span><span class="dipnot"><a class="footnote-link" href="#footnote-225-39" id="footnote-225-39-backlink">39</a></span></p>
				<p class="Basic-Paragraph-2"><span>Pâdişahın tutumunu öğrenen sipahi zorbaları, “Pâdişah-i ‘âlempenâh ber-mûceb-i fetvâ Hasan Paşa’yı katl eylemedi, biz kendimüz sarayına varup onu katl iderüz dediler, kalkup At-Meydanı’na vardılar.”</span><span class="dipnot"><a class="footnote-link" href="#footnote-225-40" id="footnote-225-40-backlink">40</a></span><span> Zorbalar, kapıları kırıp veziriâzamın evine girmeyi başaramadılar. Yemişci Paşa, o sırada kıyafet değiştirerek yeniçeri ağalarının bulunduğu saraya gidip sığınmıştı. Bu andan itibaren sipahiler ile yeniçeriler karşı karşıya geldiler. Göz tanığı Hasan Beyzâde de, ağalar sarayına vardı ve yeniçerinin emriyle bir </span><span class="char-style-override-13">telhîs </span><span>(rapor) yazarak olanları pâdişaha arz etti –zorbalara katılan Şeyhülislâm Sun’ullah’ın hakkından gelinmesini istiyordu.</span><span class="dipnot"><a class="footnote-link" href="#footnote-225-41" id="footnote-225-41-backlink">41</a></span><span> Komplonun başı sayılan Sun’ullah’ın azledilip Rodos’a sürgün gönderilmesi, yerine güvenilir biri olarak eski kadıaskerlerden Mustafa’nın atanması arz ediliyordu.</span></p>
				<p class="Basic-Paragraph-2"><span>Pâdişah ve onun mutlak vekîli Veziriâzam Yemişci Hasan Paşa’ya karşı Şeyhülislâm Sun’ullah, sipahi zorbaları ve iddiaya göre 30.000 altın rüşvet parası gönderen Celâlî reîsi Kara-Yazıcı’yla ittifak etmişlerdi. Bu komplo karşısında veziriâzam ve sipahilerin rakibi olan yeniçeri ocak ağaları birleşiyor ve son söz sahibi pâdişaha başvuruyorlar. Pâdişahın nasıl karar vereceği hayatî önem taşıyordu.</span></p>
				<p class="Basic-Paragraph-2"><span>Yemişci Hasan Paşa, sipahi zorbalara karşı geceleyin tüm askerî birliklere </span><span class="char-style-override-13">buyruldu</span><span>lar göndererek savaş hazırlığı yaptı. Bunlar arasında başta yeniçeriler olarak cebeci, topçu, top-arabacıları, tersane donanma erleri ve yardımcıları vardı. Bütün bu grupların silâhlarıyla seher vakti gelip Süleymaniye Câmii’nin hareminde hazır olmaları emrolunuyordu. Buyrulduda, bu emre karşı çıkacaklar pâdişaha isyan etmiş sayılacaktır, deniyordu. Veziriâzam, pâdişahın mutlak vekîli sıfatıyla bu önlemleri alma yetkisine sahipti.</span></p>
				<p class="Basic-Paragraph-2"><span>Tüm hazırlıklar pâdişaha bildirildi. Herkesten önce yeniçeriler, ağaları Ferhad Ağa kumandasında buluşma yerine gelip hazır oldular.</span></p>
				<p class="Basic-Paragraph-2"><span>Pâdişahtan gelen hatt-i hümâyûn (pâdişahın el yazısıyla fermânı): “Siz ki yeniçeri kullarımsız... yüzünüz ağ ola, ecdâd-i izâmımızdan bu âna gelince, sizden hiyânet sâdir olmayup rızâ-i şerîfimiz üzeresiz ... vezîr-i a’zamuma muti’ olup bu zorba eşkıyasınun haklarından gelinmesine mu’âvenet eyliyesiz” diyordu. Pâdişahın hattı okunduğunda yeniçeriler bir ağızdan dualar edip alkışladılar. Yeniçeriler pâdişaha şu sözlerinin iletilmesini rica ettiler: “Şimdiye dek müfti olanlarda fitne vü fesâda sâ’î yoğ idi.” Bu yüzden Kara-Yazıcı’dan para alıp sipahi zorbalarıyla işbirliği yapan, onlara uyup fetvâ yazan ve “âlemi fesâda veren” Sun’ullah’ın azlini, müftiyle işbirliği eden Kaymakam Mahmud Paşa’nın katlini istediler. Sipahilerden zorba-başı olanların teslimi de istekleri arasında idi. Bu istekleri yerine getirilmezse, “Cümlesinin katli lâzım gelür” diyorlardı. Telhîs, ağaları tarafından yeniçerilere açıklandı. O sırada sipahi zorbaları da At-Meydanı’nda toplanmış bulunuyordu. Pâdişahın emri sipahilere okunup başlarındaki “zorbaların” teslimi istendi.</span></p>
				<p class="Basic-Paragraph-2"><span>Pâdişah, Sun’ullah’ın azlini ve yerine Mustafa Efendi’nin atanmasını emreden hattını veziriâzama gönderdi. Yemişci, yeni şeyhülislâma büyük saygı gösterip kendisini vezirlerin üst yanına oturttu.</span><span class="dipnot"><a class="footnote-link" href="#footnote-225-42" id="footnote-225-42-backlink">42</a></span><span> Yeni şeyhülislâmdan fetvâ alındı. Listede belirtilen sipahi zorbaların teslimi hakkındaki fetvâda “itaat itmeyüp (zorbaları) teslimden imtinâ... edenler” âsî ilân olundu ve katl ile topluluklarının dağıtılacağı bildirildi. Her şey kurallara göre düzenlenmekteydi. Pâdişahın emriyle beraber şeyhülislâmın fetvâsı harekete meşrûluk kazandırmaktaydı.</span></p>
				<p class="Basic-Paragraph-2"><span>Sipahiler isyanı sürdüren zorbaları teslim etmediler, hepimiz ölürüz vermeyiz, pâdişahımız sipahilerden vazgeçemez, diye direndiler.</span><span class="dipnot"><a class="footnote-link" href="#footnote-225-43" id="footnote-225-43-backlink">43</a></span><span> Hiddetlenen Yemişci Paşa, “Sa’âdetlü Pâdişah anların kulluğundan (vaz) geçmişdür, şöyle ki matlûb olanları virmezlerse defterlerini ateşe atıp bu denlü asâkir ile üstlerine varmamuz mukarrerdur, hâzır olsunlar” diyerek sur kapılarını kapattı, bu cesur yanıtı öğrenen sipahiler kaçacak delik aradılar; yeniçeri ağası Ferhad Ağa hemen yeniçerilerle Süleymaniye’den harekete geçti, şehri dolaşıp zorbaları ele geçirmeye çalıştı. Yemişci Paşa, yeniçeri ağasının sarayında harekâtı izliyordu.</span></p>
				<p class="Basic-Paragraph-2"><span>Sun’ullah bulunamadı. Bir gün bir gece böyle geçti, ertesi gün sarayda Bâbussaâde önünde toplanan Ayak Dîvânı’nda, vezirler, mansıb sahibi olan ve olmayan tüm ulemâ, kapıkulu ve başka birliklerin ağaları bir arada olağanüstü toplandılar.</span></p>
				<p class="Basic-Paragraph-2"><span>Pâdişahın huzurunda itaatlerini gösterdiler, “müşâvereler olındı”, sonra asker önde, pâdişah huzurundan ayrıldılar. Veziriâzam, ulemâyla harekât merkezi At-Meydanı’nda yeniçeri ağasının sarayına geldi. Meydanda başarı şenlikle kutlandı. Sipahiler ağası Mustafa, ayaklanmanın zorbaları Poyraz Osman ile Öküz Mahmud’u getirip paşaya teslim etti. Poyraz Osman’ın, paşa önünde itirafları ilginçtir: </span></p>
				<p class="Basic-Paragraph-2"><span>Şeyhülislâm Sun’ullah, vezirler ve kadıaskerler ittifak halinde bu ayaklanmayı hazırlamışlar. Osman’ı, kaymakam Mahmud Paşa’ya götürmüşler, o da ayaklanma hazırlığının nedenlerini kendisine anlatmış ve yoldaşlara 30.000 altın dağıtılacağını bildirmiş; bize katılmazsan yalnız kalırsın demiş. </span></p>
				<p class="Basic-Paragraph-2"><span>Osman’ın anlattıkları sipahi isyanını, Sun’ullah ve Mahmud Paşa’nın hazırladığına kuşku bırakmaz. Sipahiler ağası Mustafa zorba-başı Osman’ı saraya götürdü, pâdişah huzurunda itirafları üzerine boynu vuruldu. Öteki “zorbalar” da birer birer yakalanıp idam olundular.</span><span class="dipnot"><a class="footnote-link" href="#footnote-225-44" id="footnote-225-44-backlink">44</a></span><span> Tüm bu olayların göz tanığı Hasan Beyzâde’ye göre, Veziriâzam Yemişci Hasan Paşa, yeniçeri sayesinde sipahi ayaklanmasını bastırınca pâdişahın büyük iltifatına erişti, bundan gururlanıp birtakım haksız idamlara girişti, paşaları sürgüne yolladı.</span><span class="dipnot"><a class="footnote-link" href="#footnote-225-45" id="footnote-225-45-backlink">45</a></span><span> Yeniçerilerin desteğiyle fazlasıyla güç kazanan Yemişci dikkatsiz davranıyor, pâdişaha ne arz etsem kabul eder, iddiasında bulunuyordu.</span><span class="dipnot"><a class="footnote-link" href="#footnote-225-46" id="footnote-225-46-backlink">46</a></span><span> Yeniçerilerin sipahi avları sebebiyle, “tenhâ düşürdükce katlider oldular, husûsâ İstanbul’dan taşra olan bilâd ve emsârda [şehirlerde] bu iki tâ’ife arasında” düşmanlık eksik olmuyordu.</span></p>
				<p class="Basic-Paragraph-2"><span>Yemişci Hasan Paşa özellikle yeniçeri desteğiyle, Vâlide Safiye Sultan’ı sürgüne göndermek cesaretinde bulundu. Harem ona karşı idi. Rakipleri onun, yeniçeriye güvenip pâdişah emirlerini dinlemeyeceğinden, hatta pâdişahın kendisini azil kararına karşı koyacağından kuşkulanmaya başladılar.</span><span class="dipnot"><a class="footnote-link" href="#footnote-225-47" id="footnote-225-47-backlink">47</a></span><span> Dolayısıyla, bu tarihte yeniçerilerin idarede baskısından söz edilebilir. Yeniçeri–sipahi rekabeti, idareciler için bir denge sağlıyordu, denebilir.</span></p>
				<p class="Basic-Paragraph-2"><span>O zaman ulemâ tarafından pâdişaha yeniçeri aleyhinde </span><span class="char-style-override-13">tezkireler</span><span> gönderilmeye başlandı (bu dönemlerde sorumlu olmayanlar pâdişaha bu gizli raporları sunabilirdi, buna tezkire</span><span class="char-style-override-13"> </span><span>denir).</span></p>
				<p class="Basic-Paragraph-2"><span>Nihayet, baskılar sonucu Yemişci Hasan Paşa’dan sultanın mührü alınıp azl olundu.</span><span class="dipnot"><a class="footnote-link" href="#footnote-225-48" id="footnote-225-48-backlink">48</a></span><span> Bunu öğrenen yeniçeri ocak ağaları ayaklanıp o gece şeyhülislâm ve kadıaskerlere gidip, </span><span class="char-style-override-13">möhr-i hümâyûnu</span><span> hemen Yemişci Paşa’ya verdirmezseniz, sizi kitaplarınızla birlikte yakarız, tehdidinde bulundular (veziriâzamın sultanın mutlak vekîli olduğunu göstermek üzere möhr-i hümâyûn verilir, o da bunu göğsünde saklardı). Pâdişah kapısından bir yanıt gelmedi, tüm yeniçeriler pâdişah sarayına yürüdüler, sultandan mührünü istediler. Sultan, gece Cerrâh Mehemmed Paşa’ya möhr-i hümâyûnu göndermişti.</span></p>
				<p class="Basic-Paragraph-2"><span>Şeyhülislâm, yeniçeriyi, iktidar sahibinin pâdişah olduğunu söyleyerek sakinleştirdi: “Vezâretle ne alâkanız vardır. Pâdişah-i İslâm istedigini istihdâm eyliye” dedi. Direnen bazı ocak ileri gelenleri, sonunda yola getirildi; Yemişci Paşa’yı kaçıp saklandığı Südlice bahçesinde yakalayıp katlettiler.</span><span class="dipnot"><a class="footnote-link" href="#footnote-225-49" id="footnote-225-49-backlink">49</a></span><span> Sonunda pâdişahın otoritesi herkesçe tanınmış oldu. İdam olunan Yemişci Hasan Paşa, Sarâ-yi Hümâyûn’da pâdişah yanında iç-oğlanı olarak hizmette bulunduktan sonra </span><span class="char-style-override-13">çıkmada</span><span> dış valiliklerde bulunmuştu. 1601’de İstanbul’da kaymakam olarak bulunduğu sırada, Veziriâzam Damad İbrahim Paşa’nın ölümü üzerine onun makamına getirilmişti (22 Temmuz 1601). Anadolu’da Celâlîlere karşı başarısı (Ağustos 1601) onları sindirmiş, oradan acele, Avusturya cephesine gönderilmişti (Eylül 1601). Avusturya ordularının başarısı ve payitahttaki iktidar mücadelesi dolayısıyla barış zorunlu bir hal almıştı.</span></p>
				<p class="Basic-Paragraph-2"/>
				<p class="arabaslik-sol" id="toc_marker-9-1" xml:lang="tr-TR">Zsitva-torok Antlaşması Maddeleri </p>
				<p class="Basic-Paragraph-2"/>
				<p class="Basic-Paragraph-2"><span>1606 Zsitva-torok barışının esas maddeleri şöyle özetlenebilir: 1. İmparatorun ödemekte olduğu yıllık 30.000 altın haraç kalkıyor. 2. Sultana bir defada harp tazminâtı olarak 200.000 guruş (yaklaşık 67.000 altın) ödenecektir. 3. İmparator her üç yılda bir sultana hediyeler gönderecektir. 4. Karşılıklı yazışmalarda imparator, pâdişahla eşit zikredilecektir. 5. Avusturya hükümdarı için kral unvanı yerine Roma çesarı (imparatoru) unvanı kullanılacaktır. 6. İki taraf karşılıklı sınırlara tecavüz etmeyeceklerdir. 7. Sınır anlaşmazlıkları Budin beylerbeyi ile Avusturya Raab kale kumandanı arasında görüşülecek ve bir hükme bağlanacaktır. 8. Bu antlaşma, daha sonra gelecek sultan ve imparatorlar için de geçerli sayılacaktır. 9. Bu antlaşmaya İspanya kralı da iştirak etmiş sayılacaktır.</span></p>
				<p class="Basic-Paragraph-2"><span>Güçlükle barışa erişilmiş olup bu antlaşma Avrupa’da Osmanlı üstünlüğüne son veren bir belgedir.</span></p>
				<div class="footnotes">
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-24-backlink" id="footnote-225-24">24</a>	<span>Hasan Beyzâde, Peçevî (Peçuyi) ve Abdülkâdir’i özetleyen </span><span class="char-style-override-13">Nâimâ</span><span>, I, s. 268-288, “pâdişahın tebrik hattı”, s. 290-291, kışın erken bastırmasının düşman ordusunun perişanlığına neden oluşu. </span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-25-backlink" id="footnote-225-25">25</a>	<span>Düşmanın Kanija önünde bıraktığı büyük toplar Belgrad’a getirilmiştir; bkz. </span><span class="char-style-override-13">Nâimâ</span><span>, I, s. 292-93.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-26-backlink" id="footnote-225-26">26</a>	<span class="char-style-override-13">Nâimâ</span><span>, I, s. 297.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-27-backlink" id="footnote-225-27">27</a>	<span class="char-style-override-13">Nâimâ</span><span>, I, s. 297. Yemişci Hasan Paşa’nın (veziriâzamlığı 1601-1603) pâdişaha telhîsleri ve Sultan III. Mehmed’in emirleri (hatt-i hümâyûnlar) dönemin en önemli olayları ve verilen kararlar hakkında birinci elden kaynağımızdır. Vekâyinâmelerin verdiği bilgileri böylece tamamlamak imkânı vardır. Telhîsleri aşağıda özetlenmiş, asılları Ekler’de sunulmuştur.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-28-backlink" id="footnote-225-28">28</a>	<span class="char-style-override-13">Hasan Beyzâde Tarihi</span><span>,</span><span class="char-style-override-13"> </span><span>III (metin), yay. Ş. N. Aykut, Ankara 2004, s. 682; </span><span class="char-style-override-13">Nâimâ</span><span>, I, s. 313-317; İngiliz elçisi Henry Lello’nun hatıraları için bkz. </span><span class="char-style-override-13">Babıâli Nezdinde Üçüncü İngiliz Elçisi Lello’nun Muhtırası,</span><span> Orhan Burian (yay.), Ankara, 1952; N. Sakaoğlu, </span><span class="char-style-override-13">Bu Mülkün Kadın Sultanları</span><span>,</span><span class="char-style-override-13"> </span><span>İstanbul, 2008, s.</span><span class="char-style-override-13"> </span><span>210-212.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-29-backlink" id="footnote-225-29">29</a>	<span class="char-style-override-13">Hasan Beyzâde</span><span>, s. 690.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-30-backlink" id="footnote-225-30">30</a>	<span class="char-style-override-13">Hasan Beyzâde</span><span>, s. 690.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-31-backlink" id="footnote-225-31">31</a>	<span class="char-style-override-13">Hasan Beyzâde</span><span>, s. 691.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-32-backlink" id="footnote-225-32">32</a>	<span>Safiye Sultan üzerinde Venedik kaynaklarına göre M. P. Pedani, “Safiye’s Household and Venetian Diplomacy”, </span><span class="char-style-override-13">Turcica</span><span>, XXXII (1998), s. 9-32; N. Sakaoğlu, </span><span class="char-style-override-13">Bu Mülkün Kadın Sultanları</span><span>,</span><span class="char-style-override-13"> </span><span>s. 218-220.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-33-backlink" id="footnote-225-33">33</a>	<span>Bkz. H. İnalcık, “Reîsülküttâb” </span><span class="char-style-override-13">ME IA</span><span>.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-34-backlink" id="footnote-225-34">34</a>	<span>Hasan Beyzâde, Yemişci Hasan Paşa ile beraber olup olayları göz tanığı olarak anlatır, s. 693-697.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-35-backlink" id="footnote-225-35">35</a>	<span>Yemişci Paşa’nın yerine göz diken Kaymakam Mahmud Paşa, Yemişci’nin tezkiresini sipahi zorbalarına vermişti (</span><span class="char-style-override-13">Nâimâ</span><span>, I, s. 310).</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-36-backlink" id="footnote-225-36">36</a>	<span class="char-style-override-13">Nâimâ</span><span>, I, s. 312; </span><span class="char-style-override-13">Hasan Beyzâde</span><span>, s. 702 fetvânın veziriâzama getirildiğini yazar. Hasan Paşa, fetvayı Hasan Beyzâde’ye göstermiştir. Mahmud Paşa kaçmış ve Yemişci’nin katline ait fetvâyı beraberinde götürmüştür.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-37-backlink" id="footnote-225-37">37</a>	<span class="char-style-override-13">Hasan Beyzâde</span><span>, s. 700.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-38-backlink" id="footnote-225-38">38</a>	<span class="char-style-override-13">Hasan Beyzâde</span><span>, s. 700 ve </span><span class="char-style-override-13">Nâimâ</span><span>, I, s. 311, bu ifadeyi pâdişaha atfeder. </span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-39-backlink" id="footnote-225-39">39</a>	<span class="char-style-override-13">Nâimâ</span><span>, I, s. 312-315.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-40-backlink" id="footnote-225-40">40</a>	<span class="char-style-override-13">Hasan Beyzâde</span><span>, s. 702-703; </span><span class="char-style-override-13">Nâimâ</span><span>, I, s. 312: “Çün pâdişah fetvâ ile ‘amel itmeyüp Hasan Paşa’yı himaye eyledi; biz sarayına varır kendimiz katl ideriz deyu Atmeydanı’na varup.” </span><span class="char-style-override-13">Nâimâ</span><span>, I, s. 312: “Hasan Paşa ... zevcesi sultan mekânına karîb bir odaya girdi, zira henüz zifâf vâkî’ olmamış idi.” Kaynak </span><span class="char-style-override-13">Hasan Beyzâde</span><span>: “Gerçi </span><span class="char-style-override-13">sultana bir sene mukaddem </span><span>nikâh olmuş idi. Leyle-i zifâf olmamağla.” Nâimâ’nın kaynağını noksan aktardığına bu bir misâldir. </span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-41-backlink" id="footnote-225-41">41</a>	<span class="char-style-override-13">Hasan Beyzâde</span><span>, s. 705-707; Hasan Beyzâde’yi özetleyen </span><span class="char-style-override-13">Nâimâ</span><span>, I, s. 312-313.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-42-backlink" id="footnote-225-42">42</a>	<span class="char-style-override-13">Hasan Beyzâde</span><span>, s. 716.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-43-backlink" id="footnote-225-43">43</a>	<span class="char-style-override-13">Hasan Beyzâde</span><span>, s. 719.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-44-backlink" id="footnote-225-44">44</a>	<span class="char-style-override-13">Hasan Beyzâde</span><span>, s. 728-735. </span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-45-backlink" id="footnote-225-45">45</a>	<span>Ayrıntılar için, </span><span class="char-style-override-13">Hasan Beyzâde</span><span>, s. 735-745.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-46-backlink" id="footnote-225-46">46</a>	<span>“</span><span>İltifât-i Şahî’ye magrûr ve ârz itdüğüm redd olunmaz” dermiş (</span><span class="char-style-override-13">Hasan Beyzâde</span><span>, s. 736).</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-47-backlink" id="footnote-225-47">47</a>	<span class="char-style-override-13">Hasan Beyzâde</span><span>, s. 741.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-48-backlink" id="footnote-225-48">48</a>	<span>Paşa azledildiğini gördüğünde Hasan Beyzâde’ye, Vâlide Safiye Sultan’a hitaben düşmanları hakkında bir “şikâyetnâme” yazdırmış.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-49-backlink" id="footnote-225-49">49</a>	<span class="char-style-override-13">Hasan Beyzâde</span><span>, s. 746-747.</span></p>
					</div>
				</div>
			</div>
		</div>
	</body>
</html>