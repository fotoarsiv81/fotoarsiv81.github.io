<html xmlns="http://www.w3.org/1999/xhtml">
	<head>
		<title>4-37.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-37.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-30"><span class="char-style-override-6">I. Ahmed Döneminde Yeniçeri Ocağında Islahat Önerileri: </span><span class="char-style-override-13">Kavânîn-i Yeniçeriyân</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">I. Ahmed döneminde yeniçeri ocağındaki eski kuralları, zamanla ortaya çıkan düzensizlikleri anlatan bir eser kaleme alınmıştır.</span><span class="dipnot" xml:lang="tr-TR"><a class="footnote-link" href="#footnote-225-170" id="footnote-225-170-backlink">170</a></span><span xml:lang="tr-TR"> Adını açıklamayan yazar eserini Avusturya ile 1606 barış konuşmaları sırasında Veziriâzam Derviş Mehmed Paşa zamanında (Haziran 1606–Ekim 1606) yazmaya başladığını kaydeder.</span></p>
				<p class="No-Paragraph-Style para-style-override-17" xml:lang="en-GB"><span class="char-style-override-13" xml:lang="tr-TR">Kavânîn-i Yeniçeriyân</span><span xml:lang="tr-TR">’da ocağın düzene kavuşması için şu önlemler ileri sürülür:</span></p>
				<p class="No-Paragraph-Style para-style-override-17" xml:lang="en-GB"/>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">1. Babası yeniçeri olmayanı, yeniçeri yapmamalı. Birçok yabancı, rüşvetle ocağa yeniçeri alınmaktadır. Ağa önünde araştırmada, erin babasının adı ve </span><span class="char-style-override-13" xml:lang="tr-TR">odası </span><span xml:lang="tr-TR">sorulur. Yeniçeri ağasının çıraklığı yoluyla ocağa yeniçeri alınması âdeti kaldırılmıştır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">2. Fâtih Sultan Mehmed döneminde </span><span class="char-style-override-13" xml:lang="tr-TR">ergen</span><span xml:lang="tr-TR"> yeniçerilerin evlenmelerine izin verilmezdi. İhtiyarlayıp ocaktan ayrılan ve evlenmek isteyen yeniçeriye sultanın izin vermesi şarttır. Ocağa kul-oğulları alınırdı. Şimdilerde [yazar belirtiyor], </span><span class="char-style-override-13" xml:lang="tr-TR">acemi-oğlanı</span><span xml:lang="tr-TR"> bile evlenmek istiyor. Yeniçeri ocağını kesinlikle ıslah gerekir. Şimdilerde bir yeniçeri, </span><span class="char-style-override-13" xml:lang="tr-TR">çorbacı</span><span xml:lang="tr-TR">’ya (subayına) bir armağan verip evlenmesine izin alır. Halbuki bunun için hünkârdan izin gerekir.</span></p>
				<p class="No-Paragraph-Style para-style-override-17" xml:lang="en-GB"/>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">3. Yeniçeri ocağına yalnız devşirmeden acemi-oğlan kabul edilmeli; yerli, Türk vesair alınmamalı. Onlar sefere gitmezler, gitseler de iyi savaşmazlar.</span></p>
				<p class="No-Paragraph-Style para-style-override-16" xml:lang="en-GB"/>
				<p class="arabaslik-sol" id="toc_marker-30-1">Yeniçeri Ağası Hakkında</p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Eskiden yeniçeri ağalığına ocaktan sekbanbaşı getirilirdi. Terfî sırası şöyle idi: Yaya-başı &lt; yeniçeri kethüdası &lt; sekbanbaşı &lt; yeniçeri ağası. O zamanlar ağa emrinde </span><span class="char-style-override-13" xml:lang="tr-TR">ağa</span><span xml:lang="tr-TR"> </span><span class="char-style-override-13" xml:lang="tr-TR">bölükleri</span><span xml:lang="tr-TR"> yoktu.</span></p>
				<p class="arabaslik-sol" id="toc_marker-30-2">Yaya-başı</p>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Emrinde 34 sekban bölüğü olurdu, onlar seferde önde giderlerdi. Sekban bölükbaşı, sekban kethüdası olur, oradan yaya-başılığa yükselir. Yaya-başı, yeniçeri kethüdalığına çıkardı. Yaya-başıların </span><span class="char-style-override-13" xml:lang="tr-TR">korucu </span><span xml:lang="tr-TR">adıyla 24 akça ile ayrılması eski kanûna aykırıdır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Ocakta </span><span class="char-style-override-13" xml:lang="tr-TR">gedikli </span><span xml:lang="tr-TR">denilen grupta, sarrâc, çuhadâr, tuğcu, bayrakçı, mataracı, tüfekçi gibi sanat sahibi yeniçeriler sekbanlardan olurdu (XVII. yüzyılda bunların pazarda esnafa katıldığını göreceğiz).</span><span class="dipnot" xml:lang="tr-TR"><a class="footnote-link" href="#footnote-225-171" id="footnote-225-171-backlink">171</a></span><span xml:lang="tr-TR"> Yeniçeri ağaları saraydan, Enderun ağalarından atanmaya başlayınca, onun emrinde ayrıcalıklı bir ağa-bölüğü kuruldu ve yaya-başılıktan yeniçeri ağalığına geçme kuralı düştü. Sarayın ocağı kontrolü güçlendi.</span></p>
				<p class="No-Paragraph-Style para-style-override-16" xml:lang="en-GB"/>
				<p class="arabaslik-sol" id="toc_marker-30-3">Devşirme, Acemi-Oğlanı</p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Savaşta veya akınlarda ele geçen esirlerden beşte biri (</span><span class="char-style-override-13" xml:lang="tr-TR">pencik oğlanı</span><span xml:lang="tr-TR">) pâdişaha aitti. Sancakbeyleri ve akıncı reîsleri (</span><span class="char-style-override-13" xml:lang="tr-TR">tovicalar</span><span xml:lang="tr-TR">) ondan esirini alıp giderdi. Eskiden dağlık fakir bölgelerden Hıristiyan köylülerden birden fazla çocuğu olanın bir çocuğu pâdişah hizmeti için devşirilirdi (</span><span class="char-style-override-13" xml:lang="tr-TR">devşirme</span><span xml:lang="tr-TR">), Türkçe ve İslâm-Türk âdetlerini öğrenmek üzere devşirme-oğlanı Bursa civarı köylere gönderilirdi. Devşirme-oğlanları acemi kışlalarına gönderilirdi. Devşirmeden gelen acemi-oğlanlarına verilen ulûfe sadece 1 akçadır. Acemi-oğlanları, câmi inşaatı gibi işlerde işçi olarak kullanılırdı. Terfîde ocağa yeniçeri alınırdı. </span><span class="char-style-override-13" xml:lang="tr-TR">Kavânîn</span><span xml:lang="tr-TR">,</span><span class="char-style-override-13" xml:lang="tr-TR"> </span><span xml:lang="tr-TR">“Şimdi,” diyor, “çoğu, büyüklerin kapısında hizmete gider.” Bu gibilere “yahn-i kapan” denirmiş. Trabzon bölgesinde Hıristiyanlardan </span><span class="char-style-override-13" xml:lang="tr-TR">devşirme </span><span xml:lang="tr-TR">toplanmasını I. Ahmed yasaklamıştır. </span><span class="char-style-override-13" xml:lang="tr-TR">Kavânîn</span><span xml:lang="tr-TR">’e göre Macar ve Hırvatlardan devşirme-oğlanı almak kanûn değildir. </span><span class="char-style-override-13" xml:lang="tr-TR">Kavânîn-i Yeniçeriyân </span><span xml:lang="tr-TR">yazarı ayrıca şunu belirtir: “Şimdi Türkmen ve Kürdlerden devşirme-oğlanı alma âdeti başlamış, böylece Hıristiyan halklardan devşirmeye gerek kalmamıştır. Keza İstanbul’a iş için gelen Türkmen ve Kürdlerden Yeniçeri Ocağı’na rüşvetle er alınmaya başladı.” XVII. yüzyıl boyunca yeniçerilerin büyük kısmı onlardan olacaktır. Birçok adam yeniçeri kılığına girip gezer, </span><span class="char-style-override-13" xml:lang="tr-TR">Kavânîn</span><span xml:lang="tr-TR">’e göre bunlar önlenmelidir (XVII. yüzyıl seferlerinde yeniçerilerin çoğu kez serdâra veya kapudân paşaya lâyıkıyla hizmet etmedikleri, karşı geldikleri, dağıldıkları görülmüştür).</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Seferde yeniçeriler, pâdişahın veya serdârın otağı etrafında </span><span class="char-style-override-13" xml:lang="tr-TR">sokak </span><span xml:lang="tr-TR">halinde muhafazadadırlar. Kale kuşatmalarında </span><span class="char-style-override-13" xml:lang="tr-TR">metris </span><span xml:lang="tr-TR">(hendek) yollarında hizmet ederler. Kalelerde </span><span class="char-style-override-13" xml:lang="tr-TR">nöbetçi </span><span xml:lang="tr-TR">konulan yeniçeriler üç yıl kalır, nafakalarına 1 akça gündelik ilâve alırlar. Yeniçeri </span><span class="char-style-override-13" xml:lang="tr-TR">şagirdleri </span><span xml:lang="tr-TR">denilen kâtip çırakları ve oda kethüdaları (alışveriş yapanlar) </span><span class="char-style-override-13" xml:lang="tr-TR">metris </span><span xml:lang="tr-TR">hizmetinden affedilmişlerdir. Seferde, yeniçerilerden yüz yoldaşa </span><span class="char-style-override-13" xml:lang="tr-TR">düzen akçası </span><span xml:lang="tr-TR">adıyla 1200 akça verilir. Çoğu kez seferde yeniçeriye at verilir, çoğu dönüşte atı satar, parayı onu on bire faize verir. Ocakta sefer zamanında İstanbul’da ihtiyar </span><span class="char-style-override-13" xml:lang="tr-TR">korucu </span><span xml:lang="tr-TR">(polis) adıyla kalan yeniçeriler, zamanla çok artmıştır. II. Selim (1566–1574) zamanında ancak 400 korucu İstanbul’da kalıyordu. Korucu adıyla kalanlar oda</span><span class="char-style-override-13" xml:lang="tr-TR"> </span><span xml:lang="tr-TR">beklemez ulûfeyi bırakıp pazarda kazanç peşinde dolaşırlar. Yüksek gündelik, 24 akça verilen koruculuk eskiden yalnız sanat sahiplerine verilirdi. Şimdi, diye yazar ekler, rüşvetle </span><span class="char-style-override-13" xml:lang="tr-TR">yedekci </span><span xml:lang="tr-TR">adıyla İstanbul’da kalanların sayısı iki üç bini bulmuştur. Birçok yeniçeri, beylerin paşaların hizmetindedir. Donanma hizmetine verilen yeniçerilere </span><span class="char-style-override-13" xml:lang="tr-TR">zifci </span><span xml:lang="tr-TR">denir; yedekciler gibi onlar da bu hizmette kalmaz, ocak dışı şahısların hizmetine gider yahut esnafa katılırlar.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Birtakım yeniçeri, yeniçeri ağası için İznik’te </span><span class="char-style-override-13" xml:lang="tr-TR">soğancılar</span><span xml:lang="tr-TR">,</span><span class="char-style-override-13" xml:lang="tr-TR"> </span><span xml:lang="tr-TR">Mudanya’da </span><span class="char-style-override-13" xml:lang="tr-TR">sirkeciler</span><span xml:lang="tr-TR"> ve </span><span class="char-style-override-13" xml:lang="tr-TR">uncular </span><span xml:lang="tr-TR">adı altında seferde hazır bulunmazlar. Hasta olup seferden kalan yeniçeri, mutlak kadı veya ağadan dilekçe ile izin almalıdır. Savaşta yararlık gösteren yeniçeriye, kapıkulu sipahiliğine geçme ayrıcalığı tanınır. Bir kısım kapıkulu sipahileri eski zamanda yeniçeriler arasından seçilirken, sonraları yalnız Enderun-i Hümâyûn’daki iç-oğlanlarından seçilmeye başlamıştır.</span></p>
				<p class="No-Paragraph-Style para-style-override-16" xml:lang="en-GB"/>
				<p class="arabaslik-sol" id="toc_marker-30-4">Yeniçerinin Polis Hizmeti: Kolluk</p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Fâtih zamanından beri İstanbul’da ve büyük şehirlerde yeniçerilerden </span><span class="char-style-override-13" xml:lang="tr-TR">kolluk</span><span xml:lang="tr-TR"> veya </span><span class="char-style-override-13" xml:lang="tr-TR">yasakcı</span><span xml:lang="tr-TR"> adı altında polis teşkilâtı meydana getirilmiştir. Büyük şehirlerde bu yeniçeriler, kale içinde hisarda oturur; bey, kadı gibi yerel otoritelere bağımlı değildir, başlıca görevleri Hıristiyanları ve Yahudileri yağmaya karşı korumaktır. Görevlerinden biri de, tahsildârların yanında </span><span class="char-style-override-13" xml:lang="tr-TR">yasakcı</span><span xml:lang="tr-TR"> adıyla kanûndan çok vergi alınmasını önlemekti. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Şehirlerde ayaktakımı, Hıristiyan, Yahudi mahallelerine ve ibadethanelerine saldırır, yangın çıkarır, yangını söndürme bahanesiyle yağmaya girişirdi. Şehirde güvenliği sağlamak için İstanbul’da mevcut dört </span><span class="char-style-override-13" xml:lang="tr-TR">kolluk </span><span xml:lang="tr-TR">zamanla artırılmıştır. Kumkapı’dakiler dörtten 13’e, Balat’takiler üçten 13’e çıkarılmıştır. </span><span class="char-style-override-13" xml:lang="tr-TR">Korucu</span><span xml:lang="tr-TR"> yüksek ulûfe (25 akça) alır. Bunlardan ticâret yapanlar vardır. Kollukcuların rüşvet almalarını </span><span class="char-style-override-13" xml:lang="tr-TR">Kavânîn-i Yeniçeriyân </span><span xml:lang="tr-TR">yazarı eleştirir. Bu iş çok kazançlı olmalı ki, kargaşa döneminde kolluk</span><span class="char-style-override-13" xml:lang="tr-TR"> </span><span xml:lang="tr-TR">için 30, 40 altın rüşvet verilirmiş. Aşırı vergi toplayanlardan veya eşkıyadan korumak için bir köy, yasakcı</span><span class="char-style-override-13" xml:lang="tr-TR"> </span><span xml:lang="tr-TR">yeniçeri isteyebilir. Kollukcular, görevlerini kötüye kullanmasın diye adları özel bir defterde saklı tutulur. Günümüzdeki </span><span class="char-style-override-13" xml:lang="tr-TR">karakol </span><span xml:lang="tr-TR">terimi, karada âsâyişi koruyan yeniçeri kolluklarından çıkmıştır; denizde ve kıyılarda koruma, polis hizmeti bostancıbaşının kontrolü altında idi. Bostancıbaşı, Boğaziçi, Adalar ve Anadolu yakası sahillerini denizden kontrol eder, Bostancı Köprüsü’nde İstanbul’a yerleşmek için gelen Türk, Kürd, Arnavut vb. göçmenleri yasakla durdurmaya çalışırdı. Kıyılarda yalı yapmak isteyen, ondan ruhsat almak zorundaydı. Bostancılar da devşirme-oğlanlarından seçilirdi. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">İstanbul halkı, yeniçeriden korkardı. Yeniçerilerin yangın çıkarıp mahalleyi yağmaladığından kuşku duyulmaktaydı. Şimdi diyor </span><span class="char-style-override-13" xml:lang="tr-TR">Kavânîn</span><span xml:lang="tr-TR"> yazarı, yeniçerilik, ağanın sarayından esnaf takımına (rüşvetle) verilir oldu.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Acemi-oğlanlığı sırasında sanat öğrenenlerin aralarından çizmeci, çadırcı, terzi, sarrâc, gazzâz, kuyumcubaşılar yetişmiştir. Bu gibiler, gedikli askerken rüşvetle 24 akçalık korucu</span><span class="char-style-override-13" xml:lang="tr-TR"> </span><span xml:lang="tr-TR">sıfatı ile ayrılırlar, sefere gitmezler. Kanunî Sultan Süleyman bir teftişte bir sarrâcın (deri ustası) yeniçeri olduğunu anlayınca şöyle demişti: “Sanat ehli hôd yeniçeri olmaz, kanın değildir.” Bu kayıt doğru ise yeniçerilerden pazarda sanatkâr olanlar eskiden beri mevcuttu. XVII. yüzyıl sonlarında </span><span class="char-style-override-13" xml:lang="tr-TR">ihtisâb </span><span xml:lang="tr-TR">defterlerinde birçok yeniçeri dükkânı buluyoruz.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">1585’ten başlayarak gümüş akçanın yüzde yüzden ziyade değer kaybetmesi, belli maaşlarla yaşam zorluğunda kalan tüm gündelikçi sınıfların, özellikle yeniçerilerin hoşnutsuzluk nedeni olmuştur.</span><span class="char-style-override-13" xml:lang="tr-TR"> Kavânîn</span><span xml:lang="tr-TR"> yazarı, kendi zamanında yeniçerinin başlıca yiyeceği olan et</span><span class="char-style-override-13" xml:lang="tr-TR"> </span><span xml:lang="tr-TR">fiyatlarının yüksekliğinden şikâyet eder.</span><span class="dipnot" xml:lang="tr-TR"><a class="footnote-link" href="#footnote-225-172" id="footnote-225-172-backlink">172</a></span><span xml:lang="tr-TR"> XVII. yüzyılda yeniçeri sayısında ve gündeliğinde zorunlu artışlar, devlet hazinesine ağır bir yük getirmiştir. Ulûfe</span><span class="char-style-override-13" xml:lang="tr-TR"> </span><span xml:lang="tr-TR">alacaklar bir defterde dikkatle kaydolunur, sultana arz</span><span class="char-style-override-13" xml:lang="tr-TR"> </span><span xml:lang="tr-TR">olunur. Pâdişahın daima yanında bulunan silâhdâr-ağa tarafından kontrol edilirdi. Korucu</span><span class="char-style-override-13" xml:lang="tr-TR"> </span><span xml:lang="tr-TR">olarak İstanbul’da bırakılacak yeniçeriler deftere kaydedilirdi. Ulûfe</span><span class="char-style-override-13" xml:lang="tr-TR"> </span><span xml:lang="tr-TR">akçası üç ayda bir sarayda merâsimle torbalar içinde teslim olunurdu. Yeniçeri ulûfesindeki artışlar pahalılaşan yaşam koşullarını karşılamıyordu. Ayrıca hazine biteviye açık veriyor, ulûfe ödenemiyor, uzun gecikmeler oluyordu. Ulûfe ile yaşayamayan binlerce yeniçeri geçim için ister istemez başka yollara başvuruyor, ocakta bir sanat öğrenenler pazar esnafı oluyor veya büyüklerin kapısında hizmet alıyor, ocaktan ayrılıyordu. </span><span class="char-style-override-13" xml:lang="tr-TR">Kavânîn-i Yeniçeriyân</span><span xml:lang="tr-TR">,</span><span class="char-style-override-13" xml:lang="tr-TR"> </span><span xml:lang="tr-TR">ocak düzeninin bozuluşunu ayrıntılarıyla anlatır, fakat bunun arkasındaki gerçek nedenleri dile getirmez.</span><span class="dipnot" xml:lang="tr-TR"><a class="footnote-link" href="#footnote-225-173" id="footnote-225-173-backlink">173</a></span></p>
				<p class="No-Paragraph-Style para-style-override-17" xml:lang="en-GB"/>
				<p class="arabaslik-sol" id="toc_marker-30-5">Altı-Bölük Sipahileri</p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">1470’lerde G.-M. Angiolello’da altı-bölük halkı üzerinde şu bilgileri bulmaktayız:</span><span class="dipnot" xml:lang="tr-TR"><a class="footnote-link" href="#footnote-225-174" id="footnote-225-174-backlink">174</a></span><span xml:lang="tr-TR"> Bunlar sultanın sağ ve solunda yürürler, seferde sultanın şahsını korumakla görevlidirler. Sağda </span><span class="char-style-override-13" xml:lang="tr-TR">sipahiler</span><span xml:lang="tr-TR">, solda </span><span class="char-style-override-13" xml:lang="tr-TR">silâhdârlar</span><span xml:lang="tr-TR"> atlı olarak giderler. Her takım bin kişidir. Komutanları </span><span class="char-style-override-13" xml:lang="tr-TR">ağa </span><span xml:lang="tr-TR">ve </span><span class="char-style-override-13" xml:lang="tr-TR">kâhya</span><span xml:lang="tr-TR"> olup her 100 erin bir komutanı vardır, sıra ile ulûfeleri 100–40–30 akçadır. Erlerin ulûfesi 15 akçadan başlar (yeniçeri ulûfesinin üç dört katı). Bunlar ayrıcalıklı takımlardır. Serbest hareket ederler. Ulûfesi 100 akçaya kadar çıkanları vardır. Efradın çoğu saray iç-oğlanlarından olup orduda sadece pâdişaha hizmet ederler. Zamanla büyük mevkilere çıkabilirler; bazı vergi kaynaklarının tahsiline gönderilir; cizye vergisini toplamakta tahsildâr görevinde bulunurlar. Başka deyimle, pâdişahın yakınları olarak bu gibi güven isteyen işler kendilerine havale edilmiştir.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Sayıları 2000 kişi olan sipahi ve silâhdâr altında yine atlı sağ ve sol ulûfeciler gelir. Bu sonuncular, orduda hizmetle seçkinleşmiş piyâde asker arasından pâdişahın hassa alayına alınmış süvarilerden oluşur. Bazıları, devlet büyüklerinin köleliğinden gelmedir. Ulûfeciler, sultanın fermânlarını götürüp tebliğ etme görevinde kullanılır. İki takım 500 kişi olup komutan 80 akça, yardımcıları 25’er akça alır; erler seferde sipahi ve silâhdârlar arkasında atla giderler. Yardımcıları 25, kâtip 25, yüzbaşılar 8, erler 5 akça ulûfe alır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Altı-bölük halkının en aşağı kademesinde, sultanın şahsını korumak hizmetinde olan </span><span class="char-style-override-13" xml:lang="tr-TR">garîbyiğitler</span><span xml:lang="tr-TR"> gelir. Beş yüz kişiden ibaret olan atlı </span><span class="char-style-override-13" xml:lang="tr-TR">garîbler</span><span xml:lang="tr-TR">, yabancı memleketlerden gelip cesaretiyle tanınarak Osmanlı sultanının hizmetine giren garîblerden (Osmanlıcada yerini yurdunu bırakmış kimse) kurulur. Garîbler, kendi evlerinde oturur ve seferde orduya katılırlar. Sultandan ulûfe</span><span class="char-style-override-13" xml:lang="tr-TR"> </span><span xml:lang="tr-TR">alırlar, öteki takımlar gibi süvaridirler. Angiolello zamanında (Fâtih dönemi), altı-bölük sipahileri bu durumda idi.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Grubun başında gözde olan bölük, kapıkulu sipahileridir (bunlar timarlı sipahilerle karıştırılmamalıdır). Devlet hizmetinde bulunmuş ileri gelen kimselerin evlâdı ve sarayda doğrudan pâdişahın hizmetindeki odalardan </span><span class="char-style-override-13" xml:lang="tr-TR">çıkma nöbeti</span><span xml:lang="tr-TR">nde bir kısım iç-oğlanları bu bölüğe verilirdi. Pâdişahın şahsıyla yakınlıkları dolayısıyla iç-oğlanlarından biri kumandan atanırdı. XVII. yüzyılda dışarıdan kimseler de sipahi bölüğüne alınır oldu. Bu son dönemde sayıları 7203 kişiye varmış olup ulûfeleri 10.857.000 akça tutmakta idi. İki sipahi bölüğü, savaş düzeninde pâdişah etrafında merkez sağda yer alırdı.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">İleriki bir dönemde sultanın en güvenli maiyet askeri olarak gayrimüslimlerden alınan cizye</span><span class="char-style-override-13" xml:lang="tr-TR"> </span><span xml:lang="tr-TR">vergisinin tahsili görevi kendilerine verilmiştir. Cizye tahsilâtı, doğrudan doğruya hazineye teslim olunurdu. Cizye tahsilinde onlar </span><span class="char-style-override-13" xml:lang="tr-TR">maîşet </span><span xml:lang="tr-TR">adıyla fazladan bir resim ve </span><span class="char-style-override-13" xml:lang="tr-TR">destbûsî </span><span xml:lang="tr-TR">(el öpme) adıyla oldukça kabarık bahşiş alırlardı. Cizye</span><span class="char-style-override-13" xml:lang="tr-TR"> </span><span xml:lang="tr-TR">geliri, 1528’de 750.000 altına varmakta, yani bütçenin yaklaşık yüzde 13’ünü bulmakta idi. Sipahiler bu tahsilât ayrıcalığını ellerinde tutmaya büyük önem verirlerdi. Cizye tahsilinin sarayda harem kadınlarının kâhyası Yahudi Kira vasıtasıyla Yahudi mültezimlere verilmesi, büyük sipahi </span><span class="char-style-override-13" xml:lang="tr-TR">zorba </span><span xml:lang="tr-TR">ayaklanmasına neden olmuş, Kira’nın feci şekilde katli ve büyük servetinin müsaderesiyle sonuçlanmıştır.</span><span class="dipnot" xml:lang="tr-TR"><a class="footnote-link" href="#footnote-225-175" id="footnote-225-175-backlink">175</a></span><span xml:lang="tr-TR"> Kira ve dışardaki akrabası, saray kadınlarının dış dünya ile ilişkilerine aracı oluyor, büyük vergi iltizamlarında mültezimlerden rüşvet sağlayıp kadınlara aktarıyor, onların pazardan lüks eşya almalarına aracı oluyordu. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Cizye tahsilini Yahudi mültezimlere kaptıran sipahiler, ayaklanıp Kira’nın başını istemişlerdi. Seferde bulunan veziriâzamın İstanbul’da kaimmakâmı olan Halil Paşa, haremde bu işlerin başında olan vâlide sultanı korumak için Kira’nın evine baskın yaparak yakaladı, Dîvân’a getirilirken sipahiler Kira’ya ve oğullarına saldırıp hançer darbeleriyle öldürdüler. Kira ve oğullarının büyük servetleri hazineye devredildi. Olaydan vâlide sultan çok üzgündü, Halil Paşa’yı ve Şeyhülislâm Sun’ullah Efendi’yi azlettirdi ve saray hadımlarından Hâfız Ahmed Paşa’yı İstanbul kaimmakâmı atadı. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Öte yandan, akçanın değer kaybetmesi sebebiyle ulûfe sorunu, 1585’ten sonra sık sık sipahi isyanlarına neden olacaktır. Bu isyanları bastırmak için yeniçerilerin kullanılması, İstanbul’da iki fırka arasında büyük kıyımların başlıca nedeni olacaktır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Altı-bölük kapıkulu süvarileri üzerinde XVII. yüzyılda esas yapı aynı kalmakla beraber, Hezârfen Hüseyin’in aktardıklarına göre</span><span class="dipnot" xml:lang="tr-TR"><a class="footnote-link" href="#footnote-225-176" id="footnote-225-176-backlink">176</a></span><span xml:lang="tr-TR"> (1676) tablo şudur:</span></p>
				<p class="No-Paragraph-Style para-style-override-17" xml:lang="en-GB"><span class="char-style-override-13" xml:lang="tr-TR">Sipahi Bölüğü</span><span xml:lang="tr-TR">: Bunlar çoğu kez eski devlet büyüklerinin evlâdından seçilir ve pâdişah tarafından atanır. Bir ayrıcalıkları, devlete ait bir kısım gelirlerin tahsilinde kullanılmalarıdır. Kumandanları ağa, pâdişahın Enderun hizmetlilerinden atanır (Böylece bölük doğrudan doğruya pâdişahın emrindedir). Sonraları ağa, Bîrun (taşra) ağaları arasından atanmaya başladı. Savaş sırasında ortada (</span><span class="char-style-override-13" xml:lang="tr-TR">kalb</span><span xml:lang="tr-TR">) bayrak altında yer alırlar. Resmî defterde sayıları 7203’tür. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Hezârfen’e göre, sipahi bölükleri altındaki iki bölük,</span><span class="dipnot" xml:lang="tr-TR"><a class="footnote-link" href="#footnote-225-177" id="footnote-225-177-backlink">177</a></span><span xml:lang="tr-TR"> sağ ve sol ulûfeciler, seferde pâdişahın bayrağının sağ ve solunda yer alır, hazinenin korumacılığını yaparlar. Aralarından yedisi </span><span class="char-style-override-13" xml:lang="tr-TR">subaşı </span><span xml:lang="tr-TR">adıyla hazineye ait ödenmemiş gelirlerin tahsilinde hizmet ederler, başlarında </span><span class="char-style-override-13" xml:lang="tr-TR">baş-bâkî</span><span xml:lang="tr-TR">,</span><span class="char-style-override-13" xml:lang="tr-TR"> </span><span xml:lang="tr-TR">ödenmemiş vergileri,</span><span class="char-style-override-13" xml:lang="tr-TR"> </span><span xml:lang="tr-TR">gelirleri toplama yetkisine sahiptir; suçlu bulduklarını hapseder. Eski otagları (çadır) satıp geliri hazineye yatırırlar, sağ ulûfeciler 520 kişi, sol ulûfeciler 488 kişidir.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Sağ ve sol garîbler, İslâm ülkelerinden Osmanlı gazâ savaşlarına katılmak için yurdunu bırakıp gelen Türk, Arap, Kürd, Acem </span><span class="char-style-override-13" xml:lang="tr-TR">garîb</span><span xml:lang="tr-TR">lerden oluşur. Savaşta pâdişah sancağı altında dururlar ve güç durumlarda atılganlık gösterirler. Sağ garîbler 410, sol garîbler 312 kişidir. Özetle, kapıkulu arasında sipahiler, menşeleri ve maaşları bakımından ayrıcalıklı olup sıradan devşirme-oğlanlarından</span><span class="char-style-override-13" xml:lang="tr-TR"> </span><span xml:lang="tr-TR">gelme yeniçeriler karşısında üstün bir durumda idiler. İki grup arasında çekememezlik 1574’ten sonra Kafes</span><span class="char-style-override-13" xml:lang="tr-TR"> </span><span xml:lang="tr-TR">pâdişahları döneminde, pâdişah otoritesinin sarsıldığı yıllarda sık sık çatışmalara yol açmıştır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Hezârfen’e göre pâdişaha en yakın bölüklerden biri de silâhdârlar</span><span class="char-style-override-13" xml:lang="tr-TR"> </span><span xml:lang="tr-TR">grubudur. Bunlar da pâdişahın sarayında hizmet etmiş iç-oğlanlarından seçilir. Fâtih dönemine kadar </span><span class="char-style-override-13" xml:lang="tr-TR">baş-bölük</span><span xml:lang="tr-TR"> olup seferlerde pâdişahın yanında giderlerdi. Daha sonraları beğ-zâdeler ve sipahi-zâdeler çoğalınca, onlara pâdişahın sağında gitme ayrıcalığı verildi, silâhdârlara ise sol tarafta yer verildi. Silâhdârlar ağası, XVII. yüzyıl ortalarında </span><span class="char-style-override-13" xml:lang="tr-TR">rikâb </span><span xml:lang="tr-TR">ağalarından sayılır, pâdişahın atı yanında giderdi. Silâhdârlar 6254 neferden ibaret 260 bölüktür. Belli bir kadrosu (</span><span class="char-style-override-13" xml:lang="tr-TR">gedik</span><span xml:lang="tr-TR">) yoktur, bu sayı artar eksilir. Tam bir ocak yönetimi vardır. Her bölük başında bir ağa</span><span class="char-style-override-13" xml:lang="tr-TR"> </span><span xml:lang="tr-TR">(komutan), kethüda, kethüda-yeri, bir çavuşbaşı kumandasında çavuşlar, kâtib ve yardımcısı </span><span class="char-style-override-13" xml:lang="tr-TR">halife </span><span xml:lang="tr-TR">vardır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Culûs bahşişi olarak 5 akça terfî ve 1000 akça </span><span class="char-style-override-13" xml:lang="tr-TR">in’âm</span><span xml:lang="tr-TR"> (bahşiş) alırlar. XVII. yüzyıl seferlerinde silâhdârlardan bir grup ordunun geçeceği yolları, köprüleri düzene koyardı. Silâhdârlardan bir tuğcı-başı ve yedekleri 20, 30 nefer, seferlerde alayları belli düzene sokmakta görevliydiler. Pâdişah tuğlarını taşırlardı. İstanbul’da alaylarda pâdişah yanında hareket ederler, pâdişah adına sadaka dağıtırlardı. Silâhdârların yevmiye tutarı, 90.147 akçadır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Hezârfen’e göre tüm altı-bölük</span><span class="char-style-override-13" xml:lang="tr-TR"> </span><span xml:lang="tr-TR">askeri 15.248 neferdir. Tüm maaşları 233.990 akçadır. Maaşları dört taksitte ödenir. XVII. yüzyıl süresince başkaldıran yeniçerilerle çarpışan sipahiler, yukarıda ayrıntılarını verdiğimiz bu 15.000 kişilik gruptur.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Kapıkulu sipahileri 1600–1650 döneminde tahsildâr hizmetini ziyadesiyle genişletmiş, devlet gelirlerini toplamada imtiyazlı bir grup haline gelmişlerdir. Kargaşa döneminde devlet sorumlularıyla sipahiler arasında çekişme, önemli siyasî bir sorun halini almıştır. Her yıl tahsilât defterleri kendilerine teslim edilirdi. Bu defterleri almak için toplantı yapıp idarecileri tehditleri eksik olmazdı. IV. Murad bu defterleri kendisi kontrol etmek istemiş, bu müdahalesi bunalıma neden olmuştur. Sipahilerin tahsilât tekelini kırmak için gelirlerin tahsili eskiden olduğu gibi mültezimlere verilmek istendi. Kargaşa döneminde sipahi tekeli başlıca ayaklanmaların arkasında asıl çekişme konusu olmuştur. IV. Murad ve hazinede ıslahat yapmak isteyen veziriâzamlar, bu yüzden sipahi ayaklanmaları karşısında kalmışlardır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Defterleri ele geçiren kalabalık sipahi grubu, tahsilâtta reâyayı birtakım ek ödemeler için zorlarlardı. Onların bu baskıları üzerine bir önder bulup sık sık ayaklandıkları görülmüştür. Özetle, kargaşa döneminde başlıca mücadele konularından biri, vergi tahsilâtında bu sipahi tekeli olmuştur. Öte taraftan sipahiler, II. Osman’ın ve I. İbrahim’in tahttan indirilip öldürülmelerinde onların kan davasını benimseyerek iç savaşlara yol açmışlardır. Sultanlar ve veziriâzamlar sipahilere karşı yeniçerileri kullanmışlar, bu da zaman zaman ciddi siyasî çatışmalara neden olmuştur.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-170-backlink" id="footnote-225-170">170</a>	<span class="char-style-override-13">Kavânîn-i Yeniçeriyân</span><span>, yay. T. Toroser, İstanbul, 2011.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-171-backlink" id="footnote-225-171">171</a>	<span>C. Kafadar, “Esnaf, Yeniçeri-Esnaf Relations, Solidarity and Conflict”, </span><span class="char-style-override-13">Yüksek Lisans Tezi</span><span>, McGill University, Kanada, 1981.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-172-backlink" id="footnote-225-172">172</a>	<span>Yeniçerilere et dağıtımı merâsimi için bkz. İ. H. Uzunçarşılı, </span><span class="char-style-override-13">Osmanlı Devleti Teşkilâtında Kapıkulu Ocakları</span><span>, Ankara, 1943.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-173-backlink" id="footnote-225-173">173</a>	<span>H. İnalcık, “The Ruznâmçe Registers of the Kadıasker of Rumeli as preserved in the Istanbul Müftülük Archives”, </span><span class="char-style-override-13">Turcica</span><span>,</span><span class="char-style-override-13"> </span><span>XX (1988), s. 251-275.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-174-backlink" id="footnote-225-174">174</a>	<span>G.-M. Angiolello, </span><span class="char-style-override-13">Historia Turchesca</span><span> yay. I. Ursu, Bükreş, 1909. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-175-backlink" id="footnote-225-175">175</a>	<span class="char-style-override-13">Nâimâ</span><span>, I, s. 230-231; Nâimâ’nın kaynağı olaylarda hazır bulunan Reîsülküttâb </span><span class="char-style-override-13">Hasan Beyzâde Ahmed Paşa Tarihi</span><span>, yay. Ş. N. Aykut, III, Ankara, 2004, s. 682 vd.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-176-backlink" id="footnote-225-176">176</a>	<span>Hezârfen Hüseyin, </span><span class="char-style-override-13">Telhîsu’l-Beyân fi Kavânîn-i Âl-i Osmân </span><span>yay. S. İlgürel; Hezârfen Hüseyin (1600-1679?) eserini 1086 (1675-76) tarihinde kaleme almıştır. Eserinde Avrupa kaynaklarını da kullanır (İlgürel, s. 6).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-177-backlink" id="footnote-225-177">177</a>	<span>Bölük terimini </span><span class="char-style-override-13">bulug</span><span> şeklinde Orta-Asya hanlıklarında görüyoruz.</span></p>
					</div>
				</div>
			</div>
		</div>
	</body>
</html>