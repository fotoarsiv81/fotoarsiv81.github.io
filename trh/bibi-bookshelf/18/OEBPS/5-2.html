<html xmlns="http://www.w3.org/1999/xhtml">
	<head>
		<title>5-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-2.html" xml:lang="tr-TR">
			<div class="Basic-Text-Frame-4">
				<p class="split-1"/>
				<p class="ANA-BASLIK-1 para-style-override-15" xml:lang="en-GB"/>
				<p class="ANA-BASLIK-1 para-style-override-15" xml:lang="en-GB"/>
				<p class="anabaslik-1" id="toc_marker-46">Koca Sinan Paşa<span class="dipnot-1" style="font-size:0.64em;"><a class="footnote-link" href="#footnote-225-2" id="footnote-225-2-backlink">2</a></span> ve Telhîsleri</p>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="Normal-2 para-style-override-16"><span>1580–1595 yılları arasında beş kez veziriâzam olarak 8 yıl 5 ay devlet işlerinden birinci derecede sorumlu olan Koca Sinan Paşa’nın faaliyetleri hakkında pâdişahlara </span><span class="char-style-override-13">telhîs</span><span>leri (raporlar)</span><span class="dipnot-1"><a class="footnote-link" href="#footnote-225-3" id="footnote-225-3-backlink">3</a></span><span> ve pâdişahın emirleri döneminin tarihi için birinci elden son derece önemli belgelerdir. Bu dönemde devlet işleri ve sorunlar üzerinde burada bu telhîslere göre bir özet yapmayı deneyeceğiz.</span></p>
				<p class="ARA-BASLIK-1 para-style-override-15"/>
				<p class="arabaslik-sol-1" id="toc_marker-46-1">Arnavut devşirmelerinden Sinan Paşa’nın kariyeri</p>
				<p class="Normal-2 para-style-override-16"/>
				<p class="Normal-2 para-style-override-16"><span>Sinan (1520–1596) saray hizmetlerinden </span><span class="char-style-override-13">çıkma</span><span>’da sancakbeyi, sonraları beylerbeyiliklerde (1567’de Mısır beylerbeyi) bulunarak ülkenin çeşitli bölgelerinde idarede deneyim kazandı. Büyük kardeşi Ayas Paşa’nın yardımlarını gördü.</span></p>
				<p class="Normal-2 para-style-override-16"><span>Yemen isyanını bastırmakta gösterdiği başarıları (1568–1569) üzerine Yemen </span><span class="char-style-override-13">Fâtih</span><span>’i unvanıyla ün yaptı ve 1573’te </span><span class="char-style-override-13">Dîvân-i Hümâyûn </span><span>vezirleri arasında doğrudan doğruya hükümet işlerinde söz sahibi oldu. İspanyolların işgal ettiği Tunus’un geri alınmasında (1574), Kılıç Ali Paşa seferinde serdâr</span><span class="char-style-override-13"> </span><span>(kara ordusu kumandanı) olarak değerli hizmette bulundu, </span><span class="char-style-override-13">Tunus Fâtihi unvanı</span><span> ile anılmaya başladı, Dîvân’da atak, savaşçı bir vezir olarak tanındı. Rakibi Lala Mustafa’nın azli üzerine Doğu seferine serdâr</span><span class="char-style-override-13"> </span><span>seçildi (1579–1580). Rakibi Lala Mustafa’nın gözden düşmesi üzerine veziriâzam olarak devletin en yüksek makamına çıktı (31 Temmuz 1580). Çok geçmeden Doğu cephesinden kötü haberler alınması üzerine azledilip Malkara’ya sürgün gönderildi (Aralık 1582). Dört yıl sonra </span><span class="char-style-override-13">Harem</span><span>’in desteğiyle Şam beylerbeyiliğine, sonra 1588 Nisan’ında yeniden veziriâzamlığa getirildi. Bu sefer bu mevkide üç yıldan fazla kaldı, azl ile yerine rakibi Ferhad Paşa (Ağustos 1591) getirildi. Sipahi ayaklanması ve yeniçerilerin galebesi üzerine üçüncü kez veziriâzamlığa getirildi (Ocak 1593). O zamana kadar yaptığı zengin vakıflar sultan vakıfları arasına alındı.</span></p>
				<p class="Normal-2 para-style-override-16"><span>Kaynaklarımız, 1593’te Sinan Paşa’nın sadâretinde Osmanlı Devleti’ni 13 yıl uğraştırarak devleti çöküş dönemine sokan Avusturya ile </span><span class="char-style-override-13">Uzun Savaş</span><span>’ın açılmasından veziriâzam Sinan Paşa’yı sorumlu görürler (bkz. “1593–1606 Avusturya ile Uzun Savaş” bölümü, s. 17). Kendisi için </span><span class="char-style-override-13">Fâtih unvanı</span><span> alan bu hırslı paşa Dîvân’da karşı çıkmalara aldırmadı. Viyana’yı fethetme iddiasıyla Avusturya’ya savaş ilân etti. O sırada doğuda İran ile savaş sürüp gitmekteydi. Osmanlılar daima doğuda ve batıda aynı zamanda savaştan kaçınmışlar, bir yanda barışı sağladıktan sonra öte yanda savaş açmışlardır. Mevsimin ilerlemesine bakmayarak ordunun başına geçip sefere çıktı (12 Temmuz 1593).</span></p>
				<p class="Normal-2 para-style-override-16"><span>Avusturya ile savaş Osmanlılar aleyhine gelişti. III. Mehmed’in tahta çıkması üzerine (1595–1603) sadâret kaymakamı olan rakibi Ferhad Paşa, Sinan yerine veziriâzamlığa geldi (16 Şubat 1595). Sinan Malkara’ya sürgüne gönderildi, beş ay sonra yeniden sadârete davet olundu (7 Temmuz 1595). Avusturya cephesinde yenilgiler üzerine azledildi (19 Kasım 1595). Lala Mehmed Paşa’nın ölümü üzerine Sinan beşinci kez tekrar veziriâzamlığa getirildi (28 Kasım 1595). Pâdişahı ordunun başında sefere çıkmaya ikna ettiği ve sefer hazırlıkları yaptığı sırada yaşamını yitirdi (3 Nisan 1596). Koca Sinan, dönemi temsil eden tipik bir Osmanlı paşasıdır (onun bir Batılı albümde vezirlerle tasviri için bkz. H. İnalcık, </span><span class="char-style-override-13">Osmanlı İmparatorluğu Klasik Çağ</span><span>, çev. R. Sezer, İstanbul, 2003).</span></p>
				<p class="Normal-2 para-style-override-16"><span>Bu döneme vezirler arasında kıyasıya rekabet damgasını vurmuştur. İktidarı kaybedene katil uygulaması dikkati çeker. Rakip paşalar </span><span class="char-style-override-13">Harem </span><span>desteğiyle bir dolap kurma, öç alma imkânına sahip oluyor yahut saraya karşı ulemâyı, sipahi veya yeniçeriyi kullanabiliyordu.</span></p>
				<p class="Normal-2 para-style-override-16"><span>Paşa, oğlu Mehmed Paşa’yı Rumeli beylerbeyiliğine getirmişti. III. Murad (1574–1595) ve III. Mehmed (1595–1603) gibi zayıf pâdişahlar zamanında, Osmanlı yüksek çevrelerinde sanat ve lüksün, rüşvet ve yolsuzlukların zirveye eriştiği bir dönemde, uzun yıllar idare başında bulunan Koca Sinan Paşa’nın telhîslerini aşağıda belli konular etrafında özetlemekle çöküş devri sorunlarını yakından gözlemliyoruz.</span></p>
				<p class="Normal-2 para-style-override-16"><span>Ölümünde terekesinde 600 bin altın, milyonlarca gümüş akça, sandık sandık mücevherât, 600 samur kürk tespit edilmiştir. Ülkenin birçok yerinde yaptırdığı câmiler yanında üç medrese, mimarlık şaheseri bir köşk yaptırmıştır. Bu eserlerin devamlı bakımı için zengin vakıflar tesis etmiştir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-2">Sinan Paşa’nın Veziriâzamlıkları</p>
				<p class="Normal-2 para-style-override-16"/>
				<p class="Normal-2 para-style-override-16"><span>1. 31 Temmuz 1580 – 6 Aralık 1582</span></p>
				<p class="Normal-2 para-style-override-16"><span>2. 15 Nisan 1588 – 2 Ağustos 1591</span></p>
				<p class="Normal-2 para-style-override-16"><span>3. 29 Ocak 1593 – 16 Şubat 1595</span></p>
				<p class="Normal-2 para-style-override-16"><span>4. 7 Temmuz 1595 – 19 Kasım 1595</span></p>
				<p class="Normal-2 para-style-override-16"><span>5. 28 Kasım 1595 – 3 Nisan 1596</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Viyana’yı fethetmek iddiasıyla savaş açan Koca Sinan Paşa için J. von Hammer</span><span class="dipnot-1"><a class="footnote-link" href="#footnote-225-4" id="footnote-225-4-backlink">4</a></span><span> onu şu sert ifade ile anar: “Bu sert Arnavut –ki beş defa sadârete geçmiştir– yalnız Hıristiyanlar için değil, bütün medeniyet için vahşiyâne bir kine sahip olup ulemâ ve şu’arânın başlarına bir âfet idi”. Hammer başka bir yerde</span><span class="dipnot-1"><a class="footnote-link" href="#footnote-225-5" id="footnote-225-5-backlink">5</a></span><span> Sinan Paşa’yı askerî zaferleri, cesurluğu, girişimci karakteri ve tabiatındaki ataklığı dolayısıyla Romalı diktatör Marius’a benzetir. Tarihçi Mustafa Âlî de onun cahilliğinden söz eder; aleyhinde yazılan hicviyeleri toplamıştır.</span></p>
				<p class="Normal-2 para-style-override-16"><span>Bu dönemde pâdişahın kendisine rüşvet sayılacak ölçüde “armağan”lar geldiğini unutmamak gerekir. Bir Venedik raporuna göre, Sokollu-oğlu bir konuda pâdişahın desteğini elde etmek için 65 hilat ile 12 gümüş at takımı armağan takdim etmiş.</span></p>
				<p class="arabaslik-sol-1" id="toc_marker-46-3">Topkapı Sarayı’nda Sinan Paşa Arşivi</p>
				<p class="Normal-2 para-style-override-16"/>
				<p class="Normal-2 para-style-override-16"><span>Koca Sinan Paşa’ya ait evrakın Topkapı Sarayı Arşivi’ne alınması üzerine paşanın ve başka kimselerin evkâfı, adamlarınca kendisi için elde edilen emlâka dair belgeler, Topkapı Sarayı’nda </span><span class="char-style-override-13">Sinan Paşa Arşivi</span><span>’nde toplu olarak saklanmaktadır.</span><span class="dipnot-1"><a class="footnote-link" href="#footnote-225-6" id="footnote-225-6-backlink">6</a></span><span> Bu belgeler incelendiği zaman, paşanın muazzam servetinin kaynakları tüm ayrıntılarıyla ortaya çıkacaktır.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-4">Koca Sinan Paşa Telhîslerine Göre Devlet İşleri (1580–1596)</p>
				<p class="Normal-2 para-style-override-16"/>
				<p class="Normal-2 para-style-override-16"><span>Koca Sinan Paşa’nın pâdişaha gönderdiği telhîslerinde bu dönemde Avusturya ile savaş yanında idarede devleti sıkıntıya sokan önemli sorunlar özetlenmiştir. Bu arada kadıların toplu halde protestosu,</span><span class="char-style-override-13"> </span><span>reâyadan alınan olağanüstü vergiler </span><span class="char-style-override-13">avâriz</span><span> ile ilgilidir, avârizi mahallinde kadılar toplardı. Sinan Paşa’ya göre avâriz geliri</span><span class="dipnot-1"><a class="footnote-link" href="#footnote-225-7" id="footnote-225-7-backlink">7</a></span><span> kadılar arasında bölüşülmekte imiş (Telhîs, 125). Sinan, kadıların yolsuzluklarını pâdişaha şöyle arz eder: “Avâriz akçası ki her sene alınır, reâyadan seksener akça fermân olunurken, kudât zulmen ikişer yüzer akça cem‘ idip anın dahi nısfın teslim eylemezler”. Avâriz halk ayaklanmalarına neden olmakta. Bir keresinde reâya, avâriz toplayan memurlar zulm yaptıklarından karşı gelmişler (Telhîs, 90), pâdişah emri olmadan yapılan </span><span class="char-style-override-13">salgınlar</span><span> ile halk soyuluyormuş. Avâriz toplamak güç bir işti, halk direnirdi. Halktan seferler için toplanan </span><span class="char-style-override-13">avâriz</span><span> gelirinin ancak beşte, onda biri yerine sarf olunuyormuş. Lütfi Paşa, Sinan gibi avâriz toplanmasını doğru bulmaz. Timar sahiplerinden de </span><span class="char-style-override-13">bedel akçası</span><span> diye para toplanıyormuş. Veziriâzam, avârizi tam göndermeyen kadılara, yeni tayin tezkireleri verilmemesini kadıaskerlerden istedi. Kadılar bu önlem üzerine veziriâzama karşı çıkarlar, Fâtih Câmii’nde toplanırlar ve protestolarını pâdişaha bildirmek için yürüme kararı alırlar. Vezir kaygı içinde, pâdişaha bir arz gönderir (Telhîs, 18), bu protestonun kapı kullarına örnek olmasından korkar. Kadılara karşı sert önlem alınmasını ister, kadıları kışkırtan kadıaskerlerin yüzleştirilmesini teklif eder. Kadılardan “muharrik” (kışkırtıcı) beş, altısının Yedikule’de hapsedilmesi üzerine kalanlar dağılır (Telhîs, 35). Yeniçeri ve sipahi, isyancı kadıların hakkından gelmeyi önermişler. Böylece “fitne” önlenmiş, çok geçmeden kadıaskerlerin ve İstanbul kadısının bir araya gelip komplo hazırlıklarında bulundukları duyulmuş, bundan sultana karşı bir hareketleri kuşkusu gündeme geliyor. Veziriâzam Sinan padişâha arzında “ikide bir böyle cem’iyyet eylemek ne demektir” diyor.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-5">Yeniçeri Korkusu</p>
				<p class="Normal-2 para-style-override-16"/>
				<p class="Normal-2 para-style-override-16"><span>Kadıların atanması, kadıaskerlerin hazırladığı listenin (defter) pâdişaha arzı ve onayının alınmasıyla olurdu.</span><span class="dipnot-1"><a class="footnote-link" href="#footnote-225-8" id="footnote-225-8-backlink">8</a></span><span> Kadıaskerin listesindeki kadıların durumunu veziriâzam “el altından yokluyor” (Telhîs, 134). Veziriâzamla kadıasker arasında atamada anlaşmazlık çıktığı takdîrde sorun pâdişahın oyuna bırakılır (Telhîs, 130). Şeyhülislâm, gelirinin yetmediğinden şikâyet edince, ağalara verildiği gibi sahipsiz kalan timarların ona </span><span class="char-style-override-13">arpalık</span><span> olarak verilmesi kararlaşmıştır. Timar ve zeâmetlerin saraylılardan başka ilmiyeye de verilmesi kapısı böylece açılmış oldu (Telhîs, 131).</span></p>
				<p class="Normal-2 para-style-override-16"><span>Öbür yandan bu sırada kullar da (yeniçeriler) şeyhülislâm konağına saldırmışlar, dilekçeler vermişler; Sinan Paşa, onların saraya gidip pâdişah önünde gösteride bulunmalarından korkuyor, onları el altından kışkırtanlar varmış (Telhîs, 57). Dışardan kışkırtmayla yeniçeri arasında kıpırdanmalar başlamış, pâdişaha “tezvîr” yazıları sunulmuş, veziriâzam kaygılanıyor (Telhîs, 58). Vezirin, yeniçeri ocağına rüşvetle Türk aslından kimseleri kattığı iddiası var. Sinan pâdişaha arzında “eski kanûnları”</span><span class="dipnot-1"><a class="footnote-link" href="#footnote-225-9" id="footnote-225-9-backlink">9</a></span><span> uygulamakta dikkat ettiğini, ulûfeyi </span><span class="char-style-override-13">züyuf</span><span> (gümüş içeriği düşük) akçası ile verdiğinden, veziriâzamın büyük paralar harcayarak mescid, medrese, türbe yaptırdığından şikâyet olunuyor, bu parayı nereden bulmuş, deniyor. Aslında yeniçerinin huzursuzluk nedeni, ulûfenin gecikmesiydi. Gecikmeden sultan kendisi de kaygıda idi. Sonunda vilâyetlerden para geldi ve mevâcib ödendi (Telhîs, 59, 60). Yeniçeri maaşının hazineye yükü artmıştı. Avusturya seferleri için yeniçeri sayısını beş, altı yılda on bin artırmak gerekmişti. Hazinenin masrafı iki, üç kat artmıştı (Telhîs, 61). Ortalıkta dolaşan söylentilere göre, bayramda pâdişah namaz için saraydan çıktığında yeniçerinin gösteri yapacağı “yemek yemeyüp” (kazan kaldırıp) ayaklanacağı duyulmuş. Bu dedikoduya neden olan İbrahim Paşa’nın azli ve hapsine karar veriliyor (Telhîs, 63). Sinan Paşa padişâha, yeniçeri ocağında yolsuzlukları anlatmaya çalışır. Başlıca yolsuzluk, yeniçeri ağasının dışarıdan adam alarak ulûfe alanların sayısını biteviye artırmasıdır (Telhîs, 66). İstanbul’da “şehirli olmayıp bî-kâr (işsiz) eşkıya”, cebeci, topçu, sipahi ve yeniçeri ocaklarına katılabiliyormuş (Telhîs, 69). Kul tâifesi içine “erâzil” katılmakta. Ocaklara “olur olmaz” kimselerin girmesine engel olunacaktır, fakat bir taraftan da yeni yeniçeri alınması ihtiyacı vardır.</span></p>
				<p class="Normal-2 para-style-override-16"><span>Yeniçeri ağalığı sarayın, devletin güvenliği bakımından son derece önemlidir. Ağalık için veziriâzam, namzedleri arz eder, pâdişah bunlardan birini atar. Ağalık için, pâdişahın otuz </span><span class="char-style-override-13">yük</span><span> (3 milyon), vezirin on </span><span class="char-style-override-13">yük</span><span> (bir milyon) akça rüşvet aldıkları iddia olunuyor.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-6">Meyhâneler</p>
				<p class="Normal-2 para-style-override-16"/>
				<p class="Normal-2 para-style-override-16"><span>İstanbul’da meyhâne, bozahâne ve kahvehâneler, Şerîat’a aykırı eğlence yerleri sayılması yanında, uygunsuz kimselerin uğrağı, sultan ve hükümeti hakkında dedikodunun merkezi sayılırdı. </span><span class="dipnot-1"><a class="footnote-link" href="#footnote-225-10" id="footnote-225-10-backlink">10</a></span><span>Veziriâzam Galata meyhânelerinden başka suriçi İstanbul’da 500’den çok meyhâne olduğunu, kapanmasın diye kendisine on beş </span><span class="char-style-override-13">yûk</span><span> (1.500.000) akça rüşvet önerildiğini belirtir; Sinan Paşa rüşvete “dönüp bakarsam bana haram olsun” diye ekliyor (Telhîs, 33). Hıristiyan ve Yahudi mahalleleri dahil tüm meyhânelerin kapatılması uygulanmış, ancak Galata’da Avrupalılara şarap satılmasına izin verildi. Meyhâne yasağı sonucu doğan hazine zararının, gümrük ve başka vergilere yapılacak zamlarla karşılanması düşünüldü.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-7">Veziriâzam ve Pâdişah</p>
				<p class="Normal-2 para-style-override-16"/>
				<p class="Normal-2 para-style-override-16"><span>Sinan Paşa veziriâzamlığa “kimsenin dileğiyle veya yardımı ile” gelmediğini, yalnız pâdişahın emriyle geldiğini belirtmek gereğini duymuştur (Telhîs, 68). Bu dönemde Harem’in devlet işlerine karışması gündemde olup Sinan Paşa’nın sultana bu hususta güven verme çabası kayda değer.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-8">Halk ve Pâdişah İlişkisi</p>
				<p class="Normal-2 para-style-override-16"/>
				<p class="Normal-2 para-style-override-16"><span>Halkın ve askerin şikâyetlerini öğrenmek için pâdişahın sık sık halk arasında görünmesi ve ‘arzıhal’, </span><span class="char-style-override-13">rık’a</span><span> kabul etmesi eski bir âdettir.</span><span class="dipnot-1"><a class="footnote-link" href="#footnote-225-11" id="footnote-225-11-backlink">11</a></span><span> III. Mehmed’in bu âdete uymadığı şikâyet konusu idi (Telhîs, 58). Pâdişah bayram namazına giderken ve gelirken kulların (yeniçeri) uygunsuz hareketlerinden kaygılıdır, veziriâzamdan onların “bir edepsizlik” etmelerini önlemesi isteniyor. Bu hususta vezir yeniçeri ağasını uyarmış, ağa önlemler almış, yeniçerinin istemediği paşa azlolunmuş, pâdişah ve veziri yeniçerinin Ayasofya Câmii’ndeki protestolarından hayli endişe içinde. Haremdeki hâtunun hatırını kıramadıklarından şikâyet etmişler (Telhîs, 79). Yeniçeri ve sipahilerin adlarını ve durumlarını tespit eden defterlerin gayet karışık olduğunu veziriâzam itiraf eder.</span><span class="dipnot-1"><a class="footnote-link" href="#footnote-225-12" id="footnote-225-12-backlink">12</a></span><span> Ölenler, defterden çıkarılmayıp ulûfeleri yeniyormuş. Veziriâzam ölmüşlerin (</span><span class="char-style-override-13">mürdeler</span><span>) yerine saraydan </span><span class="char-style-override-13">çıkma</span><span>’da ocaklara verilenlerin adlarının yazılmasını tavsiye eder. Ölenlerin ulûfesi verilir, defterde isimleri yazılı birçokları seferde hazır değildir. Bir teftişte 800 nefer ölmüş bulundu. Onları defterden çıkarmak gerek, yeniçeri kâtibinin büyük sorumluluğu var. Fakat “her birinin birer mesnedi” (dayandığı) kimse var. Teftiş için Sinan Paşa pâdişahtan destek istiyor (Telhîs, 94). Ulûfe verilmesi gecikiyor, çünkü hazineye ait yaklaşık otuz milyon akça hâlâ hazineye girmemiş. Pâdişah vezirine yazdığı hatt-i hümâyûn’da (Telhîs, 126) </span><span class="char-style-override-13">kullardan</span><span> (yeniçeri) uygunsuz bir hareket olursa ağaları sorumlu tutulmalı ve idam olunmalıdır, diyor. Diyarbekir, Haleb, Trablusşam ve Rum (Amasya) vilâyetleri gelirlerinin, bazı kalelerde hizmet gören yeniçerilerce </span><span class="char-style-override-13">ocaklık</span><span> adı altında doğrudan tahsili izni verilmişti. Bu usûl maaşların ödenmesinde güven sağladığından, Gürcistan’dan Tomanis, Tiflis gibi feth olunan yeni kalelerde hizmet gören başka kaleler efradı da </span><span class="char-style-override-13">ocaklık</span><span> istediler (Telhîs, 103).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-9">Timar ve Zeâmetler, İaşe</p>
				<p class="Normal-2 para-style-override-16"/>
				<p class="Normal-2 para-style-override-16"><span>Bu dönemde eyâletlerdeki büyükçe timar ve zeâmetlerin saray çavuşlarına, </span><span class="char-style-override-13">paşmaklık</span><span> adıyla harem kadınlarına veya paşaların adamlarına verilmesi başlıca şikâyet konularındandı ve yerleşmiş düzenin bozulması (</span><span class="char-style-override-13">tagayyürü</span><span>) olarak ıslahat lâyihası yazanların, bu arada Koçi Bey’in kaydettiği başlıca yolsuzluklardan biriydi.</span><span class="dipnot-1"><a class="footnote-link" href="#footnote-225-13" id="footnote-225-13-backlink">13</a></span><span> Bu yolsuzluk, seferde yararlık göstermiş olup timar veya zeâmet bekleyenleri umutsuzluğa düşürüyor, sayıları binlere varan bu gibileri, velâyetlerde isyan hareketlerine katılmaya hazır görülüyordu. Sinan Paşa pâdişaha bir telhîsinde (Telhîs, 68), elli yıllık paşalık dönemimde “dirlikleri ademlerimize” vermemiz sairlerinin nısfı kadar değildir, diye özürde bulunmuştur. Veziriâzamlar âdet olduğu üzere haftada bir gün İstanbul’da şehri teftişe çıkarlar. Sinan Paşa’nın pâdişaha teftiş sonu raporu çok ilginçtir.</span><span class="dipnot-1"><a class="footnote-link" href="#footnote-225-14" id="footnote-225-14-backlink">14</a></span><span>Sahte berâtlarla timarlar ve terfîler yapılmakta. Bunun kaynağı, reîsülküttâba sorulduğunda, on beş yıldır bu yolsuzluğun sürüp gittiği ortaya çıktı. Eski berâtlar su ve süngerle silinip hak etmeyenler için dirlik ve timar yazılırmış. Dîvân’da bu işle uğraşan 50–60 kişi varmış (Telhîs, 73).</span></p>
				<p class="Normal-2 para-style-override-16"><span>“Bir zeâmet ve timar mahlûl düşüp getürdiklende yoklarız. Timarlı ipahilerde tâlib bulunmaya ‘ulûfesi hazineye kalmak üzere verilir”. Sipahilerden istekli çıkmazsa miktarı çoksa getiren kimseye bir kısmı verilir, üst tarafı “ocaktan” (kapıkulundan) olanlara verilir. Keza bazen kapıda çavuş vb. tevcih olunur. Fakat birtakım hali vakti yerinde olanlar, timarını satmış veya azl edilmiş kimse </span><span class="char-style-override-13">mahlûl</span><span> (kimsenin üzerinde değil) diye pâdişah emriyle üzerlerine yaparlar. Halbuki o timar başkaları tarafından nice masraf yapılarak alınmış yahut hazineye alınmış olabilir. Halbuki timarı hak edenler vardır. Onlara hemen timar vermek gerek. Tutulursa, hak etmemiş bir kimse çıkar iltimasla alır. Dilekleri kabul olunmazsa, pâdişahın hattını (yazılı emrini) yerine getirmedi, diye bizi suçlarlar. Emir yazılırken dikkat etmeli, acaba o timar gerçekten </span><span class="char-style-override-13">mahlûl </span><span>mudur? (Telhîs, 138). Sinan Paşa </span><span class="char-style-override-13">düşen timarları</span><span> kendi adamlarına verir, diye aleyhinde yapılan dedikoduları, “yalandır” diye reddeder. Cephede hizmette iken hak edenlere verdiği timarlar usûlünce verilmiştir; “öz oğlum” bile olsa hak etmeyene timar vermem diye kendini savunur. Kendi aleyhine bu çeşit birçok iftira dolu kâğıtlar gönderiliyormuş, yeniçeri ve sipahi ulûfesi için guruş 40 üzerinden hesaplanıp verilirmiş, halbuki guruş 70 akçaya çıkmış, Sinan Paşa kulların daima kendisinden hoşnud oldukları hakkında pâdişaha güvence veriyor.</span></p>
				<p class="Normal-2 para-style-override-16"><span>Veziriâzam başlıca devlet işlerini; 1. akçanın ayarı, 2. vergilerin muntazam hazineye gelmesini sağlama, 3. israfın önlenmesi, 4. pazarda fiyatları kontrol (</span><span class="char-style-override-13">narh</span><span>) ve 5. ülkeyi tehdit eden düşmanların gözetilmesi olarak özetler. Yolsuzluk alıp yürümüş, mültezim ve nâzırlardan zindana atılmış yüz kişi varmış. Ama her birinin dışarıda koruyucusu vardır; valilik, çavuşluk ve saray hizmetleri için ısrarla baskı yaparlar, herkes yağma peşinde. Vezir bu yüzden düşmanım çok diye yakınır (Telhîs, 72). Sinan Paşa kendi zamanında yapılan ıslahatı şöyle özetler: Pâdişah bilir ki der “her bir maddeyi” kendisine ‘arz ediyorum. Halka zulümleri giderdim, cizye, 40 akça yerine 150 veya 200’e çıkarılmıştı, iki koyuna bir akça alınırken koyun başına bir akça alınıyordu, bu zulümlere zamanımızda son verildi. Gümüş akça problemi düzeltildi, gümüş madenleri yeniden işler hale getirilip darbhâneler devamlı işler hale getirildi, Dîvân günlerinde sabah akşam toplantıdayız, Dîvân olmayan günlerde tersane ve tophâne görülüyor, şehir teftişlerine gidiliyor. Daha önce “yedi sekiz yıl içinde ne sikke kodular ve ne ayağ üstüne durur re’âyâ kodular ve ne edeb ve vekar üzre bir kul (yeniçeri ve sipahi) kodular, kargaşayı pâdişahım gördü, halk u âlem görüp bildiler” pâdişahım, dedikodulara kulak vermeyin (Telhîs, 151). Kadılara sahip çıkan ve kışkırtan kadıaskerler sonunda azlolunsun (Telhîs, 133).</span></p>
				<p class="Normal-2 para-style-override-16"><span>İstanbul iaşesi devletin başlıca konularından biriydi. İstanbul’da pazar teftişinde veziriâzam, İstanbul kadısı, yeniçeri ağası ve çavuş-başı birlikte şehri gezerler, halkın temel yiyeceği ekmek maddesi önemle teftiş olunuyor (Karadeniz fırtınaları yüzünden Kırım’dan gelecek tahılla ilgili sıkıntı evvelce bir telhîsde konu olmuştu). Fırıncılar, buğday ve un fiyatlarındaki artış dolayısıyla fiyat ayarlanması istediler. Sâniyen </span><span class="char-style-override-13">hurda</span><span> (kesik ve rayici düşük) akçanın yasaklanması sonucu bu çeşit parayı (hepsi 5.400.000 akça) kullanamadıklarını şikâyet konusu yaptılar. Buğday taşıyan gemilerle buğday naklinde acele edilmesi emri yinelendi. Ekmek narhında değişiklik yapılmamasına karar verildi. Bazıları ellerindeki buğdayı piyasaya çıkarmayıp pahalılığa neden oluyormuş, ekmeği eksik satanlar cezalandırıldı. Ette dahi darlık hissediliyor. Rumeli’den koyun sürmeye gönderilen çavuşlar cezalandırıldı.</span></p>
				<p class="Normal-2 para-style-override-16"><span>Devlet hizmetlilerinin büyük servetleri pâdişah emriyle hazinece musâdere olunuyordu. Yusuf Paşa’nın malları için Sinan Paşa kendi defterdârıyla yeniçeri ağasını gönderip malları tespit ettiler. Nakit olarak 3.900.000 akça ve 19 kîse (bir kîse 100 bin akça) guruş tespit olundu ve banka hizmeti gören </span><span class="char-style-override-13">Bedestan</span><span>’a kondu. Cebehanesi, atları ve develeri satıldı. İki oğlu ve hâmile iki câriyesi korunmak üzere sultandan ayrı fermân istendi (Telhîs, 136).</span><span class="dipnot-1"><a class="footnote-link" href="#footnote-225-15" id="footnote-225-15-backlink">15</a></span></p>
				<p class="ARA-BASLIK-1 para-style-override-15"/>
				<p class="arabaslik-sol-1" id="toc_marker-46-10">İltizam Yolsuzlukları</p>
				<p class="Normal-2 para-style-override-16"/>
				<p class="Normal-2 para-style-override-16"><span>Diyarbekir eyâleti vergi gelirini, oranın defterdârı Alâüddîn 400.000 altuna iltizam etmiş, dört ay içinde bu parayı göndermeyi üzerine almış, kendisine burada defterdârlık ve dört adamına sancakbeyliği ve çavuşluklar verilmişti. Fakat oraya gittikten sonra altı aydır bir şey göndermediğinden iltizam Melek Ahmed Paşa’ya verildi, kendisi verginin tamamını gönderdi. Defterdârın hazineye 100.000 flori borcu vardır, bu yüzden hapsedilmiş. Tahsilât kadılar ve nâibleri eliyle yapılır. Defterdâr 100.000 flori alacağı olduğunu iddia eder. Veziriâzam, borcunu ödemek için hapisten çıkar, alacakları için, o zaman parayı kimler aldıysa dava etsin, diyor (Telhîs, 139). Alâüddîn’den ve Melek Ahmed Paşa’dan 20.000 altın rüşvet aldığı iddialarını kesinlikle reddeder (Telhîs, 150).</span></p>
				<p class="Normal-2 para-style-override-16"><span>Azledilen Eflak voyvodası Mihne, Karaman’a sürgün gidecek, kendisi bu yılın Eflak haracı olan 7.000.000 akçayı reâyadan toplamış; Sinan Paşa pâdişah birisini gönderip bu parayı alsın ve bizi “töhmetten” kurtarsın, voyvodanın yanında yüz araba var, zengin, Kürd Ağa gidip parayı alsın, diyor (Telhîs, 141).</span></p>
				<p class="arabaslik-sol-1" id="toc_marker-46-11">Yahudi Mültezim David</p>
				<p class="Normal-2 para-style-override-16"/>
				<p class="Normal-2 para-style-override-16"><span>Yahudi David (Passi) pâdişahtan aldığı </span><span class="char-style-override-13">hatt</span><span>ları Frengistan’a (Avrupa’ya) gönderip sultana yakınlığını istismar ederek “âlemi dolandırırmış”, pâdişah emriyle Rodos’a sürülecek (Telhîs, 142).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-12">Pâdişaha “Rık’a” (Dilekçe) Vermek</p>
				<p class="Normal-2 para-style-override-16"/>
				<p class="Normal-2 para-style-override-16"><span>Sultan Süleyman zamanında bir istek veya şikâyet için doğrudan pâdişaha bir dilekçe sunulduğu zaman o kimse bir bostancı ile Dîvân’a vezirler huzuruna gönderiliyordu.</span><span class="dipnot-1"><a class="footnote-link" href="#footnote-225-16" id="footnote-225-16-backlink">16</a></span><span>Şimdilerde herkes bir dilek kâğıdı yazıp birisine para verip pâdişaha gönderir olmuş. Veziriâzam bunun doğru olmadığını söyler, çünkü taşradan haksız yere bazıları zulümle suçlanır olmuştur. Eskisi gibi bostancıbaşının bir adamıyla dilek sunan kimse Dîvân’a gönderile (halkın şikâyet ve dileğini dinlemek vezirlerin ödevidir. Dîvân’ın temel ödevlerinden biri şikâyetleri dinlemek, zulmü önlemekti).</span><span class="dipnot-1"><a class="footnote-link" href="#footnote-225-17" id="footnote-225-17-backlink">17</a></span></p>
				<p class="Normal-2 para-style-override-16"><span>Sinan Paşa çok şükür benim Şerîât ve kanûna aykırı bir hareketim yoktur, diyor. İftirâdan Peygamber bile kurtulamamıştır, diye ekliyor. Her gün “bindane kâğıd sunarlar” diye şikâyet eder. Azledilmiş bir beylerbeyinin geceleyin yanına gidip konuşmasından pâdişah rahatsız olmuş, vezire “tecessüs edip ‘arz eyliyesin” diye fermân göndermiş (Telhîs, 143).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-13">Trablusgarb’da Mehdîye Karşı Sefer</p>
				<p class="Normal-2 para-style-override-16"/>
				<p class="Normal-2 para-style-override-16"><span>Trablusgarb’da mehdîlik iddiasıyla ortaya çıkan adam ortadan kaldırılmazsa garp ocaklarının hepsinde karışıklık çıkabilir, veziriâzam oraya Mısır’dan 1500 süvari gönderilip mehdînin bertaraf edilmesini önerir (Telhîs, 144). Mısır’da bazı Arap şeyhleri kendilerine Buayre şeyhliği ve Cize şeyhliği verilirse, beylerbeyi vesaireye verilen vergiler yerine kendileri sefer için bir adamla zahire taşıyan deve vermeyi üzerlerine alacaklarını bildirirler. Veziriâzam, Trablusgarb seferi için böylece hazineden tasarruf edilir, düşüncesinde. Mehdîye karşı bu sefer, Fas hâkimine ve Avrupalılara karşı devletin gücünü göstermiş olur (Telhîs, 144).</span></p>
				<p class="arabaslik-sol-1" id="toc_marker-46-14">Avusturya ile Barış Sürdürülsün</p>
				<p class="Normal-2 para-style-override-16"/>
				<p class="Normal-2 para-style-override-16"><span>Pâdişah bunu tavsiye eder, veziriâzam da bunu doğru bulur. Gelen elçiye bu biçimde nâme yazıla</span><span class="dipnot-1"><a class="footnote-link" href="#footnote-225-18" id="footnote-225-18-backlink">18</a></span><span> ama öbür yandan onları korkutmak gerekir, zayıf görürlerse saldırırlar. Avusturya ile başlıca sorun, gönderilecek </span><span class="char-style-override-13">harac</span><span> sorunudur. Devlet öte yandan hem </span><span class="char-style-override-13">Kızılbaş</span><span> (İran) seferiyle meşguldür, hem de Akdeniz’e donanma göndermek zorundadır (Telhîs, 145).</span></p>
				<p class="Normal-2 para-style-override-16"><span>Sinan Paşa kendi adamını kayırmış, pâdişah soruyor, veziriâzamın kendi kayığı reîsine sancakbeyliği verdiğini, adamını kayırırsın diye tenkit eder. Paşa, pâdişaha daima doğrulukla hizmet ettiğini, tüm malını onun için harcamaya hazır olduğunu söyler, azli sırasında teftişte kendisine karşı söylenenlerin doğru çıkmadığını hatırlatır. “Âsitânenüzde çerağ uyarmak ayb değildir, pâdişahların kulların terbiye eylemek ayb olmaz” diye kul yetiştirerek hizmet vermenin Osmanlıda âdet olduğunu belirtmek ister (Telhîs, 146).</span></p>
				<p class="Normal-2 para-style-override-16"><span>Bazen pâdişahın sorularına veziriâzam konuşarak cevap verir (Telhîs, 149, Paşalar hakkında Ağız Cevâbı).</span></p>
				<p class="Normal-2 para-style-override-16"><span>Tebriz’de Cafer Paşa dayanıyor, güç durumda, Bagdad’da Sinan Paşa hizmette; bu paşalara “mürüvvet” etmek gerek. İran elçisi istedi diye onları azletmek doğru olmaz. Bu iki paşa fetihler yapmıştır. Onların yerine geçmek isteyen elçiye yüz vermemeli. İran’la, elimizde olanı saklamak üzere, barış yapmalı. Macaristan cephesinde tenbîh (uyarma) gönderilsin, “benim garazım yokdur” (Telhîs, 149).</span></p>
				<p class="Normal-2 para-style-override-16"><span>Hasan ağa için yüzden ziyade kapıcılar kethüdası zeâmet aldı diye defter emîninden bilgi alarak iftira etmişler, bu yalandır. Emîne sorulsun. Veziriâzam için Alâeddin Beg ve Melek Ahmed Paşa’dan 20.000 altın rüşvet aldığını bir yazıyla pâdişaha bildirmişler, Sinan Paşa “bu kulları hâşâ hiyâneti kabul eder kulları değilim” diye reddeder (Telhîs, 150). Yine veziriâzamın üç yerde binalarında tersane forsalarını kullandığı pâdişaha yetiştirilmiş, bunu reddeder, ama iftira eden kimse 60’tan çok forsayı kullanır, diyor (Telhîs, 151).</span></p>
				<p class="Normal-2 para-style-override-16"><span>Sinan Paşa bazıları istedikleri gibi hareket edemediklerinden kendi aleyhinde kâğıtlar yazıp pâdişahı aleyhine kışkırtmalarından yakınıyor, “ulemâ ağzından bir müzevvir rık’a yazub” veya ağaları kullanıp pâdişahı kendi aleyhine çevirmeye çalışıyorlarmış. Sinan Paşa ulemânın kendi aleyhine dönmüş olmalarına hayret ediyor, 70 yaşını geçmiş bir ihtiyarım, ulemâdan rüşvetçi bir iki kişi eskiden beri aleyhimdedir, ama dine bağlı çoğunluk hayr dua ederler. Aslında çoğu mansıbından aldığının on misli gelir peşindedirler. Biz engel olduğumuzdan bize düşmandırlar. “Tazvirâtın aslı budur”. Bursa ve Edirne kadılarını azlettiğimizden beri Hoca Efendi (Hoca Sa’deddîn?) düşman olmuştur, pâdişahtan ricam, bu yazıyı gönderenin hakkından gelmektir, “benim zevâlime çalışanları” pâdişah cezasını vere (Telhîs, 152).</span></p>
				<p class="Normal-2 para-style-override-16"><span>Sinan Paşa düşmanları pâdişaha yazı gönderip bir alay asker (saraya) yakın yere “topladı” diye yazmışlar, paşa bunun bir iftira olduğunu yeminlerle pâdişaha anlatmaya çalışır (Telhîs, 153). Sinan Paşa’nın azlettiği Edirne ve Bursa kadıları Hâcc Endi’nin (Hoca Sa’deddîn) adamları imiş, kendisine danışılmadığı için paşaya küsmüş (Telhîs, 154). Gence’den bir kötü haber gelince pâdişah “serhadlerde bir nesne ola, nedâmet sana râci’dir” diye veziri sorumlu tutar (Telhîs, 155).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-15">Tahrîrde Yolsuzluk</p>
				<p class="Normal-2 para-style-override-16"/>
				<p class="Normal-2 para-style-override-16"><span>Erzurum tahrîrini yapan müteferrika Hüseyn, bazı timarları alıp başkasına vermiş, ortaya çıkan yeni kaynakları (</span><span class="char-style-override-13">ifrâz</span><span>) boşa harcamış, bu yüzden Erzurum sipahileri İstanbul’a şikâyete gelmişler, iş Erzurum’da bulunan vezîre havale ediliyor, sipahilere tezkirelerini o verecek (Telhîs, 159).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-16">Kadılar Hakkında</p>
				<p class="Normal-2 para-style-override-16"/>
				<p class="Normal-2 para-style-override-16"><span>Kadılık için elli, altmış istekli vezire gelir, birine verdin mi ötekiler düşman kesilir, pâdişaha </span><span class="char-style-override-13">rık’a</span><span> gönderip şikâyet etmişler; sözde vezir, kadıaskerliği kendi adamlarım için seçtim demiş, Sinan Paşa pâdişaha, bu yalandır, diye teminat verir (Telhîs, 160).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-17"><span>Dîvân Kâtiplerinden Sahte Berât Yazanlar Hakkında </span></p>
				<p class="Normal-2 para-style-override-16"/>
				<p class="Normal-2 para-style-override-16"><span>(Telhîs, 167) Acele donanma gerek, 150 kadırga hazırlanacak, her geminin masrafı 240.000 akçadır. </span><span class="char-style-override-13">Gazâ niyyetine</span><span> pâdişah ve beylerbeyiler 100–150 kadırga donatmalı; pâdişahın payına 50 kadırga düşer (masraf herhalde iç-hazineden) gemi yaptırılması mümkün beylerbeyiliklerde kadırga yapılabilir. Sahilde olmayan beylerbeyiler tersaneye para gönderir. Gemi masrafı hemen (mu’accelen) alınır, sonra </span><span class="char-style-override-13">bekâya</span><span>dan (ödenmeden kalmış devlet geliri) yavaş yavaş karşılığı ödenir. Bu çeşit </span><span class="char-style-override-13">bekâyâ</span><span> 15, 20 yıldır üstlerinde kalmıştır. Bu şekilde donanma hazırlanması yeni değildir. Herkes bu işin </span><span class="char-style-override-13">gazâ</span><span> için olduğunu bilerek parasına acımaz. Kaldı ki para </span><span class="char-style-override-13">bekâyâ</span><span> karşılığıdır. Sinan Paşa bu önlemlerle acele bir donanma meydana getirileceğine inanır (Telhîs, 169).</span></p>
				<p class="Normal-2 para-style-override-16"><span>Haleb, Şam, Trablusşam, Diyarbekir, Rum (Amasya), Erzurum ve Karaman vilâyetlerinde teftiş sonu cem’an üç bin </span><span class="char-style-override-13">yük</span><span> (300 milyon) akçadan çok </span><span class="char-style-override-13">bekâyâ</span><span> (ödenmeden kalmış devlet geliri) ortaya çıkmıştır. Rûznâme defterlerinin incelenmesi sonunda Haleb’de iki milyon altın florinden ziyade </span><span class="char-style-override-13">bekâyâ</span><span> bulundu. Bu gelir, reâyadan toplanmış ve emînler, mültezimler, defterdâr ve mukata’acılar arasında paylaşılmış, </span><span class="char-style-override-13">bekâyâ</span><span> tahsili için teftiş memurları atanıp gönderilmesi için paşa pâdişahtan kendi eliyle tasdik edilmiş </span><span class="char-style-override-13">hattlar</span><span> rica eder (Telhîs, 177). Önemli bir uluslararası ticâret limanı olan Trablusşam gelirlerini toplamak için atanmış Mansuroğlu zimmetinde 600 bin altın kaldığı anlaşılmış (Telhîs, 178).</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-46-18">Yeniçerinin Ağalar Hakkında Dedikodusu</p>
				<p class="Normal-2 para-style-override-16"/>
				<p class="Normal-2 para-style-override-16"><span>Sinan Paşa pâdişaha daima bağlı olduğunu belirterek başlıca görevlerini şöyle özetler: “gerek sikke ve gerek hazine ve gerek teskîn-i etrâf- a’dâ ve gerek nizâm-i memleket ve def’-i ta’addî ve refâh-i ‘ırz-i fukarâ ve bi’l-cümle saltanatınıza yaramaz çalışmadım” der. Özellikle sikke ve hazineyi eyiye götürmede hizmetini anar. Yeniçeri arasında çıkan dedikodulardan pâdişah rahatsız, onları tahrik edenler var, paşa aralarına adam koyup sükûna getirmiş, ancak paşa “dînimizin kibârı kimesneler” (Hoca efendi ve ulemâ?) doğruyu söylemez, diyor (Telhîs, 174).</span></p>
				<p class="Ba-l-k-2 para-style-override-29" xml:lang="en-GB"/>
				<p class="Ba-l-k-2 para-style-override-29" xml:lang="en-GB"/>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-2-backlink" id="footnote-225-2">2</a>	<span>Ş. Turan “Sinan Paşa” </span><span class="char-style-override-13">IA</span><span>; </span><span class="char-style-override-13">Koca Sinan Paşa’nın Telhîsleri</span><span>, yay. H. Sahillioğlu, İstanbul, 2004, “Koca Sinan Paşa” biyografisi, s. XVIII-XXVIII.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-3-backlink" id="footnote-225-3">3</a>	<span>Telhîs üzerinde bkz. Sahillioğlu, </span><span class="char-style-override-13">ibid</span><span>, s. V-VII.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-4-backlink" id="footnote-225-4">4</a>	<span>Hammer’in eserini değerli düzeltmelerle Fransızca çevirisinden aktaran </span><span class="char-style-override-13">Devlet-i Osmaniye Tarihi</span><span>, çev. M. Ata, İstanbul, 1329-1335 [1911-1917], VII, 209-210. </span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-5-backlink" id="footnote-225-5">5</a>	<span>Hammer, </span><span class="char-style-override-13">Devlet-i Osmaniye Tarihi</span><span>, çev. M. Ata, VII, 245. </span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-6-backlink" id="footnote-225-6">6</a>	<span>Tahsin Öz, “Topkapı Sarayı Müzesinde Yemen Fâtihi Sinan Paşa Arşivi”, </span><span class="char-style-override-13">Belleten</span><span>,</span><span class="char-style-override-13"> </span><span>77.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-7-backlink" id="footnote-225-7">7</a>	<span class="char-style-override-13">Avâriz</span><span> üzerinde bkz., Ö. L. Barkan, “Avâriz”, </span><span class="char-style-override-13">İA</span><span>.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-8-backlink" id="footnote-225-8">8</a>	<span>H. İnalcık, “The Registers of the Kadiasker of Rumeli as preserved in the İstanbul Müftülük Archives”, </span><span class="char-style-override-13">Turcica</span><span>, XX (1988), 251-275.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-9-backlink" id="footnote-225-9">9</a>	<span>Eski kanunlar için bkz. </span><span class="char-style-override-13">Kavânîn-i Yeniçeriyân</span><span>, yay. T. Toroser, İstanbul, 2011</span><span class="char-style-override-13">.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-10-backlink" id="footnote-225-10">10</a>	<span>Kahvehâneler için bkz. s. 94.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-11-backlink" id="footnote-225-11">11</a>	<span>H. İnalcık, “Şikâyet Hakkı ...”, </span><span class="char-style-override-13">Osmanlı Araştırmaları</span><span>, VII-VIII, (1988), s. 33-54.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-12-backlink" id="footnote-225-12">12</a>	<span>Bkz. Aynı Ali, </span><span class="char-style-override-13">Defter-i Aynî Ali Efendi</span><span>, </span><span class="char-style-override-13">Kavânîn-i Âl-i Osmân der Hulâsâ-i Mezâmin-i Defter-i Dîvân</span><span>, İstanbul, H. 1280.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-13-backlink" id="footnote-225-13">13</a>	<span>Koçi Bey saray çavuşlarının ve gözdelerin eline geçen timarların berâtlarından bahseder.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-14-backlink" id="footnote-225-14">14</a>	<span>Şehri teftiş, bkz. </span><span class="char-style-override-13">Kanûnnâme</span><span>, </span><span class="char-style-override-13">MTM</span><span>, “Veziriâzam” bölümü içinde. </span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-15-backlink" id="footnote-225-15">15</a>	<span>Büyüklerin ve tüccârın servetleri için bkz. H. İnalcık, “Capital Formation in the Ottoman Empire”, </span><span class="char-style-override-13">JEH</span><span>, 29 (1969), s. 97-104.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-16-backlink" id="footnote-225-16">16</a>	<span>Bir haksızlık veya zulümden şikâyet için, halkın pâdişaha sundukları şikâyet dilekçelerine </span><span class="char-style-override-13">rık</span><span>’a denir, bu âdet üzerine bkz. H. İnalcık, “Şikâyet Hakkı: Arz-i Hâl ve Arz-i Mahzarlar”, </span><span class="char-style-override-13">Osmanlı Araştırmaları</span><span>, VII-VIII (1988), 33-54.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-17-backlink" id="footnote-225-17">17</a>	<span>Bkz. H. İnalcık, “The Origin and Definition of the Circle of Justice (Dâire-i Adâlet)”, </span><span class="char-style-override-13">Selçuklu’dan Osmanlı’ya Prof. Dr. Mikail Bayram’a Armağan</span><span>, Konya, 2009.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-18-backlink" id="footnote-225-18">18</a>	<span>Bkz. </span><span class="char-style-override-13">krş</span><span>. Zinkeisen, III, 422-432.</span></p>
					</div>
				</div>
			</div>
		</div>
	</body>
</html>