<html xmlns="http://www.w3.org/1999/xhtml">
	<head>
		<title>5-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-3.html" xml:lang="tr-TR">
			<div class="Basic-Text-Frame-4">
				<p class="split-1"/>
				<p class="anabaslik-1" id="toc_marker-47">Veziriâzam Yemişci Hasan Paşa (22 Temmuz 1601-4 Ekim 1603) Telhîsleri<span class="dipnot-1" style="font-size:0.64em;"><a class="footnote-link" href="#footnote-225-19" id="footnote-225-19-backlink">19</a></span></p>
				<p class="Ba-l-k-2 para-style-override-29" xml:lang="en-GB"/>
				<p class="Ba-l-k-2 para-style-override-29" xml:lang="en-GB"/>
				<p class="arabaslik-sol-1" id="toc_marker-47-1">Telhîs 89</p>
				<p class="Normal-2 para-style-override-16"/>
				<p class="Normal-2 para-style-override-16"><span>İran’la savaş için Buhara Hanı </span><span class="char-style-override-13">tüfek</span><span> ve </span><span class="char-style-override-13">daruzen</span><span> (taşınabilir küçük top) ister. Veziriâzam, arzında: “20 tüfenk ve 3 daruzen gönderelim” diyor. (Şah’ın ateşli silâhları vardı, tüfekli Kazakları hizmete alıyordu.)</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn:</span><span> “Onatca fikr olunsun.”</span></p>
				<p class="Normal-2 para-style-override-16"><span class="char-style-override-13">Yorum:</span><span> Osmanlılar başlıca düşman olan İran’a karşı Orta-Asya Hanlıkları ve Hindistan pâdişahıyla diplamatik ilişkilere önem verirdi. Devletin, Doğu diplomasisi şimdiye kadar araştırılmamıştır. Kanunî Sultan Süleyman Orta-Asya hanlıklarına tüfekli yeniçeri birlikleri göndermişti.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-47-2">Telhîs 88</p>
				<p class="Normal-2 para-style-override-16"/>
				<p class="Normal-2 para-style-override-16"><span>Kazaklara karşı Özi nehri ağzında kale inşası ve top gönderilmesi için Şaban Paşa gönderilmekte.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn:</span><span> “Eyi topların gönderilmesine rızâm yokdur.”</span></p>
				<p class="Normal-2 para-style-override-16"><span class="char-style-override-13">Yorum:</span><span> Bu muazzam kale Kazakların gittikçe artan saldırılarına karşı önemli bir engel olacaktır.</span></p>
				<p class="arabaslik-sol-1" id="toc_marker-47-3">Telhîs 87</p>
				<p class="Normal-2 para-style-override-16"/>
				<p class="Normal-2 para-style-override-16"><span>Telhîs’deki arz şudur: İngiltere kraliçesi ölmüş, İspanyol tarafından memleketi istilâ korkusu varmış. Fransa desteğiyle yeni kral tahta oturmuş, Osmanlı Devleti’ne “‘ubûdiyet ve ilticâsı mukarrerdir.” İspanya’nın istilâsı, Osmanlı Devleti için “müşkül olurdu”, İngiltere kralından mektup bekleniyor. Fransa ve İngiltere tüccârlar dolayısıyla yakındırlar.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn:</span><span> İngiltere’den “nâme geldikde ana göre yazıla.”</span></p>
				<p class="Normal-2 para-style-override-16"><span class="char-style-override-13">Yorum</span><span>: İspanya tarafından tehdit altında olan İngiltere’yi, Osmanlı çok yararlı bir müttefik sayıyordu. Başlangıçta siyasî olan ilişki sonradan ticarî anlamda önem kazanmıştır.</span><span class="dipnot-1"><a class="footnote-link" href="#footnote-225-20" id="footnote-225-20-backlink">20</a></span><span> Osmanlılar Papa’ya karşı Anglikan Kilisesi’ne bağlı olan İngiltere’den yüksek kalitede barut ve çelik temin etmekte idi. Papa, bu stratejik malların Osmanlı’ya satışını yasaklamıştı.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-47-4">Telhîs 86 (Bir vezirlik nasıl verilir)</p>
				<p class="Normal-2 para-style-override-16"/>
				<p class="Normal-2 para-style-override-16"><span>Veziriâzam Yemişci Hasan Paşa, yeni feth olunan İstolni-Belgrad kalesini Avusturyalılara karşı korumak üzere bir paşayı önerir. Kendisinin Kırım Hanı ile de eski dostluğu vardır, paşaya vezirlik ile bu kaleye atanmasını önerir. Kendisi </span><span class="char-style-override-13">Harem-i</span><span> </span><span class="char-style-override-13">Hümâyûn</span><span>’dan çıkmıştır (pâdişaha yakın), Tatar Hanı da memnun olur.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn:</span><span> “(vezâret) kolayına verilmez”.</span></p>
				<p class="Normal-2 para-style-override-16"><span class="char-style-override-13">Yorum:</span><span> Dîvân vezirliği önemlidir, Dîvân’da devlet işleri hakkında görüşmeler sonunda karar verilir, pâdişaha arz olunur ve son karar alınır. Vezirler, veziriâzamın danışmanı durumundadır. Veziriâzam kendisine yakın olanları Dîvân’a almak ister. Vezirlik için büyük başarı göstermiş olmalı. Telhîste Kırım Hanıyla yakınlığı belirtilmiştir. Hanın hatırını almak önemlidir. Ancak pâdişah daha önemli başarı görmek ister ve vezirlik “kolayına verilmez” diye öneriyi kabul etmez.</span></p>
				<p class="Normal-2 para-style-override-16"/>
				<p class="Normal-2 para-style-override-16"/>
				<p class="arabaslik-sol-1" id="toc_marker-47-5">Telhîs 90</p>
				<p class="Normal-2 para-style-override-16"/>
				<p class="Normal-2 para-style-override-16"><span>Veziriâzam Yemişci Hasan “Fransa pâdişahı Nasarâ (Hıristiyan) krallarının cümlesinden mukaddem (dir), bu Devlet-i ‘Aliyye ile dostluk eylemişdür ve daima dostlukta sâbit-kademdir.” Avusturya savaşı sürüp gitmekte, “reâya ve asker ayak altında” elçinin yazısıyla Fransa Kralı, “araya girüb sulha sebeb olasız” diye yazmış. Kral temas etmiş. Avusturya İstolni-Belgrad’ı eline geçirmiş bulunduğundan barışa yanaşmamış. Şimdi bu kale alınmıştır. Budin’e gelen düşman püskürtülmüştür, barışa meyl etmişler. Avusturya’ya şu barış koşulları ileri sürülmüş:</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>1. Estergon Kalesi teslim olunmalı,</span></p>
				<p class="Normal-2 para-style-override-16"><span>2. Harac her yıl gönderilmeli,</span></p>
				<p class="Normal-2 para-style-override-16"><span>3. Erdel Avusturya elinde kalsın, fakat harac ödemekte devam etsin.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Avusturya bu koşullarla barışa razı olmuş; pâdişah, bu koşullarla barışı kabul edersen Fransa kralına mektup göndeririz, diyor.</span></p>
				<p class="Normal-2 para-style-override-16"><span class="char-style-override-13">Pâdişahın Hatt-i Hümâyûnu:</span><span> “Sulh olunsun, lâkin Erdel Avusturya elinde kalırsa savaş bitmez. Erdel birisinin idaresine verilsin.”</span></p>
				<p class="Normal-2 para-style-override-16"><span class="char-style-override-13">Yorum</span><span>: 1525’ten beri Fransa Osmanlı’nın Avrupa’da müttefiki idi, bu ilişki Katolik Fransa için güçlük doğursa da Osmanlı–Fransız dayanışması Avrupa politikası için vazgeçilmez bir değer taşıyordu. Bu ittifak veya işbirliği tarihi ayrıntılı olarak henüz yazılmamıştır. Bu telhîsten, Fransa’nın Avusturya ile barış görüşmelerinde aracı olduğu görülmektedir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-47-6">Telhîs 84</p>
				<p class="Normal-2 para-style-override-16"/>
				<p class="Normal-2 para-style-override-16"><span>Harem-i Hümâyûn’dan (dış hizmetlere) çıkmada </span><span class="char-style-override-13">bâbussaâde </span><span>ağasının şimdilik dışarda önemli bir mevkie gelmesini veziriâzam istemiyor. Sipahiler ve yeniçeriler arasında hareket var, silâhlarıyla toplandıkları dedikodusu var. Bu nedenle ağa, saraydaki hizmetinde kalsın.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn</span><span>: “Ağa Saray’da kalmak istemez.”</span></p>
				<p class="Normal-2 para-style-override-16"><span class="char-style-override-13">Yorum</span><span>: Kapıağaları eyâlet valiliğine atanır, vezir olur. Veziriâzam galiba onu bir rakip olarak görüyor ve dış hizmete çıkmasına karşı.</span></p>
				<p class="Normal-2 para-style-override-16"><span>Peygamber aslından Mekke şerîfleri Osmanlı hiyerarşisinde özel bir statüde idi.</span><span class="dipnot-1"><a class="footnote-link" href="#footnote-225-21" id="footnote-225-21-backlink">21</a></span><span> Sultan Selim’in Mısır fethi üzerine Mekke şerîfi itaatini sunmuştur. Şerîflerde kendi başına buyruk olma eğilimi vardı. İstanbul’dan </span><span class="char-style-override-13">Sürre</span><span> alayıyla Hicaz halkına büyük bağışlar ve evkâf geliri gönderilirdi. İsyancı Yemen’i itaat altında tutmak için Mekke önemli idi. Kösem Sultan bir telhîs üzerine “Mekke Yemen’in kapısıdır” deyimini kullanmıştır. Aşağıda 82 numaralı telhîse bakınız.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-47-7">Telhîs 82</p>
				<p class="Normal-2 para-style-override-16"/>
				<p class="Normal-2 para-style-override-16"><span>Yemen gece-gündüz savaştan kurtulmuş değildir. İstanbul’dan her yıl gönderilen muhafız asker (kullar) sayısı 500’dür. Son yıllarda hiç gönderilmedi.</span><span class="dipnot-1"><a class="footnote-link" href="#footnote-225-22" id="footnote-225-22-backlink">22</a></span><span> İspanya ve Portekiz, Hindistan limanlarında egemen oldu, her yıl Yemen’e saldırıda bulunmakta, Yemenlilere güvenilmez. Araplardan kalelere asker koysak güvenilmez. Ehnûm Kalesi’ne konan Arap askeri hâin olmuş, kale yeniden alınıp hepsi kılıçtan geçirilmiştir. Yemen etrafında başka beylerbeyilikler yoktur (bu yüzden itaat altına alınamıyor). Mısır’dan gerekli asker yardımı gitmez. Bunun için Mısır paşasına emir gönderile. Her yıl gönderilen Mısır hazinesinden (</span><span class="char-style-override-13">irsâliye</span><span>) bunun için para ayrılmalı. Yemen ve Habeşistan’a İstanbul’dan, asker (kul, yeniçeri) göndermesi gerekli. Yemişci Paşa daha önce Yemen valiliğinde bulunmuş. Mısır’a kendisi vali gönderilirse hizmet etmeye hazır olduğunu bildirir. Mısır valiliği özel bir önem taşır, ayrıca servet yapmak için bir fırsattır.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn</span><span>: Sadece “‘malûm oldu”.</span></p>
				<p class="Normal-2 para-style-override-16"><span class="char-style-override-13">Yorum</span><span>: Bu telhîs, Vâlide Safiye Sultan’a gönderilmiş. III. Murad’ın saray eğlencelerinden başını kaldıramadığı ve Vâlide Safiye’nin Kadınların Saltanatı’nı açan büyük nüfuz ve hâkimiyeti bilinmektedir.</span><span class="dipnot-1"><a class="footnote-link" href="#footnote-225-23" id="footnote-225-23-backlink">23</a></span></p>
				<p class="arabaslik-sol-1" id="toc_marker-47-8">Telhîs 83</p>
				<p class="Normal-2 para-style-override-16"/>
				<p class="Normal-2 para-style-override-16"><span>Yeni Mekke şerîfinin pâdişahtan istediği hususlar veziriâzam tarafından pâdişaha arz olunmalı. Hasan Paşa geciktirmeden yanıt verilmesini belirtir. Çünkü Mekke şerîfi “bir fitne-i ‘uzmâya bâis” olabilir. “Mekke Yemen’in kapısı” sayılır. Şerîf riâyet edilmesi gerekli kimsedir (vâcibü’l-ri’âye).</span><span class="dipnot-1"><a class="footnote-link" href="#footnote-225-24" id="footnote-225-24-backlink">24</a></span><span> Evvelce yaptığı arzlar yanıtsız kalmıştır.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn</span><span>: Evvelce de söylendi, önceki cevap kayboldu. “ ‘aklın kande gitti.”</span></p>
				<p class="Normal-2 para-style-override-16"><span class="char-style-override-13">Yorum</span><span>: Mekke şerîfinin pâdişaha bağlılığı daima nâzik bir konudur,</span><span class="dipnot-1"><a class="footnote-link" href="#footnote-225-25" id="footnote-225-25-backlink">25</a></span><span> bkz. Kösem Telhîsleri, ilerde. I. Ahmed zamanına ait yukarıdaki telhîs (Telhîs 82) bu bakımdan önemlidir. O sırada Yemen paşasının gönderdiği bir arzdır ve ayrıntılarıyla Yemen’deki nâzik durumu Yemen paşasından naklen özetlemektedir. Yemen’de paşaya destek olan yeniçeri çoğu kez 500 kişidir, bazen 200’e inmektedir. Yemen “harb u halelden” kurtulamamıştır. Yemen’e, Hint Denizi’nden Portekiz ve İspanya tehditte bulunmaktadır. “Vilâyet-i Yemen hôd Kâbe-i müşerrefe ve Medine-i münevverenin kilidi”dir (aynı söylemi 1625’lerde Kösem de kullanır, o zaman Yemen’de isyan vardır. Ek. Kösem Sultan’a gönderilen telhîs). Kaleye Araplardan asker koymak hatâdır, çünkü “hiyânetleri mukarrerdir”. </span><span class="char-style-override-13">İmâmlar </span><span>idaresinde Yemen’de daima ayaklanma görülmektedir. Yemen yakınında müdahale edecek beylerbeyilik yoktur. Yemen Mısır’dan gönderilen askerle tutulur. Acele asker göndermek gereklidir. Pâdişaha gönderilen Mısır </span><span class="char-style-override-13">irsâliye</span><span>sinden ödenmek suretiyle Yemen’e asker gönderilmesine karar verilebilir. Buna karar verilince “ben (Yemişci Hasan) Mısır valiliğine tâlibim. Yemen ve Habeş’e asker gönderir ve Mısır irsâliyesinden ödenmez”.</span></p>
				<p class="Normal-2 para-style-override-16"><span class="char-style-override-13">Yorum</span><span>: Yemen’de Osmanlı egemenliği hiçbir dönemde tam olarak yerleşmemiştir. Yemişci’nin telhîsi koşulları iyi özetlemiştir. Mekke-Medine ve Yemen, Memlûkler döneminde olduğu gibi Mısır paşalarına bağımlıdır. Yemen Hint ticâreti dolayısıyla zengin bir eyâlettir.</span><span class="dipnot-1"><a class="footnote-link" href="#footnote-225-26" id="footnote-225-26-backlink">26</a></span><span> Yemişci bir ara oranın beylerbeyi imiş.</span></p>
				<p class="Normal-2 para-style-override-16"/>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-19-backlink" id="footnote-225-19">19</a>	<span>C. Orhonlu, </span><span class="char-style-override-13">Osmanlı Tarihine Aid Belgeler: Telhîsler, 1597-1607</span><span>, İstanbul, 1970.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-20-backlink" id="footnote-225-20">20</a>	<span>S. A. Skilliter, </span><span class="char-style-override-13">William Harborne and Trade With Turkey, 1578-1582</span><span>, Londra, 1977.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-21-backlink" id="footnote-225-21">21</a>	<span>Bkz. S. Faroqhi, </span><span class="char-style-override-13">Pilgrims and Sultans: The Hajj Under the Ottomans, 1517-1683</span><span>, Londra, 1994.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-22-backlink" id="footnote-225-22">22</a>	<span>Yemen fethi ve Osmanlı egemenliğinin yerleşmesi hakkında bkz. H. İnalcık,</span><span class="char-style-override-13"> An Economic and Social History of the Ottoman Empire</span><span>, dizin: Mekke.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-23-backlink" id="footnote-225-23">23</a>	<span>Bkz. N. Sakaoğlu, </span><span class="char-style-override-13">Bu Mülkün Kadın Sultanları</span><span>,  İstanbul, 2009, “Safiye” bölümü.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-24-backlink" id="footnote-225-24">24</a>	<span>Cengiz Orhonlu’nun metin neşrinde bazı yanlışları vardır. Burada </span><span class="char-style-override-13">vâcibü’l-reâyâ </span><span>(s. 74) okuyuşunu düzelttik.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-25-backlink" id="footnote-225-25">25</a>	<span>Kösem, “Mekke ve Medine Yemen’in kapısıdır” der.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-26-backlink" id="footnote-225-26">26</a>	<span>Bkz. H. İnalcık, </span><span class="char-style-override-13">An Economic and Social History</span><span>,</span><span class="char-style-override-13"> </span><span>I, dizin: India.</span></p>
					</div>
				</div>
			</div>
		</div>
	</body>
</html>