<html xmlns="http://www.w3.org/1999/xhtml">
	<head>
		<title>5-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-1.html" xml:lang="tr-TR">
			<div class="Basic-Text-Frame-4">
				<p class="split-1"/>
				<p class="anabaslik-1" id="toc_marker-45">Telhîsler</p>
				<p class="Normal-2 para-style-override-16"><span class="dipnot-numarasi char-style-override-20">Hükümetin başı olarak veziriâzam, Divan-i Hümâyûn’da (hükümet toplantılarında) verilen kararları pâdişaha </span><span class="dipnot-numarasi char-style-override-21">‘Arz-Odası</span><span class="dipnot-numarasi char-style-override-20">’nda bildirip pâdişahın son, kesin kararını alır. Bunun yanında veziriâzama günlük önemli idarî işler gelebilir. Avusturya veya İran elçisi gelmiş, görüşme başlamış olabilir veya bir komutanın acele atanması gerekebilir; bu gibi günlük işler için veziriâzam pâdişaha durum veya sorunu kısa bir yazıyla </span><span class="dipnot-numarasi char-style-override-21">arz </span><span class="dipnot-numarasi char-style-override-20">eder ve pâdişaha bir </span><span class="dipnot-numarasi char-style-override-21">telhîs </span><span class="dipnot-numarasi char-style-override-20">ile bildirir. </span><span class="dipnot-numarasi char-style-override-21">Telhîs</span><span class="dipnot-numarasi char-style-override-20">,</span><span class="dipnot-numarasi char-style-override-21"> </span><span class="dipnot-numarasi char-style-override-20">işler hakkında</span><span class="dipnot-numarasi char-style-override-21"> </span><span class="dipnot-numarasi char-style-override-20">bir</span><span class="dipnot-numarasi char-style-override-21"> özetleme, </span><span class="dipnot-numarasi char-style-override-20">bir rapordur. Telhîs’de pâdişahın kararı istenir. </span><span class="dipnot-numarasi char-style-override-21">Telhîs, ‘arz-i bendegî </span><span class="dipnot-numarasi char-style-override-20">veya benzeri bir formülle pâdişaha bir görevli eliyle eriştirilir. Pâdişaha verilen (Sultan IV. Murad küçük iken Kösem’e verilen telhîslerde görüldüğü gibi) </span><span class="dipnot-numarasi char-style-override-21">telhîs </span><span class="dipnot-numarasi char-style-override-20">üzerine küçük pâdişah yerine vâlide sultan kendi eliyle kararını yazar. Böylece, önemli devlet işlerinde son karar, pâdişah kararı olarak kesinleşir. Her devirde </span><span class="dipnot-numarasi char-style-override-21">telhîsler</span><span class="dipnot-numarasi char-style-override-20">,</span><span class="dipnot-numarasi char-style-override-21"> </span><span class="dipnot-numarasi char-style-override-20">ayrı mecmualar halinde toplanmıştır. Böylece, bize kadar gelmiş birçok </span><span class="dipnot-numarasi char-style-override-21">telhîs </span><span class="dipnot-numarasi char-style-override-20">mecmuaları vardır.</span><span class="dipnot-1"><a class="footnote-link" href="#footnote-225-1" id="footnote-225-1-backlink">1</a></span><span>Biz başta C. Orhonlu’nun yayınladığı Yemişci Hasan Paşa telhîsleriyle XVII. yüzyıla ait bazı </span><span class="char-style-override-13">telhîsleri </span><span>içeren telhîs mecmualarını kullandık. IV. Murad’ın bir kısım telhîsleri bir mecmuada tespit edilmiş olup A. Refik (Altınay) tarafından yayınlanmıştır (</span><span class="char-style-override-13">TOEM</span><span>). Yine IV. Murad’a ve İbrahim’e, Koçi Bey tarafından sunulan ıslahat lâyihaları (sonradan risâle haline sokulmuş, A. K. Aksüt tarafından da yayınlanmıştır) bir telhîs mecmuası halinde toplanmış olup R. Murphey tarafından yayınlanmıştır. </span></p>
				<p class="Normal-2 para-style-override-16"><span>Telhîsler tarihsizdir, her telhîs için ayrı tarihleme gerekir. Telhîsler, mühimmelerdeki fermânlardan daha önemlidir, fermânlarda özetlenen kararların ilk müzakere aşamasını gösterir.</span></p>
				<p class="Normal-2 para-style-override-16"><span>Pâdişahın son kararını bildirdiği telhîsler, </span><span class="char-style-override-13">reîsülküttâb </span><span>idaresinde</span><span class="char-style-override-13"> küttâb </span><span>tarafından pâdişah fermânı şeklinde usûlüne göre yazılır. Nişancı tarafından tuğralanıp mahalline pâdişah fermânı olarak gönderilir. Eyâletlere gönderilen belgeler, mühimme defterlerinde tarih gösterilerek kopyası kayıtlı fermânlardır. Başbakanlık Osmanlı Arşivleri Genel Müdürlüğü’nce mühimmelerin yayınlanmasına başlanmıştır.</span></p>
				<p class="Normal-2 para-style-override-16"><span>Telhîsler, fermânların arka plânını gösterir; pâdişah ile veziriâzam arasında geçen yazışmayı yansıtır, tarihî bakımdan aydınlatıcı belgelerdir. Topkapı Sarayı’nda zengin bir </span><span class="char-style-override-13">telhîs </span><span>fonu vardır. Önemli </span><span class="char-style-override-13">Ahidnâmeler </span><span>son şekliyle mühimmelerde yer alır. Mühimmelerde İstanbul’da olup bitenler, nâdiren konu olmuştur. Bu bakımdan telhîslerin vekâyinâmeleri tamamlamak bakımından önemi açıktır. Biz TKS arşivinden seçtiğimiz telhîsleri </span><span class="char-style-override-13">Ekler </span><span>bölümünde yayımlamaktayız.</span></p>
				<p class="Normal-2 para-style-override-16"><span>Telhîslerle beraber dikkate alınması gereken başka bir belge serisi </span><span class="char-style-override-13">i’lâm</span><span>lardır. İ’lâm, doğrudan doğruya pâdişahın veya vâlide sultanın bir mesele veya durum hakkında veziriâzama emirleri niteliğindedir. Bu gibi i’lâmlar, telhîs kodlarında bir arada bulunmaktadır. </span></p>
				<p class="Normal-2 para-style-override-16"><span>Üçüncü bir grup belge </span><span class="char-style-override-13">tezkîre</span><span>lerdir. Tezkire, herhangi bir kimse tarafından gizli olarak pâdişaha veya vâlide sultana gönderilen raporlardır. Osmanlı tarihinin gizli kalmış taraflarını aydınlatma bakımından tezkireler ayrı bir önem taşır. Çoğu Topkapı Sarayı Arşivi’nde saklıdır. Öte yandan halkın pâdişaha doğrudan doğruya sunduğu </span><span class="char-style-override-13">rik’a</span><span>lar (dilekçeler), sultanın Ayasofya Câmii’ne gittiği veya ava çıktığı zaman kendisine verilen dilekçelerdir. Bu, halkın </span><span class="char-style-override-13">adâlet </span><span>prensibine uygun olarak doğrudan doğruya hükümdara şikâyetini veya isteğini bildirmekten ibarettir. Osmanlı tarihini yazarken yukarıda saydığımız bütün bu belgeleri birlikte göz önünde tutmak gerekir.</span></p>
				<p class="ANA-BASLIK-1 para-style-override-15" xml:lang="en-GB"/>
				<p class="ANA-BASLIK-1 para-style-override-15" xml:lang="en-GB"/>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-1-backlink" id="footnote-225-1">1</a>	<span class="char-style-override-13">Telhîsler </span><span>ve </span><span class="char-style-override-13">telhîs mecmuaları</span><span> etraflı biçimde Cengiz Orhonlu tarafından tespit edilmiştir. C. Orhonlu, </span><span class="char-style-override-13">Osmanli Tarihine Âid Belgeler: Telhîsler (1597-1607)</span><span>, İstanbul, 1970</span><span class="char-style-override-13">.</span><span> Orhonlu’nun birçok okuma hataları vardır. Meselâ Telhîs 83’de </span><span class="char-style-override-13">vâcibü’r reâya, vacibü’l-riâye </span><span>diye düzeltilmeli. Sayfa 77’de “soyunurlar”, “sevinürler” olmalı (XIII.-XXVI). Yazarın tespit ettiği </span><span class="char-style-override-13">telhîs mecmuaları </span><span>bkz.,</span><span class="char-style-override-13"> </span><span>XXV.-XXVII; Sinan Paşa telhîsleri, H. Sahillioğlu tarafından yayınlanmıştır:</span><span class="char-style-override-13"> Koca Sinan Paşa’nın Telhîsleri</span><span>, yay. H. Sahillioğlu, İstanbul, 2004. XVII. yüzyıla ait kapsamlı telhîs mecmuaları vardır. Yazar saray kitaplığında ve üniversite kitaplığında bulunan iki yazmayı esas almıştır. Es’ad Efendi Kütüphanesi’nde (no: 3382) mevcut bir telhîs mecmuası H. 1117-1118 yıllarına ait telhîsleri biraraya getirmiştir. Bu telhîslerde pâdişah ferman suretleri verilmiştir. TKSA’den seçtiğimiz telhîsleri bu</span><span class="char-style-override-13"> </span><span>bölümde yayımlamaktayız.</span></p>
					</div>
				</div>
			</div>
		</div>
	</body>
</html>