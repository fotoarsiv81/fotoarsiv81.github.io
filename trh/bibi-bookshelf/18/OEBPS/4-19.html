<html xmlns="http://www.w3.org/1999/xhtml">
	<head>
		<title>4-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-19.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="arabaslik-sol" id="toc_marker-14-1">Bî’at</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Hânedândan tahta geçen şehzâdenin sultanlığı ancak </span><span class="char-style-override-13">bî’at </span><span>ile resmîleşir. İslâm geleneğinde bî’at (</span><span class="char-style-override-13">bay’a</span><span>) hukukî bağlılık (</span><span class="char-style-override-13">‘akd</span><span>) ifade eder, hüküm sahibinin eline elini koyarak sadakat yemîni yapmaktır. Ayrıca, İslâm devlet geleneğinde tahta çıkan hükümdar, </span><span class="char-style-override-13">hutbe </span><span>ve </span><span class="char-style-override-13">sikke </span><span>koşullarını yerine getirmelidir. Culûsun tamamlanması için Osmanlı geleneğinde bazı âdetler yerleşmiş bulunmaktadır. Osmanlılarda </span><span class="char-style-override-13">bi’at, hutbe </span><span>ve </span><span class="char-style-override-13">sikke </span><span>ile beraber </span><span class="char-style-override-13">gâzilik </span><span>görevi belirtilir. Gazâ görevi, culûstan sonra sahâbeden İstanbul kuşatmasında şehid düşen Hazret-i Eyyûb’un türbesini ziyaret ve dönemin tanınmış tarikat pîrinin kılıç kuşatmasıyla yerine getirilirdi. Eyüp’ten saraya dönüşte sultan halkın arasından geçer, halk kendisini alkışlar. Eski İran devlet geleneği olarak </span><span class="char-style-override-13">adâlet</span><span>,</span><span class="char-style-override-13"> </span><span>yani zayıfı güçlüye karşı koruma vazifesi üzerinde durulur. </span><span class="char-style-override-13">Adâletnâme </span><span>ilânı bu geleneği temsil eder. Halkın veya askerin protesto imkânı yok değildir. İncelediğimiz dönemde askerî grupların protestoları görülmüştür. Çocuk pâdişah IV. Mehmed’in culûsu (1648), trajik bir sahnede cereyan etmiştir. </span></p>
				<p class="Basic-Paragraph-2" xml:lang="en-GB"><span>Sarâ-yi Hümâyûn’a gelen pâdişah, culûsunu tüm ülkeye ve yabancı hükümdarlara birer hatt-i hümâyûn ile ilân eder, ülkede önceki pâdişahın atadığı tüm görevlilerin görevlerinin yeni pâdişahın berâtıyla yenilenmesi gerekir.</span></p>
				<p class="Basic-Paragraph-2" xml:lang="en-GB"><span>Bu biçimde culûs merâsimi tamamlandıktan sonra hiç kimse, ortaklık, nâiblik veya başka bir şekilde sultan yerine karar verme iddiasında bulunamaz; tüm ülke ve tebaa onun mutlak egemenliği altındadır. Cem Sultan, Bayezid’e ülkeyi taksim önerisinde bulunmuş, kabul edilmemiştir. Osmanlı verâset kanûnu, culûs edecek pâdişahın yaşını belirlememiştir. </span><span class="char-style-override-13">Ekberiyyet </span><span>(yaşça büyük şehzâdenin vârisliği) usûlü yerleşince, hânedândan bu koşulu temsil eden şehzâde tahta oturur. IV. Murad 12, IV. Mehmed yedi yaşında pâdişah ilân edilmişler ve kendilerine </span><span class="char-style-override-13">bî’at</span><span> edilmiştir. Hukuken ve fiilen pâdişah otoritesine sahip sayılmışlardır.</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"/>
			</div>
		</div>
	</body>
</html>