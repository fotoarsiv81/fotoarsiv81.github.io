<html xmlns="http://www.w3.org/1999/xhtml">
	<head>
		<title>4-27.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-27.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-21">Eski Saray, Yeni Saray (Topkapı Sarayı)<span class="dipnot" style="font-size:0.64em;"><a class="footnote-link" href="#footnote-225-131" id="footnote-225-131-backlink">131</a></span></p>
				<p class="Basic-Paragraph-2" xml:lang="en-GB"><span>Fetihten hemen sonra Fâtih, şehrin Roma döneminde önemli meydanı </span><span class="char-style-override-13">Forum Tauri</span><span>’de (bugün Bayezid Meydanı ve İstanbul Üniversitesi Merkez Binası bahçesi) bir saray yaptırdı (1453). Daha sonra Boğaz’a ve Marmara’ya hâkim Sarayburnu’nda (Akropolis) Yeni Saray’ı (Topkapı Sarayı) inşa ettirdi. Geniş saray bölgesinde inşaat 13 yıl sürmüştür (1465–1478). Yeni Saray etrafında geniş bir alan surlarla çevrildi. Eski Saray sultanın haremi olarak kullanılırdı; saray kadınları yani vâlide sultan, hâsekiler, câriyeler orada otururlardı. Sonraları Kanunî Sultan Süleyman nikâhlı eşi Hurrem’i yanına, Yeni Saray’a getirtti ve kendisine burada bir harem dairesi tahsis edildi. Ölen sultanın harem halkı Eski Saray’a gönderilir, Topkapı Sarayı’na onların yerine yeni pâdişahın kadınları alınırdı. Gebe kalan câriye de, Yeni Saray’dan Eski Saray’a gönderilirdi. </span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-21-1">Saraylar, Harem Teşkilâtı</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Bu geniş alanda zamanla bahçelerde birçok köşk/kasrlar yapıldı. Bunların bazıları bugün mevcut değildir. Ünlü Beşiktaş Sarayı I. Ahmed ve II. Osman inşasıdır, burası Yeni Saray kadar ünlü idi. Pâdişahlar Boğaz gezintisinde orada kalırlardı. Yeni Saray’da (Topkapı Sarayı) </span><span class="char-style-override-13">Enderun</span><span>’da yer alan Harem-i Hümâyûn, 400 kadar odası ile iki merkez etrafında toplanır: pâdişahın günlük faaliyette bulunduğu akağaların hizmet ettiği </span><span class="char-style-override-13">odalar</span><span class="dipnot"><a class="footnote-link" href="#footnote-225-132" id="footnote-225-132-backlink">132</a></span><span>  ile</span><span class="char-style-override-13"> </span><span>vâlide sultan idaresi altında </span><span class="char-style-override-13">hâsekiler</span><span>, </span><span class="char-style-override-13">kadın efendiler, ikbâller, şehzâdeler </span><span>ve </span><span class="char-style-override-13">câriyeler</span><span>in</span><span class="char-style-override-13"> </span><span>bulunduğu daire.</span></p>
				<p class="Basic-Paragraph-2" xml:lang="en-GB"><span>Bâbussaâde hadım ağasının idaresi altında pâdişahın günlük hayatını geçirdiği </span><span class="char-style-override-13">odalar</span><span>da, akhadımları ve iç-oğlanları pâdişahın türlü hizmetlerini görürler. </span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-131-backlink" id="footnote-225-131">131</a>	<span>Harem daireleri üzerinde geniş bilgi için bkz. İ. Ortaylı, </span><span class="char-style-override-13">Topkapı Sarayı Harem-i Hümâyûn, </span><span>İstanbul, 2012. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-132-backlink" id="footnote-225-132">132</a>	<span>Bu bölüm üzerinde ayrıntılar için bkz. H. İnalcık, </span><span class="char-style-override-13">Osmanlı İmparatorluğu: Klâsik Çağ</span><span>, s.</span><span class="char-style-override-13"> </span><span>183-93.</span></p>
					</div>
				</div>
			</div>
		</div>
	</body>
</html>