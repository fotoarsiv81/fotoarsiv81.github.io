<html xmlns="http://www.w3.org/1999/xhtml">
	<head>
		<title>4-50.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-50.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-41">Ocak Ağaları ve Kösem Sultan İktidarı (1648-1651)</p>
				<p class="arabaslik-sol" id="toc_marker-41-1">Yeni Cinci Hoca: Müneccim-başı Hüseyin Efendi</p>
				<p class="paragraf"/>
				<p class="paragraf"><span>Büyük vâlide Kösem’i, geleceğe dair astrolojik keşifleriyle kendine inandırmış müneccim-başı Hüseyin Efendi’nin macerası, dönemin tarihinde ilginç bir sayfa oluşturur.</span><span class="dipnot"><a class="footnote-link" href="#footnote-225-326" id="footnote-225-326-backlink">326</a></span></p>
				<p class="paragraf"><span>Kadîm Mezopotamya döneminden İran ve İslâm imparatorluklarına geçmiş bir âdet, devlet başkanına, yıldızlara bakarak gelecek hakkında haber vermek, astroloji, Osmanlı sarayında da devam etmiştir. Müneccim-başı her yıl </span><span class="char-style-override-13">takvîm </span><span>veya </span><span class="char-style-override-13">ahkâm-i sâl </span><span>adıyla geçmiş olaylara ve yıldızlara bakarak gelecek üzerinde uyarı içeren bir risâle hazırlardı. Osmanlı pâdişahları bu kehânetlere inanır, önem verirdi.</span></p>
				<p class="paragraf"><span>Gelecek hakkında müneccim-başının haberlerine, saray, devlet erkânı, daima büyük ilgi duymuştur. XVII. yüzyılda Cinci Hoca gibi müneccim-başı Hüseyin Efendi, geleceğe dair kehânetleriyle şöhret yaptı, yirmi yıl (1630–1650) sarayda müneccim-başılıkta, küçük büyük tüm devlet adamlarını kendine bağladı. Hüseyin, bu yolla inanılmaz servetler yığdı. “Vekîl-i kâinât” sıfatıyla “esrâr-i ilâhiyeyi” keşfediyor, sarayın, pâdişah ve Harem’in kararlarını etkiliyordu. Hüseyin, Sofu Mehmed Paşa’dan yüz bulamayınca, ocak ağalarına yanaştı. Saraydaki dostları vasıtasıyla Kara Murad’ı Kösem Sultan’a tanıttı, Murad’ın ilkin yeniçeri ağası, sonra da veziriâzamı olmasında rol oynadı. Yeniçeri ocağını ömrü boyunca kullandı. Veziriâzamlığında Kara Murad Paşa’nın “her umûrda müsteşârı” durumunda, yanından ayrılmıyordu. Behâyî Efendi’nin şeyhülislâm olmasında da Kara Murad onu dinledi. Cinci gibi makam arayanlar onun başına üşüştü, o da rüşvetle kendi dünyalığını düzdü, kendine bir saray yaptırdı. Bu kadar nüfuz ve servet onu şımarttı ve düşüşünü hazırladı. Kara Murad veziriâzamlıktan ayrılınca onun da yıldızı söndü, hapse atıldı, İstinye’de Sarhoş İsmail’in yalısında gizlendi. Kösem Sultan ile eski yakınlığına güvenerek, ona Turhan Sultan’ın adamı kethüda-bey aleyhinde tezkireler göndermek tedbirsizliğinde bulundu. Tezkireler düşmanları eline geçti ve Şeyhülislâm Behâyî Efendi, müneccim-başı Hüseyin’in idamına fetvâ verdi. İdam sonrası mallarına el konulduğunda 150 </span><span class="char-style-override-13">kîse </span><span>(15 milyon) akçası hazineye alındı. Kalan 200 kîseden çok altın parası yağma edildi. Bu büyük servet, müneccim-başının yıldız falıyla nasıl bir servet yığdığının göstergesidir.</span><span class="dipnot"><a class="footnote-link" href="#footnote-225-327" id="footnote-225-327-backlink">327</a></span></p>
				<p class="paragraf"/>
				<p class="arabaslik-sol" id="toc_marker-41-2">Yeniçeri Cuntası: Kösem ve Veziri Kara Murad</p>
				<p class="paragraf"/>
				<p class="paragraf"><span>Kösem, veziriâzamlığa getirdiği Kara Murad, işbirliğiyle devlet işlerini yürütmekte idi. Bu döneme ait arzlar ve Kösem’in emirleri Topkapı Sarayı Arşivi’ndeki ortaya çıkmıştır (bkz. Ekler).</span></p>
				<p class="paragraf"><span>Büyük vâlide Kösem Sultan, haremden devleti idareye çalışıyorsa da, veziriâzam ocak ağası Kara Murad, yeniçeri ağası ve kethüda-bey, ocağın bu üç kumandanı, iktidarı ellerinde tutmakta idiler. Osmanlı Devleti, bir yeniçeri cuntası altında idare edilmiştir. Bu deneyimsiz asker idaresi yanında idarenin belkemiği olan bürokrasi kenarda kalmıştır. Yeniçeri Cunta idaresinde belli başlı sorun, Çanakkale Boğazı’nı kontrolü altında tutan Venedik donanmasını yarıp İstanbul’dan Girit’e asker, yardım gönderilmesi sorunudur. Kösem’in veziriâzamı, Kara Murad Paşa, deneyimli devlet adamlarıyla bir araya gelip görüşemiyor, işleri yeniçeri ocağından gelmiş deneyimsiz ocak ağaları ve eskiden beri kendisiyle ilişki kurmuş işten anlamaz kimseler ile yürütmeye çalışıyordu. Yakın dostlarından biri, yeniçeri odaları civarındaki bir mahallede müezzin idi. Çok geçmeden onun bu halleri, özellikle de işret meclisleri üzerinde dedikodu arttı. Düşmanları onun ayyâş biri olduğu dedikodusunu yaydılar. Dedikodu, haremde Kösem’e erişti. Kösem, küçük pâdişah ağzıyla bir hatt-i hümâyûn</span><span class="char-style-override-13"> </span><span>gönderip “Seni ‘ayş u ‘işrette olmak içün mü vezîr eyledim, umûr-i memleket ile bir hoşca takayyüd eyle ayyâşlığın işitmeyem, senin başını keserim” demiş.</span><span class="dipnot"><a class="footnote-link" href="#footnote-225-328" id="footnote-225-328-backlink">328</a></span></p>
				<p class="paragraf"><span>Yeniçeri cunta ağaları arasında zaman zaman çatışma çıkmakta idi. Veziriâzam Kara Murad ile kethüda-bey arasında, </span><span class="char-style-override-13">defterdâr </span><span>(mâliye bakanı) atamasında bir anlaşmazlık çıktı, Kara Murad, onu ortadan kaldırmak için tertibat aldı.</span><span class="dipnot"><a class="footnote-link" href="#footnote-225-329" id="footnote-225-329-backlink">329</a></span><span> Açıkça, Kara Murad’a karşı eleştiriler, onu veziriâzam yapan Kösem’i ilgilendirirdi.</span></p>
				<p class="paragraf"><span>Kösem’in uyarı ve tehdidi karşısında Kara Murad küplere bindi, bunun düşmanları tarafından kışkırtma olduğunu söyledi. Küçük pâdişaha bu hatt-i hümâyûnu “nasıl ve kim yazdırdı” diye sordu (haremden bir hadım, çocuk pâdişahın yazı hocası atanmıştı). Kara Murad, Kösem desteğiyle veziriâzam olunca, yeniçeri ağaları ve yeniçeriler şımardılar. Yeniçeri erleri sayısı 50 bine varmıştı, ayrıca yüksek </span><span class="char-style-override-13">ulûfe</span><span> (gündelik) ile on bin yeniçeri </span><span class="char-style-override-13">oturak</span><span> (tekaüd) yazılmış, bunlara verilen maaş yüzünden hazine boşalmıştı. Kapıkulu Sipahi Bölükleri’ne maaş yetiştirilemiyordu.</span></p>
				<p class="paragraf"><span>Üçlü cunta, Veziriâzam Kara Murad, yeniçeri ağası ve kethüda-bey, “‘ayş u ‘işret meclislerinde”</span><span class="dipnot"><a class="footnote-link" href="#footnote-225-330" id="footnote-225-330-backlink">330</a></span><span> içki âlemlerinde eğlenmekle vakit geçiriyorlar, “her gün bir yalıda dil-güşâ köşklerde ‘ayş u ‘işret ve zevk u sohbet idüp … ‘ayş u ‘işrette inhimâki (alışkanlığı) gayette (son dereceye) irgördüler, bu fasılda olan hadd-i’tidâldan hâric zevk u safâ feth-i hakanîden beri görülmedi.” Yeni iktidar sahibi yeniçeri kumandanları zevk u safa âlemlerine daldılar.</span></p>
				<p class="paragraf"><span>İlk darbe, eski yeniçeri ağası, cuntanın kabadayısı, Kösem’in yakın işbirlikçisi Kara Murad’ın veziriâzamlığı becerememesi ve istifası olmuştur. Melek Ahmed Paşa’nın cuntaya karşı Turhan Sultan’ın çabalarıyla veziriâzamlığa gelmesi akebinde, Kösem Sultan vezâret için gizli tezkireler almaya başladı. Melek Ahmed Paşa, mâliyenin başı baş-defterdârı azledip Zurnâzen (Surnâzen) Mustafa Paşa’yı bu göreve atadı. Bu yanlış bir atama idi. Mustafa, Turhan Sultan’ın taraftarı kethüda-beyin adamı idi. Yeniçeri cuntası bundan alındı. Kethüda-bey bu sıralarda, nüfuz ve otoritesinin en yüksek noktasında idi. Müneccim-başı Hüseyin’in katli ile cunta sarayda önemli bir hâmiyi kaybetmiş oluyordu. Baş-defterdâr Zurnâzen, mâliye işlerinin başında idarede kilit noktalardan birinin başında idi. Yeni veziriâzam Melek Ahmed’in, defterdârdan sonra yeniçeri ağasını azledeceğinden korkmakta idiler. Cunta ağaları bu değişiklikler karşısında gece gündüz toplanıp sonunda yeniçerileri ayaklandırmaya karar verdiler. Melek Ahmed bunu duyunca, Dîvânı toplamaktan vazgeçti. Devlet büyükleri arasında anlaşmazlık kendini göstermiş bulunuyordu. Cunta ağaları, yeniçeri ağasının sarayında, Ağa-Kapısı’nda bir araya geldiler (1650 Ekim başı). Melek Ahmed Paşa karşısında ocak ağaları kendilerini güçlü hissetmekte, veziriâzamı hiçe saymakta idiler. Melek Ahmed onları rahat bırakıyor, doğrudan karşı çıkmak istemiyordu. Kösem, ağalarla beraberdi. Nihayet, Melek Ahmed’in seçtiği defterdâr Mustafa azledilip sürgüne gönderildi.</span></p>
				<p class="paragraf"/>
				<p class="arabaslik-sol" id="toc_marker-41-3">Ağalar Cuntası ve Veziriâzam Melek Ahmed Paşa</p>
				<p class="ARA-BASLIK para-style-override-15"/>
				<p class="paragraf"><span>Veziriâzam, ocak ağalarına </span><span class="char-style-override-13">müdârâ</span><span> (yaranma) ile yerini koruyordu. İdarede tam bir kargaşa baş gösterdi.</span><span class="dipnot"><a class="footnote-link" href="#footnote-225-331" id="footnote-225-331-backlink">331</a></span><span> Vakanüvis, bu tarihte (1650–1651) devletin düştüğü acıklı hali şu satırlarla anlatıyor (sadeleştirilmiş metin): “Devletin ve toplumun ihtiyarlık izleri ortaya çıkmış olup gençlikteki atılganlık düşmekte, seferlerden kaçınma, oturup rahat etme, devlet ileri gelenlerine gâlib gelmiştir. Vergi veren halka (reâya) gelince, onların hali harâb, eyâletlerde durum kötüye gitmiş bulunduğundan devlet gelirleri çoğu kez Mısır ve Bagdad’dan gelecek</span><span class="dipnot"><a class="footnote-link" href="#footnote-225-332" id="footnote-225-332-backlink">332</a></span><span> hazinelere bağlı hale gelmiştir. Önemli paşalıklar çoğunlukla </span><span class="char-style-override-13">câize </span><span>denilen rüşvetlerle veriliyor ve vergi geliri pazar esnafından alınan kanûn dışı resimlerden (</span><span class="char-style-override-13">tekâlîf</span><span>) ibaret kalıyordu.” Veziriâzam Melek Ahmed Paşa bu makamda, yeniçeri cuntasıyla uzlaşma yoluyla bir süre kalabildi. Sonunda bu makamı Siyavuş Paşa’ya bırakmak, Rumeli Beylerbeyliği’yle ayrılmak zorunda kaldı.</span></p>
				<p class="paragraf"><span>Melek Ahmed Paşa’nın veziriâzamlıktan ayrılması cunta ile bir anlaşmazlık sonucu olmadı. Veziriâzam, Siyavuş Paşa’yı rakip gördüğünden Girit’e kapudân-i deryâ göreviyle uzaklaştırmak istedi. Siyavuş direndi, görevi kabul etmedi. Veziriâzam, yeniçeri ağasını kullanmak istedi, Kara Çavuş’u gönderip kapudânlığı kabul etmesi için baskı yaptı. Siyavuş’un yanıtı ilginçtir. “Gerçek şudur ki, bir kimse vezirlik isteğinde bulunsa ya </span><span class="char-style-override-13">Harem Hâs</span><span>’a (Kösem’e) yahut devlet büyükleri olan ağalara (cuntaya) başvurmalıdır.”</span><span class="dipnot"><a class="footnote-link" href="#footnote-225-333" id="footnote-225-333-backlink">333</a></span><span> Siyavuş’un bu ifadesi, o zamanda gerçek iktidarın cunta ve Kösem’e ait olduğunu açıkça ifade etmektedir. Siyavuş, “içerüye” (Kösem’e) başvurdu. Siyavuş’un durumu hakkında haberler, büyük vâlideye bildirilince Kösem, Melek Ahmed ve eşi IV. Murad’ın kızı Kaya Sultan’ı kayırdı ve “Siyavuş Paşa’yı incitmiyesiz” ihtarında bulundu. Girit’e takviye gerekiyordu, bunun için iç hazinede para yoktu, “tekâlîf-i şakka”ya (kanûnsuz vergiler) başvuruldu, esnaftan aşırı miktarda yardım parası alındı, halkın “feryadı asumâna çıktı”. Esnaf kepenkleri kapayarak protestoya başladı.</span></p>
				<p class="paragraf"/>
				<p class="arabaslik-sol" id="toc_marker-41-4">Ocak Ağaları-Kösem Sultan İdaresi Çöküyor</p>
				<p class="paragraf"/>
				<p class="paragraf"><span>Dükkân kepenklerini kapama, esnafın protestosu bir çeşit ayaklanma demektir. Ocak ağaları, tüccârdan para tahsili için yeniçeri subaylarını kullanıyorlardı. Yeniçeri ağası, esnafa zorla dükkânlarını açtırıyor, yeniçeri takımı başka tarafa yönelince esnaf yeniden kepenkleri kapatıyordu. Şehir ahâlisi yeniçerilerin baskı rejiminden bıkmış usanmıştı; yardım için nihayet Kösem Sultan’a başvurdular. </span></p>
				<p class="paragraf"><span>Bu sırada bir rivâyet dolaşıyordu: Kösem, IV. Mehmed ile annesi Turhan’ı katlettirip “şehzâde-i sânî”yi tahta çıkarma hazırlığında imiş. Bu maksatla, bostancıları ve sipahileri gizlice sarayda toplayıp vezirleri ve ulemâyı bu maksatla saraya çağırmış, cephe kurmuş. </span></p>
				<p class="paragraf"><span>Veziriâzam esnafa karşı baskıyı önleme cesaretini gösteremiyordu. Ağalar, bununla da kalmayıp eşya fiyatları üzerine zam koyarak pazara sürüyorlardı. Rumeli’de koyun toplayıp getiren tüccârdan celebkeşler yerine kendi adamlarını gönderip onların ekmeğine de el uzattılar. Etin okkası narha göre sekiz akça iken, 13 akçaya pazara sürmekte idiler. Bursa, Sakız, Bagdad ve Şam’dan gelen değerli kumaşları tutup gerçek fiyatlarından üç katıyla pazara sürüyorlardı. Halk eşya fiyatlarının artışından şikâyete başladı. Ağalar, şikâyetleri dinlemiyor; “bir alay Etrâk [Türk köylüsü] çiftlerini bozup [tarımı bırakıp] bu pahalı şehre geliyorlar, istemeyen köyüne gitsin” diyorlardı. </span></p>
				<p class="paragraf"><span>1092/1681’de ihtisâb vergisi için İstanbul dükkânları tahrîr olunduğunda, birçok dükkânın yeniçeriler elinde olduğu ortaya çıkmıştır. Asker tâifesinin ticâret hayatına el uzatması, XIV–XV. yüzyıllarda Memlûk Mısır’ında ekonominin çöküşünde başlıca neden sayılmıştır. Osmanlı ülkesinde yeniçerinin ekonomi sektörüne el atması, özellikle XVII. yüzyılda gerçekleşti.</span><span class="dipnot"><a class="footnote-link" href="#footnote-225-334" id="footnote-225-334-backlink">334</a></span><span> XVI. yüzyıl sonlarına kadar devlet, askerin ticâret hayatına el uzatmaması kuralını titizlikle uygulamakta idi. Ocak ağalarından Bektaş Ağa, uluslararası sof ticâreti ile zenginleşmiş, Ankara şehrine kendi adamını yerleştirmişti. Bu sırada, taşradan iş-geçim için İstanbul’a gelenleri, özellikle Arnavutluk ve Doğu-Anadolu’dan göç edenleri tahrîr edip şehir dışına sürmek için bir sayıma (tahrîre) karar verildi –böyle bir önleme, Kanunî döneminde de şehir nüfusunu kontrol için başvurulduğunu biliyoruz. Tahrîr sırasında, halk arasında dedikodu ve direnme görüldü. Özetle ocak ağalarının bu sömürü ve baskı rejimi, esnaf-halk ayaklanmasını hazırlayan gelişmelerdir.</span></p>
				<p class="paragraf"><span>Venedikliler XIV. yüzyıldan beri şehirlerinin buğday vesair yiyeceklerini Batı-Anadolu’dan satın almakta idiler; pâdişahlar buna kapitülasyonlarla izin vermekteydi. Bu ticâret, Batı-Anadolu halkının en önemli gelir kaynaklarından biriydi. Girit savaşları sırasında 1650 yılında Melek Ahmed Paşa, Venedik’i barışa zorlamak için, bu ihracatı yasaklamak üzere bölgeye askerle bir paşa gönderdi. İhraç limanı İzmir’de paşa, ambarları mühürleyip kilitledi. Halk toplanıp kadıya başvurdular, sonra kadıyla birlikte paşa konağına yürüdüler. Paşa levendleri toplanan halk üzerine gönderdi, çatışma çıktı, yaralananlar oldu. Paşa ve kadı ayrı ayrı durumu veziriâzama ilettiler. Melek Ahmed, kadıyı azletmek istediyse de, Şeyhülislâm Behâyî Efendi engel oldu.</span></p>
				<p class="paragraf"/>
				<p class="arabaslik-sol" id="toc_marker-41-5">Kösem, Şeyhülislâm Abdülaziz ve Ocak Ağaları</p>
				<p class="paragraf"/>
				<p class="paragraf"><span>Bu günleri, göz tanığı Karaçelebizâde Abdülaziz’den izleyelim. Bu dönemde yüksek makamlarda bulunan Karaçelebizâde Abdülaziz, </span><span class="char-style-override-13">Ravzatü’l-Ebrâr</span><span> </span><span class="char-style-override-13">Zeyli</span><span>’nde ocak ağaları cuntasını kötüler: “Ocak ağaları câdde-i insâfdan inhirâf edüb kendilerince nef’-i hâssı zarar-i ‘âmma takdîm” etmekte idiler [Ocak ağaları insaf caddesinden ayrılıp kendilerine ait özel çıkarlarını ülke zararına önceye almışlardı].</span><span class="dipnot"><a class="footnote-link" href="#footnote-225-335" id="footnote-225-335-backlink">335</a></span><span> Abdülaziz’e göre, onların Venedik’e Anadolu’dan zahire ihracını yasaklamaları da yanlış bir önlemdi; Venedikliler zahireyi Raguza yoluyla sağlıyorlardı. Abdülaziz, ağaların şeyhülislâmı Behâyî’nin rakibi idi. Behâyî ile ağalar arasında anlaşmazlık çıkması onu memnun etti. Behâyî’nin azli için ağalar, vâlide Kösem ve vezire baskı yaptılar. Abdülaziz ağaların bu hareketini “tahakkûm” diye kötüler. Abdülaziz, ağalar ve vâlide Kösem ile “adâvet” (düşmanlık) içinde bulunduğunu eserinde belirtir.</span><span class="dipnot"><a class="footnote-link" href="#footnote-225-336" id="footnote-225-336-backlink">336</a></span></p>
				<p class="paragraf"><span>Ağalar ve Kösem, sonunda Rumeli kadıaskeri Abdülaziz’i şeyhülislâmlığa getirmeye mecbur oldular (22 Mayıs 1651) (Rumeli kadıaskerliği bu makama bir basamak idi). Bir hatt-i hümâyûn şöyle başlar: “İmdî dîn ü devletimize ve ümanet-i Muhammed’e lâyık olan işleri Şer’-i şerîf muktezası üzere görmeniz lâzımdır.” Bu ifâdede şeyhülislâm, yalnız dinî işlerde değil, devlete ait işlerde de sorumluluk altında gösterilmektedir. Aslında I. Ahmed (1603–1617) döneminden beri şeyhülislâmlar, günlük siyâsette meşrûlaştırıcı yetkileriyle, gittikçe daha ağır basan bir rol oynamaya başlamışlardır. Büyük vâlide Kösem bir resmî törende hazır bulunup Abdülaziz’e bir avuç altın bağış yaptı; Abdülaziz, “Sultanım ihsanı halîfe [sultan] kîsesinden mi idersiz?” diye şaka yaptı, Kösem’in hoşuna gidip gülümsedi, Abdülaziz, “bu du’âcıya iltifât-i şâhâneleri” oldu, der.</span><span class="dipnot"><a class="footnote-link" href="#footnote-225-337" id="footnote-225-337-backlink">337</a></span><span> Kayda değer ki, Abdülaziz müfti olunca “haram malı” yememek için Mihaliç ve Kirmasti arpalıklarını kabul etmemiştir.</span><span class="dipnot"><a class="footnote-link" href="#footnote-225-338" id="footnote-225-338-backlink">338</a></span></p>
				<p class="paragraf"><span>Abdülaziz, ocak ağalarından Bektaş Ağa’yı devlet işlerinde baş olarak kabul eder, fakat onun kendisine karşı olduğunu belirtir.</span><span class="dipnot"><a class="footnote-link" href="#footnote-225-339" id="footnote-225-339-backlink">339</a></span><span> Bu sırada işler karışır: Venedik’in yeni bir donanması (40 kadar </span><span class="char-style-override-13">burton</span><span>,</span><span class="char-style-override-13"> </span><span>altı mavna, 70 kadar kadırga) denize açılmıştır. Yeni şeyhülislâm Abdülaziz, ağalar ile haftada iki kez toplanıp işlere bakıyorlardı. Bu toplantılardan birinde Abdülaziz, değer vermediği Celâlî (eşkıya) saydığı Hasan Ağa’nın katle müstahak olduğunu ileri sürer, fakat bu sözleri bir boş kaygı diye reddolunur.</span><span class="dipnot"><a class="footnote-link" href="#footnote-225-340" id="footnote-225-340-backlink">340</a></span><span> Hasan Ağa Anadolu’da, sonradan Celâlîlerle devlet arasında bir bunalıma neden olacaktır. O zaman Veziriâzam Melek Ahmed Paşa idi, ocak ağalarının devlet işlerinde </span><span class="char-style-override-13">tahakkümü</span><span>,</span><span class="char-style-override-13"> </span><span>en yüksek noktaya erişmiş olup yakında düşecekleri, aralarındaki çekişmelerden tahmin (kethüda-bey olayı) ediliyordu.</span><span class="dipnot"><a class="footnote-link" href="#footnote-225-341" id="footnote-225-341-backlink">341</a></span></p>
				<p class="paragraf"><span>Sonunda Veziriâzam Melek Ahmed Paşa ile müfti Abdülaziz azlolundu. Ağalar, Kösem’le işler hakkında ters düşüyordu. Girit’e giden yeni donanma Nakşa (Naksos) Adası yakınında Venedik donanmasıyla karşılaştı ve tam bir bozguna uğradı. Yelkenli </span><span class="char-style-override-13">burton</span><span>lar terkolunmuş, düşman eline düşmüştü (22 Temmuz 1651).</span><span class="dipnot"><a class="footnote-link" href="#footnote-225-342" id="footnote-225-342-backlink">342</a></span><span> Ege Adaları’nın Venedik tarafından işgalinden korkuluyordu. Düşmana karşı çıkabilecek yeni bir donanma yapma imkânı da yoktu. Abdülaziz, ocak ağalarınca kapudân paşanın bu bozgundan sorumlu tutulmayışını garip bulur. Bu eleştiri pâdişahı değil, tabii Kösem’i hedef almaktadır. </span></p>
				<p class="paragraf"><span>Abdülaziz’in rakibi ocak ağalarının meylettikleri Abdürrahim idi. Celâlî Hasan yandaşlarının sebepsiz katledilişi</span><span class="dipnot"><a class="footnote-link" href="#footnote-225-343" id="footnote-225-343-backlink">343</a></span><span> Abdülaziz’i rahatsız ediyordu. Ağaların iktidarına son veren Esnaf İsyanı’ndan önce Abdülaziz uyarıda bulunmuştu. Veziriâzamın mâlî bunalıma çare olarak esnaf üzerine vergiler koyması, Abdülaziz’in şeyhülislâm olarak uyarılarına kulak verilmemesi</span><span class="dipnot"><a class="footnote-link" href="#footnote-225-344" id="footnote-225-344-backlink">344</a></span><span> isyanla sonuçlandı. On bin kadar esnaf ayaklanıp Abdülaziz’in hânesine gelmişler, onu başlarına geçirmişlerdir. Abdülaziz aslında bir hatırat eseri olan </span><span class="char-style-override-13">Zeyl</span><span>’de, biz halkın dertlerini önemseriz, diyor. İsyan için pâdişaha (yani Kösem’e), “Bir iki def’a haber gönderdim, sözümün tesiri olmadı” diye ekliyor,</span><span class="dipnot"><a class="footnote-link" href="#footnote-225-345" id="footnote-225-345-backlink">345</a></span><span> kendisi, ayaklanan halkın başına geçip saraya yürümesini affettirmek çabasındadır.</span></p>
				<p class="arabaslik-sol" id="toc_marker-41-6">Ayaklanan Halk Sarayda</p>
				<p class="paragraf"/>
				<p class="paragraf"><span>Ayaklanan halk, Abdülaziz’i önlerine alıp saraya geldiler. Kösem’in mekânına, Darussaâde’ye yürüdüler. Kösem, haremden bazı ağalar ile saraydaki Şehzâdeler Câmii’nde pâdişah huzurunda toplanan meclise geldi</span><span class="dipnot"><a class="footnote-link" href="#footnote-225-346" id="footnote-225-346-backlink">346</a></span><span> ve Şeyhülislâm Abdülaziz’e hiddetle hitap ederek, “Bu eşhası niçün def’itmeyüb saraya getirdiniz?” diye payladı. Veziriâzam Melek Ahmed’in halk temsilcilerine inatla karşı koymuş olmasına karşılık, Şeyhülislâm Abdülaziz esnafa daha anlayışla muâmele edilmesini tavsiye etmek istemişti. Osmanlı tarihinde işitilmemiş bir şeydi bu isyan. Halk, pâdişah vekîli veziriâzamı azle zorluyor, şeyhülislâm da bunu destekliyordu. Abdülaziz, Kösem’e “Şikâyetler bizden değil, veziriâzamdandır… Halk ile karşılaşmak olmaz nedâmet çekersiz” cevabında bulundu. Kösem, Abdülaziz’i, “Vezîre itidal tavsiyeniz geçmediyse, niye bana bildirmediniz?” diye payladı. Şeyhülislâm ile vezir arasında anlaşmazlık olduğunu Kösem biliyordu. Abdülaziz, “Veziriâzam sizin dâmâdınız, onu çekiştirerek sizinle düşman mı olalım?” cevabını verdi.</span></p>
				<p class="paragraf"><span>Aslında Şeyhülislâm Abdülaziz, halkın ayaklanışını ve isteklerini desteklemekteydi. Esnafın istekleri pâdişaha arz olundu, halkın karşı çıktığı “tekâlîf” (fazladan kanûnsuz alınan vergi ve resimler) affolundu. Abdülaziz bu konudaki hatt-i hümâyûnu (kuşkusuz Kösem’in bilgisi dahilinde), halka okudu. </span></p>
				<p class="paragraf"><span>Abdülaziz, Veziriâzam Melek Ahmed’i sevmiyordu, aralarında fikir ayrılığı bulunuyordu. Esnaf veziriâzamın azlinde ısrar etti. Halktan gelen böyle bir şey kabul olunamazdı. O zaman büyük vâlide, Abdülaziz’i dinlemeden kapıcılar-kethüdasını veziriâzama gönderdi ve sadâret mührünü istedi. Esnaf temsilcileri, “Ocak ağaları cuntası, veziriâzam ve şeyhülislâm gitmelidir” diyorlardı. Bu tepki karşısında Abdülaziz “Aklım perişân oldu” diye yazar.</span><span class="dipnot"><a class="footnote-link" href="#footnote-225-347" id="footnote-225-347-backlink">347</a></span><span> Abdülaziz, “Ben fetvâ verip pâdişahın veziri azil fermânına yol açtım” diye kendini savunmak ister. </span></p>
				<p class="paragraf"><span>Azil haberi üzerine Kösem “bu sözlerin sonu kime varıyor, vüzerâ ve ulemâ cem‘ olup bir tedbîr etsünler” diye söze karıştı. Abdülaziz, buna karşı çıktı, kabul edildi. Sıkılan vâlide Kösem o zaman “Bu mahal tengdir (dardır) taşra çıkalım, deyü kalkıp Büyük Havuz yanına geçti.” Abdülaziz’e göre pâdişah mührünün tesliminde “fesâd-i azîm” ortaya çıkması kaçınılmaz olurdu, “Pâdişahın möhr-i vekâleti Siyavuş Paşa’ya teslim olundu (24 Ağustos 1651).”</span><span class="dipnot"><a class="footnote-link" href="#footnote-225-348" id="footnote-225-348-backlink">348</a></span><span> Olayları cunta ağaları yakından izliyordu, onlardan sadâret mührünün “bu bendelerine (ocak ağalarına) ihsanları olsun” haberi geldi. </span></p>
				<p class="paragraf"><span>Olayların gelişmesi Abdülaziz tarafından bu biçimde anlatılır. Öbür çağdaş kaynaklar, olayları farklı anlatırlar.</span><span class="dipnot"><a class="footnote-link" href="#footnote-225-349" id="footnote-225-349-backlink">349</a></span><span> Ayaklanan esnafın, Şeyhülislâm Abdülaziz’i önlerine katıp saraya vardığını ocak ağaları duyunca, hemen yeniçerileriyle At-Meydanı’nda toplandılar. Bu isyan başlangıcı idi. Halk, Veziriâzam Melek Ahmed’in azlini ve ocak ağalarının katlini istemekte idi, isteklerini pâdişaha (Kösem’e) bildirdiler. Kösem, cunta ağalarına haber gönderdi, ağalar, veziriâzamlık kendilerinden yeniçeri Kara Çavuş’a verilirse iş biter, denildi. Cunta, bu kez de halk isyanını, devlet idaresine doğrudan el koymak için kullanmak istiyordu. Kösem, vaktiyle ocak ağalarından Kara Murad’ı veziriâzam yaptığı gibi, aynı şeyi şimdi tekrar yapmayı ummakta idi.</span></p>
				<p class="paragraf"/>
				<p class="arabaslik-sol" id="toc_marker-41-7">Turhan Sultan: Kösem’in Katli, Cuntanın Sonu</p>
				<p class="paragraf"/>
				<p class="paragraf"><span>Sultan İbrahim’in katlinden sonra Kösem, ocak ağalarıyla ittifak halinde egemenliğinin en yüksek noktasına erişmişti. Esnaf isyanı ile beraber ocak ağaları cuntası ve onların iktidarda müttefiki olan Kösem Sultan’ın katliyle biten dramatik gelişmeler, bu dönem olaylarını aktaran Şârihülmenârzâde tarafından ayrıntılarıyla anlatılmıştır.</span><span class="dipnot"><a class="footnote-link" href="#footnote-225-350" id="footnote-225-350-backlink">350</a></span><span> IV. Mehmed’in culûsuyla (1648) beraber vâlide sultanlık makamı Hadîce Turhan Sultan’a geçti. Ocak ağaları desteğiyle Kösem Sultan’ın Eski Saray’a gönderilmeyip Topkapı Sarayı’nda kalması kararlaşınca, Kösem </span><span class="char-style-override-13">Büyük Vâlide Sultan</span><span> sıfatıyla iktidarını sürdürdü. Böylece, Müverrih’e (Şârihülmenârzâde) göre, ister istemez “devlette iştirâk gâilesi” devam etmiştir.</span></p>
				<p class="paragraf"><span>Turhan Sultan’ın etrafında hadım ağalarından yeni bir yandaş grubu ortaya çıkmıştı. Bunların başında hadımlardan Baş-lala Süleyman Ağa, musâhib İsmail Ağa bulunmakta idi. Bu grup, Kösem’in adamlarını yok saymakta idiler. İki taraf arasında zaman zaman çatışma çıkıyor, Kösem sabredip kendini ibadete veriyor, fakat ocak ağaları ittifakıyla devlet işlerinden el çekmiyordu (Topkapı Sarayı Arşivi’nden aktardığımız “Kösem Sultan’a Telhîsler” bunda şüphe bırakmıyor; bkz. Ekler). İki vâlide arasında zaman zaman atışmalar eksik değildi. Büyük vâlide rakibine karşı güçlü idi, Kösem, Turhan yanlılarının gösterilerine karşı ocak ağalarına güveniyordu. Bir rivâyete göre, ocak ağaları şöyle bir komplo düşünmüşler: </span></p>
				<p class="paragraf"><span>Ocak ağaları, IV. Mehmed’i tahttan indirecek, Turhan Sultan Eski Saray’a sürülecek ve haremdeki yandaşları ortadan kaldırılarak, Sultan Mehmed’in (o zaman 9 yaşında) yerine kardeşi Süleyman tahta çıkarılacak. Süleyman’ın annesi “saf-dil Dilâşûb, meczûb” bir hatun olup Kösem’e rakip olamaz diye düşünülmüş. Haremde hadımların ileri gelenlerinden Başkapı</span><span class="char-style-override-13">-</span><span>oğlanı ve idamları yerine getiren bostancıbaşı Ali Ağa komploya dâhil olmuşlar. Karşıt dört hadımı katledin, diye ocak ağalarına tezkire yazılmış. Şehzâde Süleyman’ı tahta çıkarmak için geceleyin sarayın bazı kapıları açık bırakılacak, ocak ağalarıyla yeniçeriler saraya girecek ve plânı yerine getireceklermiş. Komplo ayrıntılarıyla tespit olunmuştu. </span></p>
				<p class="paragraf"><span>Küçük sultan IV. Mehmed’i zehirlemekle işe başlayacaklarmış, bunun için helvacı-başı pâdişaha zehirli şerbet verecekmiş, fakat câriyelerden Melekî her şeyden haberdar imiş, Turhan’a gidip haber vermiş. Turhan, baş-lala Süleyman ile Hoca’yı çağırıp durumu bildirmiş. Bu sırada ocak ağalarından saraya</span><span class="char-style-override-13"> </span><span>tezkire gelmiş, Turhan’ın dört hadımağasının teslimi istenmiş. Turhan’ın mahrem adamı saray dışarısına gidip ocak ağalarının komplosunu öğrenmiş. Kızlarağası Süleyman Ağa da, Kösem ile ocak ağalarının komplosunu öğrenipTurhan’a bildirmiş. Lala ile Ağa on dört hadımla karşı tertip alarak, Kösem’in katledilmesi için aralarında yemin etmişler. Akşam, saray avlusuna çıktıklarında, Kösem’e yakın ağaların nöbetçileri silâhlandırmakla meşgul olduklarını görmüşler. Artık komplo hakkında kuşku kalmamıştır. </span></p>
				<p class="paragraf"><span>Lala Süleyman Ağa, güvenilir adamlarını toplayıp küçük pâdişahı boğdurmak için komplo kurulduğunu açıklar ve onların sadakatini yeminle temin eder. Enderun’da zülüflü iç-oğlanlarından 120’si ve ağalar hizmetinde emektar eski teberdârlar hepsi, komploya karşı hazırlık yaparlar. Pâdişahın yatıp kalktığı hâs-odanın ağalarına haber gönderip birlikte hareket etmek için anlaşırlar. Hâs-oda ağaları, ocak ağalarına karşıydılar, çünkü onların </span><span class="char-style-override-13">çıkma</span><span>da yeniçeri ağalığı gibi mevkilere gelmelerini önlemekteydiler –hepsi komploculara karşı Turhan’ın yanında yer almaya karar verirler.</span></p>
				<p class="paragraf"><span>Böylece, iki taraf da karşılaşmak için tertiblerini almış bulunuyorlardı. O gece iftardan sonra herkes odalarına çekilip rahatta iken Turhan Sultan’ın adamları, yalınkılıç lala Süleyman Ağa’nın yanına gelip toplandılar, hep birlikte “sel gibi” gelip dövüşmek üzere saf bağladılar. Kösem’in 300 kadar ağalarla adamları da ellerinde kılıç gece gündüz Kösem’in dairesi etrafında nöbette ve odalarda gizlenmiş bekliyorlardı. </span></p>
				<p class="paragraf"><span>İç-oğlanlarının başı bâbussaâde ağası (kapuağası) gürültüyü işitip komplocuların karşısına çıktı, “Nedir bu gürültü?” dediğinde, “Pâdişahımızdan Büyük Vâlide’yi isteriz” demek cesaretini gösterdiler. Kapuağası hemen çocuk pâdişahın huzuruna çıkıp durumu anlattı; pâdişah, “Her biri odalarına dağılsınlar” diye emretti. Gelenler, “Elbette Vâlide’yi [Kösem’i] isteriz, yoksa hepimiz ölmeye hazırız” diye ayak dirediler. Pâdişahın özel odası olan hâs-odanın başağası Kösem’in adamı idi. Küçük pâdişah komplocuların saldırıda bulunmalarından korkup hâs-odaya sığınmış idi, fakat Kösem’in adamı hâs-odabaşının komplocularla beraber olduğu biliniyordu; durumdan habersiz gibi karşı çıkarak, “Ağalar ayıptır hiç adam velinimeti [pâdişah] üzerine hurûc [isyan] eder mi, dağılın” diye öğütte bulunmak istedi, elindeki değnek ile işaret yapınca hâs-oda oğlanları hep birlikte üzerine yürüyüp baş ağayı ortalarına aldılar, kılıç darbeleriyle paraladılar. </span></p>
				<p class="paragraf"><span>Katiller bu sefer önlerinde Turhan’ın adamı lala Süleyman Ağa olduğu halde büyük vâlide Kösem’in dairesi üzerine yürüdüler. Kösem’in dairesi önünde kapı-oğlanı, başlarında mücevveze külâhları bir grup hadımlarla duruyordu, gelenlere karşı koymak istediler, Süleyman Ağa, “Vurun şunları” diye emredince, baş-kapı oğlanını kılıç darbeleriyle paraladılar, kalanlarını kaçırdılar ve “Vâlide-i muazzama”nın odası önüne geldiler. Vâlide, dışarıdaki gürültüyü işitince kendisini korumak üzere yeniçeriler geldi sandı ve yüksek sesle nöbetçilere, “Geldiler mi?” diye bağırdı. </span></p>
				<p class="paragraf"><span>O sırada lala Süleyman Ağa, kapı dehlizlerine girmişti, “Belî [evet] geldiler, taşraya buyrun” diye Kösem’e yanıt verdi. Vâlide o zaman gelenlerin kim olduğunu anladı, can korkusuyla odalar tarafına kaçıp gizlenmek istedi. Gizli odalardan birine girip dolap üzerinde bir </span><span class="char-style-override-13">gurfe</span><span>de</span><span class="char-style-override-13"> </span><span>(gizli üst hücre) gizlendi. Ama “kaderden kaçınılmaz”, gelen kalabalık Süleyman Ağa’nın arkasından odaya doldular, aramada sultanlık işareti bir alâmete (</span><span class="char-style-override-13">melike-i kidafe şiârı</span><span>) rastladılar, Kösem’i eteğinden ve yanlarından tutup aşağı indirdiler. Küçük Mehmed derlerdi, dev gibi bir adam, kılıcıyla birbiri arkasından darbeler vurdu, asılı perdelerden birinin ipini kesip Kösem’in boğazına geçirerek, “Boğup şehîd eyledi”. Boğulma sırasında ağız ve burunlarından kan fışkırıp katilin eline ve elbisesine bulaştı. Kösem son nefesini verince üzerindeki mücevherat ve odasının eşyası yağmaya uğradı.</span><span class="dipnot"><a class="footnote-link" href="#footnote-225-351" id="footnote-225-351-backlink">351</a></span></p>
				<p class="paragraf"><span>Kösem’in yıllar boyu topladığı sayısız değerli eşya ve cevâhir, pâdişah hazinesine alındı. Mercan Çarşısı’nda yaptırdığı Vâlide Hanı’nda bulunan yirmi sandık altın flori de hazineye gönderildi. Kösem hayatta iken kendisine Anadolu ve Rumeli’de beş hâssın geliri verilmiş, voyvodalara iltizamla verilip her birinden gelen ellişer bin guruş –ki hepsinin toplamı 250.000 </span><span class="char-style-override-13">riyal </span><span>guruştur– hazineye aktarıldı. Eyâletlerdeki bu gelirleri vâlidenin kethüdaları, reâyadan her türlü zorbalıkla çeker, çaresiz reâya korkularından vâlideye bildiremezlermiş.</span><span class="dipnot"><a class="footnote-link" href="#footnote-225-352" id="footnote-225-352-backlink">352</a></span><span> Naîmâ kaynağının şu notu ilginçtir: “Vâlide-i muazzama”, hayrata harcamalardan vazgeçmiş olsa bile, devlet gelirlerini kontrolleri altında tutan “mütegallibe ağaların yağmasına ne demeli?” “Vâlide-i muhtereme gibi bir sâhibetü’l-hayrât devletlü ol bî-insâf mutasallıbların [ocak ağaları?] uğruna şehîd oldu.” “Ağaların kahr u istilâsı ve mütegallibîn cem’iyyetlerinin inhilâli” esnaf isyanıy</span><span>la mümkün olmuştur.</span><span class="dipnot"><a class="footnote-link" href="#footnote-225-353" id="footnote-225-353-backlink">353</a></span></p>
				<p class="paragraf"><span>Sarayda Kösem’in katliyle son bulan olaylar geçerken, yeniçeri ağası sarayında toplantı halindeki ocak ağaları cuntasından Veziriâzam Siyavuş Paşa’ya bir defter geldi, Enderun’dan olaya karışanların, Kösem’i katleden hadımların adları isteniyordu. Paşa geceleyin bir </span><span class="char-style-override-13">telhîs </span><span>ile vaziyeti pâdişaha arz etti. Ocak ağalarının adamını haremde, çekilmiş kılıçlarla karşıladılar. Ocak ağalarının yanlarına dönen adamları, sarayda olup bitenleri anlatıp, “İş işten geçti… Vâlide’nin işi bitti” diye haber verdiler. Ağalar, dehşet içinde ne yapacaklarını görüşmek üzere toplantı yaptılar. </span></p>
				<p class="paragraf"><span>Öte yanda Kösem’i katleden lala Süleyman Ağa, veziriâzamı bularak olup biteni anlattı. Siyavuş Paşa memnundu, “Kötüler cezalarını bulur” dedi. Büyük vâlideye yardımcı olanlar derhal idam olundu. Herkes, ocak ağalarıyla bir olup devlete sahip çıkan Kösem’in bu şekilde ortadan kalkmasından memnun idi.</span><span class="dipnot"><a class="footnote-link" href="#footnote-225-354" id="footnote-225-354-backlink">354</a></span><span> Şimdi duruma Veziriâzam Siyavuş ile Turhan ve Lala Süleyman hâkim idi. Saray ve pâdişah, ağaların bir saldırısına karşı korunma altına alındı. Peygamberin bayrağı çıkarılıp dikildi. Veziriâzam yeni bir müfti atayıp ağaların âsî oldukları ilân olundu. Ocak ağaları, pâdişaha isyan etmiş sayıldı ve yakalanmaları için tertibat alındı.</span><span class="dipnot"><a class="footnote-link" href="#footnote-225-355" id="footnote-225-355-backlink">355</a></span></p>
				<p class="paragraf"><span>Şehirde münâdîler dolaşıp halkı Sancak-i Şerîf altına çağırıyordu. “Ağaların tahakkümü altında ayaklar altına düşen “ahâli-i şehr” ve silâh kullanabilen herkes, sarayı ocak ağalarına karşı korumak üzere dalga dalga geliyordu. Asker ocakları, yeniçeri ve sipahiler de pâdişahı ve sarayı korumaya geldiler. Yeniçeri ağası ve öteki ocak ağaları değiştirildi. Yeni ağalara şehirde kol gezmek emri verildi. </span></p>
				<p class="paragraf"><span>Yeniçeri ocağının Sancak-i Şerîf altında saray tarafına geçmesi karşısında cunta çaresiz kaldı. Ulemâ başta asker, ocak ağalarına karşı saraya yöneldi. Çaresiz kalan cunta ağaları umutsuzluk içinde korkunç kararlar almaktan çekinmediler, “Şehri birkaç yerden ateşe verelim, yağmaya izin verelim” dediler. Ama kimse onların yanına gelmedi, yalnız kaldılar. Âsî ocak ağalarından her biri bir tarafa kaçtı. Bektaş Ağa, Kara Çavuş, Çelebi Kethûda-bey birer birer yakalanıp idam olundu. Bu arada onların seçtiği Şeyhülislâm Abdülaziz Efendi de sürgüne gönderildi.</span><span class="dipnot"><a class="footnote-link" href="#footnote-225-356" id="footnote-225-356-backlink">356</a></span><span> Özetle, Esnaf İsyanı’yla başlayan İstanbul halkının ayaklanması, Kösem’le beraber Ocak Ağaları Cuntası’na son verdi, “Ağaların devleti muzmahil oldu.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-326-backlink" id="footnote-225-326">326</a>	<span class="char-style-override-13">Fezleke</span><span>’den özetle, </span><span class="char-style-override-13">Nâimâ</span><span>, V, s. 27-34.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-327-backlink" id="footnote-225-327">327</a>	<span>Z. Aycibin, “Fezleke – Tahlil ve Metin”</span><span class="char-style-override-13">, Doktora Tezi</span><span>, Mimar Sinan Üniversitesi, Sosyal Bilimler Enstitüsü, İstanbul, 2007, c. II, s. 1072-73; </span><span class="char-style-override-13">Nâimâ</span><span>, V, s. 31.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-328-backlink" id="footnote-225-328">328</a>	<span class="char-style-override-13">Nâimâ</span><span>, IV, s. 462. Nâimâ’nın genel kaynağı Şârihülmenârzâde’nin kayıp tarihidir. Nâimâ, genelde “müverrih der ki” diye ondan aktarır.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-329-backlink" id="footnote-225-329">329</a>	<span class="char-style-override-13">Nâimâ</span><span>, V, s. 14.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-330-backlink" id="footnote-225-330">330</a>	<span>Osmanlı toplumunda pâdişahların yüksek sınıf idarecilerin kültür adamları </span><span class="char-style-override-13">zarîfler </span><span>ile </span><span class="char-style-override-13">‘işret </span><span>meclisleri çok eski bir geleneğe dayanır, bkz. H. İnalcık, </span><span class="char-style-override-13">Hâs-Bağçede ‘Ayş u Tarab, Nedimler, Şairler, Mutribler</span><span>,</span><span class="char-style-override-13"> </span><span>İstanbul, 2010.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-331-backlink" id="footnote-225-331">331</a>	<span class="char-style-override-13">Nâimâ</span><span>, V, s. 46.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-332-backlink" id="footnote-225-332">332</a>	<span>Melek Ahmed Paşa valiliğinde Bagdad’dan yılda 100 kîse (10 milyon) akça destek gelmekte idi.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-333-backlink" id="footnote-225-333">333</a>	<span class="char-style-override-13">Nâimâ</span><span>, V, s. 47.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-334-backlink" id="footnote-225-334">334</a>	<span class="char-style-override-13">Fezleke</span><span>’den naklen, </span><span class="char-style-override-13">Nâimâ</span><span>, V, s. 38-39; esnaf ve yeniçeri üzerine C. Kafadar, “Yeniçeri-Esnaf Relations, Solidarity and Conflict”, </span><span class="char-style-override-13">Yüksek Lisans Tezi</span><span>, McGill University, Kanada, 1981.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-335-backlink" id="footnote-225-335">335</a>	<span>Karaçelebizâde Abdülaziz,</span><span class="char-style-override-13"> Ravzatü’l-Ebrâr Zeyli, (1647-1658) – Tahlil ve Metin</span><span>, N. Kaya, Ankara, 2003, s. 52-54. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-336-backlink" id="footnote-225-336">336</a>	<span class="char-style-override-13">Ravzatü’l-Ebrar Zeyli</span><span>, s. 54.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-337-backlink" id="footnote-225-337">337</a>	<span class="char-style-override-13">Ravzatü’l-Ebrar Zeyli</span><span>, s. 56.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-338-backlink" id="footnote-225-338">338</a>	<span>Atamadan sonra şeyhülislâmın makamına getirilmesi merasiminin ayrıntıları bkz. </span><span class="char-style-override-13">Ravzatü’l-Ebrar Zeyli</span><span>, s. 55-60.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-339-backlink" id="footnote-225-339">339</a>	<span>“Medâr-i hall u ‘akd-i umûr-i dünyâ” (</span><span class="char-style-override-13">Ravzatü’l-Ebrar Zeyli</span><span>, s. 61).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-340-backlink" id="footnote-225-340">340</a>	<span>İsyan eden Hasan Ağa olayı için bkz. </span><span class="char-style-override-13">Nâimâ</span><span>, V, s. 83-89.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-341-backlink" id="footnote-225-341">341</a>	<span class="char-style-override-13">Nâimâ</span><span>, V, s. 89.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-342-backlink" id="footnote-225-342">342</a>	<span class="char-style-override-13">Ravzatü’l-Ebrar Zeyli</span><span>, s. 63-64.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-343-backlink" id="footnote-225-343">343</a>	<span>Celâlî Hasan’ın yanına gitmelerinden şüphelenen yüz kişi katlolunmuştu (</span><span class="char-style-override-13">Ravzatü’l-Ebrar Zeyli</span><span>, s. 67).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-344-backlink" id="footnote-225-344">344</a>	<span>Esnafın ayaklanması, öteki kaynaklarda olduğu gibi, Abdülaziz’de de (</span><span class="char-style-override-13">Ravzatü’l-Ebrar Zeyli</span><span>, s. 67-68) kanunsuz vergiler ve esnafın şikâyetlerine vezirin sert tepkisi sonucu gösterilmiştir. Abdülaziz şeyhülislâm sıfatıyla veziri uyarmıştı.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-345-backlink" id="footnote-225-345">345</a>	<span class="char-style-override-13">Ravzatü’l-Ebrar Zeyli</span><span>,</span><span class="char-style-override-13"> </span><span>s. 68.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-346-backlink" id="footnote-225-346">346</a>	<span class="char-style-override-13">Ravzatü’l-Ebrar Zeyli</span><span>,</span><span class="char-style-override-13"> </span><span>s. 70.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-347-backlink" id="footnote-225-347">347</a>	<span class="char-style-override-13">Ravzatü’l-Ebrar Zeyli</span><span>, s. 72.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-348-backlink" id="footnote-225-348">348</a>	<span class="char-style-override-13">Ravzatü’l-Ebrar Zeyli</span><span>,</span><span class="char-style-override-13"> </span><span> s. 72-73.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-349-backlink" id="footnote-225-349">349</a>	<span>Devamı için bkz. </span><span class="char-style-override-13">Nâimâ</span><span>, V, s. 97-106. Nâima Şârihülmenârzâde ve </span><span class="char-style-override-13">Fezleke</span><span>’yi kullanır, bunlar olayların göz tanıklarıdır, bkz. c. V. s. 101. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-350-backlink" id="footnote-225-350">350</a>	<span>Olayların tanığı Şârihülmenârzâde Ahmed Efendi ayrıntılı kayıtları, Nâimâ tarafından, </span><span class="char-style-override-13">müvverih </span><span>der ki diye nakledilmiştir. Ahmed Efendi’nin metni bir yangında yanmıştı. Nâimâ ona ait metinleri değiştirmeden aktarmaktadır. Kösem’in katline dair parça, </span><span class="char-style-override-13">Nâimâ,</span><span> V, s. 107-115’te “bi-’aynihi” aktarmıştır.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-351-backlink" id="footnote-225-351">351</a>	<span>Kösem’in katline dair ayrıntılı bir rivâyeti Paul Rycaut nakleder: </span><span class="char-style-override-13">Present State of the Ottoman Empire</span><span>,</span><span class="char-style-override-13"> </span><span>(ilk</span><span class="char-style-override-13"> </span><span>baskısı Londra, 1670) New York, 1971; ayrıca </span><span class="char-style-override-13">The Travel Diary of Robert Bargrave, Levant Merchant, 1647-1656, </span><span>yay. M. G. Brennan, Londra, 1999.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-352-backlink" id="footnote-225-352">352</a>	<span>Kösem ve yandaşlarının devlet malını yağmaları hakkında bkz. </span><span class="char-style-override-13">Nâimâ</span><span>, V, s. 113-115.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-353-backlink" id="footnote-225-353">353</a>	<span class="char-style-override-13">Nâimâ</span><span>, V, s. 115.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-354-backlink" id="footnote-225-354">354</a>	<span class="char-style-override-13">Nâimâ</span><span>, V, s. 117-119.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-355-backlink" id="footnote-225-355">355</a>	<span>Olayların gelişimi için </span><span class="char-style-override-13">Nâimâ</span><span>, V, s. 120-135; kuşkusuz sarayda veziriâzamla Turhan Vâlide beraber hareket etmekte idiler. Vakanüvîs (Şârihülmenârzâde?) onun adını anmaktan çekinir.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-356-backlink" id="footnote-225-356">356</a>	<span class="char-style-override-13">Nâimâ</span><span>, V, s. 135-148.</span></p>
					</div>
				</div>
			</div>
		</div>
	</body>
</html>