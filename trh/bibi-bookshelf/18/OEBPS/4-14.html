<html xmlns="http://www.w3.org/1999/xhtml">
	<head>
		<title>4-14.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-14.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-10">Osmanlı Pâdişahı, Pâdişahlık </p>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-16" xml:lang="en-GB"/>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Bin yıllık Orta-Doğu geleneğini izleyen Osmanlı devlet düzeni saltanatın, otoritenin yüksek karar birliği ve dokunulmazlığı inancına dayanır; pâdişah, </span><span class="char-style-override-13" xml:lang="tr-TR">mâlikü’l-mülk</span><span xml:lang="tr-TR">’tür. Ülkenin, devletin tek sahibidir. Bu prensip korunduğu sürece devlet düzeni kargaşadan korunmuş olur. Osmanlı devlet düzeninde her karar son kertede, pâdişahın mutlak “emr ü fermânı” olarak çıkar.</span><span class="dipnot" xml:lang="tr-TR"><a class="footnote-link" href="#footnote-225-50" id="footnote-225-50-backlink">50</a></span><span xml:lang="tr-TR"> </span><span class="char-style-override-13" xml:lang="tr-TR">Küttâb</span><span xml:lang="tr-TR">’ın –bürokratların– usûlünce formüle ettikleri fermânlar daima “fermân men-lehülemrindir” (karar emir sahibinindir) formülü ile son bulur. </span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Pâdişah, mutlak otoritesini, gerçek hayatta </span><span class="char-style-override-13" xml:lang="tr-TR">vekîl-i mutlak</span><span xml:lang="tr-TR">ı veziriâzama (sadrazam) bırakmıştır. Önemli kararlar, pâdişahın bizzat eliyle yazdığı fermân yani </span><span class="char-style-override-13" xml:lang="tr-TR">hatt-i hümâyûn</span><span xml:lang="tr-TR"> ile verilir. Pâdişah bizzat bulunmadığı seferlerde, idam cezaları da dahil, mutlak icra yetkisini özel bir fermânla </span><span class="char-style-override-13" xml:lang="tr-TR">serdâr-i ekrem</span><span xml:lang="tr-TR"> sıfatı verilen veziriâzama devreder. Bunun sembolü olarak veziriâzama kişisel mührünü (</span><span class="char-style-override-13" xml:lang="tr-TR">möhr-i şerîf</span><span xml:lang="tr-TR">) verir, veziriâzam bunu devamlı koynunda saklar. Mührün geri alınması vekâletin sonunu gösterir. Veziriâzam, pâdişah adına mutlak otorite sahibidir, </span><span class="char-style-override-13" xml:lang="tr-TR">vekîl-i saltanat</span><span xml:lang="tr-TR">tır</span><span class="char-style-override-13" xml:lang="tr-TR">.</span><span xml:lang="tr-TR"> Özel beceriler isteyen mâliye (bâb-i defterî, defterdârlık) özerk olmakla beraber, kararları veziriâzama sunmak, onun onayını almak zorundadır. Bu temel devlet düzeni, özellikle III. Murad’ın (1574–1595) sorumsuz idaresi zamanından başlayarak bozulmuştur. Kararların uygulanması, belli bir düzen içinde </span><span class="char-style-override-13" xml:lang="tr-TR">küttâb</span><span xml:lang="tr-TR">ın –bürokratların– işidir. Bürokrasi, “dâire-i adâlet” formülüyle özetlenen pratik bir devlet-adâlet felsefesine göre hareket eder. Pâdişahı öven yazılar, her şeyden önce onun </span><span class="char-style-override-13" xml:lang="tr-TR">âdil</span><span xml:lang="tr-TR"> olduğu noktasını belirtirler.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Osmanlı devlet sisteminde bu düzen, özellikle Fâtih Sultan Mehmed (1451–1481) döneminden beri yürürlüktedir. Devlet işleri pâdişahın doğrudan kontrolü altındadır. Bürokrasi tarafından formüllendirilen her emir mutlaka pâdişah emri olarak çıkar. Çünkü devleti kuran, devletin (mülkün) sahibi pâdişahtır. Tanrı’nın devleti ona bağışladığına inanılır. Pâdişahlık Tanrı’nın bir bağışıdır. Otoritenin kaynağı Tanrı’dır. Onun dışında hiçbir siyasî otorite sahibi olamaz. Osmanlı Devleti’nde bu prensip o kadar derinliğine yerleşmiştir ki, bir pâdişah ölünce onun hayatında yaptığı bütün tasarruflar, atamalar düşer, hânedândan yerine geçen halefi berâtları yenilemezse, vezir, vali hiç kimse icra yetkisine sahip değildir, icraatları meşrû sayılmaz. Kanunî’nin ölümü (1566) ile bu tip mutlak pâdişah otoritesini temsil edemeyen pâdişahların (1566–1603 döneminde II. Selim, III. Murad, III. Mehmed) tahta gelmesi üzerine Osmanlı tarihinde otorite birliğinde dağınıklık ve sorumsuzluk dönemi başlamıştır. Bu kargaşa dönemini eleştiren deneyimli bürokratlar (Selânikî, Mustafa Âlî, Ayni’ Ali ve </span><span class="char-style-override-13" xml:lang="tr-TR">Kitâb-i Müstetâb </span><span xml:lang="tr-TR">yazarı) başlıca şu sorun üzerinde durmuşlardır: Birtakım sorumsuz </span><span class="char-style-override-13" xml:lang="tr-TR">nedîm-musâhib</span><span xml:lang="tr-TR">lerin veya şeyhlerin müdahalesiyle pâdişahın –ve vekili veziriâzamın– mutlak otoritesi prensibi uygulanmamıştır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Veziriâzamın pâdişahın mutlak vekîli olduğu hükmü </span><span class="char-style-override-13" xml:lang="tr-TR">Fâtih Kanûnnâmesi</span><span xml:lang="tr-TR">’nde şöyle belirtilmiştir: “Bilgil ki, evvelâ vüzerâ ve ümerânın vezîr-i a’zam başıdır, cümlenin ulusudur; cümle umûrun vekîl-i mutlakıdır.” Pâdişahların doğrudan doğruya Dîvân</span><span class="char-style-override-13" xml:lang="tr-TR"> </span><span xml:lang="tr-TR">toplantılarına başkanlık yapmadığı dönemde son kararı almak için Dîvân üyeleri pâdişaha ‘Arz-Odası’nda işleri arz ederlerdi. Dîvân üyeleri vezir ve kumandanların belli günlerde ‘Arz-Odası’nda pâdişah huzuruna çıkarak Dîvân kararlarını arz</span><span class="char-style-override-13" xml:lang="tr-TR"> </span><span xml:lang="tr-TR">etmeleri ve son kararı pâdişahtan almaları suretiyle pâdişahın mutlak kontrolü yerine getirilirdi, bu merâsim bir geleneği yerine getirmekten ibaret ise de, önemli işler üzerinde yüksek otorite sahibine müdahale ve son kararı verme olasılığı sağlanmış olurdu. Olağanüstü durumlarda pâdişah devlet büyüklerini, ulemâyı, bürokratları, kumandanları genel bir toplantıya, </span><span class="char-style-override-13" xml:lang="tr-TR">meşveret </span><span xml:lang="tr-TR">meclisine çağırır, alınan kararların pâdişahca tasdik edilmesi gerekirdi. Bazen bağlayıcı olması için karara ulemâ tasdikiyle yemin verilirdi.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Pâdişah için ikinci bir kontrol yolu, önemli işler hakkında pâdişaha </span><span class="char-style-override-13" xml:lang="tr-TR">telhîs </span><span xml:lang="tr-TR">sunmak ve onun hatt-i hümâyûnunu, emrini almakla gerçekleşirdi (Ekler’de Topkapı Sarayı Arşivi’nden çeşitli telhîsler verilmiştir). Pâdişahın onayını almak üzere telhîs,</span><span class="char-style-override-13" xml:lang="tr-TR"> </span><span xml:lang="tr-TR">bir keseye konup mühürlenir ve </span><span class="char-style-override-13" xml:lang="tr-TR">telhîs kesesi </span><span xml:lang="tr-TR">pâdişaha gönderilir. Pâdişahın onayını içeren telhîs</span><span class="char-style-override-13" xml:lang="tr-TR">, telhîsci ağa </span><span xml:lang="tr-TR">tarafından paşa kapısına, veziriâzama götürülür, teslim olunurdu. Kimi zaman pâdişah kendisi bir iş veya sorun hakkında doğrudan yazılmış bir yazı gönderir, ondan telhîs isterdi. En yüksek düzeyde kararlar, bu yolla alınırdı. Birçok telhîs,Topkapı Sarayı Arşivi’nde saklanmış olup bazıları paşaların telhîs mecmualarında bize kadar gelmiştir.</span><span class="dipnot" xml:lang="tr-TR"><a class="footnote-link" href="#footnote-225-51" id="footnote-225-51-backlink">51</a></span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Ünlü Alman sosyoloğu Max Weber, devletler tipolojisinde Osmanlı hükümdarlığını, kanûnlar üzerinde erk sahibi müstebit otokrasi olarak tespit eder ve bu özel devlet tipine </span><span class="char-style-override-13" xml:lang="tr-TR">sultanizm</span><span xml:lang="tr-TR"> terimini uygun bulur.</span><span class="dipnot" xml:lang="tr-TR"><a class="footnote-link" href="#footnote-225-52" id="footnote-225-52-backlink">52</a></span><span xml:lang="tr-TR"> Osmanlı pâdişahı mutlak iktidar sahibidir, doğrudur. Fakat tarihî bir gerçektir ki, pâdişahın iktidarını, İslâmî </span><span class="char-style-override-13" xml:lang="tr-TR">Şerîat</span><span xml:lang="tr-TR">, ataların koyduğu </span><span class="char-style-override-13" xml:lang="tr-TR">kanûnnâmeler </span><span xml:lang="tr-TR">ve geleneksel adâlet prensibi sınırlandırmıştır. XVII. yüzyılda iki pâdişahın katli, asker ve esnaf isyanları bu esaslar ileri sürülerek meşrûlaştırılmış, ayaklanmalarda Şerîat’ın temsilcisi ulemâ, hareketi meşrûlaştırmaları için daima fetvâlarıyla önde görülmüştür. </span><span class="char-style-override-13" xml:lang="tr-TR">Lâyiha </span><span xml:lang="tr-TR">sunan bürokratlar daim </span><span class="char-style-override-13" xml:lang="tr-TR">kanûn-i kadîm </span><span xml:lang="tr-TR">ve </span><span class="char-style-override-13" xml:lang="tr-TR">adâlet </span><span xml:lang="tr-TR">prensipleri üzerinde durmuşlardır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">XVII. yüzyılda asker ocaklarının, hatta halkın, Ayak Dîvânı’nda pâdişah huzuruna çıkarak önemli kararlar alındığı görülür. Eskiden önemli davalarda pâdişahlar, doğrudan doğruya Dîvân toplantılarına başkanlık ederler ve son karar onun sözüyle alınırdı. Bu âdet terk olunduğu zaman da Dîvân’da perde ile örtülü pencere arkasında onun daima hazır bulunduğu düşünülürdü. Kanunî Süleyman önemli işler görüşülürken daima perde arkasından dinler ve son kararı kendisi verirdi. Bu önemli kural kendisinden sonra gelen üç pâdişah zamanlarında gözetilmemiştir. Fâtih döneminden başlayarak Dîvân’da alınan kararlar, Bâbussaâde arkasındaki ‘</span><span class="char-style-override-13" xml:lang="tr-TR">Arz-Odası</span><span xml:lang="tr-TR">’nda kendisine sunulur ve onayı alınırdı. Âdil bir pâdişahtan zaman zaman doğrudan doğruya reâya ile temasa geçmesi istenirdi. Ayasofya Câmii’nde namaz günleri veya bir ava çıkışta pâdişah halktan </span><span class="char-style-override-13" xml:lang="tr-TR">rik’a </span><span xml:lang="tr-TR">(dilekçe) kabul ederdi. Osmanlı pâdişahları bunu daima önemle yerine getirmişlerdir.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Pâdişahın son karar mercii ve veziriâzamın onun mutlak vekîli olması kuralı, Kanunî’den sonra gelen pâdişahlar döneminde ihmâl olunmuştur. İdarede düzensizlikler hakkında XVI. yüzyıl sonları XVII. yüzyıl başlarında </span><span class="char-style-override-13" xml:lang="tr-TR">lâyiha</span><span xml:lang="tr-TR"> (rapor) veren bürokratlar tarafından, bu temel kuralın terk olunmuş bulunması idarede kargaşanın başlıca nedeni sayılmıştır. Onlar, devlet işlerinde önemli kararların sarayda pâdişaha yakın sorumsuz kişiler, musâhib-nedîmler, vâlide sultanlar, müneccimler, pâdişah hocaları, şeyhler tarafından verildiğini; sonuçta hazinenin, </span><span class="char-style-override-13" xml:lang="tr-TR">hâs </span><span xml:lang="tr-TR">ve timarların, kadılıkların yağma edildiğini belirtirler. Bu gözlem tam gerçeği yansıtır; eski düzen, eski kanûn ve nizâm, </span><span class="char-style-override-13" xml:lang="tr-TR">Devlet-i ‘Aliyye’</span><span xml:lang="tr-TR">nin</span><span class="char-style-override-13" xml:lang="tr-TR"> </span><span xml:lang="tr-TR">temel direği yıkılmıştı</span><span xml:lang="tr-TR">r.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Kanunî’den sonra II. Selim (1566–1574) çoğu vaktini </span><span class="char-style-override-13" xml:lang="tr-TR">işret meclislerinde</span><span xml:lang="tr-TR">,</span><span class="dipnot" xml:lang="tr-TR"><a class="footnote-link" href="#footnote-225-53" id="footnote-225-53-backlink">53</a></span><span xml:lang="tr-TR"> hamam âlemlerinde geçiren bir pâdişah olarak tanınır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Gelenekçi tarihçiler, Osmanlı Devleti’nin bu dönemde kargaşaya düşmesini III. Murad (1574–1595) döneminden başlatmakta haklı görünmektedirler. Modern tarihçi, anarşi ve çöküşün gelişinde genel ekonomik koşulları, özellikle Avrupa’da bilim ve teknolojide, taktik ve silâhlarda meydana gelen ilerlemeyi, Askerî Devrim’in yıkıcı etkilerini birinci derecede dikkate almak zorundadır.</span><span class="dipnot" xml:lang="tr-TR"><a class="footnote-link" href="#footnote-225-54" id="footnote-225-54-backlink">54</a></span><span xml:lang="tr-TR"> Osmanlı devlet sisteminde tek ve mutlak otorite kaynağı olan pâdişahlıkta meydana gelen bozulmayı, kötüye gidişin temel etkenlerinden biri olarak hesaba katmak gereği ortadadır. Özellikle, Avrupa Askerî Devrimi, Osmanlılarda halktan tüfekli askerî birliklerin, sekban ve sarıcaların ortaya çıkması yapısal değişiklikler getiren temel değişmelerden başlıcasıdır.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">Burada özellikle belirtmeye çalıştığımız nokta, pâdişahın mutlak otoritesi, tüm imparatorluk çatısını tutan kilit taşıdır; 1574–1623 döneminde bu temel kural etkisini yitirmiştir. Tek ve mutlak pâdişah otoritesinin gevşemesiyle beraber, 17. yüzyılda geleneksel yapıda meydana gelen temel değişiklikler şunlardır:</span></p>
				<p class="No-Paragraph-Style para-style-override-17" xml:lang="en-GB"/>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">I. Şehzâdelerin sancağa gönderilmesi yönteminin kalkması; haremde bir dairede hapis tutulmasına dayanan </span><span class="char-style-override-13" xml:lang="tr-TR">kafes</span><span xml:lang="tr-TR"> sistemi sonucu tipik Osmanlı pâdişahının kaybolması.</span></p>
				<p class="No-Paragraph-Style para-style-override-17" xml:lang="en-GB"><span xml:lang="tr-TR">II. III. Murad (1574–1595) döneminde pâdişah, harem kadınlarına bağımlı hale düşmüştür. Sultan Murad üzerinde nüfuz sahibi kadınlar başta, Vâlide Sultan Nûrbânû, onun ölümünden sonra pâdişahın hâsekisi Venedikli Safiye, pâdişahın kız kardeşi Sokollu’nun eşi Esmâ Sultan ve pâdişaha câriyeler sunan Canfedâ Hatun,</span><span class="dipnot" xml:lang="tr-TR"><a class="footnote-link" href="#footnote-225-55" id="footnote-225-55-backlink">55</a></span><span xml:lang="tr-TR"> haremin başı vâlide sultanlar pâdişahlar üzerinde hâkim hatunlar olmuş, genel politikada ağır basan bir rol sahibi olmuşlardır (</span><span class="char-style-override-13" xml:lang="tr-TR">Tagallüb-i Nisvân</span><span xml:lang="tr-TR">).</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-50-backlink" id="footnote-225-50">50</a>	<span>Bkz. H. İnalcık, “Osmanlı Pâdişahı”, </span><span class="char-style-override-13">AÜ SBF Dergisi XIII</span><span> (1958), s. 68-79.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-51-backlink" id="footnote-225-51">51</a>	<span>Önemli devlet işleri üzerinde veziriâzam telhîs örneklerinin bir kısmı C. Orhonlu tarafından yayımlanmıştır: </span><span class="char-style-override-13">Osmanlı Tarihine Âid Belgeler: Telhîsler (1597-1607)</span><span>, İstanbul, 1970, telhîs hakkında s. XVII-XXIX. Bu ciltte yer alan Ekler bölümünde Topkapı Sarayı Arşivi’nden çıkardığımız telhîsleri yayımlamaktayız. Birçok telhîs mecmuaları bize kadar gelmiştir, bir listesi Orhonlu tarafından yayımlanmıştır (</span><span class="char-style-override-13">a.g.e.</span><span>, s. XXV-XXII).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-52-backlink" id="footnote-225-52">52</a>	<span>H. İnalcık “Comments on ‘Sultanism’: Max Weber’s Typification of the Ottoman Policy”, </span><span class="char-style-override-13">Princeton Papers</span><span>, I (1992), s. 69-72.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-53-backlink" id="footnote-225-53">53</a>	<span>İşret meclisleri üzerine bkz. H. İnalcık, </span><span class="char-style-override-13">Has-Bağçe’de ‘Ayş u Tarab</span><span>,</span><span class="char-style-override-13"> </span><span>İstanbul, 2012.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-54-backlink" id="footnote-225-54">54</a>	<span>Bu sorular için üçüncü cildin Ek’inde “Military and fiscal Transformation, 1600-1700” adlı makaleye ve aynı ciltteki “Askeri ve Mâlî Dönüşüm” bölümüne bakınız.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-55-backlink" id="footnote-225-55">55</a>	<span>Pedani, “Safiye’s Household and Venetian Diplomacy”.</span></p>
					</div>
				</div>
			</div>
		</div>
	</body>
</html>