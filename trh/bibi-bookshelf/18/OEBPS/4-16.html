<html xmlns="http://www.w3.org/1999/xhtml">
	<head>
		<title>4-16.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-16.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-12">Siyâsetnâmelerde İdeal Pâdişah: Âdil Pâdişah</p>
				<p class="Basic-Paragraph-2" xml:lang="en-GB"><span>Hint-İran geleneksel devlet idaresi teorisi, </span><span class="char-style-override-13">adâlet dairesi </span><span>denilen bir formülde özetlenmiştir. Teori </span><span class="char-style-override-13">andarznâme / nasîhatnâme </span><span>adı altında hükümdarlara ve idare başındakilere, sürekli ve mutlu bir egemenlik sağlamanın koşullarını özetler; bu kurallara bağlılık, etik prensiplerden hareket eder, fakat son kertede amaç, sürekli siyasî egemenliği garanti etmektir. </span></p>
				<p class="Basic-Paragraph-2" xml:lang="en-GB"><span>İslâm devlet idaresi geleneğinde bu yaklaşım, </span><span class="char-style-override-13">nasîhatnâme </span><span>veya </span><span class="char-style-override-13">siyâsetnâme </span><span>adı altında (Nizâmülmülk’ün </span><span class="char-style-override-13">Siyâsetnâme’</span><span>si,</span><span class="char-style-override-13"> </span><span>Yusuf Hâs Hâcib’in </span><span class="char-style-override-13">Kutadgu Bilig </span><span>adlı eseri, Gazalî’nin </span><span class="char-style-override-13">Kimyâ-yi Sa’âdet</span><span>’i bu yolda yazılmış eserlerdendir) yaygın bir edebiyata yol açmıştır. Nasîhatnâme</span><span class="char-style-override-13"> </span><span>tarzının</span><span class="char-style-override-13"> </span><span>Osmanlı edebiyatında en önemli örneği M. Âlî’nin </span><span class="char-style-override-13">Nushatu’s-Selâtîn</span><span>’idir.</span><span class="dipnot"><a class="footnote-link" href="#footnote-225-56" id="footnote-225-56-backlink">56</a></span><span> Nasîhatnâmeler Osmanlı devlet idaresi başındaki bürokratlar için daima izlenen el kitabı niteliğindedir. Nasîhatnâme yalnız Osmanlı siyâset kitaplarında değil, fermânlarda, adâletnâmelerde vazgeçilmez idare kuralları kaynağı olarak tekrarlanır.</span><span class="dipnot"><a class="footnote-link" href="#footnote-225-57" id="footnote-225-57-backlink">57</a></span><span> XVI. yüzyıl sonlarından başlayarak XVII. yüzyılda devleti kalkındırma çabasında olanlar, bu arada ıslahat lâyihası yazan bürokratlar daima bu idare teorisini izleyeceklerdir.</span><span class="dipnot"><a class="footnote-link" href="#footnote-225-58" id="footnote-225-58-backlink">58</a></span><span> </span><span class="char-style-override-13">Adâlet dairesi </span><span>formülüne göre devlet, adâletle idare olunmalıdır. Burada </span><span class="char-style-override-13">adâlet </span><span>özel bir anlam taşır, adâlet</span><span class="char-style-override-13"> </span><span>zayıfı güçlüye karşı korumadır; halk otorite sahipleri karşısında zayıftır, hükümdar otoritesini temsil edenler, güçlüler, valiler, kadılar, beyler, kumandanlar, hükümdarı temsilen aldıkları otoriteyi kötüye kullanabilirler; hükümdarın temel ödevi, bunu önlemektir, yani adâlettir. Adâlet dairesinin tarifi şudur: Adâletle korunan halk, reâya, adâlet</span><span class="char-style-override-13"> </span><span>sayesinde daha çok üretir, böylece vergi kaynakları gelişir, hükümdar güçlü olur, güçlü hükümdar kötülükleri önlemede, adâleti yerine getirmede etkin olur. Reâya, üretim yapan sınıflar, köylü, tüccâr, şehir esnafı iyi korunmaya kavuşmuş, hükümdar da bol bir hazine sayesinde güçlü bir idare ve ordu kurmuş olur.</span><span class="dipnot"><a class="footnote-link" href="#footnote-225-59" id="footnote-225-59-backlink">59</a></span></p>
				<p class="Basic-Paragraph-2" xml:lang="en-GB"><span>İdeal, güçlü devlet, iyi korunmuş reâya sayesinde vardır. Böylece teori, </span><span class="char-style-override-13">adâlet dairesi </span><span>biçiminde ifade edilir. Aslında formül eski çağlardan beri Doğu’daki ve Batı’daki monarşik devlet teorisini özetler. Doğu ve Batı monarşilerinde güçlü devlet, </span><span class="char-style-override-13">adâlet mülkün temelidir </span><span>formülünde ifadesini bulmuştur.</span></p>
				<p class="Basic-Paragraph-2" xml:lang="en-GB"><span>Osmanlı Devleti, üretici sınıfları koruyan mutlak otorite sahibi âdil pâdişah idealini, temel devlet felsefesini, değişmez bir kılavuz olarak uygulamaya çalışıyordu. Osmanlı’da bu ideal devlet idaresi, merkezî mutlak otorite sahibi pâdişahlar döneminde; Klasik Çağ’da (1453–1566) dikkatli bir uygulama alanı bulmuştur. Mutlak otorite sahibi pâdişah tipi, İslâmî sultan, İranî pâdişah ve </span><span class="char-style-override-13">kayser-i Rum </span><span>(Roma imparatoru) unvanlarını benimsemiş olan İstanbul Fâtih’i ile gerçekleşmiştir. XVII. yüzyıl kargaşa döneminde, ıslahat için daima bu görüş gündeme gelecektir.</span></p>
				<p class="Basic-Paragraph-2" xml:lang="en-GB"><span>1600–1650 döneminde birtakım özel koşullar (başlıcaları kafes yöntemi, hânedânın son bulma tehlikesi, tahta çıkan şehzâdelerin çocuk olması) dolayısıyla Osmanlı Devleti’nde klasik pâdişah tipinin kaybolması, devletin başsızlık içine düşmesine neden olmuştur. Çocuk veya dengesiz pâdişahlar döneminde sultanın vekîli olan veziriâzamın otoritesi, vâlide sultanların, nedimlerin, askerin müdahalelerine uğramıştır. Kargaşa döneminde nasîhatnâme</span><span class="char-style-override-13"> </span><span>tarzında sultanlara ıslahat lâyihaları (raporları) sunan bürokratlar başlıca şu noktalar üzerinde dururlar: Sultanın mutlak otoritesini sarayda sorumsuz kişiler, harem kadınları, musâhibler üstlenmiştir. </span></p>
				<p class="Basic-Paragraph-2" xml:lang="en-GB"><span>Tüm sorun şuradadır: Fâtih’in mutlak pâdişah örneği bu dönemde kaybolmuştur. Sarayda pâdişahın yakınındaki hizmet sahiplerinin idare başında pâdişah adına otoriteyi kullanmaları gibi bir düzen ortaya çıkmıştır. </span></p>
				<p class="Basic-Paragraph-2" xml:lang="en-GB"><span>Kadîm (çok eski) Mezopotamya ve İran monarşilerinden beri hükümdar sarayı iki temel bölüme ayrılmıştı: </span><span class="char-style-override-13">Enderun </span><span>(iç saray, </span><span class="char-style-override-13">içre</span><span>) ve </span><span class="char-style-override-13">Bîrun</span><span> (dış saray, </span><span class="char-style-override-13">taşra</span><span>). Pâdişahın günlük yaşamını geçirdiği Enderun, iki ana bölümden, </span><span class="char-style-override-13">harem </span><span>ve </span><span class="char-style-override-13">selâmlık</span><span>’tan oluşur. Pâdişahın dış dünya ile ilişkisi, Enderun’dan Bîrun’a açılan kapıda, </span><span class="char-style-override-13">Bâbussaâde</span><span>’de ve bu kapı arkasındaki ‘</span><span class="char-style-override-13">Arz-Odası</span><span>’nda geçer. Olağanüstü zamanlarda sultanın tahtı Bâbussaâde’de kurulur –1432’de Milano’dan gelen elçileri II. Murad saray kapısında karşılamıştı. </span></p>
				<p class="Basic-Paragraph-2" xml:lang="en-GB"><span>Tüm devlet erkânı taht arkasında yer alır. Bâbussaâde, sarayın en görkemli kapısıdır, üzerindeki yaldızlı kubbe Güneş’i simgeler.</span><span class="dipnot"><a class="footnote-link" href="#footnote-225-60" id="footnote-225-60-backlink">60</a></span><span> Hükümet işleri görülen </span><span class="char-style-override-13">Dîvân-i Hümâyûn</span><span class="dipnot"><a class="footnote-link" href="#footnote-225-61" id="footnote-225-61-backlink">61</a></span><span class="char-style-override-13"> </span><span>devlet hazinesinin yanındaki kubbeler altında yer alır. Dîvân üzerindeki kule, </span><span class="char-style-override-13">Adâlet Kulesi</span><span>,</span><span class="char-style-override-13"> </span><span>yahut </span><span class="char-style-override-13">Cihânnümâ</span><span>,</span><span class="char-style-override-13"> </span><span>sembolik olarak sultanın cihanı, reâyaya yapılan kötülükleri gözettiği adâlet kulesidir.</span></p>
				<p class="Basic-Paragraph-2" xml:lang="en-GB"><span>Enderun’da pâdişahın günlük yaşamını sürdürdüğü bölüm, özel hayatına ait hizmetlerin bulunduğu iç-oğlanlarına ait </span><span class="char-style-override-13">oda</span><span>larla çevrilidir. Burada hadımlar ve iç-oğlanları hizmet görür; iç-oğlanlarının her yedi yılda bir pâdişahı temsilen idarede dış hizmetlere tayinlerine </span><span class="char-style-override-13">çıkma</span><span> denir. </span></p>
				<p class="Basic-Paragraph-2" xml:lang="en-GB"><span>Enderun’da pâdişah kadınlarının yaşadığı </span><span class="char-style-override-13">harem</span><span>,</span><span class="char-style-override-13"> </span><span>sultanın anası vâlide sultanın mutlak otoritesi altında ayrı bir bölümdür. Kanunî Süleyman, Hurrem Sultan’ı Bayezid Meydanı’ndaki </span><span class="char-style-override-13">Eski Saray</span><span>’dan </span><span class="char-style-override-13">Yeni Saray</span><span>’a (Topkapı Sarayı) getirdiği zamandan itibaren haremin bu bölümünde kadınlar</span><span class="char-style-override-13"> </span><span>devlet işlerinde doğrudan doğruya rol oynamaya başlamıştır. XVII. yüzyılda vâlide sultanların rüşd çağında olmayan çocuk pâdişahlar adına </span><span class="char-style-override-13">fiilen </span><span>yüksek devlet otoritesini kullanmalarıyla beraber tarihçilerin </span><span class="char-style-override-13">Kadınlar Saltanatı</span><span>,</span><span class="char-style-override-13"> </span><span>eski kaynaklarda </span><span class="char-style-override-13">Tagallüb-i Nisvân </span><span>diye adlandırılan yeni bir dönem gündeme gelecektir. Bu bölümde hizmet gören hadım zencilerin başı </span><span class="char-style-override-13">darussaâde ağası</span><span>dır. III. Murad (1574–1595) döneminde, sultanın devlet işleri ile ilgilenmediği bir zamanda 1584’te, vâlide sultan ve onu temsil eden darussaâde</span><span class="char-style-override-13"> </span><span>ağası, devlet işlerinde birinci derecede otorite sahibi oldular.</span></p>
				<p class="Basic-Paragraph-2" xml:lang="en-GB"><span>Sultan anaları, vâlide sultanlar, Osmanlı tarihinde Orhan’dan (1324–1362) beri devlet içinde önemli bir mevkie sahip idiler. Bunun kökeni, İslâm öncesi Türk hakanlarına kadar gider.</span></p>
				<p class="Basic-Paragraph-2" xml:lang="en-GB"><span>Türk devlet geleneğinde hakanın eşi </span><span class="char-style-override-13">hatun</span><span>,</span><span class="char-style-override-13"> </span><span>devlet gücüne ve egemenliğe ortak sayılır, kendi otağında elçileri resmen kabul ederdi. Osmanlılarda İslâm-öncesi Türk devlet geleneği bir bakıma devam etmiştir. İslâm-Türk devletlerinde, bu arada Osmanlılarda devlet kanûnları, </span><span class="char-style-override-13">Töre </span><span>ve </span><span class="char-style-override-13">Yasa</span><span>,</span><span class="char-style-override-13"> </span><span>Şerîat’tan bağımsız bir kanûn düzenini oluştururdu.</span><span class="dipnot"><a class="footnote-link" href="#footnote-225-62" id="footnote-225-62-backlink">62</a></span><span> Fâtih’in </span><span class="char-style-override-13">Kanûnnâme</span><span>’leri Şerîat hükümlerinden tamamıyla ayrı kanûn maddeleri içerir (yalnız </span><span class="char-style-override-13">siyâsetnâme</span><span> adıyla ceza maddeleri Şerîat maddeleri içerir).</span><span class="dipnot"><a class="footnote-link" href="#footnote-225-63" id="footnote-225-63-backlink">63</a></span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-56-backlink" id="footnote-225-56">56</a>	<span>İngilizce çevirisi A. Tietze, </span><span class="char-style-override-13">Mustafa Ali’s Counsel for Sultans of 1581</span><span>, I, Viyana, 1979; II, Viyana, 1982.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-57-backlink" id="footnote-225-57">57</a>	<span>Bkz. H. İnalcık, “Adâletnâmeler”, </span><span class="char-style-override-13">Türk Tarih Belgeleri Dergisi, II,/</span><span>3-4 (1967), s. 49-145; ayrıca H. İnalcık, </span><span class="char-style-override-13">Devlet-i ‘Aliyye</span><span>, I, s. 324-328. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-58-backlink" id="footnote-225-58">58</a>	<span>Bu gibi lâyihalar için bkz. Y. Yücel, </span><span class="char-style-override-13">Osmanlı</span><span> </span><span class="char-style-override-13">Devlet Teşkilâtına Dair Kaynaklar: Kitab-i Mustetâb, Kitabu Mesalihi’l-Müslimîn ve Menafi’i’l-Mu’minîn, Hirzu’l-Mulûk</span><span>,</span><span class="char-style-override-13"> </span><span>Ankara, 1988.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-59-backlink" id="footnote-225-59">59</a>	<span>H. İnalcık “The Origin and Definition of the Circle of Justice”, </span><span class="char-style-override-13">Selçuklu’dan Osmanlı’ya, Prof. Dr. Mikâil Bayram’a Armağan</span><span>,</span><span class="char-style-override-13"> </span><span>Konya, 2002, s. 23-26.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-60-backlink" id="footnote-225-60">60</a>	<span>Güneş saraylarda, sultana ait sanat eserlerinde (günümüzde cumhurbaşkanı flamasında) daima hükümdarlık simgesi olarak kullanılır. </span><span class="char-style-override-13">Kutadgu Bilig</span><span>’de </span><span class="char-style-override-13">Kün Toğdu </span><span>hükümdarı; günlük idareyi temsil eden </span><span class="char-style-override-13">Ay Toldı </span><span>veziri temsil eder, tüm Doğu bayraklarında devlet simgesi Güneş’tir.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-61-backlink" id="footnote-225-61">61</a>	<span>Göklerde en yükseklerde uçtuğu, böylece Tanrı’ya yakın olduğuna inanılan efsanevî </span><span class="char-style-override-13">hümâ </span><span>kuşu, hükümdarlık otoritesini temsil eder; pâdişaha ait nesnelere, fermânlara </span><span class="char-style-override-13">hümâyûn </span><span>simgesi konur.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-62-backlink" id="footnote-225-62">62</a>	<span>R. Anhegger ve H. İnalcık, </span><span class="char-style-override-13">Kanûnnâme-i Sultânî ber Mûceb-i</span><span> </span><span class="char-style-override-13">‘Örf-i Osmanî</span><span>, 2. baskı, Ankara, 2000.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-63-backlink" id="footnote-225-63">63</a>	<span>H. İnalcık, </span><span class="char-style-override-13">Osmanlı’da Devlet, Hukuk, Adâlet</span><span>,</span><span class="char-style-override-13"> </span><span>İstanbul, 2000.</span></p>
					</div>
				</div>
			</div>
		</div>
	</body>
</html>