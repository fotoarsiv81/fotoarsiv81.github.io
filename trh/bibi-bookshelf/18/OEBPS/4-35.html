<html xmlns="http://www.w3.org/1999/xhtml">
	<head>
		<title>4-35.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-35.html" xml:lang="en-GB">
			<div class="Basic-Text-Frame-3">
				<p class="split" xml:lang="tr-TR"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="anabaslik" id="toc_marker-28" xml:lang="tr-TR">Yeniçeri Ocağı: Örgüt</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"><span>Yeniçeriler üç koldur: 1. Ser-piyâdegân, 2. Ağa bölükleri, 3. Sekbanlar, hepsi 196 </span><span class="char-style-override-13">oda</span><span>dır</span><span class="char-style-override-13"> </span><span>(orta). Odadakiler: çorbacı, oda-başı, vekîlharc, bayrakdâr, baş-hâsekisi, korucu, oturak (emekli) ve yetimler olarak sınıflandırılmıştır. Yeniçeri ağasının ak-bayrağı ve arkasında yürüyen mehterhânesi (tablhânesi) vardır. Yeniçeri ağası ancak pâdişah seferlerine katılır. 1002/1593’te geleneğe aykırı olarak Macar seferinde Koca Sinan Paşa emrinde ağa da cepheye gitti, paşa Yemişci Hasan’ı yeniçeri ağası atadı.</span></p>
				<p class="Basic-Paragraph-2"><span>Sigetvar seferinde (1566) 12.000 yeniçeri vardı, 1000’i </span><span class="char-style-override-13">korucu</span><span>, emekli idi. Yeniçeri ağaları belli bir tarihten sonra saraydaki Bîrun ağalarından seçilir oldu. Sonraları, saray dışından, özengi ağalarından, sekbanbaşıdan, ocağın kul-kethüdasından veya vezirlerden yeniçeri ağası atanır olmuştur. Ağanın yıllık maaşı 8000 guruştur (1550’lerde 1 guruş=80 akça, 1 altın=60 akça). Merâsim kılığı, vezirlerinki gibidir.</span></p>
				<p class="Basic-Paragraph-2"/>
				<p class="arabaslik-sol" id="toc_marker-28-1" xml:lang="tr-TR">1676 Kanûnnâmesi’nde Yeniçeriler</p>
				<p class="Basic-Paragraph-2"/>
				<p class="Basic-Paragraph-2"><span>1676 Kanûnnâmesi’nde</span><span class="dipnot"><a class="footnote-link" href="#footnote-225-166" id="footnote-225-166-backlink">166</a></span><span> Köprülü Mehmed Paşa’nın reform girişiminden sonra yeniçeri ocağının son durumu tespit edilmiş bulunmaktadır.</span></p>
				<p class="Basic-Paragraph-2"><span>Yeniçeri ağası pâdişah kapısındaki tüm ağalardan önce gelir ve ayrıcalık taşır. İlk görevi İstanbul’da polis görevidir. Kanûn ve nizâmlara veya âsâyişe karşı gelenleri yakalayıp hapsetmektir. Emrindeki </span><span class="char-style-override-13">korucu</span><span> yeniçerilerden bir müfreze şehri dolaşır ve suç işleyenleri yakalayıp veziriâzama gönderir. Eğer suçlu ocaktan ise ocakta cezalandırılır.</span></p>
				<p class="Basic-Paragraph-2"><span>Yeniçeri ocağında atamalar ve suçluları cezalandırma görevleri tamamıyla ocağa aittir. Bu görevleri yeniçeri ağası, sultanın vekîli sıfatıyla görür. Fakat çok önemli işleri veziriâzama arz edip onayını almaya mecburdur. Arz günlerinde pâdişah huzuruna herkesten önce girip arzda bulunur. Keza her çarşamba veziriâzamı ziyaret edip arzda bulunur. Vezir unvanı var ise pâdişaha ikinci kez veziriâzamla arza girer. Vezir unvanı taşımıyorsa, pâdişah yanındaki ağalar, dîvân kâtipleri ve öteki ocak ağaları gibi vezirlerin, nişancı ve iki kadıaskerin “eteklerin öper” (yani rütbesi onlardan aşağıdır). Pâdişahın saray dışında gezintilerinde ata binip giderken yeniçeriler selâm için dizilirler, yeniçeri ağası pâdişahın binek taşında hazır bulunur.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>1. Ağa Bölükleri</span></p>
				<p class="Basic-Paragraph-2"><span>61 ortadır. Kethüda-bey, birinci ortanın (700 nefer) </span><span class="char-style-override-13">çorbacısı</span><span>dır (komutan) ve öbür çorbacıların başıdır. Tüm kollukları, kethüda-bey dağıtır. Bu sıfatla ocakta büyük nüfuz sahibidir.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>2. Çavuşlar</span></p>
				<p class="Basic-Paragraph-2"><span>Yeniçeri ocağında disiplini sağlamak üzere </span><span class="char-style-override-13">gedik-çavuşlar</span><span> vardır. Yalnız baş-çavuşun bölüğü vardır, beşinci bölüğün (500, 600 yeniçeri) çorbacısıdır. Çavuşlar, yeniçeri ocağında ve savaşta disiplini gözetirler. Cezaları uygulama hapis ve </span><span class="char-style-override-13">ta’zîr</span><span> (paylama), orta-çavuşun görevidir. Yeniçerilerin saflar ve alay halinde düzenini çavuşlar yapar.</span><span class="dipnot"><a class="footnote-link" href="#footnote-225-167" id="footnote-225-167-backlink">167</a></span><span class="Sonnot-Ba-vurusu"> </span><span>Ocağa yeni katılanlara disiplin âmiri olarak ilk tokatı o vurur. Azlolan baş-çavuş </span><span class="char-style-override-13">deveci</span><span>ler bölüğüne gider, korunursa </span><span class="char-style-override-13">hâseki</span><span> olur.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>3. Ser-piyâdegân (yaya-başılar)</span></p>
				<p class="Basic-Paragraph-2"><span>101 cemâ’attır (orta). Her ortanın bir çorbacı, bir oda-başı, bir vekîlharc, bir bayrakdâr, bir baş-eskisi bulunur; </span><span class="char-style-override-13">oturak</span><span>ları (emeklileri), </span><span class="char-style-override-13">korucuları</span><span> ve </span><span class="char-style-override-13">yetimleri </span><span>vardır. Yayalardan 1–5’inci </span><span class="char-style-override-13">orta-deveci</span><span>lerdir (seferde ağırlıkları taşırlar, bir deve 250 kg taşır). Bu ortalardan sınır veya donanma hizmetine gönderilenler başına, yaya-başlarından biri </span><span class="char-style-override-13">ağa</span><span>, komutan atanır.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>4. Hâsekiler</span></p>
				<p class="Basic-Paragraph-2"><span>Dört cemâ’at, 14, 49, 66 ve 67. ortalar </span><span class="char-style-override-13">hâseki</span><span> (sultan hizmetinde seçkinler) grubunu oluşturur, </span><span class="char-style-override-13">ağaları, turnacı, samsoncu, zagarcı-başı</span><span> veya </span><span class="char-style-override-13">kethüda-bey</span><span> olur.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>5. Solaklar</span></p>
				<p class="Basic-Paragraph-2"><span>Dört cemâ’at, 60, 61, 62 ve 63 ortalardır. Her ortada 100 nefer yeniçeri olur. Ulûfeleri yüksekçe, 9 akçadır. Kıyafetleri çorbacılarınki gibidir. Seferde merâsimde sultanın önünde yaya yürürler. Yirmide biri </span><span class="char-style-override-13">düzen-başı</span><span>dır. Ellerinde yay ve bellerinde </span><span class="char-style-override-13">kubûr</span><span> (okluk) bulunur. Yürüyüşte dört yenli kaftan giyerler. Terfî edince </span><span class="char-style-override-13">emîn, kethüda</span><span> veya </span><span class="char-style-override-13">solak-başı</span><span> olurlar.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>6. Zagarcılar</span></p>
				<p class="Basic-Paragraph-2"><span>64’üncü orta </span><span class="char-style-override-13">zagarcılar</span><span>dır, odada 400–500 zagarcı vardır. 34’ü atlıdır. 14 akça ulûfe alırlar, bir okka et ve üç fodula ekmek tahsisatları vardır, pâdişah ava gittiğinde her biri beraberinde bir zagar-köpek götürür. Sultana ait zagarlara bakarlar. Zagarcı-başı, ocağın başağalarındandır; buradan </span><span class="char-style-override-13">kethüda-bey</span><span> olurlar.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>7. Samsoncular</span></p>
				<p class="Basic-Paragraph-2"><span>71. orta </span><span class="char-style-override-13">samsoncu</span><span>lardır, sultanın samsonlarına (köpekleri) bakarlar; ağaları ocağın ikinci ağasıdır, terfîde zagarcı-başı olur.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>8. Turnacılar</span></p>
				<p class="Basic-Paragraph-2"><span>68. orta </span><span class="char-style-override-13">turnacı</span><span>lardır, sultanın tazılarına bakar, köpekleri sultanın avına götürürler; turnacı-başı sırada, kethüda-bey ve samsoncu ağasından sonra ocağın üçüncü ağasıdır (kumandanı).</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>9. Zenberekçiler</span></p>
				<p class="Basic-Paragraph-2"><span>İki cemâ’at olup, sefere </span><span class="char-style-override-13">zenberek</span><span>leriyle (demir yay; </span><span class="char-style-override-13">cross-bow</span><span>)</span><span class="char-style-override-13"> </span><span>katılırlardı (Osmanlılar haçlıların zenberekçilerinden yılmışlardır). Tüfek, zenberek yerini aldığında bu cemâ’at kaldırıldı. Çorbacısı </span><span class="char-style-override-13">hâseki</span><span> pâyesindedir. Zenberek</span><span class="char-style-override-13"> </span><span>1453’te İstanbul kuşatmasında kullanılan başlıca silâhlardandı.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>10. İmâm Ortası</span></p>
				<p class="Basic-Paragraph-2"><span>94. cemâ’at imâm ortasıdır. Çorbacısı yeniçeri ağası imâmıdır.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>11. Çerge (Çadır) Ortası</span></p>
				<p class="Basic-Paragraph-2"><span>17. cemâ’attır, seferde düşman toprağına girildikte; bu cemâ’at özel bir </span><span class="char-style-override-13">çerge</span><span> (çadır) kurar, bu özel çadırın iki büyük kemer kapısı vardır, sultanın otâg-i hümâyûnu etrafında çepeçevre yeniçeriler yer alır, </span><span class="char-style-override-13">çerge</span><span> bu daireye giden yolun ortasında kurulur; sultan, bu kapılardan geçerek otağına gider. Çergenin iki direği etrafında, çerge odası neferleri silâhlarıyla nöbet tutarlar.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>12. Tâlimhâneciler</span></p>
				<p class="Basic-Paragraph-2"><span>54. bölük </span><span class="char-style-override-13">tâlimhâneciler</span><span>dir, orada çeşitli silâhlarla tâlim yapılır. Bir zenci, Kanunî zamanında bu ortanın çorbacısı (subayı) olmuştur.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>13. Sekbanlar</span></p>
				<p class="Basic-Paragraph-2"><span>Yeniçeri ortalarından sonra 34 </span><span class="char-style-override-13">sekban</span><span>-</span><span class="char-style-override-13">ortası</span><span> gelir. Sekbanbaşı bu ocağın komutanıdır. Yeniçeri ağası sefere gittiğinde sekbanbaşı İstanbul’da kalır, onun sorumluluklarını yerine getirir. Yeniçeri ağası gibi resmî belgelere mührünü basar. Dîvân’da yeniçeri ağası yerine oturur. “Yeniçeri ağasından farkı yokdur”. Yeniçerilerdeki gibi, ortada bir çorbacı, odabaşı, vekîlharc ve bayrakdâr bulunur. Sekbanların kethüdası, kâtibi, çavuşu ve sarrâc-başısı vardır. 18. ortanın çorbacısı sekbanlar</span><span class="char-style-override-13"> </span><span>kâtibidir. Sekbanlardan 44 kişi atlıdır, çoğu kez ocak ağalarının oğullarından seçilir. Yüksek, 12 akça yevmiyeleri vardır.</span></p>
				<p class="Basic-Paragraph-2 para-style-override-19"><span class="char-style-override-13">  </span></p>
				<p class="Basic-Paragraph-2"><span>14. Avcılar</span></p>
				<p class="Basic-Paragraph-2"><span>Sekbanlardan 34. orta, </span><span class="char-style-override-13">avcılar</span><span> adıyla ayrılır. Sultana av sırasında hizmet ederler. Ortanın kıdemlisi, çorbacısı olur.</span></p>
				<p class="arabaslik-sol" id="toc_marker-28-2" xml:lang="tr-TR">Kale Hizmetinde Yeniçeriler</p>
				<p class="Basic-Paragraph-2"/>
				<p class="Basic-Paragraph-2"><span>Devletin güvenli askeri olarak yeniçerilerin önemli bir hizmeti de ülke sınırlarını koruma görevidir. Kalelerde ve şehirlerde yerleştirilen yeniçeri garnizonları, imparatorluğun birliği ve merkeziyetçiliğini koruyan başlıca kuvvet görevini yerine getirmekteydi.</span></p>
				<p class="Basic-Paragraph-2"><span>XVII. yüzyılda Irak’ta yalnız Bagdad kalesinde İran’a karşı 3800 yeniçeri, Basra kalesinde İran ve Portekiz’e karşı 1200 yeniçeri muhafazada idi. Konya’da 110, Şam’da 220, Azak’ta (Kazaklara karşı) 1894, Kefe’de 260, Kamaniçe’de 3600, Budin’de 159, Yanova’da 222, Estergon’da 127, Kanija’da 200, Belgrad’da 91, Bosna’da 663, Çanakkale’de 119 yeniçeri muhafazada idi. Yekûn olarak Anadolu tarafında 7042, Rumeli tarafında 9800 yeniçeri kale hizmeti görmekte idi. Bu yeniçerilerin ihtiyaçları için aralarından bazıları ticâret yapardı. 1669’da Girit’te kale muhafazasına bırakılan yeniçeri sayısı 4585’tir.</span></p>
				<p class="Basic-Paragraph-2"/>
				<p class="arabaslik-sol" id="toc_marker-28-3" xml:lang="tr-TR">Yeniçeri Dîvân Dairesi</p>
				<p class="Basic-Paragraph-2"/>
				<p class="Basic-Paragraph-2"><span>Ocak ağalarının toplantı yeri </span><span class="char-style-override-13">dîvânhâne</span><span> adıyla anılır. Seferde, yeniçeri ağasının iç-oğlanları ile ocak ağaları adamları ayakta büyük bir daire halinde toplanırlar. Her ortanın mensupları çadırları önünde dizilirler, duaya başlarlar. </span><span class="char-style-override-13">Allâh Allâh</span><span> sadasıyla dağ taş yankılanır. Sultan, vezirler, ağalar ve tüm asker birlikte zafer duası yapılır. Toplantıda sekbanbaşı ocağın ikinci komutanı, yeniçeri ağasının sağ yanında oturur, İstanbul ağası, sekbanbaşı yanında yer alır, sonra sıra ile </span><span class="char-style-override-13">kethüda-bey, yeniçeri kâtibi, fodula kâtibi</span><span> otururlar.</span></p>
				<p class="Basic-Paragraph-2"><span>Yeniçeri ağası Sarâ-yi Hümâyûn’a gelince attan iner, yapılan duada Fâtih Sultan Mehmed’den başlayarak geçmiş sultanların adları anılır, “Hacı Bektaş rûhiyçün” selâm verildiğinde (yeniçerilere </span><span class="char-style-override-13">Bektaşiyân </span><span>denir), yeniçeri ağası ayağa kalkar, duadan sonra ağa arzda bulunmak üzere sultanın ‘Arz-Odası’na gider.</span></p>
				<p class="Basic-Paragraph-2"><span>Devlet erkânı, sultana işleri hakkında arzda bulunmak ve onun kararını almak için ‘Arz-Odası’na şu sırayla girerler: İlkin yeniçeri ağası, o çıktıktan sonra kadıaskerler girer ve Bâbussaâde önünde beklerler, çavuş-başı ve kapıcılar kethüdası onların çıktığını haber verince, nişancı ve defterdârlar veziriâzamı selâmlar, veziriâzam önde, vezirler ile ‘Arz-Odası’na girerler. Yalnız veziriâzam, pâdişaha arzda bulunabilir, marûzatı bitip pâdişahın emirlerini aldıktan sonra yer öpüp öteki vezirler önde ‘Arz-Odası’ndan çıkar, oradan Dîvân’a dönerler. Bu merâsim, yeniçeri ocağı ve kadılık gibi hayatî iki idare kolunda pâdişahla bağımsız olarak görüşme imkânını sağlar. Yeniçeri ağası, yeniçerilerin itaat ve bağlılığı hakkında güvence verdiğinden, pâdişahla bir araya gelmesi son kertede önemlidir. Kadıaskerler, atanacak kadıların listesini pâdişaha sunar; veziriâzam yalnız olarak işler ve atamalar hakkında son sözü söyleme imkânını bulur.</span></p>
				<p class="Basic-Paragraph-2"/>
				<p class="arabaslik-sol" id="toc_marker-28-4" xml:lang="tr-TR">Selâmlık Merâsimi</p>
				<p class="Basic-Paragraph-2"/>
				<p class="Basic-Paragraph-2"><span>Cuma ve çarşamba günleri kethüda-bey başta olarak ocak ağaları At-Meydanı’nda yeniçeri ağasının Ağa-Sarayı’na gelirler, oradan veziriâzamın sarayına adam gönderip izin isterler; izinden sonra veziriâzamın sarayına varırlar, kendisi gelen heyeti ayakta karşılar, şerbet buhur ikramından sonra veziriâzamın elini öpüp yeniçeri ağasının sarayına dönerler, sonra herkes evine gider.</span></p>
				<p class="Basic-Paragraph-2"><span>XVII. yüzyıl ilk yarısında yeniçeri ocağı devlet içinde üstün bir nüfuz kazandığı zaman, veziriâzamla ilişki son derece önemli hale geldi ve </span><span class="char-style-override-13">Selâmlık</span><span> merâsimi, ocak ile Dîvân arasında uyum bakımından özel bir önem kazandı. Köprülü Mehmed Paşa’nın tam yetkiyle işbaşına gelişiyle (1656) ocak bu önemi kaybedecektir.</span></p>
				<p class="Basic-Paragraph-2"/>
				<p class="arabaslik-sol" id="toc_marker-28-5" xml:lang="tr-TR">Yeniçeri Ocağında Yargı</p>
				<p class="Basic-Paragraph-2"/>
				<p class="Basic-Paragraph-2"><span>Suç işleyenlere verilecek cezalar ocakta uygulanırdı. </span><span class="char-style-override-13">Ta’zîr </span><span>(paylama),</span><span class="char-style-override-13"> </span><span>meydan dayağı cezası: Cezalıyı odabaşı çorbacıya bildirir, onun izni alınınca aşçı suçluyu </span><span class="char-style-override-13">bukagu</span><span>ya vurur, akşam namazı ve yemekten sonra yoldaşlar meydanda toplanır, suçlu getirilir, odabaşı öğütlerde bulunur, “aşk olsun nola” diye suçluyu meydanda yüzüstü yere yatırıp yoldaşlardan biri ellerini, başka biri ayaklarını tutar, </span><span class="char-style-override-13">vekîlharc</span><span> ve </span><span class="char-style-override-13">bayrakdâr</span><span> mum tutar, odabaşı değnekle suçuna göre 40 ila 80 değnek vurur. Suçu daha ağır ise, “demür”e (prangaya) vururlar. Üç gece 80’er değnek vurulur, birkaç gün prangada bırakılır, sonra alıkonur. </span><span class="char-style-override-13">Hacı Bektaş âdeti</span><span>, ramazanda ve cuma günlerinde meydan dayağı yasaktır.</span></p>
				<p class="Basic-Paragraph-2"><span class="char-style-override-13">Katil cezası</span><span>’na çarptırılan yeniçeri, orta-çavuşu hapsine atılır, </span><span class="char-style-override-13">esâmesi </span><span>(yeniçerilik kaydı) silinir, </span><span class="char-style-override-13">‘ases-başı</span><span> suçluyu Baba Ca’fer Zindanı’na götürür, katli için fermân beklenir; akşam namazından sonra boğulmak suretiyle idam olunur; namazı kılınmaz, boynuna taş bağlanıp Galata’da Kurşunlu-Mahzen önünde denize atılır, eskiden top atışıyla idam ilân olunurdu (Kötü yola sapan saray câriyeleri de aynı biçimde denize atılırdı. Bu, onların ahretini tanımama anlamına geliyordu).</span></p>
				<p class="Basic-Paragraph-2"/>
				<p class="Basic-Paragraph-2"/>
				<div class="footnotes">
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-166-backlink" id="footnote-225-166">166</a>	<span>Hüseyin Hezarfen, </span><span class="char-style-override-13">Telhîsü’l Beyan, </span><span>(yay. haz. S. İlgürel), Ankara, 1998.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-167-backlink" id="footnote-225-167">167</a>	<span>1389 Kosova Meydan Savaşı’nda çavuşlar yeniçeri arasına girip savaşa teşvik ederlerdi, bu savaşta hazır bulunan Ahmedî’nin metni: Neşrî, </span><span class="char-style-override-13">Kitâb-i Cihân-nümâ</span><span>, yay. F. R. Unat, A. Köymen, I, Ankara, 1987, s. 288.</span></p>
					</div>
				</div>
			</div>
		</div>
	</body>
</html>