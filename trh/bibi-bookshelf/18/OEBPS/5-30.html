<html xmlns="http://www.w3.org/1999/xhtml">
	<head>
		<title>5-30.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-30.html" xml:lang="tr-TR">
			<div class="Basic-Text-Frame-4">
				<p class="split-1"/>
				<p class="Ba-l-k-2 para-style-override-29" xml:lang="en-GB"/>
				<p class="Ba-l-k-2 para-style-override-29" xml:lang="en-GB"/>
				<p class="anabaslik-1" id="toc_marker-49">IV. Murad’a Telhîsler</p>
				<p class="arabaslik-sol-1" id="toc_marker-49-1">1. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-20">Sultan, </span><span class="dipnot-numarasi char-style-override-21">mukabele </span><span class="dipnot-numarasi char-style-override-20">defterine yeniden kimsenin ilâve edilmemesi üzerine kesin karar vermiş, kontrol için </span><span class="dipnot-numarasi char-style-override-21">mukabele </span><span class="dipnot-numarasi char-style-override-20">defterinin sûretinin (kopyasının) aynen kendisine gönderilmesini emretmiş. Veziriâzam kendi zamanında </span><span class="dipnot-numarasi char-style-override-21">mukabele</span><span class="dipnot-numarasi char-style-override-20"> defterine kimsenin yazılmadığı hususunda pâdişaha söz vermek gereğini duymakta.</span></p>
				<p class="Normal-2 para-style-override-31"/>
				<p class="Normal-2 para-style-override-31"><span class="dipnot-numarasi char-style-override-21">Hatt-i Hümâyûn:</span></p>
				<p class="Normal-2 para-style-override-16"><span class="dipnot-numarasi char-style-override-20">“Tahsîl idesin, ihmâl itmiyesin.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-21">Mukabele </span><span class="dipnot-numarasi char-style-override-20">(kontrol) defterine kimsenin geçmemesi hususunda pâdişah emrine dikkat edilmesi, bu hususta kesinlikle ihmâl edilmemesi sultanın çok önem verdiği bir sorundur.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-2">2. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-20">a. “İçoğlanı kulları her sene olageldikleri esbâbı almayub pek a’lâsını isterler.” Pâdişah, iç (Enderun) oğlanlarına verilen kumaşların en iyi cinsten olması hususunda veziriâzama fermân göndermiş, veziriâzam tedârik etmeye çalıştığını, zaman istediğini bildirir.</span></p>
				<p class="Normal-2 para-style-override-16"><span class="dipnot-numarasi char-style-override-20">b. “Eşkıya” dediği isyan halindeki sipahiler </span><span class="dipnot-numarasi char-style-override-21">zorba</span><span class="dipnot-numarasi char-style-override-20">’lardır (1632–1633). Ayaklanma bastırıldıktan sonra kaçak zorbaların ele geçirilmesi için takibe geçilmiştir. Bu noktada Sultan Murad, ihmâle sapılmamasını emretmiş; veziriâzam, İstanbul’da ve vilâyetlerde zorbaların takibinde ihmâl edilmediği noktasında pâdişaha söz vermek gereğini duymuş. Pâdişahın önlemlerini uygulamada gösterdiği büyük çaba dolayısıyla veziriâzam onun idaresini “zamân-ı ‘adâletlerinde her şey makamın bulur” diye yineliyor.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-21">Hatt-i Hümâyûn:</span></p>
				<p class="Normal-2 para-style-override-16"><span class="dipnot-numarasi char-style-override-20">“Akça isterler, hemân akça göresin.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-20">Pâdişah </span><span class="dipnot-numarasi char-style-override-21">hatt</span><span class="dipnot-numarasi char-style-override-20">’larında emirleri kısa yazar. İçoğlanlarının maaşları için hemen para sağlanmasını ve kendilerine ödenmesini emreder.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-3">3. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span class="dipnot-numarasi char-style-override-20">Donanma kumandanı vezir kapudân paşa,</span><span class="dipnot-1"><a class="footnote-link" href="#footnote-225-59" id="footnote-225-59-backlink">59</a></span><span> İstanbul’da Kasımpaşa’da Tersâne-i </span><span class="char-style-override-13">‘amire</span><span>’de özerk bir idare başındadır; doğrudan doğruya pâdişahtan emir alır. Veziriâzam pâdişahın mutlak vekîli sıfatıyla kapudân paşanın müsveddelerinin ilkin kendisine gönderilmesi gerekir. Kapudân paşanın işlere dair emir müsveddeleri veziriâzama gelmiş, o da gerekli notlarla bu yazıları pâdişaha sunuyor, kapudân paşa, ‘arzları üzerine acele hatt-i hümâyûnlarla geri gönderilmesini ‘arz ediyor.</span></p>
				<p class="Normal-2 para-style-override-16"/>
				<p class="Normal-2 para-style-override-31"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Geldügi sâ’at eğlendirilmeyüb üzerine hatt-i şerîfler yazılub geri gönderem, maî kîse inçindedür giru sen de arayasın.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Hasan Paşa kapudânlıktan azlolunup yerine gelen Canbuladzâde bilgi sahibi paşaya pâdişahın özel iltifatı vardı.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-4">4. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>1. Veziriâzam ‘arzında pâdişahın av partisinde yakaladığı avları veziriâzama bağışlamış. Veziriâzam dua ile avda gösterdiği kahramanlıklarını görerek kutlar (av bir çeşit savaş manevrası idi).</span></p>
				<p class="Normal-2 para-style-override-16"><span>2. Pâdişahın sefere çıkıp güneyde Payas İskelesi’ne Mısır’dan erzak getirilmesi plânlanmış (otuz bin kile arpa ve on beş bin kile buğday, on beş bin kile pirinç, üç kantar barut). Bu iş Ahmed Paşa’ya havale olunmuş, kendisine kılıç ve kaftan gönderilmesi emrolunuyor.</span></p>
				<p class="Normal-2 para-style-override-16"/>
				<p class="Normal-2 para-style-override-31"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Tahsîl idüb itmâm-i hidmetten sonra kılıç ve kaftan gerekdir. Geçen giden kâğıdında yavuzlanub âzâr eylemiş idik. Şimdi bu gidince arada nesne yokdur deyü takayyüd eylemez.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Pâdişah, kılıç ve kaftanın, hizmet yerine getirildikten sonra verilmesi doğru olur diye düşünüyor. Daha önce kendisini azarlayan bir yazı gönderilmişti, şimdi kılıç kaftan giderse işi gereğince görmez, diyor.</span></p>
				<p class="Normal-2 para-style-override-16"><span>Sazak Payas’ta anbara geleceğine göre, bu belge Bagdad seferi arefesine ait bir tarihte 1048/1638’de yazılmış olmalı. Osmanlı idaresi bir sefer kararı verilince etraflı lojistik önlemleri alırdı.</span><span class="dipnot-1"><a class="footnote-link" href="#footnote-225-60" id="footnote-225-60-backlink">60</a></span></p>
				<p class="ARA-BASLIK-1 para-style-override-15"/>
				<p class="arabaslik-sol-1" id="toc_marker-49-5"><span>5. Veziriâzam Tabanı-yassı Mehmed Paşa’nın ‘Arzı</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>İdam edilen eski veziriâzam Receb Paşa’nın malları hazineye alınmak için bir defterde tespit olunmuş. Para olarak </span><span class="char-style-override-13">beş-yük </span><span>(10 kîse, bir milyon) akça tahsîl edilip pâdişahın iç-hazinesine gönderilmiş. Daha para çıktıkça gönderilecektir. Bu sorun için pâdişahın yeni emirleri bekleniyor.</span></p>
				<p class="Normal-2 para-style-override-31"/>
				<p class="Normal-2 para-style-override-31"><span class="char-style-override-13">Pâdişahın Hatt-i Hümâyûnu:</span></p>
				<p class="Normal-2 para-style-override-16"><span>“Bir oğurdan tahsîl idüb gönderesin, az az lâzım değil, bütün gönderesin.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Azl veya katl olunan devlet adamlarının mirasına pâdişah el koyar, iç-hazineye alınırdı. Bu örnekte olduğu gibi genelde bu müsâdereler hayli büyük meblağlara varıyordu. </span></p>
				<p class="Normal-2 para-style-override-16"><span>Müsâderenin mantığı şudur; ceza verme yanında paşaların milyonlara varan hazineleri idarede iken rüşvetle toplanmış servetlerdir. Bu dönemde rüşvet ve başka yollarla idare başındakiler muazzam servetler yığmaktadır. Devlet makamlarına geçmek için pâdişah dahil herkese rüşvet vermek kural halini almıştır. Her makamın rüşveti liste haline getirilmiştir.</span><span class="dipnot-1"><a class="footnote-link" href="#footnote-225-61" id="footnote-225-61-backlink">61</a></span></p>
				<p class="Normal-2 para-style-override-16"><span>Belgenin tarihi, Receb Paşa’nın idamı tarihinden hemen sonraya aittir. Topal Receb Paşa kapıkulu sipahilerini arkasına alarak pâdişah üzerinde bir baskı idaresi kurmuştu. IV. Murad’a onun entrikaları anlatılınca pâdişah onu saraya davet etti, huzurda yere kapanıp selâm verince pâdişah “gel berü topal zorba-başı” diye karşıladı. Paşa yeminler ederek sadakatini ispata çalıştıysa da “gazab-i şehriyâri o dereceye vardı ki bre kâfir abdest al” idama hazırlan diye bağırdı. Sipahiler pâdişah önünde veziriâzam Hâfız Ahmed Paşa’yı kanlı şekilde katlettikleri sırada Receb Paşa pâdişahı tehdit ile, “Pâdişahım abdest al” demişti. Sultan Murad bunu unutmamıştı, hemen hiddet içinde “şu hâinin tez başını kesin” dedi; dışarıda Receb Paşa’nın kafadarları sipahi ağaları bekliyordu. Kementle boğulan Receb Paşa’nın cesedi önlerine atılınca başlarından korkup kaçtılar (Haziran 1632). Sultan bunun üzerine tüm devlet büyüklerinin bir </span><span class="char-style-override-13">meşveret </span><span>meclisinde toplanmasını emretti. Şeyhülislâm ve yeniçeri ağalarının katıldığı bu devrim meclisinde Sultan Murad gerçekten Osmanlı pâdişahı olduğunu gösterdi.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-6"><span>6. Veziriâzam Tabanı-yassı Mehmed Paşa’nın ‘Arzı</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Cellâd yanında idama mahkûm Halil Paşa’dan müsâdere edilecek serveti hakkında bilgi edinilmiş, yeminle varlığını itiraf etmiş, para olarak 45 bin guruş, mücevherli kuşak ve alacakları ile birlikte hepsi 50 bin guruş (yaklaşık 33 bin altın) serveti varmış. Cellâd yanında, idamdan önce serveti tespit olunuyor.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Dahi darb olunsun, ol karar (ikrâr) eyledüğü guruşu idüb (alıp) gönderesin, dahi söylerse ol akçayı tahsîl idüb gönderesin.” </span></p>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Devlet sayıları 50.000’e varan yeniçerilere ulûfe ve bahşiş yetiştirmek için rüşvet ve müsâderelere başvurmak zorunda, paşalar muazzam servetlerini yolsuzluk ve rüşvetle yaptıklarından devlet kendini haklı görüyor.</span></p>
				<p class="Normal-2 para-style-override-16"><span>Pâdişah ve veziriâzam Tabanı-yassı Mehmed ile Revan seferi için Erzurum’a gelindiğinde Erzurum beylerbeyi Van seraskeri atanan Timur-Kazık Halil Paşa, Diyarbekir beylerbeyi Murtaza Paşa ile serdârlık yüzünden kavga çıkardı, Murtaza Paşa İstanbul’a gelip pâdişaha ‘arz etti, orduda ayrılık nedeni olur düşüncesiyle Halil Paşa’nın idamına fermân çıktı.</span><span class="dipnot-1"><a class="footnote-link" href="#footnote-225-62" id="footnote-225-62-backlink">62</a></span><span> Murtaza Paşa, Lehistan ile barışı sağlayan serdâr olarak sarayca gözde</span><span class="dipnot-1"><a class="footnote-link" href="#footnote-225-63" id="footnote-225-63-backlink">63</a></span><span> idi. Olay 1635 baharına rastlar. Belge bu tarihe aittir.</span></p>
				<p class="Normal-2 para-style-override-16"><span>IV. Murad hatt-i hümâyûnunda cellâd yanında mal varlığını itiraftan sonra hemen başının kesilmesi ve itiraf ettiği servetinin hemen müsâdare edilip kendisine gönderilmesini emreder.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-7">7. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>İstanbul’da vergi toplama yetkisi verilen altı-bölük sipahi </span><span class="char-style-override-13">mülâzim</span><span>leri Dîvân’a veziriâzam huzuruna çıkıp </span><span class="char-style-override-13">mülâzemet hizmetlerinin </span><span>bayramdan önce verilmesi için baskı yapmaktadırlar, veziriâzam pâdişaha başvurur, nasıl hareket etmek gerekir, emir bekler.</span></p>
				<p class="Normal-2 para-style-override-16"/>
				<p class="Normal-2 para-style-override-31"><span class="char-style-override-13">Pâdişahın Hatt-i Hümâyûnu:</span></p>
				<p class="Normal-2 para-style-override-16"><span>“Ne oldular, bayramdan sonra mı; kanûnları ne ise alsunlar, şimdi vakit tenkdir.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>“Şimdi vakit tenkdir” dediğine göre, sipahilerin baskısından pâdişah kaygılıdır. Bu durum Sultan Murad’ın Revan seferinden İstanbul’a dönüşüne (Aralık 1635) rastgelmiş olabilir. Sultan sipahilerin acelesinden rahatsızdır, ama kanûn nizâmı çiğnemek istemez.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-8"><span>8. Veziriâzam Tabanı-yassı Mehmed Paşa’nın ‘Arzı</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>1. Pâdişah veziriâzama emretmiş “Sipahi tâifesine selâtîn tevliyetlerin ve büyük voyvodalıklar virmiyesin ve hîç korkmayasın, yeniçeri kâ’il olmaz, merhametini koyasın, buyrulmuş, emir pâdişahımındır.” Veziriâzam bayram sonlarına kadar geciktireceğini tahmin eder.</span></p>
				<p class="Normal-2 para-style-override-16"><span>2. Kumandan Murtaza Paşa’nın askere yetişmesi için fermân gönderilmesi emredilmiş, veziriâzam daha önce üç fermân gönderildiğini, muhafaza işine atanan beylerbeyilere, sancakbeylerine ve Ekrâd (Kürdler) aşîret başbuğlarına hil’atlar gönderdiğini, böylece serhadlerdeki beylere teşviklerde bulunduğunu bildirir, pâdişahın emri üzerine yeniden kapıcılar ile fermânlar gönderileceğini bildirir.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Pâdişahın Hatt-i Hümâyûnu:</span></p>
				<p class="Normal-2 para-style-override-16"><span>“Hemân ayak basasın; inşallah söz tutulur, tutmayanın cezası bellüdür.”</span></p>
				<p class="Normal-2 para-style-override-16"/>
				<p class="Normal-2 para-style-override-31"><span class="char-style-override-13">Yorum:</span></p>
				<p class="Normal-2 para-style-override-16"><span>Altı-bölük sipahiler sultan vakıfları gelirlerini hazine için toplama </span><span class="char-style-override-13">hizmetini, mülâzim </span><span>sıfatıyla ellerine geçirmişlerdi. Bu gelir kaynağı büyük meblağlara varmaktadır;</span><span class="dipnot-1"><a class="footnote-link" href="#footnote-225-64" id="footnote-225-64-backlink">64</a></span><span> ikincisi “büyük voyvodalıklar” geliridir. Eyâletlerde hazineye ait zeâmet ve hâslar evvelce </span><span class="char-style-override-13">voyvoda </span><span>denilen tahsîldârlar eliyle toplanıyordu, bu gelir kaynaklarına voyvodalık deniyordu. Sipahiler bu gelirleri toplama ayrıcalığını da ellerine geçirmişlerdir. Gelirin büyük kısmı binlerce sipahi ve tuttukları adamlar elinde kalıyor, hazine darlığa düşüyor, yeniçeri ulûfe ve bahşişleri için para bulunamıyordu.</span></p>
				<p class="Normal-2 para-style-override-16"><span>Sultan Murad bu yolsuzluğa son vermek için 1632 </span><span class="char-style-override-13">Meşveret Meclisi</span><span>’nde kesin kararlar aldırmıştır. Veziriâzam pâdişahın emirlerini anıyor; sipahi ayaklanmasından korkmadan, çekinmeden emirlerinin yerine getirilmesinde Sultan Murad azim ve kararını bildirmiştir. Sipahiler gelir defterleri ve vakıf tevliyetlerinin bayramdan önce verilmesinde ayak diriyorlar (bkz. yukarıda no. 3). Bayramdan sonraya bırakılmış. Bu noktada pâdişah veziriâzama kesin talimat veriyor, “korkmayasın, yeniçeri kâ’il olmaz” diyor. Sipahi ayaklanması korkusu vardır. Sultan Murad’ın tam iktidarı ele almasını sağlayan büyük </span><span class="char-style-override-13">Meşveret Meclisi</span><span>’nden (9 Haziran 1632) beri durum değişmiştir. Tabanı-yassı Mehmed Paşa da pâdişahla sıkı işbirliği içindedir. Bu yeni arz bunu kanıtlamaktadır. Belge </span><span class="char-style-override-13">Meşveret Meclisi</span><span> kararlarından hemen sonraki aylarda 1632 yazına veya hemen sonrasına ait olmalıdır.</span><span class="dipnot-1"><a class="footnote-link" href="#footnote-225-65" id="footnote-225-65-backlink">65</a></span><span> Sultan Murad vezirini “merdâne ayak basasın” diye sipahiler karşısında cesaretle direnmesi için destekliyor. Bu günler Sultan Murad’ın pâdişahlık otoritesini kurma çabaları dönemine aittir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-9">9. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Dün pâdişaha şikâyetlerini ‘arz eden halktan reâya bugün Dîvân-i Hümâyûn’a gelip “cizye ve avâriz” vergilerinin ağırlığından şikâyet ettiler, azaltılmaları hususunda ısrar ettiler. Avârizden biraz indiriş yapmak mümkün. Reâyanın çektikleri sizce de biliniyor. Ama buldukça fazlasını isterler. Bugünkü koşullarda fazla indirim yapmaya imkân yoktur. Yakında vergi tahrîri yapıldıkta gerekli indirimler yapılır. Vergi veren reâyanın durumlarıyla ilgilenmek gerekir.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Mehmâ emken lâzımdır.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Siyâset üzerine nasîhatnâmelerde yazıldığı gibi, vergi veren tebaa ile reâyayı vergi ve şiddetli yöntemle idare devletin temelini kazmaktır.</span><span class="dipnot-1"><a class="footnote-link" href="#footnote-225-66" id="footnote-225-66-backlink">66</a></span><span> Eski Hint-İran siyâset kitaplarından İslâm devletlerine geçen bu pratik devlet teorisi tüm İslâm devletlerinde bürokrasinin izlediği temel görüştür, </span><span class="char-style-override-13">adâlet </span><span>ve </span><span class="char-style-override-13">adâletnâme </span><span>terimleriyle kısaca ifade edilen bu kural veziriâzamın ve pâdişahın sözlerinde bir kez daha gündeme gelmiş bulunmaktadır. Bu adâlet prensibinin kaçınılmaz gereği olarak reâyaya, doğrudan pâdişaha </span><span class="char-style-override-13">rık’a </span><span>denilen bir dilekçe ile şikâyet hakkı tanınmıştır. Sultan Murad’a arzıhâl sunulmuştur.</span><span class="dipnot-1"><a class="footnote-link" href="#footnote-225-67" id="footnote-225-67-backlink">67</a></span><span> Öbür taraftan Revan ve Bagdad için seferler düşünüldüğünden vergilerde büyük kısıntılar yapmaya imkân olmadığı pâdişah ve veziriâzamın üzerinde birleştikleri bir gerçektir. Pâdişahın yanıtı, “imkân olduğu kadar cizye ve avârizde indirimler yapılması, böylece reâyanın şikâyetlerine yanıt verilmesi” gereği kabul edilmiştir. Pâdişah “lâzımdır” diye veziriâzamın düşüncesini onaylar.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-10">10. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Hasan adında birinin</span><span class="dipnot-1"><a class="footnote-link" href="#footnote-225-68" id="footnote-225-68-backlink">68</a></span><span> (zorba-başı) idamı hakkında pâdişahın kesin kararına veziriâzam ister istemez katılmak zorunda. Ona “sa’âdetlü ve merhametlü” diye hitap eder.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Hasan habsolsun, amma bu mel’ûnu hemân şimdi kapıcılar kethüdasına gönderip çeşme önünde başın kesdiresün, ben dahi yukarıdan bakarım, elbette ölsün.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Bu Hasan kimdir? Büyük suç işlemiş olmalı. Sultan onun hemen başının kesilmesini istiyor; kin ve hiddet içindedir, başının kesildiğini kendisi görmek istiyor. Tahtta sağlamca yerleştikten sonra Sultan Murad her tarafta sipahi zorbalarını bulup acımasızca idam ediyordu.</span><span class="dipnot-1"><a class="footnote-link" href="#footnote-225-69" id="footnote-225-69-backlink">69</a></span><span> Hasan bunlardan biri olmalı. IV. Murad’ın merhametsiz bir despot olduğunda tüm kaynaklar birleşir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-11"><span>11. Veziriâzam Tabanı-yassı Mehmed Paşa’nın ‘Arzı</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Sipahi ayaklanması ve büyük </span><span class="char-style-override-13">meşveret </span><span>(20 Zilkâde 1041/9 Haziran 1632) akebinde İstanbul’da sipahi ayaklanmasına önayak olan zorba-başılar aranmaya başlanmıştır. Sultan bu işi yakından izlemekte ve veziriâzamı sıkıştırmakta. Mehmed Paşa bu işte “gayet mukayyedim” diye pâdişahı inandırmak istiyor. Zorba-başıları “tizce ele girmez” diye özür diliyor. “Aranma aşikâre sokağa düşüb” aranmaz diyor. Efrad adları yazılı kontrol defterini (</span><span class="char-style-override-13">mukabele defteri</span><span>) yazan mukabeleciyi arıyor “cümle bölük zâbitlerini (huzuruna) getürdüm” sipahiler ağasına gönderdim, diyor (kaçakları yakalamak için). Ayrıca Üsküdar’a adam gönderilmiş. “Gayette mukayyedim ... başım ile oynarım” diye pâdişahı inandırma çabasında.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Fesâd ağalarındır, elbette bulunmak gerekdir. Ağaları çağırdub âşikâre tenbîh idesin, başınız gerekse bu ahvâle mukayyed olsunlar.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Sultan, zorba-başıların sipahi bölük ağaları olduğuna, ayaklanmayı onların düzenlediğine inanıyor; ağaların çağrılması ve idam korkusuyla uyarılmasını istiyor; IV. Murad 1632 yazında </span><span class="char-style-override-13">Meşveret </span><span>akebinde “eşkıya cem’ine” kendini verdi, “emr eyledi ki her biri bölüklerinde olub İstanbul’da mevcûd bulunan zorba-başıları tutup ele vireler.”</span><span class="dipnot-1"><a class="footnote-link" href="#footnote-225-70" id="footnote-225-70-backlink">70</a></span></p>
				<p class="Normal-2 para-style-override-16"><span>Kaçanlar da zamanla bulunup idam olundu, Revan seferine giderken pâdişah Anadolu’da her gittiği yerde zorba-başıları buldurup idam etti.</span><span class="dipnot-1"><a class="footnote-link" href="#footnote-225-71" id="footnote-225-71-backlink">71</a></span><span> Sultan Murad’ın “himmet-i ‘aliyye ve gayret-i seniyyesi berekâtıyla satvet-i Osmânî kuvvet bulup” zorbalar kılıçtan geçirildi.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-12"><span>12. Veziriâzam Tabanı-yassı Mehmed Paşa’nın ‘Arzı</span></p>
				<p class="Normal-2 para-style-override-16"/>
				<p class="Normal-2 para-style-override-16"><span>Mekke’yi “eşkıya” (çöl Arapları ?) istilâ etmişler. Gönderilen Halil Paşa onları püskürtmüş, kendisini yüreklendirmek için pâdişah kılıç ve kaftan gönderse iyi olur. Aynı zamanda Kâ’be’nin onarım işlerinde hizmeti görülen Rıdvan Bey’e de iltifat edilmesi yerindedir.</span><span class="dipnot-1"><a class="footnote-link" href="#footnote-225-72" id="footnote-225-72-backlink">72</a></span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Yazılub gönder üzereyim (?), derse mukayyed olasın.”</span></p>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Mekke emirliği, babadan oğula emirliğe geçen peygamber soyundan </span><span class="char-style-override-13">şerîfler </span><span>idaresinde özerk emirlik statüsüne sahipti. Kölemenler döneminde olduğu gibi Mekke Mısır’daki Osmanlı beylerbeyi kontrolü altında idi. Cidde bir Osmanlı sancakbeyi idaresi altında idi. Pâyitahtta kargaşa döneminde (1617–1623) Mekke, öteki eyâletler (Trablus, Tunus, Cezayir, Mısır ve Bagdad, Arap eyâletleri) gibi özerkliğini artırdı. Emirlik için kardeşler arasında mücadelelerde Osmanlı sultanı etkin bir rol oynayamıyordu. 1626 yılında Gürcü Ahmed Paşa’yı Mekke şerîfi ziyafette zehirleyip öldürdü.</span><span class="dipnot-1"><a class="footnote-link" href="#footnote-225-73" id="footnote-225-73-backlink">73</a></span><span>Şerîf Nâmî, Cidde Osmanlı sancakbeyini katledip Cidde’yi şerîfliğe bağladı (Mart 1632). Mısır beylerbeyi Halil Paşa, Nâmî’yi ortadan kaldırdı (Ağustos 1632). Belgemiz bu olayla ilişkilidir. Osmanlı şerîfleri Cidde’yi ele geçirme çabasından vazgeçmediler. Çöl Arapları (‘</span><span class="char-style-override-13">urbân</span><span>) zaman zaman Mekke’yi işgal ve yağma etmekteydi.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-13">13. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Bergama kalesine sığınmış olan İlyas Paşa orada Anadolu beylerbeyi Ahmed Paşa tarafından kuşatılmış olup âsînin ele getirilmesi bekleniyor. Savaştıkları yerden Bergama’ya doğru kaçan adamları kılıçtan geçirilmiş, Ahmed Paşa’nın mektubu pâdişaha gönderiliyor.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“İnşallâhu ta’âlâ ele girür, ol didiğü sancaklara adam ta’yîn idesin, Ahmed Paşa üzerine cem’ola, ziyâde te’kîd idesin, korkalar.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>İlyas Paşa Balıkesirli’dir, önceleri </span><span class="char-style-override-13">suhte </span><span>(medrese kaçkını eşkıya) ve haramîleri ortadan kaldırmakla ün kazanmış, Hâfız Ahmed Paşa’nın Bagdad seferine Anadolu beylerbeyi sıfatıyla katılmış, İranlılara karşı savaşlarda yararlı hizmet görmüş; Hüsrev Paşa’nın veziriâzamlığında (1628–1631) onunla anlaşamamış, emekli olup Balıkesir’e çekilmiş, orada yanına topladığı toprağı olmayan köylü levendlerle tüfekli sarıca ve sekbanlar</span><span class="dipnot-1"><a class="footnote-link" href="#footnote-225-74" id="footnote-225-74-backlink">74</a></span><span> ile Karesi, Bergama, Kazdağı bölgesinde hükmünü yürütmüş, oraların vergi ve vakıf gelirlerini zabt edip kendi adamlarına dağıtmış, özetle İstanbul’da kargaşa döneminde bölgede 1629–1632 yıllarında kendi başına egemen olmuştu. İlyas Paşa sarıca-sekbanlar başbuğu tipik bir Celâlî sergerdesi idi. İstanbul’dan kendisini merkeze bağlama umuduyla vezirlik sembolleri gönderilmişti. Fakat bu, onun bölgede nüfuz ve egemenliğini artırmaktan başka bir sonuç vermedi. Midilli’ye adamlarını gönderip nüfuzu altına sokmak istedi. Ada Rumları silâhlanıp karşı koydular, Midilli’deki Osmanlı idarecileri de karşı çıktılar, İstanbul’dan yardım istediler. Bundan hiddete kapılan İlyas Paşa ele geçirdiği Midillililerin Edremit tarafındaki arazilerini ve emlâkini zabt etti. Bir bahane ile Manisa sancağını da istilâ etti, büyük iddialara başladı. Âciz durumda olan İstanbul hükümeti göz kapıyordu. İstanbul’a ulemâya armağanlar gönderip taraftar ediniyordu. Özetle bölgede pâdişahın hükmü geçmez oldu. Pâdişah Şam valiliğine atayarak kendisini bölgeden uzaklaştırmak istedi, fakat o gitmedi, mütesellim bir adamını gönderdi. İlyas İstanbul’u tanımıyor “gelen emîrlere kulak tutmuyordu”. Nihayet pâdişah, onu ortadan kaldırmak için, Anadolu ve Suriye paşalarını tüfekli sarıca ve sekbanlarından başka hükmettiği vilâyetlerden </span><span class="char-style-override-13">Cebelü </span><span>adıyla asker toplamaya gönderdi. Alaşehir’deki karşılaşmada bozguna uğradı, Bergama kalesine kaçıp sığındı, orada kuşatıldı. Belgemiz Anadolu beylerbeyi Ahmed Paşa’nın kuşatmada gönderdiği yazıyla ilgilidir. Hatt-i hümâyûn kuşatma tarihinde yazılmıştır. Paşalar İlyas’ı hile ile yanlarına alıp, pâdişaha affettirmek vaadiyle İstanbul’a getirdiler, pâdişahın huzuruna çıkardılar. Sultan Murad “bre kâfir, sana Şam eyâletin virdim, niçün muhâlefet idüb gitmedin” diye azarladı. Hasta idim deyince pâdişah “bre mel’ûn benim memleketime tagallüb idüb... Manisa şehrini urub gâret ve hasaret etmekte hasta değildin, emrime itaatte ne ‘aceb hasta oldun, bre kesin şu kâfirin başını” diye cellâda teslim etti. İlyas’a söz verip kefâletle getiren Anadolu beylerbeyi korkudan bir şey söyleyemedi. İlyas’ın hâtûnu, oğulları bir gecede hepsi boğularak idam olundular (Temmuz 1632).</span><span class="dipnot-1"><a class="footnote-link" href="#footnote-225-75" id="footnote-225-75-backlink">75</a></span></p>
				<p class="Normal-2 para-style-override-16"><span>İlyas Paşa’nın ortadan kaldırılmasıyla Anadolu’da sekban ve sarıca askerine dayanan bir Celâlî Paşa ortadan kaldırılmış ve bu eyâlette Osmanlı egemenliği yeni baştan kurulmuş oluyordu. Genç pâdişahın İstanbul’da sipahi zorbalarına karşı başarılı mücadelesi sonunda İlyas Paşa’nın “tagallübü”ne son verilmesi eyâletlerde de pâdişahlık otoritesinin yeni baştan kurulması anlamına geliyordu. Aynı tarihte sipahilerin “tagallüb”ünden (haksız yere ele geçirme) kurtulan devlet gelirleri, mukata’alar ve cizye eskisi gibi mültezimlere satıldı, ödemelerle hazine rahatladı. Bütün bu gelişmelerde pâdişah, yeniçeriden destek görüyordu.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-14">14. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Sultan Murad Anadolu beylerbeyine bir hatt-i hümâyûn göndermiş, timar ve zeâmetlerin yoklamasını ve reâyaya kötü muameleden vazgeçilmesini emretmiş. Gelen cevap pâdişaha sunuluyor.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Güzel dimiş.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Pâdişah bu cevaptan memnun. Reâyanın korunması ona âdil pâdişah ününü sağlıyor. İlyas Paşa’ya karşı savaş için Anadolu beylerbeyi Ahmed Paşa halka para, erzak ve hizmet “teklîfâtı” yüklemiş, pâdişaha halktan şikâyetçiler gelmişti. Pâdişahın önlemleri bununla ilgilidir.</span><span class="dipnot-1"><a class="footnote-link" href="#footnote-225-76" id="footnote-225-76-backlink">76</a></span></p>
				<p class="ARA-BASLIK-1 para-style-override-15"/>
				<p class="arabaslik-sol-1" id="toc_marker-49-15">15. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Veziriâzam pâdişahın isteği üzerine kendisine </span><span class="char-style-override-13">mahlûl</span><span>, tayin yapılmamış isimlerin bir listesini göndermiş; pâdişah soruyor, bu esâmîler kendisine sunulan </span><span class="char-style-override-13">esâmî defteri</span><span> içinde midir, değil midir; veziriâzam o defterin içinde olduğunu bildiriyor. Kapıkulları </span><span class="char-style-override-13">Recec </span><span>ulûfeleri (mevâcibi) buna göre verilecektir. </span><span class="char-style-override-13">Mahlûllerin</span><span>,</span><span class="char-style-override-13"> </span><span>yani boş olan kadroların defterden çıkarılması gerekir, </span><span class="char-style-override-13">mahlûl </span><span>defteriyle karşılaştırıp çıkarılmalıdır, bu nedenle onlar da yazılmıştır. </span><span class="char-style-override-13">Mahlûl </span><span>defteriyle karşılaştırıp onlar mevâcib defterinden çıkarılmalıdır.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Üsküdar’a geçmek lâzım olmağın ahurlarda ve baltacılar odalarında ba’zı nakış işlerler. Anları oradan kaldırıp Küçük Vezir Mehmed Paşa evinde olsunlar, anda oturup yine saraya gelince.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Kapıkullarına, bu arada sipahi ve yeniçerilere verilen </span><span class="char-style-override-13">ulûfe</span><span>,</span><span class="char-style-override-13"> </span><span>mevâcib, üç ayda bir sarayda yapılan merâsimle verilirdi. </span><span class="char-style-override-13">Esâmî defteri</span><span>’ne göre dağıtılırdı. Bu defterde ölenlerin veya çıkarılanların maaşlarının silinmesi gerekir. Fakat silinmez ve iç edilir. Sultan Murad </span><span class="char-style-override-13">mahlûllerin</span><span>,</span><span class="char-style-override-13"> </span><span>yani adları çıkarılacak olanların defterden çıkarılmasını istiyor. Veziriâzam çıkarılmalar belli olsun diye mahlûlleri esâmî defterinde göstermiş.</span></p>
				<p class="Normal-2 para-style-override-16"><span>Sultan Murad bu gibi yolsuzluklara, defterlerden kendisi kontrol ederek son vermek istemektedir. Onun ıslahatı uygulamakta ne kadar titiz olduğunu bu belge açıklamaktadır.</span></p>
				<p class="Normal-2 para-style-override-16"><span>Hatt-i hümâyûnda pâdişah veziriâzama Üsküdar sarayına geçmek istediğini bildirir. Ahırlarda ve baltacıların saray dışında Küçük Mehmed Paşa evine naklini ister. Nedeni açıkça belli değil.</span></p>
				<p class="Normal-2 para-style-override-16"><span>Belki iş işleyip gürültü yaptıkları nedeniyle saraydan uzaklaştırmak istedi. Pâdişah Revan seferine çıkmak üzere Üsküdar’a geçecek. Geçişi 1635 baharına (Mart ayı ?) rastlar.</span><span class="dipnot-1"><a class="footnote-link" href="#footnote-225-77" id="footnote-225-77-backlink">77</a></span><span>Belge bu tarihe ait olmalı. Veziriâzam bu tarihte Tabanı-yassı Mehmed Paşa’dır.</span></p>
				<p class="ARA-BASLIK-1 para-style-override-15"/>
				<p class="arabaslik-sol-1" id="toc_marker-49-16">16. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Pâdişah, Köse lakaplı kethüdaya </span><span class="char-style-override-13">ağa </span><span>rütbesi verilmesini istemiş. Veziriâzam bunu asker ocak ağalarıyla görüştükten sonra bildirmeyi uygun görür, mühlet ister. Onlar buna kesinlikle karşı çıktılar. Zira kethüdalıktan ocak ağalığına çıkma geleneğe aykırı imiş. Daha önce kethüdalıktan ağa olanlar, askeri </span><span class="char-style-override-13">zabitlikte </span><span>disiplin içinde tutamamışlardır. “Bunun hatâsı vardır”, kethüda kethüdalıkta kalsın diyor veziriâzam.</span></p>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Hoş, kendüne dirse, oldur. Hemân hidmet-i hümâyûnlarında olsun.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Yeniçeri ocağında 60 bölük doğrudan yeniçeri ağasının bölükleridir, birinci bölük kethüda-bey bölüğüdür. Onun odasında dört kethüda gedikleri (kadroları) vardır. Kethüdalık, Osmanlı toplumunda askerî veya herhangi bir hizmet grubunu temsil eder, grup işlerine bakan bir vekîlharc işlevini görür.</span><span class="dipnot-1"><a class="footnote-link" href="#footnote-225-78" id="footnote-225-78-backlink">78</a></span><span>Yeniçeri ocağında kethüda-bey yeniçeri ağasına bağlı birinci bölüğün kethüdasıdır, 60 akça ulûfesi vardır.</span><span class="dipnot-1"><a class="footnote-link" href="#footnote-225-79" id="footnote-225-79-backlink">79</a></span><span>Bu nedenle IV. Murad döneminde kethüda-beyin yeniçeri ağalığına getirilmek istenmesi, ağaların protestosuna yol açmıştır. Ağalar kendi hizmetlerinde birinin ağa/komutan olarak başlarına gelmesini istemezler. Sultan da hatt-i hümâyûnda bunu kabul etmiş, destekçisi olan yeniçeri ağalarını kızdırmaktan kaçınmıştır.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-17">17. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>Rumeli’de Agraka (Agrafa) Adası, yeniçerilere dokunacak yünlü kumaş, saray mutfağı ve yeniçeri meydanına konulan koyunlar için </span><span class="char-style-override-13">ocaklık </span><span>tayin edilmiş, oradaki koyunların yalnız bu hususlar için kullanılması emredilmiş, sipahi vergi mülâzimleri adaya karışmayacak, </span><span class="char-style-override-13">gulâmiye </span><span>adıyla vergi almayacak, bu amaçla mâliye ve Dîvân tarafından fermân yazılmıştır, pâdişahın </span><span class="char-style-override-13">hattı</span><span>,</span><span class="char-style-override-13"> </span><span>el yazısıyla fermânı tasdik etmesi isteniyor.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Ma’kûldür.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Vergi toplama yetkisi olan sipahi mülâzimler adada beslenen koyunlar için </span><span class="char-style-override-13">gulamiye </span><span>adı altında resim almak isterler, Sultan Murad’ın bunu yasaklayan fermân, daha kuvvetli hale getirmek için sultana gönderilip tuğra üzerine kendi el yazısıyla tasdiki istenmektedir. Belli bazı vergilerin belli hizmetler veya gruplar için tahsisine </span><span class="char-style-override-13">ocaklık </span><span>denir. Meselâ bir limanda alınan gümrük resimleri bir kalede hizmet gören muhafız yeniçerilere tahsis edilir, bu gelir merkeze gitmesine hacet olmadan doğrudan doğruya o yeniçeriler tarafından tahsîl olunur. Bu sisteme </span><span class="char-style-override-13">ocaklık </span><span>denir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-18">18. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Darbhâne </span><span>nâzırlığına vezir Kenan Paşa’nın tayin edilmesi düşünülmektedir. Veziriâzam onu pâdişaha itidalli, müsrif olmayan doğru ve dindar kişidir, pâdişaha hizmette çok çalışır, diye tanıtır. Bu makam için pâdişahın berât vermesi istenir.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Ta’yîn idesin, olmaya ki hiyânet üzere maslahat göre, sonra başı gider.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Para işiyle ilgili önemli bir mevkie tayin edilen kişide ne gibi sıfatlar arandığını bildiren bu belge ilginçtir. IV. Murad korku veren bir tehditle tayini onaylar.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-19">19. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>İdam edilen Ahmed adında birinin bıraktığı miras araştırılmış: 3000 altın sikke, 2 </span><span class="char-style-override-13">kîse </span><span>(200.000) akça çıkmış. Esbap olarak değerli bir şey bırakmamış. Alacak senedi olarak 40 yük (dört milyon) akça alacaktı. Bu parayı hizmete gidenlere (sipahi hizmet erlerine?) vermiş. (70 milyon) bir ev görünüyor. Üç evlâdı ve hamilesi var (mirasçı olarak). Halil Paşa’ya “yekden” gelecek. Emredilirse gelmeye teşvik için (</span><span class="char-style-override-13">istimâlet</span><span>) kendisine hatt-i hümâyûn ile bir fermân gönderile. Fermân pâdişahındır.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Herkes haklı hakkın alsun.”</span></p>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>İdam edilen Ahmed’in vergi toplama hizmetinde bir mültezim veya memur olduğu tahmin edilebilir. Hizmetinde olanlara senetle para vermiş.</span></p>
				<p class="Normal-2 para-style-override-16"><span>Başka bir kişiden söz edilmekte. Bu kimse Halil Paşa’ya gelecektir. Gelişini sağlamak için fermân gönderilmesini veziriâzam önerir. Bu Halil Paşa, Timur-Kazık Halil Paşa olabilir.</span><span class="dipnot-1"><a class="footnote-link" href="#footnote-225-80" id="footnote-225-80-backlink">80</a></span><span>Söz konusu Halil Paşa, IV. Murad’ın Revan seferinde Erzurum beylerbeyi idi. Pâdişah ona kızıp katline fermân gönderdi.</span><span class="dipnot-1"><a class="footnote-link" href="#footnote-225-81" id="footnote-225-81-backlink">81</a></span></p>
				<p class="Normal-2 para-style-override-16"><span>Hatt-i hümâyûnda pâdişah herkes hakkını alsın der, bununla mirasçıların Şer‘î hukuka göre haklarını almalarına izin vermiştir.</span></p>
				<p class="Normal-2 para-style-override-16"/>
				<p class="arabaslik-sol-1" id="toc_marker-49-20">20. Veziriâzam ‘Arzı</p>
				<p class="Normal-2 para-style-override-16"/>
				<p class="Normal-2 para-style-override-16"><span>1. Kapudân-i deryâ azledilen Mustafa Paşa, yerine atanan Cafer Paşa yanına varınca mı, yoksa hemen mi gelsin, pâdişahın emrini soruyor.</span><span class="dipnot-1"><a class="footnote-link" href="#footnote-225-82" id="footnote-225-82-backlink">82</a></span></p>
				<p class="Normal-2 para-style-override-16"><span>2. İkinci soru, zeâmet ve timar konusunda pâdişah fermânları hazırlanmaktadır.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Hatt-i Hümâyûn:</span></p>
				<p class="Normal-2 para-style-override-16"><span>“Berhudâr olasın; zeâmete mukayyed olduğun içün şimdi ol gelürse gemiler hâlî kalur, bu varınca ve Cafer Paşa’dan kâğıd var demiş idin, alup gönderesin.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Cafer Paşa’nın Mustafa Paşa yerine kapudân-i deryâ olması 1632 yılındadır. 1633’te hâlâ bu mevkidedir. Belge 1633 olabilir. Timar ve zeâmetler, kanûna aykırı olarak bazı paşalara, nüfuzlu kimselere, Harem kadınlarına </span><span class="char-style-override-13">arpalık, paşmaklık </span><span>adları altında geçmiş bulunuyordu. IV. Murad sipahi ayaklanmasını bastırdıktan sonra 1632 sonbaharında Rumeli ve Anadolu’da timarların yoklamaya alınmasını emretti.</span><span class="dipnot-1"><a class="footnote-link" href="#footnote-225-83" id="footnote-225-83-backlink">83</a></span><span>Bu emir timar sisteminde reformun başlangıcı idi. 1633 yılında Sultan Murad, timar ve zeâmetlerin hak sahipleri askere verilmesi yolunda kararlı idi. Bu amaçla Hüseyin Paşa’nın ölümü üzerine Rumeli beylerbeyi Bayram Paşa’ya fermân gönderdi: Paşa Sofya’da dîvân kurup genel bir yoklama yapacak, “kılıçları” (timarları), savaşçı erlere tahsis edilen timar ve zeâmetleri “yazar ve tuvâna yiğitlere tevcih” edecek, her birinin berâtında hakları yazılacaktı. Bayram Paşa bu iş için çok çaba harcayıp iyi iş gördü.</span><span class="dipnot-1"><a class="footnote-link" href="#footnote-225-84" id="footnote-225-84-backlink">84</a></span><span>Sonradan sultan onu veziriâzamlığa kadar yükseltmişt</span><span>ir.</span></p>
				<p class="paragraf-1"/>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-59-backlink" id="footnote-225-59">59</a>	<span>Kapudan-i deryâ paşalar, Kanunî döneminde ve Hayreddin Paşa’ya verilen özel yetkilerden sonra eyâlet paşaları sırasında önemli bir mevki sahibi olmuşlardır. Bkz. İ. Bostan, “Kapudan-i Deryâ” </span><span class="char-style-override-13">DVİA</span><span>. </span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-60-backlink" id="footnote-225-60">60</a>	<span>Osmanlı lojistiği için başlıca şu eser, C. Finkel, </span><span class="char-style-override-13">Administration of the Warfare: the Ottoman Military Campaigns in Hungary, 1593-1606</span><span>, Viyana, 1988.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-61-backlink" id="footnote-225-61">61</a>	<span>Rüşvet,</span><span class="char-style-override-13"> </span><span>lâyihacı bürokratlarca idarede yolsuzlukların başında anılır, Koçi Bey’in telhîslerine bakınız.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-62-backlink" id="footnote-225-62">62</a>	<span class="char-style-override-13">Fezleke</span><span>’den, </span><span class="char-style-override-13">Nâimâ</span><span>, III, s. 245-249.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-63-backlink" id="footnote-225-63">63</a>	<span class="char-style-override-13">Fezleke</span><span>’den, Nâimâ, III, s. 223-232.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-64-backlink" id="footnote-225-64">64</a>	<span>M. Güler, </span><span class="char-style-override-13">Osmanlı Devleti’nde Haremeyn Vakıfları.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-65-backlink" id="footnote-225-65">65</a>	<span>Bu olaylar için Fezleke’den, </span><span class="char-style-override-13">Nâimâ</span><span>, III, s. 111-131.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-66-backlink" id="footnote-225-66">66</a>	<span>Bkz. H. İnalcık, “</span><span class="char-style-override-13">Kutadgu Bilig</span><span>’de Türk ve İran  Siyâset Nazariye ve Gelenekleri”, </span><span class="char-style-override-13">Reşid Rahmedi Arat İçin</span><span>, Ankara, 1966, s. 259-271.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-67-backlink" id="footnote-225-67">67</a>	<span>H. İnalcık, “Şikâyet hakkı: ‘Arz-ı Hâl ve ‘Arz-ı Mahzar’lar”, </span><span class="char-style-override-13">Osmanlı Araştırmaları</span><span>, VII-VIII (1988), s. 33-54.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-68-backlink" id="footnote-225-68">68</a>	<span class="char-style-override-13">Nâimâ</span><span>, </span><span class="char-style-override-13">ibid</span><span>.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-69-backlink" id="footnote-225-69">69</a>	<span class="char-style-override-13">Nâimâ</span><span>, III, s. 147-153.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-70-backlink" id="footnote-225-70">70</a>	<span class="char-style-override-13">Fezleke</span><span>’den, </span><span class="char-style-override-13">Nâimâ</span><span>, III, s. 121-134. Revan seferine giderken Anadolu’da yakaladığı zorba-başıları bulup idamı için, </span><span class="char-style-override-13">Nâimâ</span><span>, III, s. 150-162.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-71-backlink" id="footnote-225-71">71</a>	<span class="char-style-override-13">Fezleke</span><span>’den, </span><span class="char-style-override-13">Nâimâ</span><span>, III.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-72-backlink" id="footnote-225-72">72</a>	<span>Rıdvan Paşazâde. Abdullah Çelebi’nin Mısır ve Kırım Hanlığı üzerine eserleri bilinir, bkz. F. Babinger, </span><span class="char-style-override-13">Osmanlı Tarih Yazarları ve Eserleri</span><span>, çev. C. Üçok, Ankara, 1982, s. 194-95. </span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-73-backlink" id="footnote-225-73">73</a>	<span class="char-style-override-13">Nâimâ</span><span>, III, s. 413, 445.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-74-backlink" id="footnote-225-74">74</a>	<span>M. Cezar, </span><span class="char-style-override-13">Osmanlı Tarihinde Levendler</span><span>, İstanbul, 1965.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-75-backlink" id="footnote-225-75">75</a>	<span class="char-style-override-13">Fezleke</span><span>’den, </span><span class="char-style-override-13">Nâimâ</span><span>, III, s. 134-143.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-76-backlink" id="footnote-225-76">76</a>	<span class="char-style-override-13">Nâimâ</span><span>, III, s. 143.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-77-backlink" id="footnote-225-77">77</a>	<span class="char-style-override-13">Nâimâ</span><span>, III, s. 233.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-78-backlink" id="footnote-225-78">78</a>	<span>Bkz. Halil İnalcık, “The Appointment Procedure of a Guild Warden (Ketkhudâ)”, </span><span class="char-style-override-13">The Middle East and the Balkans under the Ottoman Empire: Essays on Economy and Society</span><span>, Bloomington, 1993, s. 194-201.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-79-backlink" id="footnote-225-79">79</a>	<span class="char-style-override-13">Kavânîn-i Yeniçeriyân</span><span>,</span><span class="char-style-override-13"> </span><span>yay. T. Toroser, tıpkıbasım, varak 87b.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-80-backlink" id="footnote-225-80">80</a>	<span class="char-style-override-13">Nâimâ</span><span>, III, s. 244.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-81-backlink" id="footnote-225-81">81</a>	<span class="char-style-override-13">Ibid</span><span>.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-82-backlink" id="footnote-225-82">82</a>	<span class="char-style-override-13">Ibid</span><span>.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-83-backlink" id="footnote-225-83">83</a>	<span class="char-style-override-13">Nâimâ</span><span>, III, s. 143.</span></p>
					</div>
					<div class="footnote">
						<p class="dipnot-1"><a class="footnote-anchor" href="#footnote-225-84-backlink" id="footnote-225-84">84</a>	<span class="char-style-override-13">Tarih-i</span><span> </span><span class="char-style-override-13">Nâimâ</span><span>, yay. M. İpşirli, Ankara, 2007, s. 842.</span></p>
					</div>
				</div>
			</div>
		</div>
	</body>
</html>