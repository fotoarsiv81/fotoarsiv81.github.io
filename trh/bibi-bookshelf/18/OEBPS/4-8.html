<html xmlns="http://www.w3.org/1999/xhtml">
	<head>
		<title>4-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-8.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-7">Savaş Nedenleri</p>
				<p class="Basic-Paragraph-2" xml:lang="en-GB"><span>Avusturya ile </span><span class="char-style-override-13">Uzun Savaş</span><span> (1593–1606), Osmanlı tarihinde birçok bakımdan bir dönüm noktasıdır. İran Şahı Büyük Abbas Tebriz’i alıp başarılı seferlerle devleti bu cephede uğraştırdığı bir zamanda, Koca Sinan Paşa veziriâzamlığında Avusturya ile Uzun Savaş başladı.</span><span class="dipnot"><a class="footnote-link" href="#footnote-225-10" id="footnote-225-10-backlink">10</a></span><span> Kanunî döneminde Osmanlılar iki cephede birden savaşmaktan daima kaçınmışlardı. Bu kez devlet, iki cephede uzun yıllar savaşı sürdürmek zorunda kaldı.</span></p>
				<p class="Basic-Paragraph-2" xml:lang="en-GB"><span>Savaşı başlatan Sinan Paşa’nın kişisel nedenleri şöyle özetlenebilir:</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>1. Can düşmanı Doğu Seferi serdârı Ferhad Paşa’ya karşı bir Avusturya seferinde serdâr olmak.</span></p>
				<p class="Basic-Paragraph-2" xml:lang="en-GB"><span>2. Ayaklanan yeniçerileri (1592) cepheye sevk etmek. Yeniçeriler savaşta başarılarıyla timara çıkmak imkânını elde ederlerdi. Bundan başka onları cepheye sürmekle İstanbul rahata kavuşacaktı.</span></p>
				<p class="Basic-Paragraph-2" xml:lang="en-GB"><span>3. Avusturya cephesinde kazanacağını düşündüğü zaferlerle, Yemen ve Tunus Fâtihi Sinan Paşa Viyana’yı fethedeceğini iddia ediyordu.</span></p>
				<p class="Basic-Paragraph-2" xml:lang="en-GB"><span>4. Avusturya ile diplomatik ilişkilerde, Sinan kendisinin aşağılandığı düşüncesinde idi.</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Bu savaş sırasında, Avrupa’da ordu</span><span class="char-style-override-13"> </span><span>ve</span><span class="char-style-override-13"> </span><span>ateşli silâhlarda değişim (</span><span class="char-style-override-13">military revolution</span><span>)</span><span class="char-style-override-13"> </span><span>sonucu, Osmanlı askerî kuvvetlerinin yapısı ve silâhlarda kökten değişiklikler gerekmiştir.</span></p>
				<p class="Basic-Paragraph-2" xml:lang="en-GB"><span>Osmanlılar bu dönemde bilimde, teknolojide ve ekonomide büyük ilerlemeler yapmış olan güçlü bir Avrupa karşısındadır. Modernleşmiş bir Avrupa karşısında Orta-Doğu’nun büyük İslâm imparatorluğu savaş meydanlarında ve içeride bocalama dönemine girmiştir.</span></p>
				<p class="Basic-Paragraph-2" xml:lang="en-GB"><span>1590’dan beri Avusturya, Osmanlıların artan akıncı faaliyetlerinden şikâyetçi idi. Özellikle Bosna Valisi Hasan Paşa’nın Hırvatistan’a seferi, ilişkiler üzerinde kesin bir etki yaptı. Avusturya, 1592 Prag toplantısında savaş hazırlığına karar verdi ve Alman prenslerinden yardım istendi. Prensler olumlu cevap verdiler, Avusturya savaşa hazırdı; seferlerde kiliselerde eskisi gibi </span><span class="char-style-override-13">Türk-çanı</span><span> çalınmaya başladı. Avusturya, savaşı tüm Avrupa’nın bir Haçlı savaşı haline getirmek için papaya başvurdu, Rusya çarına bile mektuplar gönderildi. Lehistan da ihmâl olunmadı. Bütün bu diplomatik girişimler, o zaman sonuç vermeyecektir. Avusturya, kuvvetlerini Viyana yolu üzerinde güçlü savunma kalesi Raab’da (Yanıkkale) toplama kararı aldı. Osmanlı ordusu (40.000 kişi, 15.000 yeniçeri) Veziriâzam Sinan Paşa kumandasında Raab’ı kuşattı ve teslim aldı (13 Ekim 1593). Çok geçmeden kış başlarında karşı saldırıya geçen Avusturya ordusu Budin yolu üzerinde İstolni-Belgrad’da Osmanlı’ya karşı parlak bir zafer kazandı (Osmanlı kayıpları 12.000 er, 47 top). Bölgedeki öteki kaleler de Avusturya tarafından kuşatıldı. Yenilgi, İstanbul’da büyük kaygıyla karşılandı.</span><span class="dipnot"><a class="footnote-link" href="#footnote-225-11" id="footnote-225-11-backlink">11</a></span></p>
				<p class="Basic-Paragraph-2" xml:lang="en-GB"><span>Kışın Almanya’dan gelen takviye kuvvetleri ile Avusturya ordusu büsbütün güçlendi.</span></p>
				<p class="Basic-Paragraph-2" xml:lang="en-GB"><span>1593 Martı’nda papa elçilerini göndererek Hıristiyan devletlerini Osmanlılara karşı birleşmeye çağırıyor, öte yandan Avusturya özellikle Erdel (Transilvanya), Eflak ve Bogdan’ı isyana kışkırtıyor, onları himaye edeceğini vaat ediyordu. 1593 Temmuzu’nda Eflak voyvodası Mihal, Avusturya ile ittifakı gerçekleştirdi ve saldırılara geçti.</span><span class="dipnot"><a class="footnote-link" href="#footnote-225-12" id="footnote-225-12-backlink">12</a></span></p>
				<p class="Basic-Paragraph-2" xml:lang="en-GB"><span>Selânikî’nin itiraf ettiği gibi Eflak, Bogdan voyvodalarının harac ödemelerine ek olarak paşaların ağır rüşvetler</span><span class="dipnot"><a class="footnote-link" href="#footnote-225-13" id="footnote-225-13-backlink">13</a></span><span> almaları voyvodaların isyanında başlıca etken olmuştur.</span></p>
				<p class="Basic-Paragraph-2" xml:lang="en-GB"><span>Eflak voyvodası Mihal, İstanbul’dan gelen alacaklılardan kurtulmak istiyordu; yeniçerilerin oturdukları evi topa tutarak isyan bayrağını kaldırdı.</span><span class="dipnot"><a class="footnote-link" href="#footnote-225-14" id="footnote-225-14-backlink">14</a></span><span> Mihal ile ittifak eden Kazakların, Karadeniz kıyı bölgelerini yağmalamaları, kasaba ve köyleri yakmaları İstanbul’da büyük yankı yaptı.</span><span class="dipnot"><a class="footnote-link" href="#footnote-225-15" id="footnote-225-15-backlink">15</a></span><span> Eflak kuvvetleri ve Kazaklar, ateşli silâhları ile büyük bir kuvvet oluşturuyordu; Tuna berisindeki şehirlere saldırdılar, Yergöğü (Ruscuk), Hırsova, Maçin, İbrail, Silistre, Ziştovi, Rahova’yı istilâ ile ateşe verdiler. Mihal’in kış baskını İstanbul’da dehşetle öğrenildi. Yakılan şehirlerden feryatçılar gelip düşmanın Müslümanları esir edip şehir ve kasabaları yağmaladığını anlatıyorlardı. Selânikî’nin ifadesiyle “hiçbir kasaba ve kurâ kalmadı ki, ihrâk bi’n-nâr itmeyüp minarelerine çan asup nâkus çaldırmayalar. İbrail ve Bendrer ve Kili ve Akkerman ve Cankerman ve İsmail-Geçidi ve Silistre ve Yergöğü ve Ruscuk ve Tutrakan hemân kaleleri kalıp cümle iskeleleri ve varoşları bi’l-külliye harâb ve yebâb oldı. Eflak ve Bogdan reâyasıyla ittifak idip Erdel ve Macar ve Leh ve Moskof (herhalde Kazakları anıyor) küffârından tüfenkendâz yüz bini mütecâviz” düşman askeri, ülkeyi virâneye çevirdiler. İstanbul’da, müftiden düşmana karşı hareket farzdır diye, fetvâ aldılar. Büyük Dîvân toplandı, Veziriâzam Ferhad Paşa, tüm yeniçeri askerinin seferber edilmesini istedi.</span></p>
				<p class="Basic-Paragraph-2" xml:lang="en-GB"><span>İzleyen bölümde ayrıntısıyla anlatıldığı gibi, Vâlide Safiye Sultan’ın desteklediği Ferhad Paşa’nın kumandasındaki ordu Mihal’e karşı harekete geçti (Nisan 1595). Eflak’a geçmek üzere Yergöğü’de (Ruscuk) köprü inşasına başlandı. Ferhad Paşa, kendi aleyhinde İstanbul’da çevrilen oyunları bozmak için cepheyi bırakıp İstanbul yolunu tuttu. Bu sırada Koca Sinan Paşa, Şeyhülislâm Bostanzâde’den fetvâ alıp (30.000 akça rüşvet vermişti) Ferhad’ın yerine veziriâzamlığı elde etti (1595). Çiftliğine çekilen Ferhad az sonra idam olundu.</span></p>
				<p class="Basic-Paragraph-2" xml:lang="en-GB"><span>Yeni veziriâzam Sinan Paşa, Eflak’a Mihal’e karşı ordunun başında hareket etti (17 Ağustos 1595). Ruscuk’ta tamamlanmış olan köprüden geçen ordu, Mihal kuvvetleriyle Bükreş civarında savaşa girdi. Yenilen Mihal, Erdel sınırına çekildi.</span></p>
				<p class="Basic-Paragraph-2" xml:lang="en-GB"><span>Sinan Paşa, Bükreş’i alıp bir İslâm şehri haline getirdi –kiliseler câmiye çevrildi. Mihal geri gelerek saldırıya başladı, Sinan Paşa Yergöğü’ye ricat etmek zorunda kaldı. Mihal köprüyü yıktı, Osmanlı kuvvetlerini top ateşine tuttu, şehri yaktı (27 Ekim 1595).</span></p>
				<p class="Basic-Paragraph-2" xml:lang="en-GB"><span>Koca Sinan, Erdel voyvodası Bathory’e elçi gönderip Tunus, Yemen, İran, Gürcistan fâtihi olduğunu övünerek bildiriyor ve gelecek yıl Prag ve Viyana önünde karargâhını kuracağını söyleyerek gözdağı vermek istiyordu.</span><span class="dipnot"><a class="footnote-link" href="#footnote-225-16" id="footnote-225-16-backlink">16</a></span><span> Bu arada Bogdan voyvodası Aron, kendi yerinin İstanbul’dan bir rakibine verilmesi üzerine düşman cephesine katıldı.</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"/>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-10-backlink" id="footnote-225-10">10</a>	<span>Ha</span><span>mmer, </span><span class="char-style-override-13">Devlet-i Osmaniye Tarihi (DOT)</span><span>, çev. M. Ata, VII, İstanbul, 1329-1335 [1911-1917], s. 176-177; Zinkeisen, IV; C. Finkel, </span><span class="char-style-override-13">The Administration of Warfare: the Ottoman Military Campaigns in Hungary, 1593-1606</span><span>, Viyana, 1988; R. Murphey, </span><span class="char-style-override-13">Ottoman Warfare, 1500-1700</span><span>; K. M. Setton, </span><span class="char-style-override-13">Venice, Austria and the Turcs in the Seventeenth Century</span><span>, Philadelphia, 1991; M. L. Stein, </span><span class="char-style-override-13">Osmanlı Kaleleri</span><span>, çev. G. Çağalı Güven, İstanbul, 2007; F. Bilici, </span><span class="char-style-override-13">Les Guerres des Turcs</span><span>, Paris, 2000 (Evliyâ Çelebi’den çeviriler); G. Agoston, </span><span class="char-style-override-13">Osmanlı’da Strateji ve Askerî Güç</span><span>, çev. M. F. Çalışır, İstanbul, 2012; G. Agoston, “Ottoman Warfare, 1453-1826”, J. Black (yay.), </span><span class="char-style-override-13">European Warfare, 1453-1815</span><span>, Londra, 1999; P. Fodor, G. David, </span><span class="char-style-override-13">Ottomans,</span><span> </span><span class="char-style-override-13">Hungarians and Habsburgs in Central Europe:</span><span> </span><span class="char-style-override-13">the Military Confines in the Era of Ottoman Conquest</span><span>, Leiden, 2000.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-11-backlink" id="footnote-225-11">11</a>	<span>Hammer,</span><span class="char-style-override-13"> DOT</span><span>, VI, s. 176-177.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-12-backlink" id="footnote-225-12">12</a>	<span>Jorga, </span><span class="char-style-override-13">Osmanlı İmparatorluğu Tarihi</span><span> (</span><span class="char-style-override-13">OİT</span><span>), III, İstanbul, 2005, s. 253-255.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-13-backlink" id="footnote-225-13">13</a>	<span>Jorga, </span><span class="char-style-override-13">OİT,</span><span> III, s. 359.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-14-backlink" id="footnote-225-14">14</a>	<span>Hammer, </span><span class="char-style-override-13">DOT</span><span>, VII, s. 200.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-15-backlink" id="footnote-225-15">15</a>	<span>Özellikle çağdaş kaynak Selânikî, II, s. 481-482.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-16-backlink" id="footnote-225-16">16</a>	<span>Hammer, </span><span class="char-style-override-13">DOT</span><span>, III, s. 184-185.</span></p>
					</div>
				</div>
			</div>
		</div>
	</body>
</html>