<html xmlns="http://www.w3.org/1999/xhtml">
	<head>
		<title>4-39.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-39.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="anabaslik" id="toc_marker-32">Orduda Sekban-Sarıcalar</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span>Avusturya İmparatorluğu’yla Uzun Savaş</span><span class="char-style-override-13"> </span><span>(1593–1606) Osmanlı ordusunda köklü değişikliklere yol açmıştır. Evvelâ, Avusturya-Alman orduları bu savaşta yivli tüfek kullanan süvarileriyle, ok–kılıç–mızrak kullanan timarlı sipahi askeri karşısında üstünlük kurmuştur.</span><span class="dipnot"><a class="footnote-link" href="#footnote-225-179" id="footnote-225-179-backlink">179</a></span><span> Osmanlı kumandanları karşı koymak için cepheden biteviye tüfekli asker istiyordu (bkz. Ekler, Yemişci Hasan Telhîsleri). Bir yandan Avusturya’ya karşı Uzun Savaş, öte yandan Şah Abbas idaresinde İran’ın Osmanlıları Azerbaycan’dan çıkarması ve Doğu-Anadolu’yu tehdit etmesi, devleti iki cephede ağır masraflı seferlere sürükledi. </span></p>
				<p class="paragraf"><span>Evvelce işaret ettiğimiz gibi Osmanlı Dîvânı köklü bir önlemle askerî bunalıma yanıt vermeye çabalamıştır; tüfekli yeniçeri askeri zamanla 30.000’e sonraları 50.000’e kadar çıkarıldı. Anadolu’da tüfek kullanan levendlerden (başıboş köylü gençler) sekban ve sarıca</span><span class="char-style-override-13"> </span><span>bölükleri örgütlenmeye başladı.</span><span class="dipnot"><a class="footnote-link" href="#footnote-225-180" id="footnote-225-180-backlink">180</a></span><span> Avrupa ordularında olduğu gibi, Osmanlı ordusunda da halktan asker orduda önemli bir grup oluşturdu.</span><span class="dipnot"><a class="footnote-link" href="#footnote-225-181" id="footnote-225-181-backlink">181</a></span><span>Merkezden gönderilen bir yeniçeri subayının bayrağı altında örgütlenen 50, 100 kişilik bu sarıca-sekban bölükleri, savaş süresince maaş alıyor, savaş bitip maaş kesilince bölükler halkı soymaya, şehirleri yağmalamaya başlıyor, yetenekli önderler etrafında birleşip devlet güçlerine karşı çıkıyorlardı. Eşkıyalığa başlayan, </span><span class="char-style-override-13">Celâlî </span><span>diye adlandırılan sarıca-sekban bölükleri, İstanbul’dan gönderilen yeniçerileri karşılarında buldular. Yeniçeriler Anadolu’nun büyük şehirlerinde bir </span><span class="char-style-override-13">serdâr </span><span>kumandası altında yerleştirildiler. Böylece, 1596–1607 döneminde Celâlî-yeniçeri mücadelesi, devleti uğraştıran en önemli sorun haline geldi. Öte yandan, eyâletlerde vali paşalar da kendi maiyetlerine (</span><span class="char-style-override-13">kapı</span><span>larına) tüfekli sarıca-sekban bölüklerini almaya başladılar; azledilip sıkışınca onlar da Celâlîler gibi İstanbul’a karşı isyan bayrağı kaldırmaktan çekinmediler. İbşir Paşa İstanbul üzerine yürüdüğü zaman emri altında 20.000 sekban-sarıca vardı. Özetle, 1600–1699 döneminde, devlet içinde yeniçerilere karşı sekban-sarıcalar ikinci büyük askerî grubu oluşturmakta idi; iki grup arasındaki mücadele bu döneme damgasını vurmuştur.</span></p>
				<p class="paragraf"><span>Anadolu’da levend denilen topraksız köylüler XVI. yüzyıl ikinci yarısında nüfus patlamasıyla ilişkili olarak artmış, yüzde 41 nüfus artışı tespit edilmiştir.</span><span class="dipnot"><a class="footnote-link" href="#footnote-225-182" id="footnote-225-182-backlink">182</a></span><span> Levendler</span><span class="char-style-override-13"> </span><span>donanma ihtiyacı </span><span class="char-style-override-13">kürekçi </span><span>olarak da geniş ölçüde hizmete alınmaktaydı.</span></p>
				<p class="paragraf"/>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-179-backlink" id="footnote-225-179">179</a>	<span>Bkz. Üçüncü ciltteki Ekler’de, “Military and Fiscal Transformation” ve “Askeri ve Mâlî Dönüşüm” bölümü.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-180-backlink" id="footnote-225-180">180</a>	<span>M. Cezar, </span><span class="char-style-override-13">Osmanlı Tarihinde Levendler</span><span>, İstanbul, 1965.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-181-backlink" id="footnote-225-181">181</a>	<span>İlk Osmanlı döneminde devlet Müslüman halktan </span><span class="char-style-override-13">yaya </span><span>ve </span><span class="char-style-override-13">‘azeb</span><span>, Hıristiyan halktan </span><span class="char-style-override-13">cerehor </span><span>adıyla sayıları on bine varan halk askeri topluyordu. Bunların gideri halk üzerine yükleniyordu. I. Murad Kosova Meydan Savaşı’na giderken “Anadolu’dan on bin yaya ve Rumeli’nden on bin azab (‘azeb) hazır idüb” (</span><span class="char-style-override-13">Oruç Beg Tarihi</span><span>,</span><span class="char-style-override-13"> </span><span>yay. N. Öztürk, İstanbul, 2003, s. 29, dizin: azab, cerehor, yaya). Bu halk askeri XVI. yüzyılda geri hizmetlerde kullanılmış ve sonra büsbütün kaldırılmıştır.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-182-backlink" id="footnote-225-182">182</a>	<span>Ö. L. Barkan, “Türkiye’de İmparatorluk Devirlerinin Nüfus ve Arazi Tahrirleri”, </span><span class="char-style-override-13">İktisat Fakültesi Mecmuası</span><span>,</span><span class="char-style-override-13"> </span><span>II-2, s. 22-28.</span></p>
					</div>
				</div>
			</div>
		</div>
	</body>
</html>