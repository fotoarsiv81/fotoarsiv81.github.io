<html xmlns="http://www.w3.org/1999/xhtml">
	<head>
		<title>4-34.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-34.html" xml:lang="en-GB">
			<div class="Basic-Text-Frame-3">
				<p class="split" xml:lang="tr-TR"/>
				<p class="Basic-Paragraph-2"/>
				<p class="Basic-Paragraph-2"/>
				<p class="anabaslik" id="toc_marker-27" xml:lang="tr-TR">Yeniçeriler: Tarihî Özet, Teşkilât<span class="dipnot" style="font-size:0.64em;"><a class="footnote-link" href="#footnote-225-161" id="footnote-225-161-backlink">161</a></span></p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"><span>Osmanlı Devleti’nin kuruluş döneminde savaşta alınan tutsakların beşte biri sultana teslim olunurdu, bunlara </span><span class="char-style-override-13">pencik</span><span> (beştebir) </span><span class="char-style-override-13">oğlanı</span><span> denirdi. 1355–1360 yıllarında, sultanın kapısında pencik oğlanları çoğaldı, o zaman devlet kurumlarını düzenleyen ulemâdan Çandarlı Halil, bu oğlanlardan sultanın bir hassa ordusu meydana getirmeyi düşündü. Bizans’ta, imparator kapısında böyle bir hassa ordusu vardı. Böylece, sultanın </span><span class="char-style-override-13">kapıkulu</span><span> ortaya çıktı ve adına </span><span class="char-style-override-13">yeniçeri</span><span> adı verildi (1363?). Aynı zamanda, eskiden olduğu gibi, Türkmen gazîlerinden </span><span class="char-style-override-13">kızıl-börklü </span><span>akıncı kuvvetleri devam ediyordu. Yeniçeriler kışlalarında onar kişilik odalarda kalır, tüm gereksinmelerini </span><span class="char-style-override-13">ulûfe</span><span> adıyla verilen gündelik ile sağlarlardı. Yeniçeriler pâdişahın emriyle her an harekete hazır, savaşta pâdişah otağı önünde yer alan bir hassa ordusu, bir daimî ordu oluşturmaktaydı.</span></p>
				<p class="Basic-Paragraph-2"><span>Yeniçeri ordusunun Avrupa’da ilk daimî ordu olduğu ileri sürülür; öte yandan Bizans’ta ve Avrupa’da hükümdara bağlı hassa birlikleri bilinmektedir. Yeniçeri ordusu, en etkin ordu çekirdeği olarak, ilk dönemde savaşlarda Osmanlılara üstünlük sağlayan bir kuvvet oluşturduğu gibi, pâdişahın merkeziyetçi otoritesinin başlıca aracı ve desteği olmuştur. Yeniçeri ordusunun bu görevleri dolayısıyla zamanla sayılarını artırmak gerekmiş, Osmanlı idarecileri, bu kez </span><span class="char-style-override-13">devşirme</span><span> usûlünü uygulama alanına sokmak zorunda kalmışlardır. </span><span class="char-style-override-13">Devşirme-oğlanları</span><span>, ülkenin fakir dağlık bölgelerinde, birden fazla çocuğu olan ailelerden alınan çocuklardan ibarettir. </span><span class="char-style-override-13">Kavânîn-i Yeniçeriyân</span><span> devşirmenin ilk kez Trakya Fâtihi Süleyman Paşa (öl. 1357) zamanında uygulandığını ileri sürer. Yeniçeri ordusunu genişletmek isteyen Yıldırım Bayezid döneminde, devşirmeye başvurulduğu tespit edilmiştir. Onun zamanında, kapıkulu 7000’e çıkmış, Rumeli ve Anadolu’daki rakiplere karşı etkin bir kuvvet oluşturmuştu. 1402 Ankara Savaşı’nda Timur, Bayezid’i tepede kuşatınca, yeniçeri sultanın etrafında onu koruma görevindeydi, fakat ihânet ettiler. </span><span class="char-style-override-13">Fetret </span><span>döneminde Bayezid’in oğulları çelebiler arasında sürüp giden savaşta, yeniçeri hangi tarafı tutarsa o galebe sağlıyordu. Devşirme-oğlanı, </span><span class="char-style-override-13">esîr</span><span> statüsünde değildi. Yeniçerilerin </span><span class="char-style-override-13">ak-börk</span><span>ü, Türkmen aslından yaya askerinin </span><span class="char-style-override-13">kızıl-börk</span><span>ünden farklı olarak uygulanmıştır.</span></p>
				<p class="Basic-Paragraph-2"><span>Yeniçeriler II. Murad döneminde Çandarlı Halil Paşa’nın mutlak otoritesine destek olmuşlardır (</span><span class="char-style-override-13">ulûfe</span><span> pratikte veziriâzamın onayı ile verilirdi). Çandarlı 1446’da II. Murad’ı yeniçeri desteğiyle yeniden tahta çıkarmış, böylece II. Mehmed’in ilk saltanatına (1444–1446) son vermiş, onun daimî düşmanlığına hedef olmuştur.</span><span class="dipnot"><a class="footnote-link" href="#footnote-225-162" id="footnote-225-162-backlink">162</a></span><span> Fâtih, tahta çıktığında yeniçerinin itaatsizliğini şiddetle cezalandırmış, saray av köpeklerine bakan </span><span class="char-style-override-13">sekban</span><span>ları yeniçeri ocağına katmış ve yeniçeri ocağı ağalarını sekbanlardan seçmeye başlamıştır. Böylece, ocakta bir denge kurmuş, yeniçeri ordusunu 10.000’e çıkarmış ve fetihlerinin en etkili bir aracı haline getirmiştir. İstanbul kuşatmasında, fetihle sonuçlanan son genel saldırıda, top gediğine saldıran ve orduya yolu açan yeniçeriler olmuştur.</span></p>
				<p class="Basic-Paragraph-2"><span>Fâtih’in iç-oğlanı G.-M. Angiolello’nun verdiği bilgilere</span><span class="dipnot"><a class="footnote-link" href="#footnote-225-163" id="footnote-225-163-backlink">163</a></span><span> göre, 1470’lerde yeniçeri ağasının </span><span class="char-style-override-13">ulûfesi</span><span>, günde 500 akça idi. Ayrıca iki köyün vergi gelirini (</span><span class="char-style-override-13">zeâmet</span><span>) alırdı. Yeniçeri ağası, orduda en yüksek ulûfe alan komutandır; yardımcısı komutanlar, sıra ile </span><span class="char-style-override-13">kâhya</span><span> (kethüda) </span><span class="char-style-override-13">bey</span><span> 200, </span><span class="char-style-override-13">yeniçeri kâtibi </span><span>200 akça ulûfe</span><span class="char-style-override-13"> </span><span>alırlardı.</span></p>
				<p class="Basic-Paragraph-2"><span>Yine Angiolello’nun verdiği bilgilere göre, yeniçeri ordusu 10–100–1000 kişiden ibaret birlikler halinde örgütlenmiştir. Komutanların gündelik ulûfeleri sıra ile 5–15–50 akçadır. Yeniçeri erlerinin ulûfeleri kıdemine göre 2–3–4 akça arasında değişirdi. Yeniçeriler, büyük bir kışlada </span><span class="char-style-override-13">oda</span><span>larında otururlar, her odada on bir kişi olarak yaşarlardı. Odaya en son giren 11. er, aşçıdır. Gruba katılma, aralarından birinin ölümü veya başka bir nedenle ayrılması üzerine yapılırdı. Seferde de 11 kişi bir çadırda otururdu. Yeniçeriler, disiplinli düzenli askerdir. Merâtipte alttaki üste mutlak itaat gösterirdi. Bunda kusuru olanlar cezaya çarptırılırdı. Yeniçerilerden sonra 200 kişiden kurulu </span><span class="char-style-override-13">solaklar</span><span>,</span><span class="char-style-override-13"> </span><span>köpeklere bakan </span><span class="char-style-override-13">segmenler </span><span>gelirdi (Angiolello öteki bölüklerden söz etmez, timarlı sipahilere geçer).</span></p>
				<p class="Basic-Paragraph-2"><span>1481’de, Cem’e karşı II. Bayezid, başlıca yeniçeri desteğiyle tahta oturmuş, yeniçeriler ondan, Fâtih’in devletleştirdiği vakıfları ve emlâki eski sahiplerine geri verme sözü almıştır. Yavuz Sultan Selim, rakipleri kardeşlerine karşı ulûfelerini artırma vaadiyle yeniçerileri yandaş yaparak tahta oturmuştur. Özetle, yeniçeriler başlangıçtan beri, saray ve paşalarla işbirliği halinde pâdişahların ve idare başında olanların kaderini belirleyen başlıca kuvvetti. Kanunî Süleyman bir ara, yeniçerilerin baskısına karşı, İstanbul debbağlarını (sayıları beş altı bine varıyordu) kullanmak tehdidinde bulundu. Yeniçeriler, emekli olur veya timar tevcihiyle eyâletlere </span><span class="char-style-override-13">çıkma</span><span> şansını elde edince evlenme, yer yurt sahibi olma şansına erişirlerdi.</span></p>
				<p class="Basic-Paragraph-2"><span>1528’de doğrudan pâdişahın emri altındaki ulûfeli ocaklar: yeniçeriler, altı-bölük sipahiler, topçular, ahır ve çadır mehterleri, kapıcılar, özetle, </span><span class="char-style-override-13">kapıkulu</span><span> toptan, 14.146 kişiye varıyordu. 1593–1606 döneminde, Avusturya-Almanya ordularına karşı savaşlarda, düşmanın ateş gücü yüksek tüfekli askerine karşı koyma âcil bir sorun olarak ortaya çıktığında, devlet tüfekli askeri artırma zorunluluğu karşısında kaldı.</span><span class="dipnot"><a class="footnote-link" href="#footnote-225-164" id="footnote-225-164-backlink">164</a></span><span> Bu gereksinim iki yolla karşılandı: Tüfekli yeniçeri sayısı büyük ölçüde artırıldı. Öbür yandan reâyaya tüfek kullanma yasağı kaldırıldı, Anadolu ve Rumeli’de tüfek kullanan reâyadan </span><span class="char-style-override-13">sekban-sarıca</span><span> adı altında yevmiyeli bölükler meydana getirildi.</span><span class="dipnot"><a class="footnote-link" href="#footnote-225-165" id="footnote-225-165-backlink">165</a></span></p>
				<p class="Basic-Paragraph-2"><span>Yeniçeri hoşnutsuzluğunu, ayaklanma kararını, sultanın “çorbasını” yemeyi reddetmek (kazan kaldırmak) veya sultana karşı merâsimde “bağrışmak” biçiminde belli ederdi. Aşağıda anlatılacağı üzere 16. yüzyıl sonlarından başlayarak, başlıca ulûfe yüzünden yeniçeriler sık sık ayaklanıp büyük bunalımlara neden oldular.</span></p>
				<p class="Basic-Paragraph-2"><span>Tüm ülkede, padişâhın kontrolünü temsil etmek üzere her önemli şehirde ve kalelerde ayrı bir hisarda yerleştirilen yeniçeriler (Şam, Bagdad gibi şehirlerde 500, 1500 kişi) âsâyiş polisi vazifesi görür, ayaklanma ve yağma karşısında harekete geçerdi. Bunlara </span><span class="char-style-override-13">yasakcı </span><span>veya </span><span class="char-style-override-13">kollukcu </span><span>denirdi. Şehirlerdeki yeniçeri garnizonu, yerel otoritelerden, kadı, subaşı ve validen bağımsız olup doğrudan merkezin emrindeydi.</span></p>
				<p class="Basic-Paragraph-2"/>
				<p class="arabaslik-sol" id="toc_marker-27-1" xml:lang="tr-TR">Yeniçerilerin İktidarı Ele Geçirmeleri</p>
				<p class="Basic-Paragraph-2"/>
				<p class="Basic-Paragraph-2"><span>Yeniçeri ocağı ve ona dayanan eski ağaların “Ocak Ağaları” adıyla kurdukları cunta, 1648–1651 döneminde doğrudan doğruya siyasî kontrolü ele geçirmiştir. Saray, başta </span><span class="char-style-override-13">devletlü</span><span> vâlide sultan Kösem, yeniçeri cuntasıyla ittifak etmiş ve böylece iktidarı sipahilere karşı koyabilmiştir. Adı geçen dönemde sayıları 50.000’i aşan ocak yeniçerileri, sipahiler gibi hali vakti yerinde bir grup oluşturmuyordu. Bu bakımdan, sipahi–yeniçeri mücadelesini, organize iki sosyal grup arasında bir karşılaşma olarak da düşünebiliriz. Sonuçta, sipahiler karşısında yeniçeriler, ağır basan bir askerî-siyasî grup halinde olayların gelişiminde başlıca rol sahibi oldular. </span></p>
				<p class="Basic-Paragraph-2"><span>Yeniçerilerin çocukları ve emekli yaşlıları (</span><span class="char-style-override-13">oturak</span><span>) için ayrılan tahsisler, hazine için ayrıca bir yük oluşturmaktaydı. Devlet, hazine gelirlerini tam olarak tahsil edemediği için bu baskı zaman zaman ortaya çıkan ayaklanmaların gerçek nedeni olmaktaydı. Özellikle, 1618–1632 kargaşa döneminde yeniçeri ayaklanmalarının gerçek arka plânı, geliri sınırlı bu asker grubunun baskısıyla açıklanabilir. Devlet iktidarını temsil edenler, Vâlide Kösem olsun, veziriâzamlar ve defterdârlar olsun, yeniçeriye </span><span class="char-style-override-13">ulûfe</span><span> ve </span><span class="char-style-override-13">bahşiş</span><span> parası bulmak durumunda idiler, bu da başlıca siyasî bunalımların kaynağı oluyordu. Bir yeniçeri en çok 15 akça alıyordu. Akçanın değer kaybı dolayısıyla bu gündelik yetmiyordu. Ayrıca </span><span class="char-style-override-13">züyuf</span><span> akça almak istemeyen esnafla yeniçeri arasında çekişme eksik olmuyordu. Hazineye gelen züyuf yani değeri düşük akça (bir gümüş akça 8 züyuf akça kabul ediliyordu) yeniçeriye verildiğinde, bu parayla pazarda alışveriş yapmak isteyen yeniçeriyle esnaf arasında kavga çıkmakta idi. Bu yüzden ulûfenin </span><span class="char-style-override-13">esedî</span><span> guruş veya altınla ödenmesi için yeniçeriler devlet sorumluları üzerinde baskı yapmakta idi.</span></p>
				<p class="Basic-Paragraph-2"><span>Devleti temsil edenler, Vâlide Kösem, IV. Murad ve Sultan İbrahim’den sonrakilerin hepsi, sipahilere karşı yeniçeriye dayanmak zorunluluğu karşısında kalmışlar, ulûfe yetiştirmek devletin temel kaygısı olmuştur. Devlet başında olanlar, sipahilerden başlıca devlet gelirlerinin tahsilini devralmak için yeniçeriye taviz vermek, ocağı ve ocağı temsil eden ağaları kollamak gereğini duymuşlardır. 1618–1656 döneminde, Osmanlı siyasî hayatına bu durum damgasını vurmuştur.</span></p>
				<div class="footnotes">
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-161-backlink" id="footnote-225-161">161</a>	<span>Bu konuda ayrıntılı bilgi için bkz., H. İnalcık, </span><span class="char-style-override-13">Devlet-i ‘Aliyye</span><span>, c. I, s. 57-58 ve 205-207.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-162-backlink" id="footnote-225-162">162</a>	<span>H. İnalcık, </span><span class="char-style-override-13">Fâtih Devri Üzerinde Tetkikler ve Vesikalar</span><span>,</span><span class="char-style-override-13"> </span><span>Ankara, 1954, s. 1-50.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-163-backlink" id="footnote-225-163">163</a>	<span>Gian-Maria Angiolello 1470 Agriboz fethinde esir edilmiş, Konya’da Şehzâde Mustafa’nın iç-oğlanı olduktan sonra, onun ölümü üzerine 1474’te İstanbul’da Fâtih’in sarayında iç-oğlanı olarak hizmet görmüş, 1481’de Fâtih’in ölümü üzerine İtalya’ya kaçmayı başarmış ve gördükleriyle başka İtalyan kaynakların verdiği bilgileri ilâve ederek genişletmiş, </span><span class="char-style-override-13">Historia Turchesca </span><span>adlı eserini yazmıştır (</span><span class="char-style-override-13">Historia Turchesca</span><span>,</span><span class="char-style-override-13"> </span><span>Ion Ursu (yay.), Bükreş, 1909). Kâzım Nebi’nin Türkçe çevirisi TTK’da yayınlanmayı beklemektedir.</span><span> </span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-164-backlink" id="footnote-225-164">164</a>	<span class="char-style-override-13">Koca Sinan Paşa’nın Telhîsleri</span><span>, yay. H. Sahillioğlu, İstanbul, 2004, s. XXVIII-XXXIX.</span></p>
					</div>
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-165-backlink" id="footnote-225-165">165</a>	<span>M. Akdağ, </span><span class="char-style-override-13">Celâlî İsyanları, 1550-1603</span><span>, Ankara, 1963; M. Akdağ, </span><span class="char-style-override-13">Türk Halkının Dirlik ve Düzenlik Kavgası</span><span>,</span><span class="char-style-override-13"> </span><span>Ankara, 1975. Akdağ bu olguyu Anadolu halkının sosyal-siyasî mücadelesi biçiminde yorumlayarak, kuşkusuz abartmaya gitmiştir.</span></p>
					</div>
				</div>
			</div>
		</div>
	</body>
</html>