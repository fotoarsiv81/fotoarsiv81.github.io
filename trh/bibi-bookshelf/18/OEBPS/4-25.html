<html xmlns="http://www.w3.org/1999/xhtml">
	<head>
		<title>4-25.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-25.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-20">Pâdişahın Hâs-Bağçe’de İşret Meclisi</p>
				<p class="Basic-Paragraph-2" xml:lang="en-GB"><span>Kadîm İran, Hind ve eski Yunan kültür gelenekleri, İslâm uygarlığında güçlü bir süreklilik göstermiştir. Bu gelenek, yüksek kültür çevrelerinde, özellikle saray etrafındakiler arasında, ayrı yüksek bir kültür geleneği olarak benimsenmekteydi. Bu lâ-dînî (</span><span class="char-style-override-13">profane</span><span>) kültür geleneği, </span><span class="char-style-override-13">âdâb</span><span> (edeb)</span><span class="Sonnot-Ba-vurusu"> </span><span>terimiyle ifade edilmekteydi. </span></p>
				<p class="Basic-Paragraph-2" xml:lang="en-GB"><span>IX.–XIII. yüzyıllarda İslâm dünyasında İranlı ve Türk hânedânlar yükselince, </span><span class="char-style-override-13">âdâb</span><span> (edeb) eserlerinin konusunda yeni gelişmeler görüldü. Hükümdarlar ve </span><span class="char-style-override-13">zurefâ</span><span> için saray işret meclisleri âdâbı üzerinde eserler yazılmaya başladı. Bu eserlerde kadîm İran geleneği gittikçe daha geniş bir yer alıyordu.</span><span class="dipnot"><a class="footnote-link" href="#footnote-225-106" id="footnote-225-106-backlink">106</a></span><span> Germiyan ve Osmanlı </span><span class="char-style-override-13">uc</span><span> kültürünün geniş devlet ve toplum anlayışı, </span><span class="char-style-override-13">dîn ü devlet</span><span> deyiminde ifadesini bulmuştur. Dinî alanda medrese, sûfî zâviyeleri bir yanda, </span><span class="char-style-override-13">küttâb</span><span> (bürokrasi), iç-oğlanları, nedîmler ve hâs-bağçe eğlenceleriyle </span><span class="char-style-override-13">sarâ-yi hümâyûn</span><span> bir yanda, bir şemsiye altında “pâdişah-i ‘âlempenâhın kapısı”nda birleşiyordu. Osmanlı pâdişahlarının, aynı zamanda el üstünde tuttukları ulemâdan hocaları, İranî geleneği temsil eden </span><span class="char-style-override-13">musâhib-nedîmleri</span><span> ve sûfî şeyhleri vardı. </span></p>
				<p class="Basic-Paragraph-2" xml:lang="en-GB"><span>Yukarıda özetlediğimiz gözlemler, çok sonraları XVI. yüzyıl Türk-Osmanlı toplumu için de doğrudur. Lâmi‘î </span><span class="char-style-override-13">Letâ‘if’</span><span>inde;</span><span class="char-style-override-13"> zarîf </span><span>kişi kültürlü, kibar kişidir; </span><span class="char-style-override-13">âdâb</span><span>ı tüm genişliğiyle temsil eden büyük bürokrat Mustafa ‘Âlî, eserlerinde </span><span class="char-style-override-13">zurefâ</span><span>yı, özel eğitimi ve seçkin etik ve davranışlarıyla sıradan halktan ayırır, halka kültürsüz bir yığın olarak yukarıdan bakar.</span></p>
				<p class="Basic-Paragraph-2" xml:lang="en-GB"><span>Saraylarda </span><span class="char-style-override-13">halvet-i hâs</span><span> veya </span><span class="char-style-override-13">meclis-i hâs</span><span>; tıpkı harem gibi, davetlilerin izinsiz giremeyeceği özel bir yerdir. Meclis-i işret, </span><span class="char-style-override-13">halvet-i hâs</span><span> sayılır. Toplantıya kimlerin davet edileceğini Enderun ağalarından görevli </span><span class="char-style-override-13">mîr-i meclis</span><span> tayin eder,</span><span class="dipnot"><a class="footnote-link" href="#footnote-225-107" id="footnote-225-107-backlink">107</a></span><span class="Sonnot-Ba-vurusu"> </span><span>o, ne emrederse o yapılır. Davetli toplantıya katılmak istemezse, gelen adama bir miktar altın para vermesi iyi bir âdettir.</span><span class="dipnot"><a class="footnote-link" href="#footnote-225-108" id="footnote-225-108-backlink">108</a></span><span> Davet edilenin toplantıda kibâr bir dille konuşması önemlidir. Âlî’ye göre, mecliste köle kısmının sözün başını gözünü yararak konuşmaları, dinleyen için bir azaptır. “Anın gibilerin meclisinden selâmetle kurtulmak cehennem azâbından kurtulmak” gibidir. Mutaassıp hocalar da meclise yakışmaz. Sultanların “nedîm ve mudhik (maskara)”leri, Türkçeyi asla düzgün telâffuz edemeyen Çerkes, Kazak ve Araplardır. Nedîmlerin çoğu, gençlikte ekâbir haremine girip</span><span class="dipnot"><a class="footnote-link" href="#footnote-225-109" id="footnote-225-109-backlink">109</a></span><span> dillerini az çok ıslah ederler.</span></p>
				<p class="Basic-Paragraph-2" xml:lang="en-GB"><span>Bir sâhib-i devlet meclisine davet olur ise, ne zaman gitmek gerekir, kuşlukta mı, öğlen mi, ikindi mi, bunu o zât hangi zamanda hoşlanır, ona göre saptamalı.</span><span class="dipnot"><a class="footnote-link" href="#footnote-225-110" id="footnote-225-110-backlink">110</a></span><span class="Sonnot-Ba-vurusu"> </span><span>Bir meclise davet edilen kimse kalabalık bir maiyetle gitmemeli.</span><span class="dipnot"><a class="footnote-link" href="#footnote-225-111" id="footnote-225-111-backlink">111</a></span><span class="Sonnot-Ba-vurusu"> </span><span>Maiyeti dışarda kalır. Mecliste edep kurallarından biri de, herkes bilgin, güzel konuşan birisini dinlerken, bir kitap alıp kenara çekilmek “dûn-himmetlikdir”.</span><span class="dipnot"><a class="footnote-link" href="#footnote-225-112" id="footnote-225-112-backlink">112</a></span><span class="Sonnot-Ba-vurusu"> </span><span>Sofraya oturulduğunda ilkin hane sahibinin başlamasını beklemeli.</span><span class="dipnot"><a class="footnote-link" href="#footnote-225-113" id="footnote-225-113-backlink">113</a></span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-20-1">Ziyafet</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Ziyafette sunulan, “istakoç”, teke ve midye çeşidi nefîs yiyeceklerdir. Şarap meclisinde fazla içerek kendinden geçip kötü lâflar etmek, kusmak, yahut susup oturmak çoğu kez “âyîn-i meclis ne idüğüni bilmezler”in kötü halleridir. Bu görgüsüzlükler, “zurefâ” sınıfına yakışmaz. “Bâde sohbetlerinde börekler ve galîz yağlu yemekler câiz değüldür.” Şarapla beraber giden yiyecekler, yarı pişmiş kebaplar, ekşilü çorba, kavurma ve köfteler, özellikle balık çeşidi, istiridye tercih edilen yiyeceklerdir. “Ekâbir ve ehl-i safâ meclislerinde” ziyafet sofrasında 50 kadar fındık fıstık çeşidi, kavrulmuş bâdem, balık yumurtası, havyar ve pastırma dolu olmalı, sofra çeşitli mevsim meyveleriyle, çiçek, vazolar ve gül yaprakları ile bezenmelidir. Zevk sahibi ev sahiplerinin şân u şöhreti, bu gibi nefîs şeylerin tedarikini gerektirir.</span></p>
				<p class="Basic-Paragraph-2" xml:lang="en-GB"/>
				<p class="alinti para-style-override-19"><span class="char-style-override-18">Her gedâ fehm eylemez âyîn-i Cem’dür bezm-i mey</span></p>
				<p class="alinti para-style-override-20"><span class="char-style-override-18">Bunda bir şâhâne tavr u bâşka âlem vardır</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Büyüklerin huzurunda iken tükürmek, “ötdürerek sümkürmek”, yellenmek, genirmek, burnunu karıştırmak, kaşınmak, “kalbe keder veren nesneleri anmak, başkalarını küçümseyecek sıfatlar kullanmak; yemek, bıçak ve mendili ile oynamak, izinsiz ‘murabba’ oturmak” edebe aykırı hareketlerdir; bu gibi işler, şehir oğlanlarına özgüdür. Mahrem yakınları bile olsa, devlet büyüklerinin haremine, iç-oğlanlarının oturduğu yere izinsiz girmek doğru değildir. Bir müellif veya şâir eserini okurken, şurası “hoşça olmuş”, “aferin” demek nezaketsizliktir; kalanını beğenmedim, övme yerine zemmetme anlamına gelir, edep dışıdır. Büyüklerin meclislerinde </span><span class="char-style-override-13">gılmân</span><span>’a,</span><span class="dipnot"><a class="footnote-link" href="#footnote-225-114" id="footnote-225-114-backlink">114</a></span><span class="Sonnot-Ba-vurusu"> </span><span>meclisin “sâde-rû hizmetkârlarına nazar-i şehvânî ile göz dikmek” meclisin sahibine karşı ayıptır</span><span class="dipnot"><a class="footnote-link" href="#footnote-225-115" id="footnote-225-115-backlink">115</a></span><span> ve haramdır. Şâyet sarhoşluk halinde bazen hizmet edenlerden biri gülüp cevap verirse, bu her ikisinin katline sebep olabilir. Bu gibi küstahlıklar, “şehir oğlanı” cinsinde, yahut sâzende ve gûyendelerde görülür. Mecliste bazı aşağılık şahısların, “hadi esrar, kahve getir, içelim” diye lâf etmeleri edepsizliktir. Bu gibileri hemen meclisten kovmak yerindedir.</span><span class="dipnot"><a class="footnote-link" href="#footnote-225-116" id="footnote-225-116-backlink">116</a></span><span> Fakat meclislerde “ba’zi nâzenîn nigâr ve cüvanlardan”, saz çalan ve şarkı okuyanlardan, yahut ulemâ, şu’arâ ve ehl-i irfândan bu gibi istekler vâki olursa, yerine getirilmek gerekir.</span></p>
				<p class="Basic-Paragraph-2" xml:lang="en-GB"><span>Bazı meclislerde “musâhebet” (dostça görüşme) elden gider, “münasebetsiz sözler söyliyen”ler yüzünden mecliste “ ‘avâm-i nâs bulunmak, ulemâ, şu’arâ ve ukalâ ve zurefâ” için bir azaptır. Mecliste âkilin sözünü anlar kimse yoksa, o da bir azaptır. Mecliste karşılıklı hoş, ilginç hikâyeler anlatılması (</span><span class="char-style-override-13">mutâyebât</span><span>) bir âdettir; bu hikâyeler yazıya dökülüp </span><span class="char-style-override-13">letâ’if</span><span> denilen bir literatüre vücut vermiştir. Lâmi’î’nin </span><span class="char-style-override-13">Letâ’if</span><span>’i ilginç, tarihî rivâyetleri içerirse de, Delibirâder Gazalî’nin açık saçık hikâyeleri</span><span class="dipnot"><a class="footnote-link" href="#footnote-225-117" id="footnote-225-117-backlink">117</a></span><span> yüzünden patronu Şehzâde Korkut onu yanından uzaklaştırmak zorunda kalmıştır.</span></p>
				<p class="Basic-Paragraph-2" xml:lang="en-GB"><span>Âlî, </span><span class="char-style-override-13">Sâkînâme</span><span>’lerdeki sırayı gözeterek, ilkin keyif veren maddeler üzerinde durur. Keyf için içilen otlar, </span><span class="char-style-override-13">beng, esrar, berş, meres</span><span> ve afyondur.</span><span class="dipnot"><a class="footnote-link" href="#footnote-225-118" id="footnote-225-118-backlink">118</a></span><span class="Sonnot-Ba-vurusu"> </span><span class="char-style-override-13">Tiryâkilik</span><span>, bağımlılık yapar. “Şarabı ve otları içmekte bağımlılık yapmaması için az almalı … kendinden geçecek kadar fazla içmek </span><span class="char-style-override-13">renc-i humârî</span><span>ye neden olur. Aklı olan, bu murdar şeyleri yemez. </span><span class="char-style-override-13">Terkîb</span><span> ve </span><span class="char-style-override-13">dilber-lebi</span><span> denilen ma’cunlardan da kaçınmalı. Halk arasında ma’cun ve toz kullanan sayısız esrarkeş, kaybedilmiş haşerât sayılır. </span><span class="char-style-override-13">Kara Pehlivan</span><span> dedikleri ma’cunu yiyenler, evhâm ve hayâlâta tutulurlar, gâh susup oturur, gâh kaşınırlar. Onu alanlar, tatlı bir şey yemek veya içmek ister. Hayvan gibi yatar uyur; sonu ölümdür; aklını ve cinsel iştahâsını kaybeder. Kahveye gelince,</span><span class="dipnot"><a class="footnote-link" href="#footnote-225-119" id="footnote-225-119-backlink">119</a></span><span class="Sonnot-Ba-vurusu"> </span><span>uykuyu ve şehveti giderir, çok içilirse idrarı artırır, tiryâkiler kahveye meyl etmede nâçâr olur. Hepsinden iyisi şaraptır. Rindlere göre şarap vücûdun gücünü artırır. Ayyâşlar onu da ölçülü içmeli; fazla içenler sarhoşluk halinde uyuklar, sayıklar, bir tarafa yıkılır, başkalarına yük olurlar. Sarhoş alıngan olur, kızar, gazaba gelir.”</span></p>
				<p class="ARA-BASLIK para-style-override-15"/>
				<p class="arabaslik-sol" id="toc_marker-20-2">Gılmân (Hizmetkârlar)</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Acemi kulları seçerken onların karakterini, </span><span class="char-style-override-13">ilm-i kıyâfe</span><span>den (karakteriyoloji) anlayan birinden sormalı.</span><span class="dipnot"><a class="footnote-link" href="#footnote-225-120" id="footnote-225-120-backlink">120</a></span><span> Üstü başı yırtık olanı almamalı. Önlerine yemek konula; yemeği aç kurt gibi yerlerse her işinde atılganlık alâmetidir. Hizmete alınacaklar arasında bir grup da “yanaşmalar”dır. Satın alınmış köleler, ekâbirin hareminde hizmet kurallarını öğrenirler; “edeb-perver gılmân” her an hizmete koşan, giyimine, temizliğine bakan iç-oğlanlarıdır, onlar makbuldür. Dışardan şurada burada hizmete alınan “hovardalar”, bu kuralları bilmez. Kul, sonunda inâyetlere erişme ümidiyle hizmetleri istekle yapar.</span></p>
				<p class="Basic-Paragraph-2" xml:lang="en-GB"><span>Ekâbirin evlerindeki güzel câriye ve iç-oğlanları, efendilerinden başkasının yüzüne bakmamalıdır. Pâdişahın nedîmlerinden biri bu kuralı gözetmediği için gözden düşmüştür. İç-oğlanı şerbet ve kahve sunarken, başka anlamlara gelecek durumlara kalkışmamalı. İki hizmetkârın bir araya gelip efendilerini çekiştirmesi, ufak bir şeyi bahane edip başka kapıya gitmeye izin istemesi, giyim kuşamda sık sık efendiye istekte bulunması, çekinilmesi gereken hareketlerdir. Satın alınmış hizmetlilerin, efendinin nimetlerini beğenmemesi, bu nimeti onlara veren Tanrı’ya karşı gelmektir. İç-oğlanları arasına “evlâd-i Etrâk”i sokmak, saf suyu bulandırmak gibidir. Efendilerinin aleyhinde olanlar katle müstahaktır.</span><span class="dipnot"><a class="footnote-link" href="#footnote-225-121" id="footnote-225-121-backlink">121</a></span><span class="Sonnot-Ba-vurusu"> </span><span>Onları yedirip içiren, soğuk kış günlerinde barındıran, kemhalar giydiren efendilerine karşı hâinlikleri, bu dünyada ve öbür dünyada cezalandırılır. Efendilerine, azilde ve bir mevkie tayinde tavırları aynı olmak gerekir. Kulların talihi, “kapı kapı satılmak”tır. Bazı hizmetkârların, bir pâdişah dirliği isteğiyle ayrılmak istemeleri, efendilerinin hatırını kırar. Çoğu hizmetkârın, sonradan ev bark ve aile sahibi olduğunu Âlî işaret eder.</span><span class="dipnot"><a class="footnote-link" href="#footnote-225-122" id="footnote-225-122-backlink">122</a></span></p>
				<p class="Basic-Paragraph-2" xml:lang="en-GB"><span>“Hizmetliler, verilen bahşişi değerce az da olsa, sevinçle alalar, başkasına vermeyeler. Bir hizmetkâr sonradan servet ve mevki sahibi olursa, eski efendilerinin çocuklarına, gerekirse timar ve zeâmet almakta yardımlarını esirgemeyeler.” Âlî, bu fasılda, Osmanlı toplumunda genelde efendi–kul ilişkilerinin ne kadar önemli olduğu ve bu ilişkilerin sosyo-psikoloji ve etik kuralları hakkında dikkate değer ayrıntılar vermektedir. Bazen haremde ciddi durumlar ortaya çıkar: Bazı kullar “kallaş” olur, kollarını dağlar, bazûlarını çiviler ya da hizmetkârlardan birine âşık olur; bu gibilerin kavî bir “dilekcisi” çıkarsa hemen ona verilir, çıkmazsa gizlice denize atmak gerektir.</span><span class="dipnot"><a class="footnote-link" href="#footnote-225-123" id="footnote-225-123-backlink">123</a></span><span> (P. Rycaut, saray câriyelerinden azgınlık gösterenlerin bir çuvalda taşla denize atıldığını anlatır). Bazıları afyon ve “toz” bulup kullanırsa, ibret olarak dayak atılır. “Lâkin mücerred kahve içmeleri câyiz görülmüştür.” Nevrûzda mesir yenmesi yararlıdır. Sarhoş eden ekşi boza ve arap şerbeti içmelerine izin verilmemeli.</span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-20-3">Sürek Avları</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Av partileri, işret meclisi gibi, patrimonyal devlet düzeninde sosyal ilişkiler ve spor bakımından önemli fonksiyonları bulunan bir kurumdur.</span><span class="dipnot"><a class="footnote-link" href="#footnote-225-124" id="footnote-225-124-backlink">124</a></span><span> Saray işret meclisinin, “zurefâ” (seçkinler toplumu) ve güzel sanatlar bakımından nasıl önemli bir fonksiyonu varsa,</span><span class="char-style-override-15"> </span><span>sultan, şehzâde ve komutanlar için sürek avının, “san’at-i kirdâr”</span><span class="dipnot"><a class="footnote-link" href="#footnote-225-125" id="footnote-225-125-backlink">125</a></span><span class="Sonnot-Ba-vurusu"> </span><span>(savaş taktik bilgisi) bakımından önemli bir fonksiyonu vardır. Bürokratlar için av câiz değildir. Beylerin devlet işlerini bırakıp sık sık av partilerine katılmaları doğru değildir. Avâmın ise, vaktini av ile geçirmesi yanlıştır.</span><span class="dipnot"><a class="footnote-link" href="#footnote-225-126" id="footnote-225-126-backlink">126</a></span></p>
				<p class="Basic-Paragraph-2" xml:lang="en-GB"><span>Sultanla ava gitme, </span><span class="char-style-override-13">Şâhnâme</span><span>’de tasvir olunduğu üzere, seçkin askerî sınıfın bir imtiyazıdır; nakkâşlar minyatürlerinde bu sürek avlarına özel bir yer verir. Kanunî Süleyman’ın bir av sahnesi, ünlü Nakkâş Osman’ın muhteşem bir minyatürüne konu olmuştur.</span><span class="dipnot"><a class="footnote-link" href="#footnote-225-127" id="footnote-225-127-backlink">127</a></span><span>Av yerinde şikâr ağaları ve oğlanlar hazır olur; av hayvanları, av kuşları, tazı ve zagarlar, kullanılan silâhlar, ok-yay, tüfek tasvir edilmiştir; av hayvanları boğa, geyik, karaca, turna vb. kuşlar, leopar, tavşan minyatürde tek tek resm edilmiştir. Sultanın arkasında, okluk ve içecek veya yiyecek kabı taşıyan iç-oğlanı hazır bulunur.</span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-20-4">Meyhâneler</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Âlî, yalnız saray </span><span class="char-style-override-13">hâs-bağçe</span><span> meclislerini değil, halkın toplantı yerlerini, yani meyhâne ve kahvehâneleri de söz konusu yapıp aykırı durumları eleştiriden geçirir. Âlî’ye göre, meyhânelere gidenler iki zümredir. Birincisi, “nev-civânlar, zenpâre ve mahbûb-dost”lardır; bazıları “mahbûbı ile meyhâneye varur”; ikincisi, “gece ve gündüz şürb-i hamr” ile ömrünü meyhânede geçiren takımdır. Halktan olan ayyâşlar, şarapla kalblerini “tasfiye” ederler. XVI. yüzyıl sonlarında İstanbul’da 500 meyhâne tespit edilmiştir.</span></p>
				<p class="Basic-Paragraph-2" xml:lang="en-GB"><span>Bozahânelere </span><span class="char-style-override-13">zurefâ</span><span> (centilmenler) gitmez, gitse de kebap pişirtmek ve boza içmek için gider. </span><span class="char-style-override-13">Müskir</span><span> boza satılan bozahâneler, erâzil ve aşağılık kimselerin toplandığı yerlerdir. Tatarlar, </span><span class="char-style-override-13">âb-i hayât</span><span> dedikleri bozayı gece içerler. Bozanın ekşisi sarhoş eder.</span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-20-5">Kahvehâneler</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Mustafa Âlî, kahvehânelerin sosyal işlevi üzerinde ayrı bir fasıl ayırmıştır.</span><span class="dipnot"><a class="footnote-link" href="#footnote-225-128" id="footnote-225-128-backlink">128</a></span><span> İlkin Arabistan’daki kahvehâneler, 960/1553 yılından beri İstanbul’da ve başka şehirlerde eski bozahânelerin yerini almış, sayısız toplantı mekânları olarak ortaya çıkmış, “eyü yatlu” toplantı yeri sayılmış; özellikle dervişler, “ehl-i irfân zümresi” sohbet amacıyla kahvehânelere gitmeye başlamışlardır. Kahvehânede rastlanan başka bir grup da, ana yurdundan kalkıp gelmiş, gidecek yeri olmayan “garîbler ve fukarâdır”. Ama bunlardan başka “şehir oğlanları” gibi “süfehâ”dan gelenlerin amacı, kötü işlerle ilişkilidir. Anadolu, Rumeli, Mısır, Şam ve Bagdad’da, sipahi ve yeniçeri aslından kullar, kahvehânelerde sabah akşam bir köşeye oturup övünmekle vakit geçirirler. Ama “ehl-i hak kimseler” kahvesini içüp gider. İçilen kahve, Şeyh Ebû’l Hasan-i Şâzelî gibi dindârlar için “Tanrı müşâhedesine” götüren şifalı içecekler (</span><span class="char-style-override-13">iksîr-i meşrûbât-i sulehâ</span><span>) arasında sayılmış, kahve herkesin sevgilisi olmuştur. Keza, </span><span class="char-style-override-13">esîr-i musâhabet kimseler</span><span> (arkadaşlık sohbeti arayanlar) de kahvehâne müdâvimlerindendir. Nice derbederler de, sırf tavla ve satranç, hatta kumar oynamak için kahvehâneye gelirler.</span></p>
				<p class="Basic-Paragraph-2" xml:lang="en-GB"><span>Âlî, kahvehâne müdâvimlerinden bağımsız sanatkâr bir zümre olan</span><span class="dipnot"><a class="footnote-link" href="#footnote-225-129" id="footnote-225-129-backlink">129</a></span><span> nakkâşları sevmez. Nakkâşlar, üç stilde –</span><span class="char-style-override-13">siyah kalem, rûmî </span><span>veya </span><span class="char-style-override-13">hatâyî</span><span>de– yetenek kazanırlar, kahvehâne ve meyhânelerden çıkmazlar. Doğrudan sultanın hazinedâr-başına bağlı olduklarından defterdârlar kontrolüne tâbi değildirler, fazlasıyla yüksek ulûfe alırlar. Âlî, “Karınca gibi çoğalıp sayıları birkaç bine (?) varmıştır; hazineyi aldatan haram yeyici bir bölük müfsilerdür”, aslında, “70, 80 </span><span class="char-style-override-13">musavvir</span><span>,</span><span class="char-style-override-13"> </span><span>o kadar da </span><span class="char-style-override-13">zer-kûb </span><span>yeter” der.</span></p>
				<p class="Basic-Paragraph-2" xml:lang="en-GB"><span>Ayıntab’ı ziyaret eden Evliyâ Çelebi, şehrin kahvehânelerini över: Kahvehâneler gam giderir, diyerek ilâve eder: “Zirâ kahvehânede gûnâgûn saz ve söz ve Hüseyin Baykara fasılları” vardır.</span></p>
				<p class="Basic-Paragraph-2" xml:lang="en-GB"/>
				<p class="arabaslik-sol" id="toc_marker-20-6">Patronaj: Bağış yapma hakkında</p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>Âli’ye göre </span><span class="char-style-override-13">Lûtf u kerem ... ihsan u ‘atâ</span><span> Tanrı’nın sıfatlarındandır. Sultanlara ve ekâbire o sıfatla sevgi gösterilir, onların şânıdır. 2000 yük (1 yük=100.000 akça) akça hazinesi olan sultan, yılda 20 yük akça bahşiş vermelidir. Lâyık olan birisine bir defada 5000 altın bağış yapmalıdır, ama şimdiye dek 1000 altın üzerinde bağışı görülmemiştir. O da pek nâdirdir. Sultanın Mısır’dan 500.000 altın (30 milyon akça) </span><span class="char-style-override-13">ceyb</span><span> (cep) harçlığı vardır ve tüm hazinenin yıllık geliri 5000 yük (500 milyon) akçadır; bu gelirden yılda 1000 yük (100 milyon) akçası hazinede kalırdı. Hepsi birden tüm gelir 8.800.000 altın (528 milyon akça) eder.</span><span class="dipnot"><a class="footnote-link" href="#footnote-225-130" id="footnote-225-130-backlink">130</a></span><span> Etraftan gelen pîşkeş hediyeler ise hesapsızdır. Şeyhülislâm Ebussuûd Efendi, Kur’an tefsîrini sunduğu zaman, Sultan Süleyman bin flori ile bir samur kürk bağışladı ve günlük </span><span class="char-style-override-13">vazîfe</span><span>si (maaşı) 250 akçadan 500 akçaya çıkarıldı. Bu tefsîr, otuz yıllık bir çalışma ile meydana getirilmişti.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-106-backlink" id="footnote-225-106">106</a>	<span>Bu konuda daha ayrıntılı bilgi için bkz. H. İnalcık, </span><span class="char-style-override-13">Has-Bağçe’de ‘Ayş u Tarab: Nedîmler, Şaîrler, Mutribler</span><span>, İstanbul, 2011. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-107-backlink" id="footnote-225-107">107</a>	<span>Gelibolulu Mustafa ‘Âli, </span><span class="char-style-override-13">Mevâidü’n-Nefâ’is fi-Kavâ’idi’l-Mecâlis,</span><span>tıpkıbasım, haz. C. Baysun, İstanbul, 1956, 85. Fasıl. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-108-backlink" id="footnote-225-108">108</a>	<span class="char-style-override-13">Mevâidü’n-Nefâ’is, </span><span>88. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-109-backlink" id="footnote-225-109">109</a>	<span class="char-style-override-13">Mevâidü’n-Nefâ’is, </span><span>89. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-110-backlink" id="footnote-225-110">110</a>	<span class="char-style-override-13">Mevâidü’n-Nefâ’is, </span><span>99. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-111-backlink" id="footnote-225-111">111</a>	<span class="char-style-override-13">Mevâidü’n-Nefâ’is, </span><span>97. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-112-backlink" id="footnote-225-112">112</a>	<span class="char-style-override-13">Mevâidü’n-Nefâ’is, </span><span>102. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-113-backlink" id="footnote-225-113">113</a>	<span class="char-style-override-13">Mevâidü’n-Nefâ’is, </span><span>101. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-114-backlink" id="footnote-225-114">114</a>	<span class="char-style-override-13">Mevâidü’n-Nefâ’is, </span><span>46. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-115-backlink" id="footnote-225-115">115</a>	<span class="char-style-override-13">Mevâidü’n-Nefâ’is, </span><span>47. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-116-backlink" id="footnote-225-116">116</a>	<span class="char-style-override-13">Mevâidü’n-Nefâ’is, </span><span>48. ve 49. Fasıllar.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-117-backlink" id="footnote-225-117">117</a>	<span class="char-style-override-13">Dâfi’il-Gumûm ve Râfi’il-Humûm;</span><span> kütüphanelerde birçok nüshası vardır (meselâ Süleymaniye Kütüphanesi, Esad Ef. 3629).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-118-backlink" id="footnote-225-118">118</a>	<span class="char-style-override-13">Mevâidü’n-Nefâ’is, </span><span>“Ifrât-i Keyf”</span><span class="char-style-override-13">:</span><span> 17. Fasıl. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-119-backlink" id="footnote-225-119">119</a>	<span>“Kahvehâneler” başlığına bakınız (s. 94).</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-120-backlink" id="footnote-225-120">120</a>	<span class="char-style-override-13">Mevâidü’n-Nefâ’is, </span><span>100. Fasıl.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-121-backlink" id="footnote-225-121">121</a>	<span class="char-style-override-13">Mevâidü’n-Nefâ’is</span><span>, s. 338. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-122-backlink" id="footnote-225-122">122</a>	<span class="char-style-override-13">Mevâidü’n-Nefâ’is</span><span>, s. 339-340. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-123-backlink" id="footnote-225-123">123</a>	<span class="char-style-override-13">Mevâidü’n-Nefâ’is</span><span>, s. 339-340.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-124-backlink" id="footnote-225-124">124</a>	<span>Sürek avları, Orta-Asya göçebe kavimleri için hayatî önem taşıyordu: Av, savaş taktik deneyimlerine fırsat verdiği gibi orduya yiyecek sağlardı, I. Murad, Edirne’den Kosova’ya gidinceye kadar yolda sık sık avlanmalara başvurmuştur. Murad’ın yüzlerce av köpeği yabancıların merakını çekmiştir.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-125-backlink" id="footnote-225-125">125</a>	<span class="char-style-override-13">Mevâidü’n-Nefâ’is</span><span>,16. Fasıl. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-126-backlink" id="footnote-225-126">126</a>	<span>Âlî, geyik-âhû avı dolayısıyla sözü haremde güzel avlamaya getirir ve “câriye ve külhânî veya dellâk” ile birleşmenin zevkini anar (Metin, s. 293). </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-127-backlink" id="footnote-225-127">127</a>	<span class="char-style-override-13">Osmanlı Uygarlığı</span><span>, II, yay. H. İnalcık ve G. Renda, İstanbul, 2003, s. 912-913.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-128-backlink" id="footnote-225-128">128</a>	<span class="char-style-override-13">Mevâidü’n-Nefâ’is, </span><span>71. Fasıl. Kahvehâneler için ayrıca şu gözlemler ilginçtir: Lûtfi Paşa, </span><span class="char-style-override-13">Âsafnâme; Peçevî</span><span> (Peçuyî) </span><span class="char-style-override-13">Tarihi</span><span> ve Hezârfen Hüseyin, </span><span class="char-style-override-13">Telhîsü’l-Beyân</span><span>, yay. haz. S. İlgürel, Ankara, 1998, s. 274.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-129-backlink" id="footnote-225-129">129</a>	<span>“Ehl-i hiref beyânında”, </span><span class="char-style-override-13">Mevâidü’n-Nefâ’is, </span><span>22. Fasıl, s. 305-306.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-130-backlink" id="footnote-225-130">130</a>	<span>Osmanlı bütçeleri üzerinde </span><span class="char-style-override-13">An Economic and Social History of the Ottoman Empire</span><span>, yay. H. İnalcık with D. Quartaert, Cambridge, 1994; Türkçe çeviri: H. Berktay, İstanbul, 2000, s. 117-131.</span></p>
					</div>
				</div>
			</div>
		</div>
	</body>
</html>