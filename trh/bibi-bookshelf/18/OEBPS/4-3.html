<html xmlns="http://www.w3.org/1999/xhtml">
	<head>
		<title>4-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-3.html" xml:lang="en-GB">
			<div class="Basic-Text-Frame-3">
				<p class="split" xml:lang="tr-TR"/>
				<p class="anabaslik para-style-override-11" id="toc_marker-3" xml:lang="tr-TR">Osmanlı Devleti Gelişmiş Bir Avrupa Karşısında</p>
				<p class="paragraf" xml:lang="tr-TR"><span>Osmanlı devlet sisteminde mutlak otoriteyi temsil eden kişinin, yani pâdişahın sorumsuzluğunu, </span><span class="char-style-override-13">tagayyür </span><span>ve </span><span class="char-style-override-13">fesâd</span><span>’ın (bozuluş ve kargaşanın) başlıca nedeni saymakta lâyihacılar haklı görünmektedir. Bununla birlikte 17. yüzyılda başka bir neden, Avusturya ile 1593–1606 </span><span class="char-style-override-13">Uzun Savaş</span><span> döneminin ortaya çıkardığı ağır koşullardır.</span><span class="dipnot"><a class="footnote-link" href="#footnote-225-3" id="footnote-225-3-backlink">3</a></span><span> Bu savaşta ilk kez, Avusturya-Alman orduları, Askerî Devrim (</span><span class="char-style-override-13">Military Revolution</span><span>) sonucu, daha etkin silâhlar ile Osmanlıların karşısına çıkmışlardır: At üzerinde kullanılan yivli kısa tüfekler, orduya halk kitlelerinden asker yazılması, kalelerde eski duvar-surlar yerine alçak ve top ateş gücü yüksek tabya (</span><span class="char-style-override-13">bastion</span><span>) savunma sisteminin uygulanması, daha iyi çelik ve barut imali, Askerî Devrim’in getirdiği başlıca yeniliklerdir. Öte yandan, İngiliz </span><span class="char-style-override-13">burton</span><span> (briton) kalyonları, XVII. yüzyılda Akdeniz’de deniz savaşlarında devrim yapmıştır (Bu dönemde Osmanlı Devleti, iyi kalite çelik ve barutu İngiltere’den ithal etmeye başladı). Çelik zırhı delen uzun menzilli, yivli tüfek (</span><span class="char-style-override-13">rifle</span><span>) kullanan Avusturya-Alman süvarisi karşısında ok-yay, mızrak ve kılıçla donanmış Osmanlı timarlı sipahisi işe yaramaz duruma düşmüş, timar sistemi terk edilmeye başlamış, zeâmet ve hâslar Harem’in, paşaların yağmasına açılmıştır. Cephedeki komutanlar, sultana gönderdikleri raporlarda, tüfekli asker gelmeyince düşmana direnme imkânı olmadığını belirtmekte idiler (bkz. Ekler, Yemişci Hasan Paşa telhîsleri)</span><span>. </span></p>
				<p class="paragraf" xml:lang="tr-TR"><span>Bu durum, Osmanlı ordusunun yapısında, dolayısıyla toplumda derin değişikliklerin başlangıcıdır. İlkin, tüfek kullanan yeniçeriler sayıca büyük bir artış göstermiş, Kanunî döneminde 12–14 bin olan sayıları 30.000’e, nihayet 50.000’e kadar çıkmıştır. Bunlara </span><span class="char-style-override-13">ulûfe, bahşiş </span><span>bulmak devlet hazinesinin başlıca kaygısı olmuş, yeniçeri askerinin baskısı çok kez ayaklanmalarla sonuçlanmıştır. Sultana veziriâzam </span><span class="char-style-override-13">‘arz</span><span>’larında (bkz. Ekler, Telhîsler) başlıca sorun, yeniçeriye </span><span class="char-style-override-13">ulûfe </span><span>ve culûs </span><span class="char-style-override-13">bahşişi </span><span>yetiştirmekti.</span></p>
				<p class="paragraf" xml:lang="tr-TR"><span>Öte yandan yeni koşullarda devletçe başvurulan köklü önlem, halktan tüfekli asker yazılmasıdır. Anadolu için vilâyetlere yeniçeri ocağından bir subay bir bayrakla gönderiliyor, </span><span class="char-style-override-13">bayrakdar</span><span> yevmiye vaadiyle bayrağı etrafına işsiz gençlerden (</span><span class="char-style-override-13">levend</span><span>)</span><span class="char-style-override-13"> </span><span>50, 100 kişilik bir </span><span class="char-style-override-13">sekban-sarıca bölüğü </span><span>örgütlüyor, bu tüfekli bölükler hemen cepheye sevk ediliyordu. Bu tarihte, vergi veren sıradan reâyanın ateşli silâh kullanma yasağı kaldırılmış, her tarafta tüfek yapan işyerleri faaliyete başlamış, ucuzca tüfek alan başıboş levendler, sekban-sarıca bölüklerine katılmaya başlamıştır. Sekban-sarıca</span><span class="char-style-override-13"> </span><span>bölükleri, sefere gitmedikleri zaman maaşları kesiliyordu. O zaman bu tüfekli başıbozuk asker bölükleri (Celâlîler), vilâyetlerde halkı soymaya başlıyordu. Birçoğu, tehlikeli Avusturya savaş cephesine gidecek yerde kolayına gidip eşkıyalığa sapıyor, köyleri ve şehirleri basıyor, haraca kesiyorlardı. Sekban-sarıcalar, özellikle Anadolu’yu kasıp kavuran </span><span class="char-style-override-13">Celâlî Eşkıyası </span><span>olarak tarihe geçmiştir. Zamanla onları âsî paşaların kapısında göreceğiz.</span></p>
				<p class="paragraf" xml:lang="tr-TR"><span>Osmanlı toplumunda başından beri ayaklanmaya hazır topluluklar daima var olmuştur. Başlıca topluluklar Kızılbaş-Alevî Türkmenler, timar için elinde emir olup timar alamayanlar, timarını veya zeâmetini kaybetmiş sipahiler, bir şeyh etrafında toplanmış isyana hazır dervişler, topraksız delikanlılar (levendler), yevmiyesi kesilmiş sekban-sarıca bölükleriydi. Bu gruplar merkezî idarede herhangi bir bunalım anında, saltanat iddiasıyla meydana çıkan </span><span class="char-style-override-13">düzmeler</span><span> veya bir tarikat kurucusu şeyh yanında isyan bayrağını kaldırır olmuşlardır. XVII. yüzyılda özellikle Anadolu’da binlerce sekban-sarıca bir başbuğ veya bir âsî paşa etrafında toplanıp merkeze karşı ayaklanmışlardır.</span></p>
				<p class="paragraf" xml:lang="tr-TR"/>
				<div class="footnotes">
					<div class="footnote">
						<p class="dipnot" xml:lang="tr-TR"><a class="footnote-anchor" href="#footnote-225-3-backlink" id="footnote-225-3">3</a>	Ayrıntılar için üçüncü ciltte yer alan “Askerî ve Mâlî Dönüşüm” bölümü ve yine aynı ciltte Ek: H. İnalcık, “Military and Fiscal Transformation, 1600-1700”.</p>
					</div>
				</div>
			</div>
		</div>
	</body>
</html>