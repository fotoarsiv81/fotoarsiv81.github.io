<html xmlns="http://www.w3.org/1999/xhtml">
	<head>
		<title>5-15.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-15.html" xml:lang="tr-TR">
			<div class="Basic-Text-Frame-4">
				<p class="split-1"><img alt="20.png" class="image" height="366" src="images/20_fmt.jpeg" width="294"/></p>
				<p class="resim-1">Belge 11: TKSA E.2457/26, veziriâzam ‘arzı</p>
				<p class="arabaslik-sol-1" id="toc_marker-48-10">Belge 11</p>
				<p class="Normal-2 para-style-override-16"/>
				<p class="Normal-2 para-style-override-16"><span>“Sa’âdetlü ve devletlü sultanım hazretlerinin hâkipây-i şerîflerine ma’rûz-i bendegî budur ki:</span></p>
				<p class="Normal-2 para-style-override-16"><span>Tezkire-i şerîfinûz vâsıl olub her ne ki i’lâm buyrulmuş ise ma’lûm-i bendegî olmuşdur.</span></p>
				<p class="Normal-2 para-style-override-16"><span>I. Benim devletlü efendim sultanım, gice ve gündüz bu ahvâle mukayyed olub zikr ve fikrimiz bu iken su’âl efendime i’lâm itmemek ihtimâli olur mu idi,</span></p>
				<p class="Normal-2 para-style-override-16"><span>II. Nihayet ol sürülen Mehmed Paşa ba’zı mertebe tama’-ı hâma düşüb cümle taleb eyledüklerinüz size alıvireyim dimekle bir mikdâr söze sebeb olmuşdu, anın müşâveresinden kalkanlar doğru bize gelüb i’lâm itmeleriyle def’ine ihtimâm eyledik. Sa’âdetlü pâdişahımın eyyâm-i devletlerinde şimdilik öyle bir hâl yokdur;</span></p>
				<p class="Normal-2 para-style-override-16"><span>III. ‘Ulûfelerin vermeğe takayyüd ve ihtimâm ve ikdâm üzereyüz, inşallâhu ta’âlâ ‘ulûfeleri virdiğimiz takdîrce birisinin </span><span class="char-style-override-13">Veledeş </span><span>istemeğe çareleri yokdur, lûtf-i Hakk’la ekseri sipâh tayifesinin bu kullarının nice eyiliğin görmekte mâbeynlerinde olan kâl ü kiy ne ise işrâb iderler ve içlerine bu kulları başka adamlarım koymuşumdur ve bugüne değin bölüklerde üçbinden ziyâde âdeme ‘ulûfe virülüb ekserinün üçer kıstı verilmişdir; mahal tenk, bir mikdâr muzâyaka çekiyürüz; yine de merhametlü efendilerimin nazar-i şerîflerin ricâ iderim ve</span></p>
				<p class="Normal-2 para-style-override-16"><span>IV. Taşrada olan çiftliğin berâtı ve hücceti hâk-i ‘izzetlerine irsâl olunmuşdur, fermân sultanımındır.</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">H. H. Kösem Sultan’ın emri:</span></p>
				<p class="Normal-2 para-style-override-16"><span>“Ma’lûmumuz olub Allâhu ta’âlâ işinizi âsân getüre, du’âmız sizinledir, hemân hidmetine mukayyed olasın, berât hüccet dahi gelüb vusûl buldu.”</span></p>
				<p class="Normal-2 para-style-override-16"/>
				<p class="Normal-2 para-style-override-16"><span class="char-style-override-13">Yorum:</span></p>
				<p class="Normal-2 para-style-override-16"><span>Kösem bir sorun üzerinde veziriâzama tezkire göndermiş, Paşa Kösem’i rahatsız eden bir sorun olmadığı hakkında güvence veriyor ve </span><span class="char-style-override-13">ahvâl </span><span>doğru olsa kendisini mutlak haberdar edeceğini yineler. Sorun, sürgün edilen Mehmed Paşa ile ilgili olmalı. Kösem’e önem vermeyen Veziriâzam Sofu Mehmed Paşa azledilip Malkara’ya sürgün edilmişti (Haziran 1649).</span><span class="dipnot-1"><a class="footnote-link" href="#footnote-225-36" id="footnote-225-36-backlink">36</a></span><span>Kösem, ocak ağalarından Kara Murad’ı veziriâzam atadı. Durum nâzikti, gönderdiği tezkirede kaygıları yazılmış olmalı.</span></p>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-36-backlink" id="footnote-225-36">36</a>	<span class="char-style-override-13">Nâimâ</span><span>, IV, s. 397-408.</span></p>
					</div>
				</div>
			</div>
		</div>
	</body>
</html>