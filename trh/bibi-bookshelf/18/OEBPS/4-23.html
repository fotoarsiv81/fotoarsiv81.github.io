<html xmlns="http://www.w3.org/1999/xhtml">
	<head>
		<title>4-23.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-23.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="anabaslik" id="toc_marker-18">Saltanat Verâseti ve Kardeş Katli</p>
				<p class="Basic-Paragraph-2" xml:lang="en-GB"><span>Saltanat verâseti hakkında Neşrî (1493), kardeş katlinin Osmanlılarda “âdet-i kadîme” olduğunu işaret eder.</span><span class="dipnot"><a class="footnote-link" href="#footnote-225-76" id="footnote-225-76-backlink">76</a></span><span> Eski bir rivâyete göre,</span><span class="dipnot"><a class="footnote-link" href="#footnote-225-77" id="footnote-225-77-backlink">77</a></span><span> Osman Gazi, bey olduğu zaman rakibi amcasına dokunmamış, fakat sonra kendisine karşı geldiği iddiasıyla öldürmüştür. Bununla beraber gerek Osman’ın gerekse oğlu Orhan’ın zamanlarında, kardeşlerin ve amcaların ülkenin çeşitli yerlerinde </span><span class="char-style-override-13">yurtluk</span><span> aldıkları kaydedilmiştir. I. Murad, kendisine karşı ayaklanmış olan kardeşleri Halil ve İbrahim’i idam ettirmiştir.</span><span class="dipnot"><a class="footnote-link" href="#footnote-225-78" id="footnote-225-78-backlink">78</a></span><span> Murad, saltanatı ele geçirmek için ayaklanmış olan kendi oğlu Savcı’yı da gözlerini kör etmek suretiyle cezalandırdı.</span></p>
				<p class="Basic-Paragraph-2" xml:lang="en-GB"><span>Osmanlılarda sırf saltanata rakip olduğu düşüncesiyle kardeş katli, ilkin 1389’da I. Bayezid’in Kosova harp meydanında kardeşi Ya’kub’u idam ettirmesinde görülür. Burada da birtakım özel koşullar, bunu haklı ve gerekli göstermekteydi: Ya’kub ordunun bir kısmına kumanda etmekteydi, Sırplarla savaş neticelenmemişti. Öte taraftan, Bayezid’in tahta çıkarılmasında ve kardeşinin idamında esas rolü devlet büyükleri oynamış görünmektedir.</span><span class="dipnot"><a class="footnote-link" href="#footnote-225-79" id="footnote-225-79-backlink">79</a></span><span> Bayezid’den sonra oğulları arasında taht için uzun ve kanlı savaşlar (1402–1413), 1453’e kadar saltanat üzerinde hak iddia edenlerin çıkardıkları karışıklıklar, devletin birliği ve selâmeti için kardeşlerin ortadan kaldırılmasının gerekli olduğu kanısını yerleştirmiştir. Bu mücadeleler sırasında İsa, Süleyman, Musa ve nihayet Mustafa idam edilmek suretiyle ortadan kaldırılmış, fakat kaçıp kurtulmayı başarmış olan oğullar Bizans’ta, Macaristan’da, Arnavutluk’ta devletin güvenliğini tehdit etmeye devam etmişlerdi.</span><span class="dipnot"><a class="footnote-link" href="#footnote-225-80" id="footnote-225-80-backlink">80</a></span><span> Özetle, 1389–1413 dönemi kardeş katli konusunda olaylı bir devir olmuştur.</span></p>
				<p class="Basic-Paragraph-2" xml:lang="en-GB"><span>Bizans kaynaklarından (Doukas ve Chalkokondyles) anlaşıldığına göre, I. Mehmed ölmeden, çocuklarını bir iç harpten ve ölümden kurtarmak için birtakım önlemler almıştı: Çelebi Mehmed’in sekiz yaşındaki oğlu Yusuf’la bir yaş küçüğü Mahmud, Bizans’la yapılan anlaşma gereğince imparatorun yanına verilecekti. II. Murad, tahta çıkınca bu çocukları Bizans’a teslim etmedi. Saltanata yararsız hale getirmek için gözlerini kör etti ve Tokat’ta hapsetti. Tahtta iyice yerleştiğini hissedince onları Bursa’ya geri getirtti ve iltifatla gönüllerini almaya çalıştı. Fakat onun oğlu II. Mehmed (Fâtih) tahta çıkar çıkmaz, çocuk yaştaki kardeşi Ahmed’i boğdurdu.</span><span class="dipnot"><a class="footnote-link" href="#footnote-225-81" id="footnote-225-81-backlink">81</a></span><span> Sonuçta, ilk defa Fâtih Sultan Mehmed, normal koşullar altında suçsuz olan kardeşini idam ettirmiş ve </span><span class="char-style-override-13">Kanûnnâme</span><span>’sine kardeş katli maddesini koymuştur.</span><span class="dipnot"><a class="footnote-link" href="#footnote-225-82" id="footnote-225-82-backlink">82</a></span><span> Chalkokondyles, 1444 Varna buhranı dolayısıyla, Osmanlı ülkesinde halkın bir iç savaştan daha çok korktuğu bir şey yoktur, diyor. Doukas, “Her Türk hükümdarının saltanat değişiminde isyan çıkması âdet hükmüne gelmiştir” diye yazmıştır.</span><span class="dipnot"><a class="footnote-link" href="#footnote-225-83" id="footnote-225-83-backlink">83</a></span></p>
				<p class="Basic-Paragraph-2" xml:lang="en-GB"><span>Yıldırım Bayezid, Ankara Savaşı’nda bozguna uğrayınca büyük oğlu Süleyman Çelebi Edirne’ye kaçmış, orada Osmanlı Devleti’nin hükümdarı olarak </span><span class="char-style-override-13">emîr </span><span>unvanıyla beyliğini ilân etmişti. İlk zamanlarda kardeşi Çelebi Mehmed onun beyliğini tanıdı. Süleyman’ın yakını Şâir Ahmedî’den Neşrî’ye geçen</span><span class="dipnot"><a class="footnote-link" href="#footnote-225-84" id="footnote-225-84-backlink">84</a></span><span> rivâyet aynen şöyledir: “Sultan Mehmed karındaşı Süleyman’ın </span><span class="char-style-override-13">tahta geçdigün </span><span>işidicek, emrem sağolsun, atamız gittiyse emrem bize atamız yerindedir” demiş.</span><span class="dipnot"><a class="footnote-link" href="#footnote-225-85" id="footnote-225-85-backlink">85</a></span></p>
				<p class="Basic-Paragraph-2" xml:lang="en-GB"><span>Fakat Çelebi Mehmed, İsa Çelebi’ye galebe çalıp </span><span class="char-style-override-13">dârussaltana </span><span>(saltanat merkezi) Bursa’yı ele geçirip orada gümüş sikke bastırınca, saltanat iddiasında bulundu ve Süleyman Çelebi’ye karşı mücadeleye girdi. Emîr Süleyman, kendisini tek Osmanlı sultanı saymakta idi. Emîr Süleyman</span><span class="dipnot"><a class="footnote-link" href="#footnote-225-86" id="footnote-225-86-backlink">86</a></span><span> Edirne’de tanındı, Rumeli’de egemen oldu. Kuşkusuz Çelebi Mehmed’den daha güçlü idi. Sayısı 7000’i bulan yeniçeriler onunla beraberdi. Dârussaltana Bursa’yı da almak istedi. Kendisine karşı küçük kardeşi Musa Çelebi, Rumeli’ye geçip </span><span class="char-style-override-13">uc </span><span>beylerini ve yeniçeriyi kendi tarafına çekti ve Süleyman’ı Edirne’de bastı. Kaçan Süleyman hayatını kaybetti (1411).</span><span class="dipnot"><a class="footnote-link" href="#footnote-225-87" id="footnote-225-87-backlink">87</a></span></p>
				<p class="Basic-Paragraph-2" xml:lang="en-GB"><span>Süleyman’ın oğlu Orhan Çelebi, babasının Yıldırım Bayezid’den sonra ilk kez sultan olduğu savıyla Osmanlı tahtı üzerinde hak iddia etti. </span><span class="char-style-override-13">Gazavâtnâme</span><span>,</span><span class="char-style-override-13"> </span><span>onun II. Mehmed’in ilk saltanatı (1444–1446) sırasında Osmanlı tahtı için mücadelesi üzerinde ayrıntılı bilgi sağlamaktadır.</span><span class="dipnot"><a class="footnote-link" href="#footnote-225-88" id="footnote-225-88-backlink">88</a></span><span> Orhan’ın 1444’e kadar hareketleri hakkında kaynaklarda bilgimiz yoktur.</span><span class="dipnot"><a class="footnote-link" href="#footnote-225-89" id="footnote-225-89-backlink">89</a></span><span> 1444’te onu Bizans’ta sığıntı olarak buluyoruz.</span><span class="dipnot"><a class="footnote-link" href="#footnote-225-90" id="footnote-225-90-backlink">90</a></span></p>
				<p class="Basic-Paragraph-2" xml:lang="en-GB"><span>1444 yazında Orhan, İstanbul’dan hareketle ilkin İnceğiz’e gelir, Rumeli’yi çocuk sultan II. Mehmed’e karşı ayaklandırma çabası başarıya ulaşamaz. İnceğiz’de tutunamaz, eskiden beri derviş grupların merkezi Ağaç-Denizi (Deli-Orman) bölgesine kaçar. Balkan dağlarıyla Tuna arasındaki bölgeyi ele geçirdiği anlaşılıyor. </span><span class="char-style-override-13">Gazavât</span><span>’a göre</span><span class="dipnot"><a class="footnote-link" href="#footnote-225-91" id="footnote-225-91-backlink">91</a></span><span> durum, Edirne’de büyük telâşa neden olur.</span></p>
				<p class="Basic-Paragraph-2" xml:lang="en-GB"><span>Dönemin en tanınmış askeri sayılan Rumeli Beylerbeyi Şihâbeddin Paşa </span><span class="char-style-override-13">düzme </span><span>ilân edilen Orhan üzerine yürür, Orhan kaçıp Bizans’a sığınır. 1444–1453 döneminde onun maiyetiyle Konstantinopolis’te oturduğunu görüyoruz. II. Murad döneminde Çandarlı onu orada zararsız tutmak için Bizans ile anlaşma yapar: Masrafları için imparatora yılda 300.000 akça (yaklaşık 7000 altın) bir para ödenir (bu gelir, Strymon ırmağı üzerinde bir bölgedeki köylerin hazineye ait vergilerinden oluşan bir çeşit zeâmetten gelmekteydi).</span><span class="dipnot"><a class="footnote-link" href="#footnote-225-92" id="footnote-225-92-backlink">92</a></span></p>
				<p class="Basic-Paragraph-2" xml:lang="en-GB"><span>1453 İstanbul kuşatmasında güç koşullar altında bulunan sultan,</span><span class="dipnot"><a class="footnote-link" href="#footnote-225-93" id="footnote-225-93-backlink">93</a></span><span> Bizans elçilerini iyi karşıladı. İstanbul kuşatmasında Orhan, </span><span class="char-style-override-13">Franklar Burcu</span><span>’nda Sultan Mehmed’e karşı savaşa katıldı. Şehir düşünce Orhan kaçmayı denedi: Bir siyah keşiş kılığına girerek surdan kendini aşağı saldı. Orhan ve öteki Bizanslı esirler bir Osmanlı gemisine tutsak götürüldüler. Esirlerden biri, gemi kaptanına Orhan’ı ve Büyük Domestikos Lukas Notaras’ı tanıttı. Kaptan hemen Orhan’ın başını kesti ve Lukas ile kesik başı Fâtih’in huzuruna götürdü.</span><span class="dipnot"><a class="footnote-link" href="#footnote-225-94" id="footnote-225-94-backlink">94</a></span><span> Osmanlı tahtına geçmeyi kendi hakkı bilen Şehzâde Orhan’ın sonu böyle olmuştur.</span></p>
				<p class="Basic-Paragraph-2" xml:lang="en-GB"><span>Fâtih, tahtta en tehlikeli rakibinden böylece kurtulmuş oldu; devlet kurumlarını yeni bir düzene sokan </span><span class="char-style-override-13">Kanûnnâme</span><span>’sinde rakip kardeşler sorununu sonlandırmaya karar verdi; “Kardeş katli” maddesini koymaktan geri kalmadı. Fâtih’in kardeş katli maddesini işte bu tarihî koşullar altında görmelidir.</span></p>
				<p class="Basic-Paragraph-2" xml:lang="en-GB"><span>Fâtih’in </span><span class="char-style-override-13">Kanûnnâme</span><span>’sindeki madde aynen şöyle: “1. Ve her kimesneye evlâdımdan saltanat müyesser ola, 2. karındaşların nizâm-i ‘âlem için katletmek münâsibdir, 3. esker ‘ulemâ dahi tecvîz itmişdir, 4. anınla ‘âmil olalar.”</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>1. Padişâh çocuklarından herhangi birine sultanlık “müyesser” ola.</span></p>
				<p class="Basic-Paragraph-2" xml:lang="en-GB"><span>Bu kanûn maddesini incelersek: Madde, saltanatın evlâddan hangisine geçeceğini belirtmemektedir. Bu da, Orta-Asya Türk-Mogol dünyasında kaganlığın, kaganın hangi oğluna geçeceği hakkında herhangi bir kanûn, </span><span class="char-style-override-13">töre</span><span> bulunamadığı gerçeğini göstermektedir. “Müyesser” olsa sözcüğü, bunu kesinlikle ifade etmektedir. (</span><span class="char-style-override-13">Müyesser </span><span>sözcüğü Ahmed Vefik Paşa’nın </span><span class="char-style-override-13">Lehce-i Osmânî </span><span>sözlüğünde</span><span class="dipnot"><a class="footnote-link" href="#footnote-225-95" id="footnote-225-95-backlink">95</a></span><span> “</span><span class="char-style-override-13">kolay gelmiş, … muvaffak olmuş; </span><span>İ. Parlatır’ın </span><span class="char-style-override-13">Osmanlı Türkçesi Sözlüğü</span><span>’nde, </span><span class="char-style-override-13">müyesser: kolaylıkla elde etme</span><span>,</span><span class="char-style-override-13"> </span><span>diye açıklanır). </span><span class="char-style-override-13">Kanûnnâme</span><span>’de</span><span class="char-style-override-13"> </span><span>anlamı, e</span><span>gemenliği (kaderin yardımıyla) herhangi bir biçimde ele geçirme olarak yorumlanabilir.</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>2. Kardeşlerini “nizâm-i ‘âlem” için katletmek münâsib’dir.</span></p>
				<p class="Basic-Paragraph-2" xml:lang="en-GB"><span>a) Katletme “nizâm-i ‘âlem”, yani toplumun düzeni için uygun görülür. Kardeşler arasında taht için mücadelenin, kargaşanın, belirsizliğin Osmanlı toplumu için ne kadar yıkıcı sonuçlar doğurduğu özellikle Fetret Devri’nde görülmüş</span><span class="dipnot"><a class="footnote-link" href="#footnote-225-96" id="footnote-225-96-backlink">96</a></span><span> olup bundan Bizans’ın ne denli yararlandığı herkesin belleğinde idi.</span></p>
				<p class="Basic-Paragraph-2" xml:lang="en-GB"><span>b) “Münâsibdir” ifadesi üzerinde durulmalıdır. </span><span class="char-style-override-13">Münâsib </span><span>sözcüğüne İ. Parlatır lûgatında “yakışır, uygun, yaraşır” anlamları verilmiştir. Bu ifadeyi “kardeşleri katletmek” </span><span class="char-style-override-13">uygun, yerinde olur </span><span>biçiminde anlamalıdır. Bundan mutlaka </span><span class="char-style-override-13">katil </span><span>işini yapmak gerektir, anlamı çıkarılamaz. Ama, XVI. yüzyıl sonlarında tahta geçenler, bunu “her halde”, “mutlaka” şeklinde yorumlamışlar; bu da işlerine yaramıştır.</span></p>
				<p class="Basic-Paragraph-2" xml:lang="en-GB"/>
				<p class="Basic-Paragraph-2" xml:lang="en-GB"><span>3. “Ekser ‘ulemâ dahi tecvîz itmişdir.” Açıkça anlaşılıyor ki, Şerîat’a saygısını bildiğimiz Fâtih, katletme gibi bir fiilin </span><span class="char-style-override-13">şerî</span><span>,</span><span class="char-style-override-13"> </span><span>hukukî dayanağını ulemâya danışma gereğini duymuştur. Ulemânın hepsi değil, </span><span class="char-style-override-13">çoğu </span><span>bunu “tecvîz” etmiş. Demek ki, ulemâdan bazıları suçsuz bir kimseyi katletmeyi Şerîat’a aykırı bulmuştur. </span><span class="char-style-override-13">Tecvîz </span><span>sözcüğü üzerinde durmamız gerekir. Tecvîz, </span><span class="char-style-override-13">cevâz </span><span>fıkh ilminde bir iş için </span><span class="char-style-override-13">müsaade etme, serbest bırakma </span><span>anlamındadır; fiili yerine getirme, izni alanın kararına bağlıdır. İsterse katli yerine getirir, istemezse yapmaz. Bu anlam yukarıda tartışılan “münâsibdir” ifadesiyle uygun düşer</span><span class="char-style-override-13">. Fâtih Kanûnnâmesi</span><span>, devlet kanûnnâmelerini kaleme alan ve uygulayan nişancının yetkisindedir. </span><span class="char-style-override-13">Fâtih Kanûnnâmesi</span><span> son şekliyle, nişancılıktan veziriâzamlığa getirilmiş olan Karamânî Mehmed Paşa tarafından kaleme alınmış olmalıdır.</span></p>
				<p class="Basic-Paragraph-2" xml:lang="en-GB"><span>Bu incelemenin ortaya koyduğu gerçek şudur: Fetret’in canlı biçimde belleklerde olduğu bir zamanda kendi saltanatı için düşman yanına sığınmış bir rakibini, Orhan’ı karşısında bulan ve kendi kardeşi bir meme çocuğu olan Ahmed’i idam eden Fâtih, bir devlet kanûnnâmesini düzenlerken “kardeşleri katl” maddesini bu kanûnnâmeye eklemiş, aynı zamanda o anda bir tehlike göstermeyen bir </span><span class="char-style-override-13">ma’sûmu</span><span class="dipnot"><a class="footnote-link" href="#footnote-225-97" id="footnote-225-97-backlink">97</a></span><span class="Sonnot-Ba-vurusu"> </span><span>katletme fiilini haklı gösterme çabasında bulunmuştur. Ulemânın iznini aramış olması kamuoyunu ve Şerîat’ı dikkate alma zorunluluğunu duymuş olduğunu göstermektedir. Halk, devlet adamları ve ulemâ, devletin varlığını tehlikeye atan, iç harbe ve pek çok nüfus ve servet kaybına yol açan kardeş mücadelelerini önleyecek bir önlemi onayla karşılamışlardır. </span><span class="char-style-override-13">Fâtih Kanûnnâmesi</span><span>’nin yazılması sırasında veziriâzam olan Karamânî Mehmed Paşa, tarihinde Yıldırım Bayezid tarafından Ya’kub’un idam edilmesini onaylayarak, “Onun bekasında büyük kargaşalıklar çıkması ihtimali vardı” diyor.</span><span class="dipnot"><a class="footnote-link" href="#footnote-225-98" id="footnote-225-98-backlink">98</a></span><span> 1422’de Küçük Mustafa’nın yakalanıp idam edilmesine sebep olan Şarâbdâr İlyas’a atf olunan şu sözler dikkate değer: “Eğerçi suretâ ben ihânet ettim, amma ma’nen isâbet kıldım. Eğer kosam bu ikisi oğraşıp yüriyüb iklîmi harâba verirdi. Zarar-i âmdan zarar-i hâs yegdir, bu fiil asılda âdet-i kadîmedir.”</span><span class="dipnot"><a class="footnote-link" href="#footnote-225-99" id="footnote-225-99-backlink">99</a></span><span> </span></p>
				<p class="Basic-Paragraph-2" xml:lang="en-GB"><span class="char-style-override-13">Fâtih Kanûnnâmesi</span><span>’nde kardeş idamını câiz göstermek üzere ileri sürülen </span><span class="char-style-override-13">nizâm-i ‘âlem</span><span> maddesi bunun başka bir ifadesinden ibarettir.</span></p>
				<p class="Basic-Paragraph-2" xml:lang="en-GB"><span>Kardeşler arasında taht üzerinde üstün hak sağlayan herhangi bir kural olmadığı için </span><span class="char-style-override-13">halk ve asker</span><span>,</span><span class="char-style-override-13"> </span><span>hânedândan kim gelirse ona itaat göstermekten başka bir şey yapamıyordu.</span><span class="dipnot"><a class="footnote-link" href="#footnote-225-100" id="footnote-225-100-backlink">100</a></span><span> Bunun içindir ki, saltanat iddiasında olanlara karşı mücadelede en etkin silâh, onların Osmanlı soyundan olmadıkları, </span><span class="char-style-override-13">düzme </span><span>oldukları savını ortaya atmaktı.</span></p>
				<p class="Basic-Paragraph-2" xml:lang="en-GB"><span>Saltanatın sahibini Allâh belirler inancı, Türkler arasında kuvvetli idi. Mehmed Çelebi, kardeşi Musa’ya karşı seferinde Edirne önüne geldiği zaman, şehir halkı kendisine şöyle demişti: “Biz sana şehri ve hisârı vermeziz, inşallâhulazîz birbirinizle buluşub bir yana olub…”</span><span class="dipnot"><a class="footnote-link" href="#footnote-225-101" id="footnote-225-101-backlink">101</a></span></p>
				<p class="Basic-Paragraph-2" xml:lang="en-GB"><span>Savaş, egemenlik için Tanrı hükmünü meydana çıkaran doğal bir imtihan olarak düşünülüyordu. Çelebi Mehmed, Musa’yı yenip idam etti. Osmanlı şehzâdelerinin acıklı sonu, daima iradeleri dışında tanrısal bir kanûnun kaçınılmaz sonucu gibi tevekkülle karşılanmıştır. Baba oğul, II. Bayezid’le Selim, Kanunî Süleyman ile oğlu Mustafa bir savaşta karşı karşıya geldikleri zaman, Tanrı’nın iradesine boyun eğdikleri inancındaydılar.</span></p>
				<p class="Basic-Paragraph-2" xml:lang="en-GB"><span>XV. yüzyılda Osmanlı Devleti’nde mutlak, bölünmez bir egemenlik inancı yerleşmişti.</span><span class="dipnot"><a class="footnote-link" href="#footnote-225-102" id="footnote-225-102-backlink">102</a></span><span> Devlet, hânedânın bir mirası gibi düşünülmüyor, pâdişah, halife veya imparator gibi bölünmez bir egemenliğin temsilcisi sayılıyordu. Devlet gücü, hukukun ve her türlü imtiyaz ve tasarrufun kaynağı sayılan tek egemenlik sahibi hükümdarda toplanıyordu. Otoriteye, ülke ve nüfus unsurları yanında ölçüsüz derecede üstün bir yer veren bu devlet-hükümdar anlayışı, devleti mutlak ve bölünmez bir tek iradeye indirgiyordu. Böylece, kabile-devlet gelenekleri bertaraf edilerek, Roma tarihindeki gibi mutlak ve soyut bir hâkimiyet anlayışına varılmış oluyordu. Osmanlı tarihinin ilk yüzyıllarını dolduran taht mücadeleleri, aslında bu gelişmiş devlet ve hâkimiyet anlayışında aranmalıdır.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-76-backlink" id="footnote-225-76">76</a>	<span>Neşrî, (Menzel nüshası) </span><span class="char-style-override-13">Gīhānnümā: die altosmanische Chronik des Mevlānā Mehemmed Neschrî/1 Einleitung und Text des Cod. Menzel., </span><span>yay.</span><span class="char-style-override-13"> </span><span>F. Taeschner, I, Leipzig, 1951, s. 153.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-77-backlink" id="footnote-225-77">77</a>	<span class="char-style-override-13">Neşrî</span><span>, s. 25, 29.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-78-backlink" id="footnote-225-78">78</a>	<span>Orhan Gazi’nin H. 749 Rebî’ülâhir sonları tarihli vakfiyesinde (</span><span class="char-style-override-13">Arşiv Kılavuzu</span><span>,</span><span class="char-style-override-13"> </span><span>İstanbul, 1938, Levha I) oğulları sırasıyla Süleyman, Murad, Halil, İbrahim’dir: İ. H. Uzunçarşılı (</span><span class="char-style-override-13">Belleten</span><span>, IX, s. 105 ve LXVIII, s. 519) Murad’ın tahta çıkınca Halil ve İbrahim’i ortadan kaldırdığını düşünmektedir.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-79-backlink" id="footnote-225-79">79</a>	<span class="char-style-override-13">Neşrî</span><span>, 83; </span><span class="char-style-override-13">Anonim Tevârîh-i Âl-i Osman: F. Giese neşri</span><span>, yay. N. Azamat, İstanbul, 1992, s. 27. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-80-backlink" id="footnote-225-80">80</a>	<span>Bkz. “</span><span class="char-style-override-13">Murad II,</span><span>” </span><span class="char-style-override-13">MEB IA</span><span>, s. 598-615.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-81-backlink" id="footnote-225-81">81</a>	<span>Onun kaçırıldığı, Hıristiyan olduğu ve haçlı seferi projelerinde Fâtih’e karşı kullanılmak istendiği hakkında bkz. F. Babinger, “Bajezid Osman” (Calixtus Ottomanus), </span><span class="char-style-override-13">La Nouvelle Clio</span><span>,</span><span class="char-style-override-13"> </span><span>III (1951), no. 9-10, s. 349-388.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-82-backlink" id="footnote-225-82">82</a>	<span>“Fâtih Kanûnnâmesi”, </span><span class="char-style-override-13">TOEM</span><span> ilâve, s. 27: “Ve her kimesneye evladımdan saltanat müyesser ola, karındaşların nizâm-i âlem için katletmek münâsibdir, </span><span class="char-style-override-13">ekser </span><span>ulemâ dahi tecvîz etmiştir, anınla âmil olalar.”</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-83-backlink" id="footnote-225-83">83</a>	<span>M. Doukas, </span><span class="char-style-override-13">Ducae,</span><span> </span><span class="char-style-override-13">Michaelis Ducae nepotis, Historia byzantina, </span><span>yay. I. Bekker, I. Boulliau, Bonn, 1834, s. 226.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-84-backlink" id="footnote-225-84">84</a>	<span>Göz tanığı Ahmedî’ye ait bu tarih için bkz. H. İnalcık, </span><span class="char-style-override-13">Hâs-Bağçede ‘Ayş u Tarab</span><span>,</span><span class="char-style-override-13"> </span><span>İstanbul, 2011.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-85-backlink" id="footnote-225-85">85</a>	<span>Neşrî, </span><span class="char-style-override-13">Kitâb-ı Cihan-nümâ </span><span>(bundan sonra</span><span class="char-style-override-13"> Neşrî</span><span>), yay. F. R. Unat, M. A. Köymen, I, Ankara, 1944, s. 364.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-86-backlink" id="footnote-225-86">86</a>	<span>Süleyman’ın yanında bulunan Şâir Ahmedî </span><span class="char-style-override-13">İskendernâme</span><span>’de onu ülkenin tek sultanı olarak anar.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-87-backlink" id="footnote-225-87">87</a>	<span>Ahmedî rivâyeti tüm ayrıntıları verir, bkz. </span><span class="char-style-override-13">Neşrî</span><span>, II, s. 450-486. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-88-backlink" id="footnote-225-88">88</a>	<span>Bkz. H. İnalcık, </span><span class="char-style-override-13">Fâtih Devri Üzerinde Tetkikler ve Vesikalar</span><span>,</span><span class="char-style-override-13"> </span><span>Ankara, 1954, dizin: Orhan Çelebi.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-89-backlink" id="footnote-225-89">89</a>	<span>Bazı tarihçiler Orhan’ın Emîr Süleyman’ın torunu olduğunu düşünmektedirler.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-90-backlink" id="footnote-225-90">90</a>	<span>Bkz. H. İnalcık, </span><span class="char-style-override-13">Fâtih Devri Üzerinde Tetkikler ve Vesikalar</span><span>, dizin: Orhan Çelebi. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-91-backlink" id="footnote-225-91">91</a>	<span class="char-style-override-13">Gazavât-i Sultan Murad b. Mehemmed Han: İzladi ve Varna Savaşları (1443-1444) Üzerinde Anonim Gazavâtnâme</span><span>, yay. H. İnalcık, M. Oğuz, Ankara, 1978.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-92-backlink" id="footnote-225-92">92</a>	<span>Doukas, </span><span class="char-style-override-13">Decline and Fall of Byzantium to the Ottoman Turks</span><span>,</span><span class="char-style-override-13"> </span><span>çev. H. J. Magulias, Detroit, 1975, s. 191.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-93-backlink" id="footnote-225-93">93</a>	<span>Doukas, </span><span class="char-style-override-13">Decline and Fall of Byzantium to the Ottoman Turks, </span><span>s. 191.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-94-backlink" id="footnote-225-94">94</a>	<span>Doukas (1975), s. 232-233; S. Runciman, </span><span class="char-style-override-13">The Fall of Constantinopolis, 1453</span><span>,</span><span class="char-style-override-13"> </span><span>New York, 1965.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-95-backlink" id="footnote-225-95">95</a>	<span>Ahmed Vefik Paşa, </span><span class="char-style-override-13">Lehce-i Osmanî</span><span>, yay. R. Toparlı, Ankara, 2000, s. 7.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-96-backlink" id="footnote-225-96">96</a>	<span class="char-style-override-13">Fetret </span><span>veya </span><span class="char-style-override-13">feterât </span><span>denilen bu kargaşa dönemi, Ahmedî’nin </span><span class="char-style-override-13">Menâkıbnâme’</span><span>sinde (</span><span class="char-style-override-13">Neşrî</span><span>, II, s. 423-503) tüm ayrıntılarıyla anlatılmıştır.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-97-backlink" id="footnote-225-97">97</a>	<span>Bugün Rumeli lehçesinde çocuk için </span><span class="char-style-override-13">maksim </span><span>(</span><span class="char-style-override-13">ma’sûm</span><span>) söyleyişine rastlarsınız.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-98-backlink" id="footnote-225-98">98</a>	<span>Karamânî Mehmed Paşa, “Tarih-i Âl-i Osman”, yay. M. H. Yinanç, </span><span class="char-style-override-13">TOEM</span><span>, XIV, s. 92.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-99-backlink" id="footnote-225-99">99</a>	<span class="char-style-override-13">Neşrî</span><span>, s. 153.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-100-backlink" id="footnote-225-100">100</a>	<span class="char-style-override-13">Neşrî</span><span>, s. 152.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-101-backlink" id="footnote-225-101">101</a>	<span class="char-style-override-13">Neşrî</span><span>, s. 138.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-102-backlink" id="footnote-225-102">102</a>	<span>Bunun için bkz. H. İnalcık, “Osmanlı Pâdişahı”,</span><span class="char-style-override-13"> AÜ SBF Dergisi,</span><span> XIII (1958), s. 68-79.</span></p>
					</div>
				</div>
			</div>
		</div>
	</body>
</html>