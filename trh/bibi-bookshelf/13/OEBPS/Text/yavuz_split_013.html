<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yavuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">XVI. ASIR BAŞLARINDA DÜNYÂNIN<br class="chapter" />
  UMÛMÎ SİYÂSÎ TABLOSU (1520)</h1>

  <p class="solbaslik">1. AVRUPA</p>

  <p class="normal">1520'ye doğru Avrupa'nın siyâsî coğrafyası, asırlardan beri görülmemiş çapta bir değişikliğe mâruz kalmıştı. Bu değişiklik genç Almanya imparatoru ve İspanya kralı Charles-Quint'in, kıt'anın en büyük kısmını idaresinde toplaması hâdisesiydi. Tâlî ve tesadüflerin sevkıyle Charles-Quint, 1516'da 16 yaşında İspanya kralı, 1519'da da "V. Karl" sanıyla Almanya imparatoru olmuştu. Charlemagne'dan yâni IX. asırdan beri Avrupa, Bizans hâriç, bu çapta bir Hıristiyan devleti görmemişti. Bu tamâmen gayrı tabiî devleşme, birçok devleti tehdîd ediyordu. 1520'de tahta çıkan 25 yaşındaki (Charles-Quint'den 5 yaş büyük) Kaanûnî Sultân Süleymân'ın en büyük hedefi, bu devi yıpratmak, parçalamak ve ortadan kaldırmak olacaktır.</p>

  <p class="normal">Charles-Quint'in babası Habsburg hânedânından Arşidük Güzel Philipp, babasından önce 1506'da öldüğü için, genç Charles-Quint, muazzam bir mirasa vâris oldu. Aynı yıl içinde annesinin babası olan Kastilya, Aragon, Napoli ve Sicilya kralı Fernando ölünce, 4 krallık tâcı birden başında birleşti. Kısaca "İspanya ve iki-Sicilya Kralı" oldu. Uçsuz bucaksız Amerika müstemlekeleri de İspanya tâcına dâhil bulunuyordu. 1519'da büyükbabasının yerine Almanya imparatoru seçildi. Bu sûretle Avusturya'nın doğrudan doğruya hükümdarı, bütün Almanya'nın da imparatoru oldu. Belçika ile Holanda, zâten İspanya tâcına dâhil bulunuyordu. Ayrıca Sardunya, Lüksenburg, Burgonya, Alsace, Lorraine, Kuzey İtalya'da birçok yer, az zamanda Charles-Quint'in hâkimiyetine geçti. Fransa ve İngiltere krallıkları, dehşetli bir tehdit altında kaldılar.</p>

  <div class="calibre1" id="calibre_pb_14"></div>
</body>
</html>
