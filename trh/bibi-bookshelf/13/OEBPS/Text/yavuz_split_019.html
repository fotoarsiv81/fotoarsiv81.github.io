<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yavuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">BÂYEZÎD II ÂİLESİ<br class="chapter" />
  (1450 – 1512) (1481 – 1512)</h1>

  <p class="normal">BÂYEZÎD II, Velî, Sofu, Gaazî, "Adlî" (Dimetoka Sarayı, 10.1450-Çekmece, 26.5.1512=61,6) (saltanatı: 3.5.1481-24.4.1512=30,11,22): Asıl adı (Yıldırım Bâyezîd) olup saltanatında bu şekilde kullanılmışsa da, ölümünden sonra, I. Bâyezîd ile karıştırmamak için (Yıldırım) kelimesi tamâmen terkedilmişdir. Velîahd 3.2.1451-3.5.1481=30,2,28. Cülûsunda yaşı: 30, 7. Medfun olduğu yer İstanbul, Bâyezîd Câmii yanındaki türbesi. Babinger doğumu için 1448 târîhini uygun görür. Tahttan ferâgatinden 32 gün sonra öldü. İhtiyâr olup rûhî çöküntü içinde ve hasta olarak Dimetoka Sarayı'nda oturmak üzere yola çıkmıştı. Hattât, bestekâr, babası Fâtih'ten sonra Osmânoğulları'nın en âlimi, müzehhib, yay îmâlcisi, okçudur. Yaptığı tezhîbler ve yaylar Topkapı Sarayı'nda mevcuddur. Bir çok peşrev ve sâz semâîsi'nin notası da elimizdedir. ‘Adlî (‘Adnî değil!) mahlası ile dîvânı (Farsca şiirleri de var): İst. 1308 H., 108 s., Matba'a-i ‘Osmâniye (150'ye yakın gazel vs.); Güzîn Şentürk, ‘<span class="ideitalik">Adlî Dîvânı</span>, Türkoloji me'zûniyet tezi, T 372, 1951, 131 s.; Sâniye Önal, <span class="ideitalik">II. Bâyezîd Dîvânı</span>, Türkoloji me'zûniyet tezi, T 390, 1951, 217 s. II. Bâyezîd, Uygur yazısını da biliyordu. Bursa'da II. Murâd, İstanbul'da Fâtih, II. Bâyezîd, Yavuz, türbelerinde yalnız başlarına yatarlar; dîğer bütün pâdişâh türbelerinde, başka Hânedân üyeleri de medfûndur. Kardeşi Şehzâde Mustafa ile berâber sünneti Edirne 12.1457'de yapıldı. 21 Mayıs'ta Amasya'dan İstanbul'a gelip cülûs etti; bu 18 gün içinde İstanbul'da bulunan oğlu Şehzâde Korkut, saltanat nâibi oldu. Nakıybüleşrâf tarafından kılıç kuşatıldı. Yabancı hükümdarların da bulunduğu sünnet düğünü 1 ay sürdü.</p>

  <p class="normal">Amasya sancak beyi 1457-1481=24 yıl. 1470'e doğru bir ara ilâveten Trabzon sancak beyi. 1. Sefer-i hümâyûn Morava (1483 bahâr-11.1483); 2. sefer-i hümâyûn Boğdan (Besarabya) (hareket 1.5.1484); 3. sefer-i hümâyûn Mora (1499 yazı) (İnebahtı fethi); Manastır, Üsküb, Edirne'de kışlayıp 4. sefer-i hümâyûn Mora (Modon'un fethi 5.4.1500). Osmanlı ordusunun Varşova'ya girmesi (Büyük Balı Paşa) 1498. II. Bâyezîd'in Konya'ya gelmesi 1482, Gümülcine-Edirne seyâhati 1490 (İstanbul –Edirne-İpsala-Gümülcine-Edirne-İstanbul), İstanbul-Sofya-Manastır-Tepedelen-İstanbul seyâhati 10.3.1492-6.1492. 1500'de Mısır sultânı olan Cânbulat, 1491'de elçi olarak gelip II Bâyezîd ile görüştü. Büyük Zelzele'den sonra sarayı tâmîr edilinceye kd. Dimetoka'daki sarayda oturdu.</p>

  <p class="normal">Süd annesi: Âsûde Hâtûn (İstanbul'da Fâtih'de Âşıkpaşa'da türbesi var). Hocası: Muhyiddîn Mehmed Efendi (ölm. 1496) b. İbrahim b. Hasenek Nîksârî (müderris, müellif). Lalası: Vakkas Sinân Bey (ölm. 1512), 1479'da Torul'u fethetti, 1495'de Sultan Cem ölünceye kadar onunla kaldı. Lalası: Murâd Bey (Hâss Murâd Paşa olabilir) (<span class="ideitalik">Bell</span>., no.53, s.52). Lalası: Sadrâzam <span class="ideitalik">Çandarlı-zâde</span> II. İbrahim Paşa, 1474-79'da lala. Hocası: <span class="ideitalik">Kınalı-zâde</span> ‘Abdülkaadir Hamîdî Efendi. Hocası: Muhyiddîn Efendi (ölm. 1495), Edirne kadısı iken Şehzâde Bâyezîd'e muallim oldu, yukarıdaki Muhyiddîn Mehmed Efendi'den başkadır. Hocası: Balıkesirli Mu'arrif-zâde Efendi. Hocası: Hatîb Amasyalı Kaasim Efendi (ölm. 1490) b. Yâ'kûb. Hocası: Seyyid ‘Abdullâh Efendi (oğlu Seyyid Mahmûd Ef. (ölm. 1536) Osmanlı Devleti'nin ilk resmî nakıybüleşrâfı (1494-1534b = 40 yıl) olup istîfâsında yerine Taşkentli Muharrem Efendi getirildi. Matematik hocası: Mîrim Mahmûd Çelebî (<span class="ideitalik">Kadı-zâde-i Rûmî-zâdeler'den</span>) (kazasker 1481, ölm. 1525). Hocası: İznikli Salâhaddîn Çel. (ölm. 1480'den önce). Hat hocası: <span class="ideitalik">Şeyh Hamdullâh</span> Efendi (Amasya 1436-1519=83) b. Mustafa Buhârî (Sühreverdî şeyhi). Lalası: <span class="ideitalik">Fenârî-zâde</span> Ahmed Paşa, 1479-81'de lala. Lalası (1466-70): vezîr Kemâl Paşa (ölm. 6.12.1470), <span class="ideitalik">Kemâlpaşa-zâde</span>'nin dedesi, 1481'e kadar. Son lalası: vezîr Ayas Paşa (katli 1483) (Enderûn me'zûnu, Manisa'da Fâtih'in maiyyetinde, beylerbeyi 1452, sonra vezîr). 1456-69'da lalası: Hızr Bey (sonradan Hayreddîn Hızır Pş., katli 1469). Lalası: Koca Mehmed Paşa (oğlu Mahmûd Çelebi = İsfendiyâroğlu Hadîce Hanım-Sultân). Lalası: İmrahor Göriceli İlyâs Bey (Fâtih'in dadısının dâmâdı.</p>

  <p class="normal">=1. Nigâr Hâtun (1450?-Antalya, 3.1503=53?) b. ‘Abdullah: Şehzâde Korkut, Fatma Sultan, Ayşe Sultan annesi. Medfun olduğu yer Antalya Mevlevî-hânesi (S.F. Erten, <span class="ideitalik">Antalya Vilâyeti Târîhi,</span> 97).</p>

  <p class="normal">=2. Şîrîn Hâtûn b.'Abdullah: Şehzâde ‘Abdullâh ve 'Ayn-i Şâh Sultan annesi. İzdivâcı 1464? 1483'de Bursa'ya yerleşti. Medfun olduğu yer Bursa, Murâdiye, Şîrîn Hâtûn Türbesi. Trabzon'da mescid, şadırvân, Bursa'da mekteb, Midilli'de mekteb yaptırdı.</p>

  <p class="normal">=3. Gülruh Hâtûn (ölm. 1520'den sonra) b. ‘Abdülhayy: Şehzâde ‘Alemşâh ve Kamer Sultan annesi. İzdivâcı 1476?, izdivâç müddeti 36? yıl. Medfun olduğu yer Bursa, Murâdiye, Gülruh Hâtûn Türbesi 1502'de Manisa'dan Bursa'ya gelip bu şehre yerleşti. Hayrâtı (<span class="ideitalik">Top. Sar. Arş.</span> D. 3.515): Akhisâr'da (Manisa) câmî ve imâret, Aydın'da mecsid, Duraklı köyünde mescid, Gördes, Demirci, Nâzilli, Birgi, İnegöl ve Bursa'da han, hamam, kervansaray, çarşı, evkaaf vs.</p>

  <p class="normal">=4. Bülbül Hâtûn (1452?-Bursa 1515 = 63?) b. ‘Abdullah: Şehzâde Ahmed, Şehzâde Mahmûd, Gevher-mülûk Sultan, Hundî Sultan, Hadîce Sultan, Şâh Sultan annesi. İzdivâcı 1465?, izdivâç müddeti 46? yıl. Medfun olduğu yer Bursa, Murâdiye, Şehzâde Ahmed Türbesi. Amasya'da adını verdiği Hâtûniye mahallesinde câmî, imâret, mekteb (1509), Lâdik'te câmî, imâret, Bursa'da medrese, türbe.</p>

  <p class="normal">=5. Hüsnî-Şâh Hâtûn (1454?-1513'den sonra) b. <span class="ideitalik">Karamânoğlu</span> Nasûh Bey: Şehzâde Şehenşân'ın ve bir Sultân'ın annesi. 1483-1511'de oğlu ile Konya'da oturdu, sonra Bursa'ya yerleşti. Medfun olduğu yer Bursa, oğlunun yanı. Manisa'da Hâtûniye câmî ve medresesi (1490'da oğlu tarafından annesi adına yaptırıldı), Manisa'da Kurşunlu Han (1497), Tokat'ta câmî (1491) (Konyalı, <span class="ideitalik">Konya Târîhi,</span> 466).</p>

  <p class="normal">=6. Gülfem Hâtûn: <span class="ideitalik">Top.Sar.Arş.</span>E 6.425.</p>

  <p class="normal">=7. Gül-bahâr Hâtûn b.'Abdüssamed: II. Bâyezîd'in annesi de bu adı taşıyor. Tokat'ta câmî (1485), Amasya'da emlâk (<span class="ideitalik">Paşa Livâsı,</span> 46,n.).</p>

  <p class="normal">=8. Ferahşâh Hâtûn (1460?-1530?=70?) (asgarî doğum ve asgarî ölüm târîhleri): Şehzade Mehmed Han annesi. 1507'de Kefe'den (Kırım) gelip İstanbul'a yerleşti. Edirne'de ve Silivri'de hayrât (<span class="ideitalik">Paşa Livâsı,</span> 379, no.290).</p>

  <p class="normal">=9. Fülâne Hâtûn b. Dâmâd Güveği Sinân Paşa (kapdân-ı deryâ) (bkz. aşağıda ‘Ayşe Sultan b. Bâyezîd II).</p>

  <p class="normal">=10. Muhterem Hâtûn b.'Abdülhayy: Medfun olduğu yer Bursa.</p>

  <p class="normal">=11. ‘Ayşe Hâtûn (1453-Trabzon 1505=52?) b. Dulkadıroğlu ‘Alâüddevle Bozkurd Bey (ölm. 1515, bey 1479-1515=36): Yavuz Sultan Selîm Han annesi. İzdivâcı Amasya 1469?, izdivâç müddeti 36 yıl. Halası, Fâtih'in zevcesidir. Trabzon'da oğlu ile yaşadı. Medfun olduğu yer Trabzon, Hâtûniye (=Ayşe Hâtûn) Câmii'ndeki türbesi. Bu câmîden başka Trabzon'da medrese, imâret, Manisa'da tımarhâne, İstanbul'da Bâyezîd'de hamam yaptırdı.</p>

  <p class="solbaslik">II. Bâyezîd'in Oğulları</p>

  <p class="normal">1) VELÎAHD-ŞEHZÂDE DÂMÂD SULTÂN ‘ABDULLÂH HÂN (Amasya 1465?- Konya, 6.11.1483=18?): Velîahd 3.5.1481-6.11.1483=2,6,3. Sırasıyle Trabzon, Saruhân (Manisa) ve amcası Cem'in yerine Karamân sancak beyi ve beylerbeyisi (Karamân 28.6.1481). Medfun olduğu yer Bursa, Murâdiye, amcası Şehzade Mustafa T. Sünnet düğünü 1471'de amcası Cem ve kardeşi Şehenşâh ile. Lalası: Karagöz Paşa (îdâmı 1489), dîğer lalası Sadrâzam <span class="ideitalik">Hâdim ‘Alî Paşa,</span> hocası: şâir Necâtî Î'sâ Bey (doğ. Edirne - ölm. İstanbul 17.3.1509, Vefâ'daki konağında; oğlu Hüseyin Çelebi ve dîğer 2 oğlu kendinden önce öldü; kızı='Abdü'l'Azîz Çel.(ölm. 1544, Manisa kadısı, <span class="ideitalik">Sekaaiq</span>, I, 407-8).</p>

  <p class="normal">Fâtih, 1480'de oğlu Bâyezîd'in oğulları ‘Abdullâh, Ahmed, Korkut, Selîm, Şehenşâh, Mahmûd ve ‘Alem-Şâh'ı, Sultan Cem'in oğlu Oğuz-hân'ı, Şehzâde Mustafa'nın kızı Ferah-şâd'ı, İstanbul'a getirtti. ‘Abdullâh ile Ferah-şâd'ı evlendirdi ve çocuk şehzâdeleri sünnet ettirdi. ‘Abdullâh'ı eşi Sultân ile Manisa'ya, Şehenşâh'ı Menteşe'ye, Ahmed'i Çorum'a sancağa gönderdi. Selîm'i Amasya'da babası Bâyezîd'in yanına gönderdi. Dîğer şehzâdeleri İstanbul'da yanında alıkoydu. (Kemâlpaşa-zâde,VII).</p>

  <p class="normal">=Ferah-şâd Sultan b. Şeh, Sultan Mustafa, amca kızı, izdivacı 1480, izdivaç müddeti 3 (doğ. 1467?). Çocukları:</p>

  <p class="normal">ŞEHZÂDE FÜLÂN (Manisa 1481 – İstanbul 1489 = 8).</p>

  <p class="normal">‘AYN-İ ŞÂH SULTÂN (Manisa 1482?-?): Halasının adını taşıyor. Med. Bursa'da annesi Sultân'ın yanı. Bursa'da saray, mekteb (1519), Gelibolu'da vakıflar. =Dâmâd Ahmed Bey.</p>

  <p class="normal">ŞÂH-NİSÂ SULTÂN (Manisa 1484?-?): =1. Dâmâd Şehzâde Mehmed-Şâh b. Şehzâde Şehenşâh, amca zâdesi (1488?-16.12.1512=24?, aş. bkz.), zevcinden 4 yaş kadar büyük. =2. İsfendiyâroğlu (<span class="ideitalik">Cândâroğlu</span>, Dâmâd Mîrzâ-Mehmed Paşa b. Dâmâd Kızıl Ahmed Paşa. Yavuz devrinde (1512 –20) Şâhnisâ Sultan ile Mîrzâ-Mehmed'in 2. izdivâcıdır, ilk izdivâcı Şâhnisâ Sultân'ın halası iledir (aş. bkz.), o ölünce Şâhnisâ Sultan ile evlenmiş gözüküyor. Mîrzâ-Mehmed Paşa, 1530'a doğru öldü. Şeceresi: Mîrzâ-Mehmed b. Kızıl Ahmed b. İbrahim b. 'Alî b. Şemseddîn Yâ'kûb b. Nûreddin Şehîd olarak geçiyor. Her iki Sultân'dan ikişer oğlu: 1) <span class="ideitalik">Dâmâd Sultân-zâde "Şemsî" Ahmed Paşa</span> (ölm. 1580), vezîr, musâhib-i şehryârî, şâir (dîvânında 500 kadar gazel vs.), Enderûn me'zûnu, müteferrika, sipâhî ağası, Şâm, Rûmeli, Anadolu, 2. def'a Rûmeli beylerbeyisi, serdâr, Sigetvar seferine iştirak (1566), vezîr; Üsküdar'da mahallesi, Sinân yapısı câmî, medrese, türbe, kütübhâne, dârulkurâ'sı var (Konyalı, <span class="ideitalik">Üsküdar Târihi,</span> II, 291, 294, 407). Oğlu: Mahmûd Paşa (ölm. 1602), 1578'de Şehrizor beylerbeyisi. 2) <span class="ideitalik">Sultân-zâde Mustafâ Paşa</span> (ölm. 25.5.1569), Malta seferinde serdâr (11.4-8.9.1565) ve 3. vezîr. Dâmâdı: İmparator Ferhâd Ağa, ki sonra Sadrazam <span class="ideitalik">Ferhâd Paşa</span> olmuştur (îdâmı 10.10.1595). Mustafa Paşa, Enderûn me'zûnu, kapıcıbaşı, imrahor, Rûmeli beylerbeyisi (1555), 5. vezîr (9.1561), 3. vezîr, Malta seferinden avdette emekli olup hacca gitti, Mekke'de öldü.</p>

  <p class="normal">2) VELÎAHD-ŞEHZÂDE SULTÂN AHMED HÂN (Amasya 1466a-Yenişehir, 24.4.1513=47): Ağabeyi Şehzâde ‘Abdullâh yerine velîahd: 6.11.1483-27.3.1512=28,4.21. Kardeşi Yavuz'a Yenişehir meydan muhârebesinde (Bursa) yenilince yay kirişi ile boğuldu. Medfun olduğu yer Bursa, Şehzâde Ahmed Türbesi (annesi yaptırdı). Amasya sancak beyi (Tokat dâhil) 3.5.1481-24.4.1513=31,11,22. Lalası: Kaasim Bey. Sonraki lalası: Yularkısdı Sinân Bey/Paşa, 1510-13'de lala ve sonra vezîri, 1513'de Koyulhisâr'da maktûl. Lalası vezîr Mehmed Paşa b. Hızr Bey b. Yörgüç Paşa (II. Murâd'ın lalası). 1485'den 1499'a ölünceye kadar lala (daha önce Rûmeli beylerbeyisi ve vezîr; İstanbul'da İstinye'de medrese, imâret, hânkah, Amasya'da medrese, imâret). Bunda sonraki lalası: Sadrâzam <span class="ideitalik">Çandarlı-zâde</span> II. İbrahim Paşa, Hocası: Birgilioğlu Mustafa Efendi, Hocası: Amasyalı Hatîb Kaasim Efendi (II. Bâyezîd'in de hocası). Cemâleddîn Aksarâyî'nin <span class="ideitalik">Şemsiyye</span>'si, Şehzâde Ahmed Adınadır. Oğullarının (aş.bkz.) sünnet düğünleri 1505'de Amasya'da yapıldı. Dîğer bir hocası: Haatîb-zâde Muhyiddîn Efendi b. Hatîb Kaasim b. Ahmed b. Mehmed b. Ebî-Bekr b. Emîr ‘Alî (21.10.1481 – 1534a=52) (müellif, müzisyen, medfun olduğu yer Eyüb, Ayasofya müderrisi iken öldü, namâzını Şeyhulislâm Kemâlpaşa-zâde kıldırdı ve 7 gün sonra Kemâlpaşa-zâde de öldü). =Bülbül Hâtûn (Şeh. Ahmed'in annesinin adı da budur). –Şehzâde Ahmed, Şâhkulu ihtilâlini bastırmaya me'mûr edildi. Babasının son günlerinde Edirne'ye geldi. 21.9.1511'de Üsküdar'a gelip döndü. 1.1512'de babasından Amasya yerine Karamân'ı istedi, reddedildi. Konya'ya gelip yeğeni Mehmed-Şâh'ı kovdu. 27.3.1512'de âsî îlân edilip velîahdlikten düşürüldü ve te'dîbine velîahd îlân edilen kardeşi Yavuz Selîm me'mûr edildi. Yavuz cülûs edince onu pâdişâh tanımayıp kendini Konya'da pâdişâh îlân etti (<span class="ideitalik">Top. Sar. Arş.</span>, E 5.876, E. 5.448) (29.7.1512). Yavuz üzerine gelince Konya'yı bıraktı. Konya-Afyon-Ankara-Amasya-Tokat-Divriği-Dârende yoluyle Dârende'ye geldi, buradan 12.10.1512 târihli nâmesiyle Yavuz'dan Anadolu'nun bir kısmını istedi. Yavuz, saygılı dille, devletin bölünemiyeceğini, istediği bir İslâm ülkesine yerleşirse her yıl kendisine istediği tahsîsâtı göndereceğini bildirdi, Şehzâde Ahmed reddetti. 23.11.1512'de Yavuz ağabeyini tâkıybden vaz geçip Ankara'dan Bursa'ya döndü. Sultân Ahmed de Dârende'den Niksar yoluyle Amasya'ya geldi. Eniştesi Dâvûd Paşa-zâde Dâmâd Mustafa Paşa'yı Amasya'dan kovdu (11.1512). Bursa'da Yavuz, Sultân Ahmed'le muhâberesini yakaladığı Sd. Koca Mustafa Paşa'yı îdâm ettirip yeğenleri 5 şehzâdeyi boğdurdu. Halk mâteme gark olduğu için Yavuz, büyük sadaka dağıttı. Sultân Ahmed, Yavuz'un üzerine yürüdü. Bursa Yenişehri'nde kardeşi Yavuz'a yenilip katledildi.</p>

  <p class="normal">Şehzâde Sultân Ahmed Han'ın çocukları:</p>

  <p class="normal">ŞEHZÂDE MURÂD (Amasya 1495?-Fârs 5.1519 = 24?): Bolu sancak beyi 19.6.1509, Yavuz'un cülûsunda babası Sultân Ahmed'in Amasya sancak beyi, babasının katlinde Amasya'dan İran'a kaçtı, Şâh tarafından Osmanlı taht adayı îlân edildi, Şâh İsmâîl'e dâmâd olup Fârs'da dirlik aldı ve Kızılbaş oldu. Safevî sancak beyi oldu (<span class="ideitalik">Top. Sar. Arş.</span>, E 6.522). Lalası Hüseyn Bey idi. =1. Şâh-nevâz Hâtûn (<span class="ideitalik">Paşa Livâsı</span>, 473, no.25). =2. Fülâne Beğim b.Şâh İsma'îl Safevî, izdivâcı 1513, izdivâç müddeti 6 yıl. Şehzâde Murâd'ın oğulları: ŞEHZÂDE ‘OSMÂN, ŞEHZÂDE MUSTAFA ve ŞEHZÂDE MEHMED: Üçü de 14.5.1513'de İstanbul'a sevkedilip boğuldu. Çok küçük çocuklardı. Büyüğü İstanbul'da Bâyezîd Câmii'nde, ortancası Bursa'da Şehzâde Kaasim (b. Çelebî Sultan Mehmed) Türbesi'ndedir.</p>

  <p class="normal">ŞEHZÂDE ‘ALÂEDDÎN (Amasya 1496?- Kaahire, 14.5.1513 = 17?): Şâhkulu ihtilâlinin bastırılmasına katıldı ve Sadrâzam Hâdim ‘Alî Paşa'nın şehid düştüğü bu meydan muhârebesinde (2.7.1511) ok isâbeti alarak yaralandı. Yanında Dulkadır, Ramazân ve Turgut beyleri olduğu hâlde 19.6.1512'de Bursa'yı işğâl edip babası mâmına hutbe okuttu. Babası tarafından Konya sancak beyi yapıldı. Amcası Yavuz üzerine gelince Bursa'yı bıraktı. Afyon'da babasıyle buluştu. Babasının katlinde Dârende-Kudüs yoluyle Kaahire'ye geldi. Az sonra Kaahire'de vebâdan öldü ve Becâsî Türbesi'ne gömüldü. =Fülâne Hanım-Sultân b.'Ayn-i Şâh Sultân (b. Bâyezîd II). =Sultân-zâde Dâmâd Sultân Ahmed Göde Akkoyunlu, hala kızı. Bu izdivâcdan: FÜLÂNE SULTÂN.</p>

  <p class="normal">ŞEHZÂDE SÜLEYMÂN (Amasya 1497?-Kaahire, 25.4.1513=16?): Babasının katlinde ağabeyi ‘Alâeddîn ve lalaları Hüseyn Bey'le Memlûkler'e sığınıp Kaahire'ye geldi. Kendilerine Bulak Sarayı tahsîs edildi. Az sonra vebâdan ölüp Dâmâd Emîr Becâsî türbesine gömüldü. Cenâzesinde Sultân Kansu bulundu. Kızları: FÜLÂNE SULTÂN ve FÜLÂNE SULTÂN.</p>

  <p class="normal">ŞEHZÂDE ‘OSMÂN (Amasya 1498?-Bursa, 24.4.1513=15?): Çankırı sancak beyi. Amcası Yavuz tar. boğduruldu, Bursa'da medfûn.</p>

  <p class="normal">ŞEHZÂDE ‘ALÎ (1499?-24.4.1513=14?): Bursa'da katledildi.</p>

  <p class="normal">ŞEHZÂDE MEHMED (1500?-24.4.1513=13?): Bursa'da katledildi. 19.6.1512'de babası tar. Bursa sancak beyi yapılmıştı (<span class="ideitalik">Top. Sar.</span> Arş., E 2.667).</p>

  <p class="normal">ŞEHZÂDE KAASİM (1501 – Kaahire, 29.1.1518 = 17): 1.1513'de lalası tar. Mısır'a kaçırıldı. Memlûk sultânlarının oturduğu Kaahire'de Kal'atü'l-Cebel'de dâire tahsîs edildi. Yavuz, Mısır'a harb açınca, Memlûkler tarafından Osmanlı tahtı adayı îlân edildi. Merc-i Dâbık meydan muhârebesinde başının üzerine Osmanlı sancağı açılarak Memlûk tarafında bulundu. Yavuz, Mısır'da kaldığı müddetce bu yeğenini arattı, çok iyi gizlendiği için bulunamadı. Fakat az sonra yakalandı. Dâmâd Emîr Becâsî Türbesi'ne gömüldü. Cenâze namâzı bütün Kaahire câmîlerinde birden kılındı. Yakalanıp îdâm edildip izaman Yavuz, Mısır'dan çıkmıştı. Kellesi Şâm'da bulunan Yavuz'a gönderilip oraya defnedildi. Yavuz, yeğeni için, Ridâniye meydan muhârebesinde de Memlûk saflarında bulunmasına rağmen, Mısır'da devlet cenâze töreni yapılmasını emretti.</p>

  <p class="normal">KAMER SULTÂN: =Dâmâd Mehmed Çelebî b. Mustafa Bey (1508'de Midilli sancak beyi) b. İskender Paşa, izdivâcı 1508 (şu hâlde Sultân'ın doğumu 1493'e doğru). Çocukları: <span class="idebold">Fülâne Hanım-Sultân</span>. Kamer Sultân, babasının yanında Bursa'da medfûndur.</p>

  <p class="normal">FATMA SULTÂN: =Dâmâd Mehmed Bey (doğ. 1490) b. Sadrâzam Koca <span class="ideitalik">Dâvud Paşa</span>, izdivâcı 1508. Bu Sultân'ın da 1493'e doğru doğması gerekir.</p>

  <p class="normal">FÜLÂNE SULTÂN: =Dâmâd Süleyman Bey, silâhdâr, izdivâcı 1508.</p>

  <p class="normal">3) ŞEHZÂDE SULTÂN Ebü'l-Hayr Mehmed Şâh- KORKUT HÂN (Amasya 1467 – Bursa, 10.3.1513 = 46): 2. velîahd 6.11.1483 – 27.3.1512 = 28, 4, 21. Medfun olduğu yer Bursa, Orhân Gaazi Türbesi. 1481'e kadar İstanbul'da dedesi Fâtih'le berâber yaşadı. Babası Amasya'dan gelinceye kadar 18 gün saltanat nâibi oldu (3-21.5.1481). Saruhân (Manisa) sancak beyi 30.12.1483-1502+3.1511-3.1513, Teke (Antalya) ve Hamîd (Isparta) sancak beyi 1502 – 3.1511. İlâveten Bergama sancağını, sonra tekâr Saruhân'ı, sonra Aydın ve Sığla (İzmir) sancaklarının ikisini birden istedi, bu isteklerinin hepsi reddedildi. 3.1511'de izinsiz sancağı Antalya'yı bırakıp Manisa'ya, Marmara'dan gemiyle 30.3.1512'de İstanbul'a geldi. 6.4.1512'de babası ile görüştü. Kardeşi Yavuz, İstanbul'a gelince, Çekmece'de karşılayıp bîat etti. Yavuz, ağabeyine Teke, Hamîd, Midilli sancaklarını verdi. Korkut Hân, ilâveten Aydın, Sığla, Menteşe, Saruhân'ı istedi, Yavuz reddetti. Bergama'da tevkıyf edilip Bursa'ya getirilerek boğuldu. Antalya'da Korkuteli kasabası hâlâ adını taşıyor. Sünneti dedesi Fâtih tar. kardeşi Yavuz'la berâber 1480'de Ist.'da yapıldı. 29.5.1509'da gemiyle Kaahire'ye geldi. Sultân Kansu (1501-1516) tarafından karşılandı. Mısır'da 1 yıldan fazla kaldı. 25.5.1509'da Dimyât limanına ayak bastığı Mısır'dan 11.7.1510'da Sultân'a vedâ etti, gene gemiyle Antalya'ya döndü. Fâtih'in ölümünde, kardeşleri Mehmed ve Mahmûd ile Ist.'da idi. Antalya'da Yeni Câmî, Manisa Akhisârı'nın Ballıca köyünde (ki burada 6 ay oturmuştu) 1499'da câmî ve çeşme yaptırdı. Lalaları Hüsâm, İskender ve Hüseyn Beyler'dir. Hat hoca Şeyh Hamdullâh'dır. Sultân Korkut Çelebî, "Harîmî" mahlasiyle 3 dilde şiir yazmıştır (Berîn Türsan, <span class="ideitalik">Korkut Dîvânı</span>, Türkoloji me'zûniyet tezi, T 347, 1951, 118 s.). Bestekâr, sâzende, âlim, hattât olup bâzı bestelerinin notası günümüze gelmiştir. Eserleri (bâzıları Ar., bâzıları Türkçe'dir): ahlâk'dan <span class="ideitalik">Wesîletü'l-Ahbâb</span> (Korkut'un elyazısıyle Ayasofya Küt. 5.529, te'lîfi 4.6.1509), fıkh'dan <span class="ideitalik">Hallü İşkâki'l-Efkâr</span> (Ayasofya 1.142), fıkh'dan <span class="ideitalik">Korkudiyye</span>, tasavvuf'dan <span class="ideitalik">Dâwetü'n-Nefsi't-Tâlika</span> veyâ <span class="ideitalik">Reddü'n-Nefsi'l-Câmi'a</span> (Ayasofya 1.763), kelâm'dan <span class="ideitalik">Şerhü Elfâzı Küfr</span> veyâ <span class="ideitalik">Hâfizü'l-İnsân</span> (Ayasofya 2.285); Seyyid Şerîf Cürcânî'ye yazdığı hâşiyeler bugün kayıptır. Sultân Korkut, ilmi yanında, Türk denizciliğini himâyesi ve Osmanlı cihânşümûl deniz politikasının kurucularından olmakla da meşhurdur. Çocukları:</p>

  <p class="normal">ŞEHZÂDE FÜLÂN (ölm. 1512): Küçük yaşta öldü.</p>

  <p class="normal">ŞEHZÂDE FÜLÂN (ölm. 1510): Küçük yaşta öldü.</p>

  <p class="normal">FATMA SULTÂN (ölm. 1528'den sonra): =Dâmâd ‘Alî Bey (Karası sancak beyi) b. Müstansır Bey. İzdivâcı 1511'den önce.</p>

  <p class="normal">FERAH-ŞÂD SULTÂN: En geç 1495 doğumludur. Ist.'da mescid, mekteb ve yanında kendisi için türbe yaptırdı. =1. Dâmâd <span class="ideitalik">Malkoçoğlu</span> ‘Alî Bey, izd. 1511'den önce, 1514'de Çaldıran'da şehîd, akıncı sancak beyi =2. Dâmâd Mehmed Balı Efendi (ölm. 1572), medfeni Kızıltaş mektebinde türbe, izdivâcı 1515, sırkâtibi (ölümünde 80 yaşlarında olmalıdır). Bu 2. izdivâcdan: <span class="idebold">Sultân-zâde Fülân Bey</span>, bunun oğlu Fülân Bey, bunun kızı Fülâne Hâtûn. Bu Hâtûn, önce Sinân Paşa, sonra Güzelce Mahmûd Paşa ile evlendi, ikincisi 12.1604'de ölmüştür.</p>

  <p class="normal">4) YAVUZ SULTÂN SELÎM HÂN I (1470a – 22.9.1520 = 50).</p>

  <p class="normal">5) ŞEHZÂDE SULTÂN ŞEHENŞÂH HÂN (Amasya 1474 – Konya, 2.7.1511 = 37): Medfun olduğu yer Bursa, Murâdiye, II. Murâd Türbesi civârında Şehzâde Mustafa Türbesi. Manisa'da Yirmi-sultânlar Türbesi'ni ve annesi adına 1490'da Hâtûniye câmî ve medresesini yaptırdı. Saruhân sancak beyi 1481-3, Konya beylerbeyi (ağabeyi Şehzâde ‘Abdullah yerine) 6.11.1483-2.7.1511 = 27, 7, 26.1480'de İstanbul'da dedesi Fâtih tarafından Eski Saray'da ağabeyi Yavuz ve dîğer kardeşleri ile sünnet edildi. Lalası: Mustafa Bey (1503'de Ağrıboz sancağından ayrıldı, sonra Kayseri sancak beyi oldu) (<span class="ideitalik">Paşa Livâsı</span>, 471, no.9). Dîğer lalası: Hayder Bey, sonra Paşa =Mükrime Hâtûn, Şeh. Mehmed-Şâh ann., med. Bursa, Murâdiye, Mükrime Hâtûn Türbesi. Şehzâde Şehenşâh'ın oğulları:</p>

  <p class="normal">ŞEHZÂDE MAHMÛD (ölm. İstanbul 1510): Medfun olduğu yer Fâtih Camii, Mehmed-Şâh'dan küçükdür.</p>

  <p class="normal">ŞEHZÂDE MEHMED-ŞÂH (Konya 1488?-Bursa, 16.12.1512 = 24?): Medfun olduğu yer Bursa, annesi Mükrime Hâtûn Türbesi. 1489 bahârında İstanbul'da amcası Şehzâde Mehmed'le berâber sünnet düğünü yapıldı. Yenişehir sancak beyi, sonra Beyşehri sancak beyi 1502-1511, Karamân vekâleten (babasının yerine) 2.7.1511 – 12.1512 = 1, 5. Lalası (1503'den îtibâren) Hüseyin Bey (<span class="ideitalik">Paşa Livâsı</span>, 472, no.10). =Şâhnisâ Sultân b. Velîahd-Şehzâde ‘Abdullah (doğ. 1484), amca-zâdesi, yaşca Mehmed-Şâh'dan 4 yaş kadar büyük.</p>

  <p class="normal">6) ŞEHZÂDE SULTÂN MAHMÛD HÂN (Amasya 1475 – Manisa 1507b = 32): Medfun olduğu yer Bursa, Murâdiye, Şehzâde Mahmûd Türbesi (ahşâsı Manisa'da Şehzâdeler Türbesi'nde). Kastamonu, sonra kardeşi ‘Alem-Şâh yerine Saruhân (Manisa) Sancakbeyi 1502-1507. Şâir. Lalası: Husrev Bey, ‘Alâiye sancak beyi (<span class="ideitalik">Paşa Livâsı</span>, 473, no.21). Sonraki lalası: Kaasim Bey (tâyîni 11.3.1504) <span class="ideitalik">(Paşa Livâsı</span>, 472, no.17), nişâncı, musâhib ve hocası: Edirneli Necâtî Î'sâ Bey, sancak beyi, ölm. 1508, meşhur şâir ki bir kaç eserini Şehzâde'ye ithâf etmiştir. Nedîmi: Zâtî, meşhur şâir (Balıkesir 1477 – İstanbul 1546 = 69). Şehzâde Mahmûd'un çocukları:</p>

  <p class="normal">HANÇERLİ FATMA SULTÂN (Kastamonu 1495? – Ist.1533a = 38?): Medfun olduğu yer Eyüb, Hançerli Sultan Türbesi. İstanbul'da 2 saray, Bursa'da 2 saray, İstanbul'da Şehremîni'de mahalle, câmî, medrese, hamam vs., İstanbul, Kastamonu, Bursa, Vize'de emlâk, evkaaf, hayrât (<span class="ideitalik">Top.Sar.Arş.</span>, D 6.877). =Dâmâd Mehmed Bey, izdivâcı 1508, izdivâç müddeti 6 yıl, Karası sancak beyi, 1514'de Çaldıran'da şehîd, babası Mustafa Bey. Bu izdivâcdan: <span class="idebold">Sultân-zâde Kaasim Bey</span> (1511?-13.10.1531=20?) (bunun oğulları: çocukken ölen ‘Ubeyd Bey ve 1599/1600'de 70 yaşlarında ölen ‘Abdullâh Bey) ve <span class="idebold">Sultân-zâde Mustafa Bey</span> (1528'de hayatta).</p>

  <p class="normal">‘AYŞE HUNDÎ SULTÂN: Medfun olduğu yer Bursa, Eski Mustafa Türbesi = Dâmâd Ferruh Bey, izdivâcı 1508 (şu halde Sultân'ın doğumu 1493'e doğru), ‘ulûfecibaşı. Bu izdivâcdan: <span class="idebold">Mihr-i Hân Hanım-Sultân</span>.</p>

  <p class="normal">ŞEHZÂDE ORHÂN, ŞEHZÂDE MÛSÂ, ŞEHZÂDE EMÎR-SÜLEYMÂN: Şehzâde Mahmûd'un 3 oğludur. 14 ilâ 21 yaşlarında iken Bursa'da Ist.'a getirilip Yavuz'un emriyle îdâm edildiler (16.12.1512). Bursa'da babalarının türbesine gömüldüler ki, Murâd Hudâvendigâr Türbesi'ne yakındır. Bunlardan Şehzâde Orhân 1508'de Sinop sancak beyi, Şehzâde Mûsâ 1508-12'de Kastamonu sancak beyi oldu. Şehzâde Mûsâ'nın 1490 Kastamonu doğumlu ve 21 yaşında olduğu anlaşılıyor. <span class="ideitalik">Tâcü't-Tevârîh</span>, Mûsâ, Emîr, ‘Osmân adlarını veriyor, <span class="ideitalik">Künhü'l-Ahbâr</span>'da bu şehzâdelerin adları Mustafa, Orhân, Süleymân olarak geçiyor.</p>

  <p class="normal">7) ŞEHZÂDE SULTÂN MEHMED HÂN (Amasya 1476? – Kefe 12.1504 = 28?): Medfun olduğu yer Bursa, Murâd Hudâvendigâr Türbesi (ahşâsı Kefe'de). Sünnet düğünü İstanbul, 1489 bahârı. Lalası Hüseyin Bey, Kefe sancak beyi. =Fülâne Hânım b. Mengli Giray Hân I (ki prensesin kızkardeşi ile, Yavuz Sultan Selîm evlendi) (<span class="ideitalik">Paşa Livâsı</span>, 472, n. 134). Şehzâde Mehmed ölünce, müstakbel Kaanûnî Sultan Süleymân, az sonra, amcasının yerine, sancak beyi olarak, Kırım'da Kefe'ye gönderildi. Zîrâ Süleymân'ın babası Yavuz da Kırım Hânı'nın dîğer dâmâdı idi. Kefe'deki Osmanlı Hânedânı türbesini Evliyâ Çelebî ziyâret etmiştir. Yukarı İçkale'dedir. Evliyâ, şu isimleri veriyor: Şehzâde Meymendî, Şehzâde ‘Alem-Şâh, Şehzâde Kubâd, Şehzâde Bâyezîd-Şâh, Şehzâde ‘Alî-Hân, Meryem Sultân, Neslihân Sultân. Kefe'de medfûn bu isimleri Kaanûnî'nin evlâdı gösteriyor. Bu isimler gerçek olsa bile, bir kısmı Şehzâde Sultân Mehmed'in çocukları olabilir. Şehzâde Mehmed'in târîhen mazbût bir kızı ile bir oğlu:</p>

  <p class="normal">ŞEHZÂDE MEHMED (1505-16.12.1512 = 7): posthume. İstanbul'da boğduruldu.</p>

  <p class="normal">FATMA SULTÂN (Kefe 1500? – İstanbul 1556 = 56?): Med. İstanbul Eyüb, Hançerli Sultân Türbesi. Bursa'da emlâk ve hayrâtı var (<span class="ideitalik">Paşa Livâsı</span>, 357).</p>

  <p class="normal">8) ŞEHZÂDE SULTÂN ‘ALEM-ŞÂH HÂN (Amasya 1477?- Manisa 8.1502 = 25?): II. Bayezid'in 8. ve en küçük oğlu. Medfûn olduğu yer Bursa, II. Murâd Türbesi civârı. Hayrât ve vakıfları var. Lalası Hayder Bey. Menteşe sancak beyi 1490 (tahmînen 1481 de olabilir), buradan ağabeyi Korkut yerine Saruhân (Manisa) sancak beyi 1500-1502 (yerine ağabeyi Şeh. Mahmûd gönderildi). Oğlu ve 2 kızı:</p>

  <p class="normal">ŞEHZÂDE ‘OSMÂN-ŞÂH (Menteşe 1492 – İstanbul, 16.12.1512=20): Boğduruldu. Medfûn olduğu yer Bursa, II. Murâd Türbesi yanı. Uzun müddet İstanbul'da II. Bâyezîd'in, dedesinin yanında yaşadı. Çankırı sancak beyi 16.3.1507 – 16.12.1512 = 5,9,1. <span class="ideitalik">Rawzatü'l-İslâm</span>, bu şehzâdenin adına yazılmıştır.</p>

  <p class="normal">‘AYŞE SULTÂN (ölm. 1520'den sonra) = Sultân-zâde Dâmâd Mehmed Çelebî b. Fâtma Sultân b. Bâyezîd II, halasının oğlu, aş. bkz.</p>

  <p class="normal">FATMA SULTÂN (ölm. 1520'den sonra): Medfûn olduğu yer Bursa, babasının yanı.</p>

  <p class="solbaslik">II. Bâyezîd'in Kızları</p>

  <p class="normal">1) SELÇUK SULTÂN (Amasya 1469 – İstanbul 1508 = 39?): Medfûn olduğu yer İstanbul Bâyezîd Camii, Selçuk Sultan Türbesi. Edirne, Drama, Serez'de emlâk, Edirne'de mahalle, câmî, ayrıca mescid, Serez'de câmî, medrese, zâviye, sebîl, Medîne için vakıflar, İstanbul Aksaray'da mescid (<span class="ideitalik">Paşa Livâsı</span>, 388-90, no.238, II, 185-93). Vakıfları 1808'de hâlâ işler hâlde idi: <span class="ideitalik">Top Sar.</span>, E. 795/1-4. Bu Sultân, doğumunda hayatda bulunan büyük-halasının (dedesinin halası) adını taşıyor.</p>

  <p class="normal">=1. Dâmâd Ferhâd Bey (ölm. 1485), Trebniye knyezi Radivoe'nin kardeşi. Kilikya'da Memlûkler'le savaşırken muhârebede öldü. İzdivâcı 1484?, izdivâç müddeti 1 yıl kadar. Bu izdivâcdan: <span class="idebold">Nesl-i Şâh Hanım-Sultân</span> (1486?-1550?=64?) (İstanbul'da han) =Halîl Paşa (izdivâcı 3.1510) (katli 1540, izdivâç müddeti 30 yıl) ve <span class="idebold">Sultân-zâde Gaazî Husrev Bey/Paşa</span> (1484?-18.6.1541=57?): XVI. asrın en büyük askerlerinden, akıncı beyi. Bosnasarayı'nda öldü ve oradaki türbesine gömüldü. Bu şehri büyük bir merkez hâline getirdi. Câmî (1531), medrese (1537), imâret, kütübhâne, misâfir-hâne, saat kulesi, mekteb (1530), türbe (1542), hânkah (1530), muvakkıthâne, dârülhadîs, sebîl, hamam, bedesten, Halvetî dergâhı, şadırvân, 74 dükkânlı çarşı, 5 han (İmâret Hanı, Hân-ı Cedîd, Yeni Han, Tâclı Han, Koluk Hanı), Hersek'de Delvine köprüsü, Zırmanya çayı üzerinde değirmen, muazzam vakıflar, hayrâtının bir kısmıdır. Vakıflarının bir kısmı 122.000 dönüm toprak, 1.557.000 akça, 150.000 duka altındır. Bkz. Dr. Sawet Başagiç, Dr. Meh. Spaho, Hamdiyye Kreşevlyakoviç, <span class="ideitalik">Husrew Beg</span>, Bosnasarayı, 3 c., 1907, 1907, 1930 (Hırvatca); Ciro Thulhelka, <span class="ideitalik">Gazi Husrefbeg,</span> Bosnasarayı 1912. Ülkede geniş ölçüde İslâm'ı yaydı, pek çok Hırvat ihtidâ etti. Fethettiği başlıca kaleler: Zemun (1537), Kilis ve Goryan (1536). Resmî görevleri: Semendire sancak beyi 1521, Bosna sancak beyi 12.1521, Bosna beylerbeyisi (1526-12.1533, Belgrad sancak beyi 12.1533, gene Bosna beylerbeyisi 1536-1541. Oğlu: Mahmûd Bey (1510?-1541=31?), babasının yanında medfûn.</p>

  <p class="normal">=2. Dâmâd Mehmed Bey (1514'de hayatta) b. Dâmâd Müderris Kara Mustafa Paşa (II Bâyezîd'in kızlarından Hadîce Sultan ile evli, aş.bkz.), Selçuk Sultân, bu zevcinin üvey teyzesi olur. Bursa subaşısı, sonra Bursa sancak beyi 1514'den itibaren, medfûn olduğu yer Bursa, babasının yanında. İzdivâcı 1486, izdivâç müddeti 22 yıl (<span class="ideitalik">Paşa Livâsı</span>, 474, no.31). Bu izdivâcdan doğan 3 hanım-sultân: <span class="idebold">Hân-zâde Hanım-Sultân</span> =Sultân-zâde Fülân Bey b. İlaldı Sultûn b. Bâyezîd II, teyze kızı, aş.bkz. <span class="idebold">Fülâne Hanım-Sultân</span> =Fülân Bey b. Halîl Paşa, izdivâcı 1510 (bu Hanım-Sultân'ın üvey ablası Nesl-i Şâh Hanım-Sultân da gene 3.1510'da bu Halîl Paşa ile evlendi, yukarıda Selçuk Sultân'ın 1. izdivâcına bkz.). Fülâne Hanım-Sultân =1. Sadrâzam Yûnus Paşa, izdivâcı 1505 (Çocukları: Mehmed Çelebi) ve = 2. Defterdâr Mehmed Çelebî, izdivâcı 1518 (1521-1525'de başdefterdâr). Hanım-Sultan ile 12 yıl evli kalan Yûnus Paşa: Enderûn me'zûnu, sekbânbaşı, Anadolu beylerbeyi, vezîr, 2. vezîr, sadrâzam 23.1.1517 – 13.9.1517 = 0,7, 14, ilâveten ilk Mısır valiliği 10.4.1517-29.8.1517 = 0, 4, 19, Şâm'da, Mısır seferinden dönerken îdâm edildi.</p>

  <p class="normal">2) HADÎCE SULTÂN (Amasya 1465? – Bursa 1500 = 35?): Medfûn olduğu yer Bursa, Hadîce Sultan Türbesi (oğlu tarafından yaptırıldı). İstanbul'da Edirnekapısı'nda mahalle, mescid, mekteb, çeşme. =1. Dâmâd Müderris Kara Mustafa Paşa (îdâmı Söğüt 1483), izdivâcı 1479?, izdivâç müddeti 4? yıl. Mehmed Bey b. Hamza Bey b. <span class="idebold">Yahşı Bey</span> oğlu olan Paşa, vezîr (1470-1474+1481) olup Bursa sancağı verildi, orada îdâm edildi. Hadîce Sultân, Gedik Ahmed Paşa tarafından Cem tarafdârlığıyle ithâm edilip II. Bâyezîd'e öldürtülen zevci dolayısıyle pâdişâh babası ile bozuşup İstanbul'u terketti, Bursa'ya yerleşti. Paşa'nın oğlu tar. yaptırılan türbesi, Emîr Buhârî yakınlarındadır ve karşısında dedesi Hamza Bey'in türbesi vardır. Tırhala'da câmî, medrese, imâret, hamam vs., İnegöl'de hayrât yaptırmış, Bender kalesini tâmîr ettirmiştir. İlk izdivâcından olan oğlu Dâmâd Mehmed Bey, üvey annesi Hadîce Sultân'ın hemşîresi Selçuk Sultân ile evlendi (yukarıda bkz., no.1). Bu izdivâcdan: <span class="idebold">Sultân-zâde Ahmed Çelebî</span> (1480?-1500'den sonra), med. babasının türbesi ve <span class="idebold">Hân-zâde Hanım-Sultân</span>. =2.Dâmâd Fâik Paşa, izdivâcı 1483'den sonra.</p>

  <p class="normal">3) İLALDI SULTÂN (ölm. 1518'den önce): Kratova'da emlâki var. =Dâmâd Ahmed Ağa (sonradan: Hâin Ahmed Paşa), Arnavud, Enderûn me'zûnu, yeniçeri ağası, Rûmeli beylerbeyi (1521), 3. vezîr 1522, 2. vezîr, Mısır beylerbeyi 15.7.1523-8.1524, Kaahire'de îdâm edildi. Çocukları: <span class="idebold">Şâh-zâde ‘Ayn-i Şâh Hanım-Sultân</span> (ölm. 1531'den sonra) (emlâki: <span class="ideitalik">Paşa Livâsı,</span> 380-1, no.595)= ‘Abdüsselâm Çelebî b. ‘Abdü'l-‘Allâm (başdefterdâr 1524-1525, Küçükçekmece'de medrese, medfûn bulunduğu imâret, Hasköy'de câmî, Küçükpazar'da mekteb) (oğulları: Mehmed Çelebî) ve <span class="idebold">Sultân-zâde Fülân Bey</span> = Fülâne Hânım-Sultân b. Selçuk Sultân (bkz. yukarıda no.1) b. Bâyezîd II, teyze oğlu.</p>

  <p class="normal">4) GEVHER-MÜLÛK SULTÂN (Amasya 1467?- İstanbul 1550 = 83?): Medfûn olduğu yer Eyüb'de yaptırdığı mekteb yanındaki kendi türbesi. =<span class="idebold">Dukagin-zâde</span> Dâmâd Ahmed Paşa (îdâmı Amasya, 4.3.1515) (sadâreti 18.12.1514-4.3.1515=0,2,17), izdivacı 1480?, izdivaç müddeti 25? yıl. Çocukları: <span class="idebold">Nesl-i Şâh Hanım-Sultân</span> (ölm. 1559) (İstanbul'da Edirnekapısı'nda mahallesi, mescidi, Sarıyer'de medfûn bulunduğu câmii) =İskender Paşa (ölm. İstanbul 1579), Dukagin-zâdeler'dendir, Eyüb'deki mektebinde medfûndur. Oğlu Mustafa Sun'î Bey (ölm. 1602?) şâirdir; bunun oğlu Mehmed Bey (ölm. 1623); İshak Paşa'nın dîğer oğlu Hasan Paşa, bunun oğlu Mustafa Bey (ölm. 1632a)'dir. –<span class="idebold">Sultân-zâde Mehmed Paşa</span> (ölm. İstanbul, 21.1.1557), şâir, Haleb, sonra Mısır (5.1.1554-5.3.1556=2,2,1) beylerbeyisidir. ='Ayşe Hân-zâde Mihr-ü Mâh (Mihr-i Hân) Hanım-Sultân b. ‘Ayşe Sultân (bkz. aşağıda no. 5) b. Bâyezîd II, teyze-zâdesi, izdivâcı 27.11.1503 (<span class="ideitalik">Paşa Livâsı</span>, 474, no. 33).</p>

  <p class="normal">5) ‘AYŞE SULTÂN (Amasya 1465?- İstanbul 1515'den sonra): Medfûn olduğu yer İstanbul, Vefâ'daki türbesi. Biga'da mâlikâne, Gelibolu'da câmî, mescid, mekteb, emlâk, vakıflar, Edirne'de câmî (<span class="ideitalik">Paşa Livâsı</span>, 384-5, no.302). =Dâmâd Güveği Sinân Paşa (ölm. 12.1.1504) (<span class="ideitalik">Paşa Livâsı</span>, 475, no.34). izdivâcı Amasya 1480?, izdivaç müddeti 24? yıl (<span class="ideitalik">Paşa Livâsı</span>, 374, no. 33; Top. Sar. Arş., 5.455). Medfûn olduğu yer Gelibolu'daki türbesi. Sultân bu zevci ile Kütahya, Gelibolu ve Rûmeli'nde yaşadı, dul kalınca İstanbul'a yerleşti. Paşa'nın Mekke ve Medîne için vakıfları ve hayrâtı (<span class="ideitalik">Paşa Livâsı</span>, II, 207-11'deki vakıf-nâme), Edirne'de emlâk, câmî, kervansaray, Gelibolu'da zâviye, câmî, türbe, İpsala ve Keşân'da emlâki (<span class="ideitalik">Paşa Livâsı</span>, 453-5, no. 278) vardır. Paşa'nın ilk izdivâcından olan kızı II. Bâyezîd ile evli olduğu için pâdişâhın hem kayınpederi, hem dâmâdıdır. Enderûn me'zûnu, Anadolu beylerbeyisi (1481), kapdân-ı deryâ (1491/2 – 1492/3). Bu izdivâcdan 6 çocuk doğdu: <span class="idebold">Sultân-zâde Ahmed Bey</span>; <span class="idebold">Sultân-zâde Mustafa Bey; Hân-zâde ‘Ayşe Mihr-ü Mâh (Mihr-i Hân) Hanım-Sultân=Dukagin-zâde</span> Sultân-zâde Mehmed Paşa, teyze-zâde (bkz. yukarıda no.4'de Gevher-Mülûk Sultan) (çocuklar): <span class="idebold">Gevher-Şâh Hanım-Sultân</span> = İbrahim Bey b.'Ömer Bey (kızları Fatma Hâtûn = İskender Bey, ‘Alâiye Sancakbeyi, izd. 1518); <span class="idebold">Kamer-Şâh Hanım-Sultân</span> =Ahmed Bey b. Sadrâzam Mesîh Paşa; <span class="idebold">Fatma Hanım-Sultân</span>='Alî Bey b. Sadrâzam Mesîh Paşa, nişân 1506 (bu izdivâcdan: Ahmed Bey = Fülâne Hanım-Sul. b. Fatma Sultân, bkz. aşağıda no.16). Mesîh Paşa: Paleologos hânedânından mühtedî, 12.1479 Rodos seferi serdârı, 1501'de Galata'da yangında kazâen öldü.</p>

  <p class="normal">6) ŞÂH-ZÂDE HUNDÎ SULTÂN (Amasya 1470?-Bursa 1511 = 41?): Medfûn olduğu yer II. Murâd Türbesi civârı. Keşân'da emlâki (<span class="ideitalik">Paşa Livâsı</span>, 387-8, no.237). =<span class="idebold">Hersek-zâde</span> Dâmâd Ahmed Paşa (Hersek, 1.5.1456 - Mar'aş yakınları, 21.7.1517 = 61, 2, 21), izd. 1481, izd. müd. 30 yıl, zevcinden 14? yaş küçük. Medfûn olduğu yer Dil İskelesi/Yalova. Stephan Vukçiç Kasariç (Hersek dukası) ile Barbara von Landshut oğlu, vezîr 2.1487, 8.3.1497 – 26.4.1516 arasında 5 def'ada toplam 8, 2, 18 müddetle sd. Çocukları: <span class="idebold">Sultân-zâde Mûsâ Bey; Sultân-zâde Mustafa Bey</span> (1533'de Bozok sancak beyi iken âsîlere karşı şehîd); <span class="idebold">Kamer-Şâh Hanım-Sultân; Hümâ-Şâh Hanım-Sultân</span> (ölm. 1551'den sonra).</p>

  <p class="normal">7) ‘AYN-İ ŞÂH SULTÂN (ölm. İstanbul 1513'den sonra): Med. İstanbul, Beşîr Ağa Medresesi civârında 1506'da yaptırdığı mektebinde: =<span class="idebold">Akkoyunlu</span> Dâmâd Sultân-zâde Sultân Ahmed Göde (Farsça Gûdek) (Sivas 1476 – Tebrîz 1498 = 22), izdivâcı İstanbul 1490, izdivâç müddeti 8 yıl. İran sultânı Akkoyunlu Uzun Hasan Bey'in büyük oğlu Dâmâd Uğurlu Mehmed Paşa/Mîrzâ ile Fâtih'in tek kızı Gevherhân Sultan'ın oğlu, babasının katli üzerinde 1 yaşında iken annesi Gevherhân Sultân ile Sivas'dan İstanbul'a geldi (bkz. yukarıda Gevherhân Sultan bendi). İstanbul'da tahsil gördü ve hala oğlu olduğu ‘Ayn-i Şâh Sultân ile evlendirildi. İran'a gitti, bir kaç ay İran imparatoru olduktan sonra katledildi. Hem Fâtih'in, hem Uzun Hasan'ın torunu olur. Bu izdivâcdan: <span class="idebold">Hân-zâde Hanım-Sultân</span> (<span class="ideitalik">Paşa Livâsı</span>, 475, no.36) = Sultân-zâde <span class="idebold">Yahyâpaşa-zâde</span> Balı Paşa, teyze-zâdesi (bkz. aşağıda no.8); <span class="idebold">Fülâne Hanım-Sultân</span> = Şehzâde ‘Alâeddîn (1496?-14.5.1513) b. Velîahd-Şehzâde Ahmed b. Bâyezîd II (yukarıya bkz.), dayı oğlu (bu izdivâcdan 1 sultân doğdu).</p>

  <p class="normal">8) ŞÂH-ZÂDE SULTÂN (ölm. 1520): =<span class="ideitalik">Malkoçoğlu</span> Dâmâd Yahyâ Paşa (1450?-1506=56?), beylerbeyi 1481, vezîr 1505, Balı Paşa oğlu, izdivacı 1501/2, izdivaç müddeti 5 yıl. Bu izdivâcdan: <span class="idebold">Sultân-zâde Yahyâpaşa-zâde Gaazî Küçük Balı Paşa</span> (ölm. Budin 8. 1543) = Fülâne Hanım-Sultân b. 'Ayn-i Şâh Sultân (yukarıda no. 7) b. Bâyezîd II, teyze-zâdesi; <span class="idebold">Sultân-zâde Gaazî Koca Mehmed Paşa</span> (ölm. Budin 2.1548); <span class="idebold">Sultân-zâde Gaazî Ahmed Bey</span> (ölm. Budin, 1543'den sonra). İlk iki sultân-zâde XVI. asrın en büyük kumandanlarından, akıncı beyleri ve biri biri ardı sıra Budin (Macaristan) beylerbeyileridir.</p>

  <p class="normal">9) ŞÂH SULTÂN (1475?-1506'dan sonra): Medfûn olduğu yer Bursa, Şehzâde Mahmûd b. Bâyezîd II Türbesi. Edirne'de mescid, mekteb (1506), Dimetoka'da mekteb, mescid, emlâk, vakıflar (<span class="ideitalik">Paşa Livâsı</span>, 385-6, no.236). =Dâmâd Nasûh Bey (ölm. 1506'dan sonra), Bosna Sancakbeyi 1464, İşkodra Sancakbeyi (1490), sonra Taşeli ve Silistre Sancakbeyi, izdivâcı 1490, izdivaç müddeti en az 16 yıl. Bu izdivâcdan: <span class="idebold">Fülâne Hanım-Sultân</span>.</p>

  <p class="normal">10) HÜMÂ SULTÂN (ölm. 1504'den sonra): İstanbul'da zevci adına câmî yaptırdı (1504). Medfûn olduğu yer İstanbul, Balı Paşa Camii, zevcinin yanında. =Dâmâd Antalyalı Balı Paşa (ölm. 1494), izdivacı 1482?, izdivaç müddeti 10? yıl, vezîr 1482?, Antalya'da câmî.</p>

  <p class="normal">11) FÜLÂNE SULTÂN = Dâmâd Muslih Bey, izdivâcı 1504.</p>

  <p class="normal">12 FÜLÂNE SULTÂN (1484?-?) =Dâmâd Gaazî Yâ'kub Paşa (ölm. Selânik 1502a), izdivâcı 1498, izdivaç müddeti 4 yıl, vezîr 1498, ünlü akıncı beyi.</p>

  <p class="normal">13) KAMER SULTÂN: Medfûn olduğu yer Bursa, annesi Gülruh Hâtûn Türbesi =Dâmâd Kara Dâvûd Paşa (ölm. Gelibolu 1505), nişâncı 1488-1502/3, kapdân-ı deryâ 1502-3'de bir kaç ay, vezîr 1503, medfûn olduğu yer Gelibolu. Üsküdar ve Üsküb'de câmî ve imâret. Bu izdivâcdan: <span class="idebold">Fülâne Hanım-Sultân</span> =Mesîh Bey, mîralay (<span class="ideitalik">Paşa Livâsı</span>, 475, no.35).</p>

  <p class="normal">14) FÜLÂNE SULTÂN (1475?-?) = Dâmâd Koca Dâvûd Paşa (ölm. Dimetoka, 20.10.1498), izdivâcı 1489, izdivaç müddeti 9 yıl. Arnavud devşirme, Enderûn me'zûnu, sancak beyi, Anadolu 1471 ve sonra Rûmeli beylerbeyisi, vezîr, sd. 1482-1497=15 yıl. İstanbul'da adını taşıyan semtte câmî (1485), meydan, kışla, saray, han, hamam, imâret, medrese, mekteb, çeşme, türbe (1485), Üsküb'de hamam. Bu izdivâc ile ayni günde Paşa'nın ilk eşinden olan oğlu Mustafa Paşa da bu Sultân'ın bir hemşîresi ile evlendi (bkz. aşağıda no.15). Bu izdivâcdan: <span class="idebold">Sultân-zâde Mehmed Bey</span> (doğ. 1490), <span class="idebold">Dâmâd</span> =Fatma Sultân (doğ. 1493) b. Velîahd-Şehzâde Ahmed b. Bâyezîd II, dayı kızı (yukarıda bkz.), izdivâcı 1508.</p>

  <p class="normal">15) KAMER-ŞÂH SULTÂN (1476?-?): Medfûn olduğu yer Bursa =Dâmâd Mustafa Paşa (1474-1524=50), izdivâcı 1490, 1512-3'de Velîahd-Şehzâde Sultân Ahmed'in vezîri, ayni gün babası Sadrâzam Koca Dâvûd Paşa da Kamer-Şâh Sultân'ın bir ablası ile evlendi (<span class="ideitalik">Paşa Livâsı</span>, 476, no. 4, 474, no.29, no.30, 405-12, no.246) (bkz. yukarıda no.14). Bu izdivâcdan: <span class="idebold">Sultân-zâde Mehmed Çelebî, Sultân-zâde Ahmed Çelebî, Sultân-zâde Süleymân Çelebî,</span> ilk ikisi 6.12.1503'de İstanbul'da tâûn'dan öldüler, büyükleri 12 yaşında idi.</p>

  <p class="normal">16) SOFİYYE FATMA SULTÂN: Medfûn olduğu yer Bursa, Velîahd-Şehzâde Ahmed Türbesi. Bursa'da vakıflar. =Dâmâd Güzelce Hasan Bey, izdivacı 1504?, Hayrabolu'da câmî, Dimetoka'da emlâk (<span class="ideitalik">Paşa Livâsı</span>, 416, no.253). Bu izdivâcdan: <span class="idebold">Sultân-zâde Dâmâd Mehmed Çelebî</span> ='Ayşe Sultân b. Şehzâde ‘Alem-Şâh b. Bâyezîd II, dayı kızı, yukarıya bkz.; <span class="idebold">Fülâne Hanım-Sultân</span> =Ahmed Bey b. ‘Alî Bey (=Fatma Hanım-Sultan) b. Sadrâzam Mesîh Paşa (bkz. yukarıda no. 5).</p>

  <p class="normal">17) FATMA SULTÂN (ölm. 1512'den önce): İstanbul, Bursa, İznik, Dimetoka'da vakıflar ve mülkler (<span class="ideitalik">Paşa Livâsı</span>, 582-4, no.234). = İsfendiyâroğlu (<span class="idebold">Cândâroğlu</span>) Dâmâd Mîrzâ-Mehmed Paşa (ölm. 1530?) b. Kızıl Ahmed Paşa. Bu Sultân zevcesi öldükten sonra Mîrzâ-Mehmed Paşa, bu Sultân'ın yeğeni (birâder-zadesi) Şehnisâ Sultân ile evlendi (yukarıda Velîahd-Şehzâde ‘Abdullâh'a bkz.). Bu izdivâcdan: <span class="idebold">Sultân-zâde Mehmed Bey</span> (1514'de Karası sancak beyi iken Çaldıran'da şehîd), <span class="idebold">Dâmâd</span>=Gevher-hân Sultan b. Yavuz Sultan Selîm (bkz. aşağıda Yavuz S.S.), dayı kızı, izdivâcı 1509. <span class="idebold">Sultân-zâde Hacı Ahmed Paşa</span> (ölm. 1588): Enderûn me'zûnu, çakırcıbaşı, imrahor 1555, Karamân beylerbeyi 1587, Şâm 1564, tekrâr Karamân 1571, vezîr, II. Selîm ve III. Murâd'a musâhib; Üsküdâr, Doğancılar'da Sinân yapısı saray, türbe, mescid, hamam (1585) (Konyalı, <span class="ideitalik">Üsküdar Târîhi</span>, II, 439).</p>

  <p class="normal">İkinci Bâyezîd kızları hakkında vesîkalardan çıkartılabilen bilgiler bugün için bu kadardır ve ileride yeni arşiv vesîkaları incelenerek daha genişletilmesi ve tashîh edilmesi mümkin gibi görünmektedir. Vesîkalarda Sultânların adlarının çok def'a zikredilmemesi, sâdece pâdişâhın kızı olarak belirtilmeleri, daha doğru bir liste düzenlemeyi engelliyor. Meselâ yukarıdaki sultânların bâzıları ayni prenses olabilir ve birden fazla izdivâc yapmış bulunabilirler. Fakat böyle bir birleştirmeye girişmek bugün için mümkin görünmüyor.</p>
</body>
</html>
