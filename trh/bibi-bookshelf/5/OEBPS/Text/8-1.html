<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-1.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1-1">1</p>

      <p class="resimciz-1"><img alt="4.png" class="image" height="9" src="../Images/4_fmt1.jpeg" width="181" /></p>

      <p class="anabaslik-2" id="toc_marker-3">AVCILAR VE ÇİFTÇİLER</p>

      <p class="tarih">ykl. MÖ 2,5 milyon–3000</p>

      <p class="resim-4"><img alt="3.png" class="image" height="21" src="../Images/3_fmt2.jpeg" width="57" /></p>

      <p class="paragraf-4"><span>Hikâyemize, yaklaşık 2,5 milyon yıl öncesinden MÖ 3000’lere kadar neler olup bittiğini hızlıca gözden geçirerek başlayacağız. Bu dönemde biyolojik, kültürel ve toplumsal evrimin bir ürünü olarak dört köklü dönüşüm yaşandı. Birincisi, Doğu Afrika’da 2,5 milyon yıl önce bazı insansı maymunlar evrim geçirerek ilk insangilleri ([</span><span class="char-style-override-9">hominid</span><span>] dik yürüyen ve dolayısıyla serbest kalan ellerini alet geliştirmekte kullanabilen hayvanlar) ortaya çıkardı. İkincisi, yaklaşık 200.000 yıl önce yine Afrika’da, belli bazı insangiller evrim sonucunda modern insanlara, yani beyni daha büyük ve alet yapma becerisi daha fazla olan, ortaklaşa [</span><span class="char-style-override-9">kolektif</span><span>] emeğin, toplumsal örgütlenmenin ve farklı ortamlara kültürel uyum gösterme becerisinin geliştiği yaratıklara dönüştüler. Üçüncüsü, yaklaşık 10.000 yıl önce, iklim değişikliği ile yiyecek kıtlıklarının etkisiyle bazı topluluklar avcılık-toplayıcılıktan çiftçiliğe geçiş yaptılar. Dördüncüsü, kabaca 6.000 yıl önce, yeni toprak ıslahı ve yoğun [</span><span class="char-style-override-9">entansif</span><span>] tarım teknikleri, uygun yerlerde yaşayan bazı toplulukların, çapalamaya dayalı ekimden sabana dayalı tarıma geçerek aldıkları mahsulü önemli ölçüde artırmalarına olanak tanıdı.</span></p>

      <p class="paragraf-4">Bunların görece ani olmaları gerçeğini vurgulamak üzere bu dönüşümlere devrim diyorum: Tarihte, damlaya damlaya biriken evrimci gelişmenin birdenbire bardağı taşırarak niteliksel değişikliğe yol açtığı anlar –dört ayak üzerinde yürürken iki ayağa geçme; sınırlı zekâsı olan bir insangilden olağanüstü beceriye sahip olan bir insangile; yiyecek elde etmek için toplayıcılığa ya da avcılığa dayanan bir yaşam tarzından yiyeceğin bizzat üretildiği bir yaşam tarzına; çapalamaya dayalı çiftçilikten sabana dayalı çiftçiliğe. Bu dönemin sonuna geldiğimizde, yani yaklaşık MÖ 3000 yılında çiftçilik, dini, savaşı ve uzmanlaşmış grupları desteklemeye yetecek tarımsal ürün fazlalarını sağlayabiliyordu insan toplumlarına. Artığın denetimini eline geçiren ilk sömürücü sınıflar, bu uzmanlar arasından ortaya çıkacaktı.</p>

      <p class="ara1" xml:lang="en-GB">İnsangiller Devrimi</p>

      <p class="paragraf-4">3,2 milyon yıl önce Etiyopya’nın Afar Çöküntüsü’nde yeni bir insansı maymun biçimi dolaşmaya başladı: <span class="char-style-override-9">Australopitekus afarensis</span> (“Güneyli Afar insansı maymunu”). 1974’te antropologlar, bu “australopitekuslar”dan birinin 47 adet fosilleşmiş kemiğini buldular –iskeletin yaklaşık yüzde 40’ı. Narin ve zayıf vücut biçimi yüzünden kadın olduğunu düşünerek ona “Lucy” adını verdiler –aslında erkek de olabilirdi.</p>

      <p class="paragraf-4">Boyu sadece 110 santim, ağırlığı 29 kg kadar olan Lucy, öldüğünde muhtemelen yaklaşık 20 yaşında idi. Lucy, kısa bacakları, uzun kolları ve küçük kafatasıyla daha çok günümüzün şempanzesine benziyordu. Ama önemli bir fark vardı: Ayakları üzerinde duruyordu. Leğen kemiğiyle bacaklarının şekli ve az ileride bulunan bir türdeşinin diz eklemi, bunu şüpheye yer bırakmayacak şekilde ispatlıyordu.</p>

      <p class="paragraf-4">Lucy, meyve, kabuklu yemiş, tohum, yumurta ve yenebilecek diğer şeyleri toplamak üzere gezinen küçük bir toplayıcı grubunun üyesiydi muhtemelen. İklim değişikliği yüzünden ormanlar azalıp yerini bozkırlara bıraktığında doğal seçilim [<span class="char-style-override-9">seleksiyon</span>], uzun mesafeler katederek yiyecek arayabilen türün lehine işledi. Ama Lucy’nin bipedalizminin (iki ayak üzerinde yürümesinin) devrimci sonuçları oldu. El ve kolların serbest kalması, alet yapımını ve diğer emek biçimlerini kolaylaştırdı. Bu ise doğal seçilimin, büyük beyin kapasitesi lehine olmasını teşvik etti. Güçlü bir evrimci değişim dinamiği harekete geçmişti: El ile beyin, emek ile zihin gücü, beceri ve düşünce arasında (modern insanlarda doruğa ulaşan) müthiş bir etkileşim başlattı.</p>

      <p class="paragraf-4"><span>Lucy’nin alet yapıp yapmadığını bilmiyoruz. Lucy’den ve beraberindekilerden geriye kalanlar arasında bunu akla getirecek bir şey bulunamadı. Ama 2,5 milyon yıl önce Lucy’nin soyundan gelenler artık alet yapıyorlardı. Kabaca yontulmuş taşlardan yapılan kesici aletler, alet yapma davranışıyla tanımlanan yeni bir tür familyasının arkeolojik damgasını simgeliyordu: İnsangiller. Aletler, kavramsal düşünmeyi, ileriye yönelik planlamayı ve el becerisini gerektirir. Kaynakları daha etkin şekilde kullanmak amacıyla zihin gücünün ve becerinin kullanımını açığa çıkarır. Diğer hayvanlar, tipik olarak önlerine geleni olduğu gibi kabul ederler.</span></p>

      <p class="paragraf-4"><span>Kendilerinden önceki australopitekuslar gibi insangiller de Afrika’da gelişim gösterdiler ve yaklaşık 1,5 milyon yıl boyunca esasen bu bölgede kaldılar. Her ne kadar Gürcistan’da, Karadeniz yakınında 1,8 milyon yıl geriye giden fosil kalıntıları bulunduysa da, bu Batı Asya’ya kısa süreli bir giriş gibi gözüküyor. İlk insan türü olan</span> <span class="char-style-override-9">Homo erectus</span><span>’un [</span><span class="char-style-override-9">ayakları üzerinde durabilen insan</span><span>] Afrika’dan çıkarak Güney ve Doğu Asya’nın büyük bir kısmına yerleşmesi, 1 milyon yıl kadar önce oldu. Ardından, daha gelişmiş bir insangil olan Homo heidelbergensis [</span><span class="char-style-override-9">Heidelberg insanı</span><span>], Batı Asya ile Avrupa geneline yerleşti. Ama bu insan grupları, sayıca az ve istikrarsızdı.</span></p>

      <p class="paragraf-4">İnsangiller, 2,5 milyon yıl önce başlayan Buzul Devri’nde yaşadılar. Buzul Devri iklimi dinamikti; soğuk buzul devirleri ile görece ılıman buzul arası [<span class="char-style-override-9">interglasiyel</span>] devirler arasında değişiklik gösteriyordu. Şu anda buzul arası bir dönemdeyiz ama bundan 20.000 yıl önce, Kuzey Avrupa ile Kuzey Amerika’nın büyük bölümü buzul devrini yaşıyordu: Kalınlığı 4 km’yi bulan buz tabakaları, 9 ay süren kışlar ve haftalar boyunca -20°C’nin altında seyreden sıcaklıklar. İlk insangiller, soğuğa alışkın olmadıklarından sıcak dönemlerde kuzeye göç ediyor ve buzullar aşağılara indiğinde yeniden güneye dönüyorlardı. Örneğin, Britanya’ya ilk kez 700.000 yıl önce geldiler ama sonra ayrıldılar ve en az sekiz kez geri döndüler. Eski Taş Devri’nde (yaklaşık olarak 700.000-10.000 yıl önce) muhtemelen Britanya’nın yalnızca %20’sinde yaşayanlar vardı.</p>

      <p class="paragraf-4">Öyle gözüküyor ki <span class="char-style-override-9">Homo heidelbergensis</span>, hayvan kaynaklarının bol, çeşitli olduğu deniz ve nehir kıyılarına yerleşmişti. Standart alet bir “Aşölyen” el baltası (esasen bir doğrayıcı) ya da bir “Clactonien” yassı taş parçası (bir kesici) idi. Çeşitli amaçlarla kullanılabilen bu aletler, gerektiğinde çok sayıda üretiliyordu. İngiltere Boxgrove’da yapılan kazılarda, tarihi yaklaşık 500.000 yıl öncesine uzanan 300 adet el baltası ve yontulmuş taş parçası kalıntısı bulundu. Bu aletler, o zamanlar bozkırı andıran bir kıyı ovası üzerinde yaşayan at, geyik ve gergedanları öldürmekte kullanılmıştı.</p>

      <p class="paragraf-4">Ancak, son buzullaşma sırasında topyekûn bir geri çekilme olmadı. Neandertal (<span class="char-style-override-9">Homo neanderthalensis</span>), 200.000 yıl kadar önce Avrupa ile Batı Asya’da <span class="char-style-override-9">Homo heidelbergensis</span>’ten evrimleşerek ortaya çıkan, soğuğa uyum sağlamış bir insangil türüydü. Neandertal’in uyumu, hem biyolojik evrimle hem de yeni teknolojiyle ilgili bir meseleydi. Geniş kafa, büyük burun, kalın kaşlar, alçak alın, kısa çene gelişimi ve kısa, tıknaz, güçlü yapılı bedeniyle Neandertal, ortalama sıcaklığın -10°C’ye kadar düştüğü kış aylarında hayatta kalacak yapıdaydı. Ama kültür daha önemliydi ve bu, beyin gücüyle bağlantılıydı.</p>

      <p class="paragraf-4">İnsangillerin beyni giderek büyüyordu. Bu özelliğin seçilimi ciddi bir meseleydi. Beyin dokusu diğer dokulardan daha maliyetlidir: Beyin, vücut ağırlığımızın yalnızca %2’sini oluştururken, besinlerden sağlanan enerjinin %20’sinden fazlasını kullanır. Ayrıca oldukça risklidir. İnsanlar dik yürümeye uygundurlar; bunun, bir yandan dar bir leğen kemiğini ama öte yandan da geniş bir kafatasını gerektirmesi, doğum sırasında kadınların leğen kemiğine büyük bir yük getirir; sonuç, yavaş, acılı ve kimi zaman da tehlikeli bir doğum travması olur. Ama avantajları çok fazladır. Geniş beyin, modern insanların yaklaşık 150 kadar türdeşiyle karmaşık toplumsal ilişkiler geliştirip sürdürmesini mümkün kılar. İnsanlar yalnızca sosyal hayvanlar olmayıp, bu amaca uygun olarak bilhassa genişlemiş ve gelişmiş beyinleriyle aşırı derece sosyal hayvanlardır.</p>

      <p class="paragraf-4">Sosyallik, muazzam evrimsel faydalar getirir. İnsangil avcı-toplayıcı grupları muhtemelen oldukça küçüktü –30-40 kişi. Ama benzer büyüklükte belki de yarım düzine kadar başka grupla bağları vardı; eşlerini, kaynaklarını, emeği, bilgiyi ve fikirleri paylaşıyorlardı. Sosyallik, işbirliği ve kültür birbiriyle yakından ilgilidir; bunların gelişmesi üst düzeyde zekâ, yani biyoloji terimleriyle söylersek beyin dokusu gerektirir.</p>

      <p class="paragraf-4">Neandertaller şüphesiz zekiydiler. Klasik Neandertallerin “Mousterien” alet takımı, özel tasarlanmış çeşitli sivri uçlar, bıçaklar ve kazıyıcılardan oluşuyordu –Güneybatı Fransa’da elde edilen arkeolojik bulgularla ilgili bir çalışmaya göre 63 farklı çeşit. Zeki, ilişki ağlarını geliştirmiş ve iyi donanımlı Neandertaller, barınaklar inşa ederek, elbise yaparak ve donmuş ovalarda büyük ölçekli avcılık için kendi aralarında örgütlenerek, Buzul Devri’nin ağır koşullarına mükemmel uyum sağladılar. İngiltere’deki Lynford, 60.000 yıllık geçmişi olan bir avlanma yeridir. Burada arkeologlar, mamutların kemik ve dişleriyle birlikte aletler buldular.</p>

      <p class="paragraf-4">Ama doğal organizmalar, kendi evrimsel mükemmellikleri konusunda tutucudurlar. Soğuğa mükemmel uyum gösteren Neandertaller, biyolojik bir çıkmaza girdiler. Bu arada, türlerin kaynaşma potası olan Afrika’da, eski <span class="char-style-override-9">erectus</span> [<span class="char-style-override-9">ayakları üzerinde dikilebilen</span>] kolundan yeni bir süper-insangil türü ortaya çıktı. Yaratıcılığı, ortaklaşa örgütlenmesi ve kültürel uyum gösterme yeteneği öylesine gelişmişti ki 85.000 yıl önce Afrika’dan göç ettiği zaman hızla dünyanın dört bir yanına yayılıp en ücra yerlere bile yerleşti. Bu yeni tür <span class="char-style-override-9">Homo sapiens</span> (modern insanlar) idi ve diğer tüm insangillere üstün gelerek onları yok olmaya sürükleyecekti.</p>

      <p class="paragraf-4">2,5 milyon yıl kadar önce başlayan İnsangiller Devrimi, gelişimi artık biyolojik evrimle değil, zekâ, kültür, toplumsal örgütlenme ve planlı ortaklaşa emekle belirlenecek yeni bir türle sonuçlanmıştı.</p>

      <p class="ara1" xml:lang="en-GB">Avcılık Devrimi</p>

      <p class="paragraf-4">200.000 yıl önce Afrika’nın bir yerinde, günümüzde yerküre üzerindeki her insanın ortak atası olan bir kadın yaşadı. Tüm <span class="char-style-override-9">Homo sapiens</span> türünün (modern insanların) ilkel atasıydı. Onu “Afrikalı Havva” diye tanıyoruz. Bu gerçeği, fosilleşmiş kemikten elde edilen delillere dayanarak diğer bilim insanlarının ulaştıkları sonuçları teyit eden ve güçlendiren DNA analizi ortaya çıkardı.</p>

      <p class="paragraf-4">DNA, hücreler içinde bulunan ve organik yaşamın detaylı bir planını sunan kimyasal koddur. Çeşitli yaşam biçimlerinin birbirleriyle ne kadar yakından ilgili olduğunu görmek için benzerlikler ve farklılıklar incelenebilir. Mutasyonlar, oldukça düzenli hızlarda olur ve birikir. Bu, genetikçilerin türler içindeki ve arasındaki biyolojik çeşitliliği ölçmelerine izin verdiği gibi iki grubun birbirinden kopup karışmasının ne kadar zaman önce sonlandığını tahmin etmeye de yarar. Bu nedenle, DNA’mızdaki mutasyonlar, geçmişimizin, canlı doku içindeki “fosil” kanıtlarını meydana getirirler.</p>

      <p class="paragraf-4">Afrikalı Havva’nın DNA tarihi, bilinen en eski <span class="char-style-override-9">Homo sapiens</span> fosillerinin tarihiyle örtüşüyor. Etiyopya Omo’da bulunan iki kafatası ile iskelet parçasının tarihi GYÖ 195.000 uzanıyor –(<span class="char-style-override-9">GYÖ</span>: günümüzden … yıl önce; insangillerin evrimini tartışırken yaygın kullanılan bir terim).</p>

      <p class="paragraf-4">Yeni türün dış görünüşü farklıydı. İlk insanların uzun, alçak kafatasları, eğimli alınları, bombeli kaş çıkıntıları ve ağır çeneleri vardı. Biz modern insanların geniş, kubbe şeklinde kafataslarımız, çok daha yassı yüzlerimiz ve küçülmüş çenelerimiz vardır. Değişikliğin başlıca sebebi beyin büyüklüğünün artmasıydı: <span class="char-style-override-9">Homo sapiens</span> oldukça zekiydi. Büyük beyin bilgiyi saklamayı, yaratıcı düşünceyi ve karmaşık şekillerde iletişim kurmayı mümkün hale getirir. Dil, tüm bunlarda kilit rol oynar. Dünya, konuşma yoluyla tasnif ve tahlil edilir, tartışılır. Afrikalı Havva çok konuşan biriydi. Bu nedenledir ki, evrimci terimlerle söyleyecek olursak, uyum gösterebiliyordu ve dinamikti.</p>

      <p class="paragraf-4"><span class="char-style-override-9">Homo sapiens</span>’in eşsiz bir niteliği vardı: Diğer insangiller dâhil diğer tüm hayvanlardan farklı olarak biyoloji onu sınırlı bir çevreye mahkûm edemiyordu. Üzerine düşünerek, hakkında konuşarak, birlikte çalışarak <span class="char-style-override-9">Homo sapiens</span>, neredeyse her yerde yaşamaya uyum gösterebiliyordu. Dolayısıyla kültürel evrim, biyolojik evrimin önüne geçmişti; değişimin hızı da artmıştı. El baltası kullanan <span class="char-style-override-9">Homo erectus</span>, 1,5 milyon yıl boyunca Afrika’da kalmıştı. Afrikalı Havva’nın torunları, bu süreyle karşılaştırıldığında bir göz kırpma süresi geçmeden göç etmeye başlamıştı. En azından bir kısmı için bu geçerliydi. Genetik kanıtlar, Asya, Avrupa, Avustralya, Kuzey-Güney Amerika’nın tamamında, Afrika’yı yaklaşık 3.000 kuşak önce (GYÖ 85.000) terk etmiş tek bir avcı-toplayıcı grubunun torunlarının yaşadığına işaret ediyor. Güney Asya ile Avustralya’ya GYÖ 50.000, Kuzey Asya ile Avrupa’ya GYÖ 40.000 ve iki Amerika kıtasına GYÖ 15.000 önce yerleşildi.</p>

      <p class="paragraf-4">İnsanlar neden hareket ediyordu? Avcı-toplayıcıların, kaynakların tükenmesine, nüfus baskısına ve iklim değişikliğine tepki olarak yiyecek peşine düştükleri neredeyse kesindir. Uzun süre yürüyüp koşacak şekilde tasarlanmış olmaları sayesinde uzun mesafeler katedebiliyorlardı. El becerileri onları mükemmel alet üreticileri yapıyordu. Büyük beyinleri sayesinde soyut düşünebiliyor, ayrıntılı plan yapabiliyor, dil becerilerini kullanabiliyor ve toplumsal örgütlenme geliştirebiliyorlardı.</p>

      <p class="paragraf-4"><span>Küçük, birbirine sıkı sıkıya bağlı, işbirliği yapan gruplar oluşturdular. Bu gruplar arasındaki bağlar gevşekti ama akrabalık, değiş-tokuş ve karşılıklı desteğe dayalı geniş ağlara sahiptiler. Onlar, arkeologların kullandığı anlamıyla “kültürlü” idiler: Yiyecek bulma, birlikte yaşama, görevleri paylaşma, alet yapma, süslenme, ölülerini gömme şekline ve daha pek çok şeye grup içinde karar veriliyor, önceden belirlenmiş kurallar takip ediliyordu.</span></p>

      <p class="paragraf-4">Bu bir şeyi daha ima eder: Bilinçli, ortaklaşa seçimler yapıyorlardı. Meseleleri enine boyuna konuşur, ondan sonra bir karara varırsınız. Hiç bitmeyen yiyecek arayışının zorlukları sıklıkla alternatifleri ortaya çıkarıyordu: Bazı gruplar daha muhafazakâr bir seçim yaparak oldukları yerde kalır, yaşamlarını eskisi gibi sürdürür ve işlerin yolunda gideceğini umut ederler. Daha girişken olan bazılarıysa belki yeni bir bölgeye göçecek, yeni avlanma teknikleri geliştirecek ya da bilgi, kaynak ve emeklerini bir araya getirmek üzere diğer gruplarla bağlantı kuracaklardır.</p>

      <p class="paragraf-4">Bu nedenle, <span class="char-style-override-9">Homo sapiens</span>’in baskın bir karakteristiği, farklı ve değişken ortamların gereklerini yerine getirme konusundaki rakipsiz becerisiydi. İlk başlarda, kaynak bakımından zengin deniz kıyıları ve nehir sistemleri boyunca göç edeceklerdi. Ama öyle gözüküyor ki çok geçmeden art bölgelere [<span class="char-style-override-9">hinterland</span>] de yayıldılar. Gittikleri her yere uyum sağladılar ve yerleştiler. Kuzey Kutbu bölgesinde Ren geyiği, donmuş ovalarda mamut, çayırlıklarda yaban geyiği ve at, tropik bölgelerde domuz, maymun ve kertenkele avladılar.</p>

      <p class="paragraf-4">Alet çantaları, karşılaştıkları zorluklara göre değişiklik gösteriyordu. Basit el baltaları ile taş parçaları yerine çeşit çeşit “kesiciler” ürettiler –boyu eninden daha uzun olan ve özel olarak hazırlanmış prizmatik damarlardan vurarak yontulmuş keskin ağızlı taş aletler. Yine, elbise ve barınaklarını da koşulların gerektirdiği gibi yaptılar. Isınmak, yemek pişirmek ve korunmak amacıyla ateşi kullandılar. Avladıkları hayvanların sanatsal resim ve heykelciklerini yaptılar. Her şeyden öte, deneme ve icat yapıyorlardı. Başarılar paylaşılıyor ve kopya ediliyordu. Kültür durağan olmayıp, aksine değişken ve birikimli bir nitelik arz ediyordu. <span class="char-style-override-9">Homo sapiens</span>, çevreyle ilgili zorluklara yeni yapma yöntemleriyle karşılık veriyor ve öğrenilen dersler, giderek büyüyen bilgi ve yapabilme-bilgisi [<span class="char-style-override-9">know-how</span>] havuzunun parçası haline geliyordu. Çevre koşulları değiştiğinde biyolojik evrim geçiren ya da ölüp giden modern insanların aksine daha iyi barınaklar, daha sıcak tutan elbiseler ve daha keskin aletler geliştirerek çözümler buluyordu. Doğa ile kültür etkileşime giriyor; bu etkileşim sayesinde insanlar, geçimlerini sağlama konusunda giderek kendilerini geliştiriyorlardı.</p>

      <p class="paragraf-4">Bazı yerlerde, <span class="char-style-override-9">Homo sapiens</span> ile ilk insanlar bir süreliğine bir arada yaşadılar. GYÖ 40.000-30.000, Avrupa’da hem modern insanlar hem de Neandertaller bulunuyordu. Türler arasında bir ölçüde karışma –dolayısıyla toplumsal etkileşim– olduğuna dair deliller var ama resmin geneline bakıldığında, türlerden birinin yavaş yavaş diğerinin yerini aldığını görüyoruz. Neandertallerin soyu nihayetinde tükendi; iklim değişir, <span class="char-style-override-9">Homo sapiens</span> nüfusu artar ve bütün insangillerin yaşamlarının bağlı olduğu büyük av hayvanları aşırı avlanırken, ne bu koşullara uyum sağlayabildiler ne de diğer türle rekabet edebildiler.</p>

      <p class="paragraf-4">Taş alet teknolojisi, bu türün yerinden edilmesini gölgede bıraktı. Neandertal fosilleri, Mousterien taş parçalarıyla bağlantılıdır. Kro-Magnon fosiller (Avrupa arkeolojisinde <span class="char-style-override-9">Homo sapiens</span> kalıntıları), çeşitli ve gelişmiş Orinyasyen kesicilerle bağlantılıdır. Bu terimler, arkeolojik kayıtlarda kabul edilmiş iki alet yapma geleneğini yansıtırlar. Ama hepsi bu kadar da değil. Farklı ve dinamik olan bu yeni kültür, zamanla mızrak atıcılar, zıpkın ve ok üretti. Köpekler evcilleştirilerek avda kullanıldı. Neandertaller besin zincirinin en tepesindeydiler, ama yeni gelenler onları kazanmaları mümkün olmayan bir “kültürel silahlanma yarışı”na zorladı.</p>

      <p class="paragraf-4"><span>İngiltere Cheddar Boğazı’nda bulunan Gough Mağarası, klasik bir</span> <span class="char-style-override-9">Homo sapiens</span> <span>mekânıdır. Burada insan kalıntıları, hayvan kemikleri, binlerce taş alet, kemik ve boynuzdan yapılmış el yapımı nesneler bulundu. Yaklaşık GYÖ 14.000’e ait olan bu bulgular, at avcısı bir topluluğa aitti. Barınak olarak kullanılan mağara, yaban atı ve geyik sürülerinin düzenli olarak geçtikleri boğaza bakan, elverişli bir gözetleme noktasıydı. Buradaki</span> <span class="char-style-override-9">Homo sapiens</span> <span>topluluğu oldukça özel bir ekolojik yaşam alanına uyum sağlamıştı: Son büyük buzullaşmanın ikinci yarısı boyunca vahşi hayvanların göç yolları üzerinde yer alan doğal bir geçit. Alet yapımının başladığı 2,5 milyon önce ile GYÖ 10.000 arasındaki dönem Eski Taş Devri ya da Paleolitik Dönem olarak bilinir. Bu devrin son evresi olan Üst Paleolitik Dönem,</span> <span class="char-style-override-9">Homo sapiens</span><span>’in dönemidir ve önceki evrelerden devrimci bir kopuşu temsil eder. Üst Paleolitik Devrim hem biyolojik hem de kültüreldi. Yeni bir süper-insangiller türü Afrika’dan çıkmış ve dünyanın dört bir yanına yayılmıştı. Bu ilk küreselleşme sırasında tür, çok sayıda ayrı “kültür” –alet repertuvarları, çalışma yöntemleri, toplumsal âdetler ve ritüeller– yaratarak farklı çevrelere ve fırsatlara uyum gösterdi.</span></p>

      <p class="paragraf-4">Ama GYÖ 10.000’e gelindiğinde bir sorun ortaya çıktı. İnsangillerin çok başarılı olması, büyük av hayvanlarının soyunu tüketiyordu: Mamutlar, dev geyikler ve yaban atları, soyları tükeninceye kadar avlandılar. Aynı zamanda yeryüzü ısınıyor ve açık ovalar ortadan kaybolarak yerlerini yeniden canlanan ormanlara bırakıyordu. Üst Paleolitik Dönem dünyası çıkmaza girmişti. Mevcut geçimini sağlama biçimi, artık hayatta kalmayı güvence altına alamıyordu. <span class="char-style-override-9">Homo sapiens</span>, çetin bir evrimsel uygunluk sınavıyla karşı karşıya idi.</p>

      <p class="ara1" xml:lang="en-GB">Tarım Devrimi</p>

      <p class="paragraf-4">20.000 yıl kadar önce son buzullaşmanın buzları erimeye başladı. MÖ 8000 tarihlerinde dünyanın sıcaklığı, bugünküne yakın düzeylerde istikrar kazandı. MÖ 5000 civarına geldiğimizde dünya bugünkü halini almıştı. Örneğin Avrupa, yükselen deniz seviyesinin kara köprülerini yarıp geçerek Baltık Denizi, Kuzey Denizi ve Karadeniz’i suyla doldurmasıyla şekillenmiş oldu. Sonuç, dünyadaki insanlar için yavaşça gelişen bir ekolojik kriz oldu. Kuzey’de açık tundraların yerlerini sık ormanlara bırakması, avcıların hedefi olan av hayvanı miktarını yaklaşık %75 azalttı. Orta ve Batı Asya’da kriz çok daha ağırdı: İklim değişikliği geniş alanları çöle dönüştürürken, canlı yaşamı giderek nemli yüksek bölgelere, nehir boylarına ve vahalara sıkıştı.</p>

      <p class="paragraf-4">Bu ilk kez olmuyordu. 2,5 milyon yıl süren Buzul Devri’nde buzullar birçok kez ilerleyip geri çekilmişti. Bu sefer farklı olan, ısınan dünya belasıyla yüz yüze gelen insangillerin kimliğiydi. <span class="char-style-override-9">Homo sapiens</span>, hem düşünsel hem de kültürel bakımdan ekolojik krizle başa çıkma konusunda atalarından çok daha iyi donanıma sahipti.</p>

      <p class="paragraf-4">Kuzeyin ormanlık yerlerinde insanların çoğu, yiyeceğin bol ve çeşitli olduğu nehirlere, göllere, deltalara, nehir ağızlarına ve deniz kıyılarına yerleşmişti. MÖ 7500 gibi Yorkshire’daki Star Carr, her yıl bahar sonu ile yaz boyunca kullanılan mevsimlik bir kamp alanıydı. Burayı kullanan Mezolitik Dönem (Orta Taş Devri) insanları, sığır, Kanada geyiği, alageyik, karaca ve yaban domuzu (keza ağaç sansarı, kızıl tilki ve kunduz gibi daha küçük hayvanları) avlıyorlardı. Sinsice yaklaşma ve pusu kurup avın iyice yakına gelmesini bekleme, tercih ettikleri yöntemdi. Kazıyıcılar, deliciler ve diğer taş edevatın yanı sıra boynuzdan yapılmış dikenli mızrak başları da alet takımları arasında bulunuyordu.</p>

      <p class="paragraf-4">Star Carr insanları, oldukça rahat bir yaşam sürüyorlardı. İncelikli avlama-toplama teknikleri, sulak ve ağaçlık arazinin yeni besin kaynaklarından faydalanmalarını mümkün kılıyordu. Ama Asya’nın kurak bölgelerinde daha radikal bir şey gerekiyordu: Yeni yiyecek toplama biçimleri değil, yiyecek <span class="char-style-override-9">üretimi</span>.</p>

      <p class="paragraf-4">Avcılar, uzun süredir kurbanlarıyla ortak yaşam [<span class="char-style-override-9">simbiyotik</span>] ilişkisi içindeydiler. Avları için ağaçsız alanlar yarattılar, onların hareketlerini yönlendirip besin sağladılar, yırtıcıları uzaklaştırıp gençleri öldürmekten sakındılar. Yakınlarında bol miktarda av hayvanı bulundurmak onların çıkarına idi. Avcılıktan hayvancılığa (evcilleştirilmiş hayvanların otlaklarda yetiştirilmesine) geçiş kademeli ve sorunsuz olabilirdi.</p>

      <p class="paragraf-4"><span>Bitkilerin, tohumlardan çıkıp büyüdükleri gözlemleyerek anlaşılabilir. Dolayısıyla, bitkileri hasat etmek için insanların tohum ekmek zorunda oldukları öyle devasa bir adım değildi. Ama bir seçime işaret ediyordu –ki bunun illa da hoş bir seçim olduğu söylenemez. Çiftçilik sıkı çalışmayı gerektiriyordu: Uzun süren, sürekli tekrarlanan, insanın belini büken zorlu bir çalışma demekti –araziyi temizleme, toprağı belleyip çapalama, tohumları serpme, zararlı otları temizleme, haşaratın öldürülmesi, tarlaların sulanması ya da fazla suyun boşaltılması, ekinin biçilmesi; üstelik bunları, bitmek bilmeyen kuraklık, sel baskını ve mahsulün mahvolması tehlikesine rağmen yapmak. Aynısını her yıl bıkıp usanmaksızın tekrar tekrar yapmak. Çiftçiliğin pek de ideal bir seçenek olduğu söylenemez. Avlanma ve balık tutma, toplama ve leş yiyicilik çok daha kolaydır.</span></p>

      <p class="paragraf-4">Bu nedenle tarım devrimi, insanların kendi tarihlerini yapmalarının bir örneğidir, ama kendi seçtikleri koşullarda değil. Doğal besin kaynaklarının tükendiği, giderek kuraklaşan bir arazide başka çareleri olmadığından toprağı işlemek ve hayvan yetiştirmek gibi ağır bir işi yapmaya mecbur oldular. Örneğin, modern Ürdün’de Petra yakınındaki El-Beidha, MÖ 6500’lerde Erken Neolitik Dönem (Yeni Taş Devri) çiftçi topluluğuna ev sahipliği yapmıştı. Taş, kereste ve çamurdan yapılmış “koridorlu” evlerde birlikte yaşıyor; un elde etmek için eyer şekilli el değirmenlerinde (bu şekildeki öğütme taşlarında) buğdayı dövüyor; aralarında ok başlarının, bıçakların, kazıyıcıların da bulunduğu çakmak taşı parçalarından yapılmış çok sayıda ve çeşitli aletler üretiyorlardı.</p>

      <p class="paragraf-4">Coğrafya ve iklim, insanın maharetiyle etkileşime girerek farklı yerlerde farklı ekonomiler ortaya çıkardı. Batı ve Orta Asya’da çiftçiliğin gelişmesi, kısmen buraların daha kurak olması ve besin kaynakları üzerindeki baskının daha fazla olması, kısmen de ehlîleştirilmeye uygun temel türlerin yabani çeşitlerinin mevcut olması yüzündendi –arpa, emmer buğdayı, sığır, koyun ve domuzlar. Ama iklim değişikliği küresel bir olguydu ve çiftçilik, birbirinden oldukça uzak yerlerde farklı zamanlarda bağımsız olarak keşfedildi. Örneğin, Dağlık Papua Yeni Gine’de Neolitik ekonomi, şeker kamışı, muz, kabuklu yemişler, kulkas, otlar ve yeşil sebzeler temelinde MÖ 7000 gibi gelişti. Avrupa’nın ilk çiftçileri, MÖ 7500-6500 arasında Ege Denizi’ni aşarak doğu Yunanistan’a gelen Asyalı öncülerdi. Yanlarında “Neolitik paket” getirmişlerdi –tarım ürünleri ve evcilleştirilmiş hayvanlar; kalıcı yerleşim yerleri ve kare evler; iplik eğirme ve dokuma; çapa, orak ve keskin baltalar; çanak-çömlek ve öğütücü taşlar; bereket tanrıçalarını temsil eden, seramik “Venüs” ya da “şişman kadın” heykelcikleri. Tüm bunlar, belirgin biçimde “Asyalı” DNA’sı taşıyan insanların mezarlarının yanı başında birdenbire ortaya çıktı.</p>

      <p class="paragraf-4">Çiftçiliğin yayılması binlerce yıl sürdü ve şimdi bile genelleşmiş değildir. Yaklaşık MÖ 7500’den beridir avcılık-toplayıcılık, hayvancılık ve toprağı işleme bir arada var olmuştur. Birçok Erken Neolitik Dönem topluluğu, bunların her üçünü de içeren karma bir ekonomiye sahipti. Diğerleri, çiftçiliğe bütünüyle karşı çıktılar. Çiftçiliğin Balkanlar’dan, Macar Ovası’nı aşıp Kuzey ve Batı Avrupa’ya yayılması yaklaşık MÖ 5500’den sonra oldu. Orada bir kez daha bekledi. Mezolitik dönemde Baltık Denizi, Kuzey Denizi kıyılarında, Atlantik’in sahil kesimlerinde ve Britanya Adaları’nda yaşayan avcılar binlerce yıl süresince değişimin dışında kaldılar. Sonra, MÖ 4300-3800 arasında onlar da Neolitik döneme geçtiler. Avustralya Aborjinleri ve Kalahari Buşmenleri gibi bazı topluluklar, avcı-toplayıcı ekonomiyi yakın zamana kadar sürdürdüler.</p>

      <p class="paragraf-4"><span>Çiftçilik her zaman gönülsüzce yaklaşılan bir seçenekti ama bir kez başladıktan sonra geri dönüşü yoktu. Çiftçilikle arazi çok daha yoğun kullanıldığından, avcılık-toplayıcılığa göre çok daha büyük bir nüfusu destekleyebiliyordu. Bu, çiftçilerin çalışmayı bırakması durumunda ait oldukları toplumun açlıktan öleceği anlamına geliyordu, çünkü artık yaban hayatta varlığını sürdüremeyecek kadar çok sayıda insan vardı. İnsanlık, kendi başarısı yüzünden zorlu çalışma koşullarına esir olmuştu. Yaklaşık olarak MÖ 5000’e gelindiğinde, (arkeologların</span> <span class="char-style-override-9">Linearbandkeramik</span> <span>kültürü dedikleri) Neolitik dönem çiftçileri, Avrupa’nın büyük bir kısmına yerleşti. Uzunluğu 30-40, genişliği 5 metreyi bulan, ağaçtan yapılmış iki ya da üç düzine uzun evden müteşekkil köylerde yaşıyorlardı. Bu evleri inşa etmek, ortaklaşa çabayı gerektiriyordu. Evlerden her biri, bir geniş aile grubuna barınak sağlıyordu. Ne evlerde ne de mezarlarda, toplumsal eşitsizliğin izlerine rastlanır; herkesin yeteneği ölçüsünde eşit temelde katkıda bulunup tükettiği varsayılabilir. Yani Erken Neolitik dönem toplumunda ne sınıfsal bölünmeler ne de çekirdek aileler vardı. Bunların “doğal” olması söz konusu değildir. Avcı-toplayıcılar gibi ilk çiftçiler de, Karl Marx ile Friedrich Engels’in dedikleri üzere “ilkel komünistler” idiler.</span></p>

      <p class="paragraf-4">Ama bu bir kıtlık komünizmiydi. Erken dönem tarımı savurgan idi: Toprak temizleniyor, ekilip biçiliyor, verimsiz hale geldikten sonra terk ediliyordu. Toprağı “yaşam dolu” tutacak nadasa bırakma ve gübreleme henüz yaygın bir uygulama değildi. Nüfus artıkça, ulaşılabilir ve işlenebilir toprak da tükenmeye başladı. Erken Neolitik dönem ekonomisinin bu çelişkileri çok geçmeden savaşları doğurdu.</p>

      <p class="ara1" xml:lang="en-GB">Savaşın ve Dinin Kökenleri</p>

      <p class="paragraf-4"><span>Yarısı çocuk, 34 kişinin cesetleri 3 metre genişliğinde bir çukura atılmıştı. Yetişkinlerden ikisi okla kafasından vurulmuştu. Aralarında çocukların da olduğu yirmisi sopayla dövülerek öldürülmüştü. Arkeologlar, buranın bir katliam yeri olduğundan eminler. Güneybatı Almanya’daki Talheim ölüm çukuru, MÖ 5000’lerin Erken Neolitik dönem dünyasıyla ilgili ürkütücü bir gerçeği açığa çıkarıyordu: İnsanlar savaşmaya başlamıştı.</span></p>

      <p class="paragraf-4">Başlangıçta savaş yoktu. Eski Taş Devri boyunca, 2,5 milyon yıl süresince küçük insangil grupları, avcılık-toplayıcılık ve leş yiyiciliği yaparak, yiyecek peşinde yeryüzünü dolaştılar. Birbirleriyle nadiren karşılaşıyorlardı; herhangi bir çatışma olması daha da nadirdi. Ama daha sonra, insan sayısı artıkça, ara sıra kaynaklar için anlaşmazlıklar yaşanıyordu. Mağara resimleri, avcıların okla yalnızca hayvanları değil, kimi zaman birbirlerini de vurduklarını gösteriyor. Ama bu, bildiğimiz anlamda savaş değildi. Savaş, karşıt gruplar arasında yaşanan geniş çaplı, uzun süreli ve örgütlü şiddet demektir. MÖ 7500 civarında başlayan Tarım Devrimi’nden önce savaşa dair bir delil bulunmuyor.</p>

      <p class="paragraf-4">Çiftçilik, avcılığa nazaran yiyecek elde etmenin çok daha etkin bir yolu olduğundan, Yeni Taş Devri’nde nüfus önemli ölçüde arttı. Paleolitik dönem fosilleri yüzlerle ifade edilirken, Neolitik dönem iskeletlerinin sayısı on binleri bulur. Ama sorun tam da burada yatıyordu. Teknik basit, üretkenlik düşük, üretim fazlası sınırlıydı. İnsanlar, mahsulün çürümesi, hayvan hastalıkları ve olumsuz hava koşulları gibi doğal felaketlerin etkisine açık bir halde, açlığın eşiğinde yaşıyorlardı. Kıtlık, açlık ve ölüm belaları, Erken Neolitik dönem çiftçi topluluklarının yakasını bırakmıyordu.</p>

      <p class="paragraf-4">Sorun, Erken Neolitik dönem ekonomisinin başarısından kaynaklanıyordu, çünkü nüfus durmaksızın büyürken toprak sınırsız değildi. Toprağın azalan besleyici kaynakları yenilenmedikçe, bakir doğadan yeni tarlaların koparılıp alınması gerekiyordu. Nüfus büyüdükçe mevcut köyler herkesi besleyemiyor ve öncü gruplar, yeni yerleşim yerleri bulmak için ayrılıyorlardı. İlk yerleşim yerleri yakınındaki son bakir doğa parçaları da kullanılınca, savurgan Erken Neolitik dönem ekonomisi sınırlarına erişmiş oldu. Toprak açlığı ve yiyecek kıtlığı, komşu grupları çatışmaya sürükleyebilirdi.</p>

      <p class="paragraf-4">İlk çiftçiler, zor zamanlarda savunacak ortak [<span class="char-style-override-9">komünal</span>] mülkiyete sahiptiler –tarlalar, hayvanlar, ambarlar, kalıcı evler. Bu yoksulluk-mülkiyet, kıtlık-fazlalık bileşimi, ilk savaşların asıl nedeniydi. Açlık çekenler, komşularının buğdayını ve koyununu gasbederek karınlarını doyurabilirlerdi. Talheim ölüm çukuru, böyle bir ilkel mücadeleye tanıklık etmiş gibi gözüküyor.</p>

      <p class="paragraf-4">Ama eğer savaş yapmak istiyorsanız, savaşçılara, müttefiklere ve savunma amaçlı çalışmalara ihtiyacınız olur. Bunlardan daha fazlasına sahip olan gruplar, diğerlerini yenecektir. Artıklarını savaş sanatına yatıranlar, diğerlerine egemen olacaktır. Arkeologlar, örneğin Britanya’da Neolitik Devrim’in başlamasından sadece birkaç yüz yıl sonra, MÖ 3500 civarını Britanya’daki ilk savaşların tarihi olarak görüyorlar. Tepebaşlarında, büyük geçitli kamplar kuruldu. Wiltshire’da bulunan, eşmerkezli üç tümsek ve hendek halkasıyla çevrelenmiş Windmill Tepesi, 15 adet futbol sahası büyüklüğündedir. Muhtemelen siyasi toplantılar, dinî ayinler ve savunma amacıyla kullanılıyordu. Burası yeni bir düzeni, farklı köylerden insanları tek bir kabile yönetimi altında birleştiren bir düzeni simgeliyordu. Aynı zamanda insanlar, anıtsal taş levhalar ile toprak yığınlarından oluşan ortak mezarlara gömülüyordu. Wiltshire’daki West Kennet uzun höyüğünün uzunluğu 100, genişliği 20 metredir. İnşa ediliş tarzıyla insanı etkileyen bu yer, bölgesel hâkimiyetin bir ifadesiydi. Bu ihtiyacın hissedilmesi, denetimin rakipsiz olmadığını gösterir.</p>

      <p class="paragraf-4">Windmill Tepesi gibi geçitli kamplar ibadet yerleriydi; West Kennet gibi uzun höyükler anıtmezar olarak kullanılıyordu. Erken Neolitik dönemin daha büyük yönetim birimlerini birbirine bağlayan şey, ortak inanç ve ritüeldi. Büyü ve din yeni işlevler üstlenerek, bölgenin ve kıt kaynakların denetimi konusunda diğer gruplarla daha iyi rekabet edebilecek, daha güçlü toplumsal gruplar yaratmanın mekanizmaları haline geliyordu.</p>

      <p class="paragraf-4">Büyü (istediğinizi şaklabanlıkla elde etme girişimi) ile dinin (aynı şeyi daha büyük güçlere yalvararak yapma girişimi) uzun bir tarihi vardır. Üst Paleolitik Dönem avcıları, yaşadıkları mağaraların karanlık derinliklerinde duvarlara av hayvanlarının resimlerini çiziyorlardı. Tarih öncesi aklına göre bir simge, resmedilmiş bir imge öyle gözüküyor ki gerçekliği, geleceğe ait bir avı çağırıyordu. Yalnızca sanatta değil, dans, müzik ve kişisel süs eşyaları aracılığıyla da büyü yapılıyordu. Koreografik bir hareket, ritmik bir gürültü ve bir kostüm, ortak arzu ve umutları içinde taşıyordu. Ayin sonunda fiziksel heyecanla dolan avcılar, tazelenmiş bir özgüvenle kaldıkları yerden yiyecek aramaya devam ediyorlardı.</p>

      <p class="paragraf-4">İnsan grubu (uyumu, doğurganlığı ve hayatta kalması) da bir kült meselesiydi. Totemcilik, büyü ile dinin ilkel bir alaşımıdır: İnsan grubunu bir hayvanla özdeşleştirerek, grubun esenliğini güvenceye almak için o hayvanı kutsal sayar. Atalara tapınma da aynı ölçüde eskidir: Ölü akrabaları, yaşayan nesilleri korurcasına onların üzerinde dolanan müşfik ruhlar olarak görür. Ama dört başı mamur din, ilahlara tapınmayı içerir –güneş, ay, toprak ana. Yabancılaşma –doğa üzerinde denetimin olmaması– böylece en gösterişli ifadesini bulur. İnsanlar, işe yarayacağını düşündükleri şeylere yalvararak (dualar) ve rüşvet vererek (kurban ve adaklar), denetleyemedikleri güçlerden kendilerini korumaya çalışırlar.</p>

      <p class="paragraf-4">İlk din biçimleri (totemcilik, atalara tapınma, güneş, ay ve yeryüzü kültleri), daha sonraki kültlerde “fosilleşmiş” olarak yaşadı. Bugün bildiklerimizin çoğu bunlardan türemiştir. Eski Atina’da dişi ayı kılığında dans eden genç kızlar, Yunanlıların vahşi doğa tanrıçası Artemis’e tapınırlardı. İtalya’da kırsal kesimde yaşayanların tanrısı Lupercus’a, bir mağarada oruç tuttuktan sonra keçi postu giyip şehrin etrafında yarışa tutuşan Eski Roma’nın genç soyluları tapıyordu.</p>

      <p class="paragraf-4">Din, kabile yönetimleriyle ayrılmaz şekilde iç içe geçtiği Erken Neolitik dönem köylerinde yeni bir anlam kazandı. Toprak rekabeti ve bu uğurda yapılan savaşlar, küçük grupları daha büyük birimler içinde güvenliklerini sağlama almaya itti. Ortak totemlere, atalara ve ilahlara tapınmak, yeni toplumsal kimlikler yarattı. Paylaşılan inançlar ve ritüeller, dayanışmayı güçlendirdi. Ama sonuç, rakip gruplar arasında kanlı çatışmalar olabiliyordu. Gloucestershire’da bulunan Crickley Hill’deki Erken Neolitik dönem geçitli kampı saldırıya uğramış ve yakılmıştı. Kampın etrafında 400’den fazla çakmak taşından ok ucu bulunmuştu. Erken Neolitik dönem uzun höyüklerinde bulunan ölülerin çoğu, ok, sopa, kazma, balta ya da taşla öldürülmüştü.</p>

      <p class="paragraf-4">Organik kalıntılardaki karbon-14’ün bozunmasına dayanan radyokarbon saptamalar ile Bayesci istatistik bileşimi, bu olayların ne zaman yaşandığıyla ilgili yeni deliller ortaya çıkarmıştır. Geçitli kamplarla uzun höyüklerin inşası ve kitlesel kıyımların baş göstermesi hemen hemen eş zamanlıdır. Yaklaşık olarak MÖ 3700-3400 arasında (bölgesel hâkimiyete, kabile gruplarına, büyük ölçekli ayinsel törenlere ve savaş haline dayanan) yeni bir düzen Britanya’da kuruldu. Bu düzen, savaş ağaları ile yüce rahiplerden meydana gelen yeni bir toplum katmanını güçlendirdi. Zaman içerisinde bunlardan yönetici sınıf ortaya çıkacaktı.</p>

      <p class="ara1" xml:lang="en-GB">Uzmanların Ortaya Çıkışı</p>

      <p class="paragraf-4">Çözümsüz çelişkilerle boğuşup duran Erken Neolitik dönem ekonomisi yenilgiye mahkûmdu. Teknik ilkeldi ve israfa yol açıyordu. Toplum, doğal afetleri ve zorlu zamanları atlatmasını sağlayacak yedek kaynaklardan yoksundu. Eski araziler tükenip nüfus büyüdükçe bakir topraklar giderek azalmıştı.</p>

      <p class="paragraf-4">Savaş, bu çelişkilerin bir ifadesiydi. Bazı gruplara, başkalarının mallarına el koyarak yoksulluktan kurtulmanın yolunu açıyordu. Ama bu çözüm değildi, çünkü üretkenliği artıracak hiçbir şey yapmıyordu; tek yaptığı şey, toprak, hayvan ve tahıl depolarından oluşan mevcut refah kaynaklarını yeniden bölüştürmekti.</p>

      <p class="paragraf-4"><span class="char-style-override-9">Homo sapiens</span>’in tanımlayıcı karakteristiği yaratıcılıktır. Modern insanlar, yeni alet ve teknikler geliştirerek, karşılaştıkları zorluklara göğüs germeye çalışırlar. Onlar, şartlara uyum sağlamışlardır. Kültürel yenilik sayesinde gelişip serpilirler. Tarım, taşımacılık ve alet yapımı alanlarındaki devrim niteliğinde gelişmeler, Erken Neolitik dönemin ekonomik açmazını ortadan kaldırdı.</p>

      <p class="paragraf-4">Çapaya dayalı “bahçeciliğin” (küçük bostanların işlenmesi) yerini sabana dayalı “tarım” (arazilerin sürülmesi) aldı. Öküzün çektiği saban, çiftçilerin daha büyük arazilerde çalışmasına, toprağı yarıp besleyici kaynaklarını ortaya çıkarmasına izin verir. Çekme gücünden faydalanılan hayvanlar, toprağı gübrelemek için gereken gübreyi de üretirler. Sulama sistemleriyle kurak topraklara su taşındı. Çiftçi topluluklarının bentler, kanallar ve savaklar ağı kazıp yapmak, onarmak ve işletmek üzere aralarında örgütlenmeleri, düzensiz yağış riskini azaltarak verimli toprağın sürekli işlenmesini sağladı. Öte yandan drenaj [<span class="char-style-override-9">akaçlama</span>] düzenekleriyle bataklıklar araziye dönüştürüldü ve daha önce hiç ekim yapılmamış yerlerdeki besince zengin topraklar tarıma açıldı. Yine, hem kanalları kazmak hem de temiz tutmak için toplumsal emek gerekiyordu.</p>

      <p class="paragraf-4"><span>Gerek tekerleğin icadı, gerekse yük hayvanlarının (öküz, eşek, at ve deve) üretilip yetiştirilmesi, kara taşımacılığını dönüştürdü. Artık yükler, insanın taşıyabileceği ya da kızakla sürükleyebileceği miktarla sınırlı değildi. Yelken sayesinde su taşımacılığı da dönüşüm geçirdi. Bu alanda rüzgâr gücü, kürekçilerin kas gücünün yerine geçti (ya da onu destekledi).</span></p>

      <p class="paragraf-4">Taştan, kemikten ve ağaçtan yapılan aletlerin kullanımı sınırlıydı. Ancak ufak ufak yontularak şekil verilebiliyordu bunlara. Kırıldılar mı atılmaları gerekiyordu. Bunlarla karşılaştırıldığında büyülü gözüken madenleri eritmek, karıştırmak ve saymakla bitmeyecek biçimde kalıba dökmek mümkündü. Soğuyunca katılaşıyor, sert ve dayanıklı hale geliyorlardı. Üstelik israf da söz konusu değildi: Hurda madenler hiç durmadan yeniden dönüştürülebiliyordu.</p>

      <p class="paragraf-4">İlk işlenen maden olan bakır, bir süre sonra daha sert alaşımlar elde etmek için diğer madenlerle karıştırıldı. MÖ 3000’e geldiğimizde, kalayla karıştırılarak tunç [<span class="char-style-override-9">bronz</span>] elde edildi. Takip eden iki bin yıllık dönemde, silah, süs eşyaları ve itibar kazandıran maddelerin yapımında tercih edilen malzeme tunç olacaktı.</p>

      <p class="paragraf-4">Maden işleme teknolojisi yepyeni bir şeydi. Seramik teknolojisi zaten vardı ama çömlekçi çarkının kullanılmaya başlamasıyla hızla gelişme gösterdi. Kullanışlı bir kap (arzu edilirse bunun daha iyi kalite ve süslü bezemeli olanı) kısa bir sürede çarkta biçimlendirilebiliyor, kil yumak ya da tabakalarından tek elle kalıba dökülebiliyordu.</p>

      <p class="paragraf-4">Velhasıl, yaklaşık olarak MÖ 4000-3000 arasında gerçekleşen bir dizi yenilik, Batı Asya’da çiftçilerin çalışmasını dönüşüme uğrattı. Sulama ve drenaj yoluyla kazanılan toprağı sabanla işlemek daha kolaydı; düzenli gübrelemeyle verimi artırılıyordu. Dökümcüler el yapımı eşyaları çeşitlendirirken, çömlekçiler de çarkları kullanarak daha fazla sayıda ve daha iyi kaplar yapıyorlardı. Yük hayvanları, tekerlekli taşıtlar ve yelkenliler, ağır yüklerin hareket ettirilmesine ve malların ticaretinin yapılmasına olanak veriyordu.</p>

      <p class="paragraf-4">Her ne kadar yeni fikirlerin birçoğu Batı Asya’da ortaya çıktıysa da, bazıları başka yerlerden alınmıştı. Orta Asya’nın bozkır göçebeleri, atı evcilleştiren ve at arabalarını ilk yapan insanlar olabilirler. Avrupalı dökümcüler, mesleklerinde en önde yer alıyorlardı. İyi fikirler çok geçmeden rağbet görür. Geç Neolitik dönemin gelişmiş çiftçilik yöntemleri, Batı Asya’dan hızla Avrupa’ya yayıldı. Ücra bölgelerde, daha geç tarihli bağımsız bir gelişme vardı. Örneğin Çinliler, el arabasını, yamaçlara teras yapmayı bulmuş, zahmetli bir iş olan pirinç fidelerinin ekim ve dikimine öncülük etmişlerdi.</p>

      <p class="paragraf-4"><span>Yeni teknikler, toplumsal değişimi getirdi. Erken Neolitik dönemin düşük teknoloji ekonomisi, uzmanlaşmış emeği gerektirmiyordu: Üretime herkes katılıyordu. Geç Neolitik dönemin, Kalkolitik dönemin (Bakır Devri) ve Tunç Devri’nin ileri teknoloji dünyası, çeşitli uzmanların varlığına bağımlıydı. Saban, yük arabası ve tekne yapmak için vasıflı marangozlara ihtiyaç vardı. Çömlekçiler, çiftlik ürününden pay karşılığında çarkla şekil verdikleri kapları seri olarak üretiyorlardı. Dökümcüler, eritme ve demirciliğin sırlarını öğrenmek için uzun süre çıraklık yapıyorlardı.</span></p>

      <p class="paragraf-4">Uzmanlaşma, emeği aile yurdundan koparıyordu. Tüccarlar, bakır, obsidiyen, lav taşı, süs kabukları ve yarı kıymetli taşlardan oluşan değerli yükleriyle uzun mesafeler gidiyorlardı. Tarih öncesi dönemin birçok zanaatkârı, tıpkı ataları gibi gezgindi; köyden köye gidip becerilerini satıyordu. Sonuçta, aile, klan ve kabile bağları zayıfladı. Akrabalığa dayalı toplumsal ilişkilere ilaveten artık himayeye ve ticarete dayanan yeni ilişkiler ortaya çıkmıştı.</p>

      <p class="paragraf-4">Cinsler arasındaki ilişkiler de değişti. Toplumsal grupların varlıklarını sürdürüp refaha ermeleri, ekonomik işler için ergen ve genç yetişkin nüfusun sürekliliğini gerektiriyordu. Genç kadınlar, bunu sağlamak için ve yüksek ölüm oranları nedeniyle, hayatlarının büyük bir kısmını ya hamile ya da bebek emziriyor olarak geçiriyorlardı. Ama Paleolitik dönem toplayıcılığını ve Erken Neolitik dönem çapacılığını çocuk bakımıyla birlikte götürmek mümkünken, Geç Neolitik dönem toprak sürme işinde bu mümkün değildi. Avcı-toplayıcı ve ilk çiftçi topluluklarında kadınlar farklı işler yapıyorlardı ama erkeklerle eşit statüye sahiptiler. Cinsiyete dayalı iş bölümü vardı ama kadınlar ezilmiyordu. Erkekler avlanıyor, kadınlar topluyor ve kamp yerini değiştirmek gerektiğinde herkesin fikri soruluyordu. Çekirdek aile bugünkü biçimiyle mevcut değildi. Erken Neolitik dönemin uzun evleri, geniş aileleri barındırıyordu. Grup evliliği yaygın bir uygulama olabilirdi. Anayersel ikamet (erkeğin, eşinin ailesiyle birlikte yaşaması) ve anasoyluluk (aile üyeliğinin, anne yoluyla izlenmesi) geleneklerinin olduğu, neredeyse kesin bir dille söylenebilir.</p>

      <p class="paragraf-4">Ama Geç Neolitik dönem, erkeğin dünyasıydı. Hayvan otlatma, toprağı sürme, uzun mesafeli ticaret ve gezgin zanaatkârlığı, çocukları yanında taşıyarak yapılamazdı. Saban, kağnı ve demir dövme, erkek egemenliğinin toplumsal ön koşullarını hazırladı.</p>

      <p class="paragraf-4">İkinci “tarım devrimi” (daha doğrusu, köklü yeniliklerin yavaşça birikmesi), Neolitik dönem ekonomisini dönüştürerek Neolitik toplum düzenini altüst etti. Çapa ve geçici bahçe arazisi yerini sabana ve sulanmış-gübrelenmiş tarlaya bıraktı. Bundan ötürüdür ki anaerkil, aile temelli ve eşitlikçi topluluklar, yeni otorite ve hiyerarşi anlayışlarıyla dönüşüme uğradılar.</p>
    </div>
  </div>
</body>
</html>
