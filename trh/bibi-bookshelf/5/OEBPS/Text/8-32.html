<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-32.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-32.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik-2 para-style-override-7" id="toc_marker-20">KAYNAKÇA NOTLARI</p>

      <p class="resim-4 para-style-override-25"><img alt="3.png" class="image" height="21" src="../Images/3_fmt19.jpeg" width="57" /></p>

      <p class="paragraf-4">Marksizm, kuşaklar boyunca tarihçilerin eserlerini etkilemiştir. Burada anlattıklarımın çoğu için bu tarihçilere gönülden borçluyum ve okurlar kaynakçada onlara saygıyla yer verdiğimi görecekler. Bunu söylemişken Marksistlerin sıklıkla kendi aralarında uzlaşamadıklarını ve benim de, aralarında açıklayıcı olduklarını iddia edenlerin de bulunduğu diğer Marksistlerin birçok yorumuna kesinlikle katılmadığımı belirtmeliyim. Bu nedenle, Marksist yelpazenin neresinde yer aldığımla ilgili birkaç şey söylemeliyim.</p>

      <p class="paragraf-4">Marx’ın çalışmaları farklı şekillerde okunabilir. Toplumsal yapı ne ölçüde bir kısıttır? Toplumsal düzen, insanları ne ölçüde sosyalleştirip yönlendirir? Ya da soruyu tersinden soracak olursak, insan öznesi (toplumdaki insanların ortak iradesi ve eylemi), olayların seyrini değiştirecek güce ne ölçüde sahiptir? Tarih ağırlıklı olarak yapı tarafından mı belirlenir? Yoksa koşullu, açık ve yaptıklarımızla şekillenen bir şey midir?</p>

      <p class="paragraf-4">Determinist [<span class="char-style-override-9">gerekirci</span>] yaklaşımlar, 19. yüzyılın sonundan 20. yüzyılın ortasına kadar Marksizme hâkim oldu. Bu yaklaşım, işçi sınıfının öz-eylemliliğini cesaretlendirmeye hevesli olmayan hem reformcu siyasetçilerin hem de Stalinist bürokratların siyasi gündemine uygun düşüyordu. Lenin, Troçki, Luxemburg, Gramsci ve Lukács gibi devrimciler istisnaydı. Devrim yapmak isteyenler her zaman öznenin gücüne vurgu yaptılar: Onlara göre işçi sınıfının bilinci, örgütlenmesi ve eylemliliği, Marksizmin asıl özüydü.</p>

      <p class="paragraf-4">Tarih yazıcılığı, II. Dünya Savaşı sonrasına kadar bu anlayışı benimsemedi. Ardından, başta Britanya ile Fransa’da olmak üzere, çoğu (en azından ilk başlarda) kendi ülkelerinin Komünist Partilerinin üyesi olan yeni Marksist tarihçiler kuşağı, Marksizmin determinist yorumlarının kesinkes reddedilmesi anlamına gelen eşsiz bir ampirik ve teorik yazın ortaya çıkardı. Odaklandıkları temel nokta maddi koşullar, düşünce dünyaları ve sıradan kadınlarla erkeklerin ortaklaşa eylemleriydi. Amaçları “tarihi aşağıdan” yazmaktı –elbette bugün sıklıkla kullanıldığı üzere sırf betimlemeden oluşan pasifleştirici bir anlamda değil, tarihe sıradan insanların yön verdiğini açığa çıkaracak şekilde dinamik bir anlamda.</p>

      <p class="paragraf-4">Embriyo halindeki proletaryanın bastırılmış ve görünmez bir kurban olmayı bırakıp kendi kimliğini, kültürünü ve tarihini yaratan gerçek erkeklerle kadınlardan oluşan bir sınıf haline gelmesini inceleyen Edward Thompson’un <span class="char-style-override-9">İngiliz İşçi Sınıfının Oluşumu,</span> bu türün klasik bir örneğidir. Oldukça benzer şekilde Rodney Hilton Ortaçağ köylülerini, Christopher Hill İngiliz Devrimi’nin “orta hallilerini” ve Albert Soboul ise Fransız Devrimi’nde Parisli <span class="char-style-override-9">sans-culottes</span>’ini analiz etmişti. Bana göre bu, otantik Marksist geleneği temsil eder. Muhtemelen şimdiye kadar yazılmış en önemli Marksist tarih çalışmasına ilham veren ruhtur kesinlikle: Leon Troçki’nin <span class="char-style-override-9">Rus Devriminin Tarihi</span>. 1917 Ekim Ayaklanması’nın lideri ve İç Savaş sırasında Kızıl Ordu’nun kumandanı olan Troçki, teori ile pratiğin birliğinin mükemmel cisimleşmiş haliydi. Başkahramanı olduğu büyük olayları analiz eden bir şaheser yazacak donanımı bu sayede kazanmıştı. Troçki’nin <span class="char-style-override-9">Rus Devrimi</span>, daha fazla Marksist tarih okuması yapmak isteyenlere ilk önereceğim kitaptır.</p>

      <p class="paragraf-4">Şimdi biraz daha ayrıntıya inelim. Sık sık başvurduğum birkaç genel çalışmadan bahsetmeliyim. J.M. Roberts’in <span class="char-style-override-9">Dünya Tarihi</span> (1976), kapsamı itibariyle bir ansiklopediyi andıran, faydalı ve gördüğüm kadarıyla teorik içeriğiyle okura görece fazla yük bindirmeyen etkili bir anlatıdır. Chris Harman’ın <span class="char-style-override-9">Halkların Dünya Tarihi</span> (1999), oldukça farklı ve amaçlarımız açısından çok daha önemli bir çalışmadır. Bilimsel içeriği ve yorumlama gücü çok üst düzeyde olan, olağanüstü bir Marksist tarih yazımı çalışmasıdır. Ama ekonomik, hatta teknolojik determinizme ve teleolojiye (olayların, önceden belirlenmiş bir son noktaya doğru yöneldikleri fikri) eğilim gösteriyor; insan kitabı okurken birbirini takip eden, her biri bir öncekinden daha yüksek ve beşerî ilerlemeyi daha ileri taşıyan kaçınılmaz aşamalardan geçiyormuşuz duygusuna kapılıyor. Bunun hatalı olduğunu düşünüyorum: Bence tarih açık, koşullu ve insan öznesinin şekillendirdiği bir şeydir; her ne kadar Marx’ın bazı yazılarına bakarak daha determinist yaklaşımlar türetmek mümkün olsa da ben Marx’ın yönteminin tam tersini ima ettiğine inanıyorum. Bu konuyu anlamak için John Rees’in <span class="char-style-override-9">Devrimin Cebri</span> özellikle değerli bir çalışmadır. Yine son derece özgün ve içgörü sahibi bir çalışma olan John Keegan’ın <span class="char-style-override-9">Savaş Sanatı Tarihi</span> (1994), sağcı tarihçilerin ara sıra birçok “akademik” Marksistten (bu arada bu terimin kendi içinde çelişkili olduğunu düşünüyorum) çok daha iyi kitaplar yazabileceklerini gösteren önemli bir eserdir.</p>

      <p class="paragraf-4">İnsangillerin evrimi, son 20 yılda birçok olağanüstü çalışmanın konusu oldu; Chris Stringer ve meslektaşlarının çalışmaları (1993, 1996, 2006), günümüz düşüncesinin en iyi modern özetlerini sunuyorlar. Tarih öncesinin daha ileriki dönemleri için Barry Cunliffe’nin editörlüğünde hazırlanan, Avrupa’da bulunan kanıtlara dair iyi bir sentezci makaleler derlemesinin (1994) yanı sıra biri Atlantik sahil şeridi (2001), diğeri Avrupa ile Akdeniz (2008) üzerine Cunliffe’nin yaptığı iki mükemmel çalışma bulunuyor. Ancak, Komünist Parti Tarihçiler Grubu ile yakından bağlantılı parlak bir bilim insanının kaleme aldığı, ilk insangillerden Roma İmparatorluğu’nun çöküşüne kadar insanın tüm toplumsal gelişimini ele alan çığır açıcı bir arkeolojik anlatı olan Vere Gordon Childe’ın <span class="char-style-override-9">Tarihte Neler Oldu</span> (1942) çalışması, hâlâ temel Marksist çerçeveyi oluşturuyor. Childe’ı, ardı arkası kesilmeyen akademik ve polemik eleştirilere rağmen tarih öncesinin anlaşılması açısından çok önemli bir çalışma olan Engels’in <span class="char-style-override-9">Ailenin, Özel Mülkiyetin ve Devletin Kökeni</span> eseri (1884) ile birlikte okumak gerekir.</p>

      <p class="paragraf-4">Childe’ın tarih öncesindeki toplumsal-ekonomik “devrimler” sıralaması inandırıcılığını koruyor ve sınıflı toplumun kökenlerine dair açıklaması tartışmaya yer bırakmıyor. Ancak, önemli bir otorite olsa da Childe’ın Marksizmi, Harman’ın çalışması bağlamında değindiğim bir aşamalar teorisi yaklaşımının yoğun etkisini taşıyor. Aynı şey, temel bir eser olmakla birlikte eleştirel bir gözle okunması gereken Geoffrey de Ste Croix’in <span class="char-style-override-9">Antik Yunan Dünyasında Sınıf Mücadelesi</span> için de geçerlidir. De Ste Croix, Marx ile Engels’den türetilen “köleci üretim tarzı” kavramını kurtarmak için Geç Dönem Romalı serfleri köle olarak yeniden tanımlamak için taraflı bir çaba içine giriyor. Bu kavram tamamen hatalıdır, hem ampirik hem de teorik açıdan; hiçbir analitik değeri de yoktur; yukarıda ekonomik bakımdan determinist ve teleolojik olmakla eleştirdiğim yorumlayıcı aygıtın parçasıdır.</p>

      <p class="paragraf-4">MÖ 500 ile MS 1500 arasındaki 2000 yıllık dönemde gerçekte tek hâkim üretim tarzı vardı: Demir alet teknolojisi kullanan köy temelli tarım. Bu uzun sürede, farklı şekillerde örgütlenen yönetici sınıflar ve devletler, artığa çeşitli biçimlerde el koyuyorlardı. Örnek verecek olursak, Roma İmparatorluğu’nda olduğu gibi parasal haraç alan, merkezîleşmiş bir emperyal devletin bürokratik yönetici sınıfı ile Anglosakson İngiltere’de olduğu gibi geçimini gıda rantından sağlayan bir Germanik savaş ağasının feodal maiyeti arasında hatırı sayılır bir fark vardır. Ama her iki örneğin de ekonomik temelini, toprakta çalışıp elde ettikleri artığın bir kısmını devreden köylüler oluşturur. Köle, serf, kiracı ya da mülk sahibi olmaları pek fark yaratmaz; keza el koymanın haraç, kira, aşar vergisi, faiz, ücretli emek ya da zorla çalıştırma biçimini alması da.</p>

      <p class="paragraf-4">Bunu belirtmişken dikkatimizi, Fernand Braudel ve Fransız <span class="char-style-override-9">Annales</span> okulu (örn. 1993) ile birlikte bazı Marksistlerin tarihin “köpükçükleri” deyip önemsemezden gelmeye eğilimli oldukları “olaylara” çevirmeliyiz. Teknoloji, üretim ve ticaret akımlarıyla karşılaştırıldığında savaşlarla devrimlerin nedense ikinci planda kaldığı anlayışı yanlıştır; tüm bu olgular, tek bir toplumsal düzenin ve tarihsel sürecin parçası olarak anlaşılabilirler. Siyasi “üstyapı”, ekonomik “altyapı”nın bir yansımasından ibaret değildir. Meşhur kültürün en üstte, eğitim sisteminin ortada, sanayi teknolojisinin en altta bulunduğu bir önem piramidi yoktur.</p>

      <p class="paragraf-4">Tarihî analizin anahtarı, toplumsal süreçlerin asli dinamiklerini tespit etmektir. Kapitalizm öncesi toplumlarda bunun “üretim tarzları” ile pek ilgisi yoktu. Pratik bir yaklaşımla teknik ve üretkenlik durağandı; tek sorun, büyüklüğü az çok sabit olan artığın nasıl bölüştürüleceğiydi. Birisinin payını artırmanın en etkin yolu bunu askerî güçle yapmaktı. Dolayısıyla dünya, rekabetçi askerî kaynak birikimiyle uğraşan rakip yönetici sınıflar arasında bölünmüştü. Örneğin Roma İmparatorluğu’nun dinamiği, “antik askerî emperyalizm” ya da daha kabaca bir ifadeyle “şiddete dayalı hırsızlık” olarak tanımlanabilir. İmparatorluk içinde ikili bir ekonomi işliyordu: Köylülerin geçimlik üretimi, binlerce yıl değilse bile yüzlerce yıldır olduğu gibi devam ediyordu; ama askerî tedarik ve seçkinlerin tüketim sistemi, yönetici sınıfın artığa fazlasıyla (ve hep daha fazla) el koymasıyla bu üretimin üzerine bindiriliyordu.</p>

      <p class="paragraf-4">Toprak sahipleri ile tarım üreticileri arasındaki toplumsal ilişki biçimi, zamana ve mekâna göre farklılık gösteriyordu ama sistemin özü değişmeden kalıyordu. Roma İmparatorluğu ile ilgili kitabım (2008), tarihî anlatıyı, “köleci üretim tarzı” yerine “antik askerî emperyalizm” teorisi temelinde düzenlemeye yönelik bir girişimdir. Hem köleci üretim tarzı teorisinin gereksizliğini hem de diğer yaklaşımın açıklama gücünü gösterdiğini düşünüyorum. Yine, bu yaklaşımın, diğer kapitalizm öncesi toplumlara da aynı ölçüde uygulanabileceğini de düşünüyorum.</p>

      <p class="paragraf-4">Feodalizm, Marksist tarih yazımında halen süren yoğun tartışmalara neden olmuştur. Şahsen bu tartışmaların çoğundan uzak durmaya eğilimindeyim çünkü açıklamış olduğum sebeplerle feodalizmin yeni ve daha ileri bir üretim tarzı olduğu anlayışını reddediyorum. Bu nedenle, sömüren ile sömürülenin toplumsal ilişkilerine değil de yönetici sınıfın kendini örgütleme şekline dayanan feodalizm tanımlarını, yani sistemin toplumsal-iktisadi temelini büyük ölçüde göz ardı eden tanımları kabul ediyorum. Bu nedenledir ki Bloch’a (1965) hâlâ büyük önem veriyorum. Öte yandan, Chris Wickham’ın (2005) antik çağlardan feodalizme geçişte vergi temelli ve toprak temelli seçkinler arasında yaptığı önemli ayrımı analizime katarken zorluk çekmiyorum.</p>

      <p class="paragraf-4">Hikâyenin ikinci kısmı (feodal toplumun rahminde kapitalizmin ortaya çıkışı) için özellikle Maurice Dobb (1946), Rodney Hilton (1973, 1978, 1990), Robert Brenner (örn. Aston ve Philpin içinde, 1985) ve Chris Dyer’a (2003, 2005) borçluyum. Ekonomik dönüşüm süreçlerinde mübadeleye, ticarete ve tüccar kârına asli rol biçen Pirenne, Sweezy, Wallerstein, Hodges ile diğerlerinin temel argümanını reddediyorum. Üretim belirleyicidir. Bu nedenle, feodalizmden kapitalizme geçişin analizi, çiftliklere, atölyelere ve onların işleyişini çerçeveleyen toplumsal ilişkilere odaklanmalıdır.</p>

      <p class="paragraf-4">Friedrich Engels’in Alman Köylü Savaşı üzerine yaptığı erken dönem çalışması (1850), Reform Hareketi’nin devrimci özünü iyi ortaya koyar. Hollanda Devrimi üzerine İngilizce yazılmış en iyi kitap Geoffrey Parker’a (1985) aittir. İngiliz Devrimi hakkında devasa bir yazın bulunuyor ama yakın tarihli çalışmaların çoğu pek değer taşımayan revizyonist şeyler olduğundan, okuyucular güvenilir Marksist bilim insanı Christopher Hill (1961, 1972, 1975, 1986) ile öğrencisi Brian Manning’e (1978, 1992, 1999, 2003) bakmalılar; Manning’in <span class="char-style-override-9">İngiliz Devrimi ve İngiliz Halkı</span>, Marksist araştırmaların başyapıtıdır bence.</p>

      <p class="paragraf-4">Burjuva devrimleriyle ilgili olarak, sürecin ileri taşınmasında halk eylemliliğinin etkisini vurgulama eğiliminde olduğumu belirtmeliyim. Burada ayrım, burjuvazinin emellerinin (ya da en azından onun en ileri kesimlerinin) radikalliği ile onun kriz anındaki davranışı arasındadır –davranışı, mülk sahibi sınıf olarak içgüdüsel “karmaşa” ve “anarşi” korkusu yüzünden sıkıntılı ve çekingendir. Cromwell, Washington, Robespierre ve Lincoln gerçek devrimcilerdi. Ama onların dünyayı değiştirme kararlılıkları, işe koyulduklarında takındıkları temkinli tutumlarına uymaz. Bu örneklerin hepsinde, karşı-devrimi yenmek için radikal burjuvaziyi ileri itecek kadar kitlesel kuvvetler gerekli olmuştu.</p>

      <p class="paragraf-4">Manning’in görkemli katkısı, 1640’ların olaylarında sıradan insanların asli rolünü gün ışığına çıkarmış olmasıdır. Edward Countryman’in <span class="char-style-override-9">Amerikan Devrimi</span> (1987), Albert <a id="Anchor-9"></a><a id="Anchor-10"></a>Soboul’un <span class="char-style-override-9">Baldırı Çıplaklar</span>’ı (1980) ve George Rudé’un <span class="char-style-override-9">Fransız Devriminde Kalabalıklar</span>’ı (1967) için de aynı şeyi söyleyebiliriz. Devrimci süreci çok daha mekanik ve lafzi anlamda “burjuvazinin önderlik ettiği” bir süreç olarak sunan Mathiez (1964) ile Lefebvre’in (1962) aksine devrimci halk hareketini açığa çıkarma, tasvir etme ve öne çıkarma kararlılığı sergilemeleri, döneme dair iyi Marksist çalışmaların ortak noktasıdır. C.L.R. James’in Haiti köle isyanını anlattığı <span class="char-style-override-9">Siyah Jakobenler</span> (1980) ile T.A. Jackson’un İrlandalıların Britanya yönetimine karşı 800 yılı aşkın süredir verdikleri mücadeleyi özlü şekilde anlattığı <span class="char-style-override-9">İrlanda’nın Kendisi</span>’ni (1991) de burada anmamız gerekiyor.</p>

      <p class="paragraf-4">Sanayi kapitalizminin gelişimini anlamak için başlangıç noktası bizzat Marx olmalıdır –etkili bir özet için, epey tarihî analiz içeren <span class="char-style-override-9">Kapital</span>’in birinci cildi ile <span class="char-style-override-9">Komünist Manifesto</span> (1848) özellikle faydalıdır. “Uzun on dokuzuncu yüzyıl” (1789-1914), Eric Hobsbawm’ın üçlemesinde (1962, 1985, 1994a) ustalıkla sentezleniyor. Yirminci yüzyılı ele aldığı devam çalışması (1994b), kaynak olarak faydalı ama teorik bakımdan yetersizdir; öyle gözüküyor ki Hobsbawm, Marksist yöntemi kendi yaşadığı dönemin olaylarına uygulayamıyor. Erken dönem işçi sınıfının niteliği ve emek hareketinin kökenleri iki Marksist klasikte ele alınıyor: Engels’in <span class="char-style-override-9">İngiltere’de Emekçi Sınıfının Durumu</span> (1845) ve Thompson’un <span class="char-style-override-9">İngiliz İşçi Sınıfının Oluşumu</span> (1980).</p>

      <p class="paragraf-4">Marx ile Engels’in yazıları, 19. yüzyıl ortasındaki önemli siyasi olayların analizi açısından da değerlidir –<span class="char-style-override-9">Fransa’da Sınıf Mücadeleleri 1848-1850</span> (1895), <span class="char-style-override-9">Louis Bonaparte’ın 18 Brumaire’i</span> (1869) ve <span class="char-style-override-9">Fransa’da İç Savaş</span> (1871) özellikle önemlidir. İşin içindeki toplumsal kuvvetleri iyi kavrayarak kaleme alınmış bir diplomasi tarihi için A.J.P. Taylor’un çalışmalarını (1955, 1961, 1964a, 1971) son derece faydalı buluyorum. James McPherson’un Amerikan İç Savaşı tarihi (1990) ufuk açıcıdır. Donny Gluckstein, Paris Komünü’nü iyi anlatır (2006).</p>

      <p class="paragraf-4">20. yüzyılın başında bir yığın klasik Marksist çalışma yayınlandı –dikkati çekenler emperyalizm üzerine Hilferding (1910), Lenin (1917a) ve Buharin (1917); reformculuk ve sınıf mücadelesi üzerine Luxemburg (1900, 1906); devletin mizacı üzerine yine Lenin (1917b) ve “sürekli devrim” üzerine Troçki (1906). 1905 ve 1917 Rus devrimleri için yine Troçki (1922 ve 1932) temel kılavuzdur. 1917-23 yıllarını sağlam bir bilimsel yaklaşımla inceleyen Carr (1966), Chamberlin’in (1965) bazı açılardan Troçki’nin eserleriyle karşılaştırılabilecek 1917 anlatısı ve radikal bir gazetecinin canlı tanıklığı olan Reed (1977), Rus Devrimi hakkında müstesna değere sahipler.</p>

      <p class="paragraf-4">1908 Jön Türk Devrimi’ni Uzun (2004), 1918-23 Alman Devrimi’ni Broué (2006) ile Harman (1982), Çin Devrimi’ni Isaacs (1961) ele alıyorlar. Troçki’nin (1973-74), Komünist Enternasyonal’in ilk beş yılıyla ilgili iki ciltlik yazıları da bu dönem açısından büyük önem taşır. Rus Devrimi’nin yozlaşması en iyi Troçki’ye (1936) bakılarak kavranabilir –ilaveten Cliff’in kilometre taşı niteliğindeki dört ciltlik Lenin (1975-79) ve Troçki (1989-93) biyografilerine bakılabilir.</p>

      <p class="paragraf-4">Cliff’ten daha ayrıntılı bahsetmemiz gerekiyor. 20. yüzyılın ikinci yarısının en büyük devrimci düşünürü olduğunu düşünüyorum; geliştirilmesine yardımcı olduğu devlet kapitalizmi (1955/1974), sürekli silahlanma ekonomisi (bkz. Kidron 1970 ve Harman 1984) ve aksayan sürekli devrim (1963) teorileri, II. Dünya Savaşı sonrası dönemi gerçekten anlayabilmek için temeldir.</p>

      <p class="paragraf-4">Cliff, hem Stalinizme hem de Ortodoks Troçkizme karşı çıkarak, aşağıdan yükselen işçi sınıfı mücadelesini esas alan özgün Marksist geleneği sürdürdü. Bunu yaparken Troçki’nin 1920’li ve 1930’lu yıllarda yazdığı, Çin (1976), Almanya (1971), Fransa (1979) ve İspanya’da (1973) yaşananları kapsayan değerli eserlerini temel alıyordu. İspanyol Devrimi hakkındaki geniş yazın oldukça zengindir. Broué ile Témime (1972) mükemmel bir Marksist analiz sunarken, Orwell’in <span class="char-style-override-9">Katalonya’ya Selam</span>’ı (1938), devrimin görgü tanığından klasik bir anlatıdır.</p>

      <p class="paragraf-4">Savaş sonrası dönemin dünyasını ele alan bir dizi sağlam Marksist analize sahibiz: Reformculuk, Stalinizm ve Soğuk Savaş üzerine Birchall (1974 ve 1986) ve Harman (1988a); Çin üzerine Cliff (bkz. Gluckstein, 1957), Harris (1978) ve Hore (1991); Ortadoğu üzerine Marshall (1989); Che Guevara ve Küba üzerine Gonzalez (2004). 1968-75 dönemi için Vietnam konusunda Jonathan Neale (2001), hem siyasi karmaşa (1988b) hem de ekonomik kriz (1984) konusunda Chris Harman mükemmeldir. Barker (1987), İran Devrimi ile Polonya Dayanışma hareketinin yanı sıra Fransa, Şili ve Portekiz üzerine değerli makaleler içeriyor. İran üzerine Marshall’ın (1988) ve Dayanışma üzerine Barker ile Weber’in (1982) çalışmaları da var. Rees (2006), 1989’da Doğu Avrupa’da yaşanan Stalinizm karşıtı devrimler dahil olmak üzere hem yeni emperyalizmi hem de son devrimleri ele alan temel bir eserdir. Neoliberal kapitalizmin mevcut krizi birçok yoruma ve tartışmaya konu olmuştur. Harris (1983), yeni kapitalizm biçiminin açık bir analizini sunuyor. Bellamy Foster ile Magdoff (2009), Elliott ile Atkinson (2007), Harvey (2003 ve 2005), Mason (2005); bunların hepsi de “sürekli borç ekonomisi” ve 2008 Çöküşü hakkında ayrıntılı analizler yapıyorlar.</p>

      <p class="paragraf-4">Birçok çalışmaya artık internet üzerinden ulaşılabiliyor ve okurlar, araştırmalarına yardımcı olarak Kaynakça kısmını kullanabilirler.</p>
    </div>
  </div>
</body>
</html>
