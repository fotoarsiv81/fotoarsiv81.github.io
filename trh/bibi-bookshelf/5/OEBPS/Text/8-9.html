<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1-1">5</p>

      <p class="resimciz-1"><img alt="4.png" class="image" height="9" src="../Images/4_fmt5.jpeg" width="181" /></p>

      <p class="anabaslik-2" id="toc_marker-7">ORTAÇAĞ DÜNYASI</p>

      <p class="tarih">ykl. MS 650–1500</p>

      <p class="resim-4"><img alt="3.png" class="image" height="21" src="../Images/3_fmt6.jpeg" width="57" /></p>

      <p class="paragraf-4">Modern kapitalizm Avrupa’da doğdu. İlk defa 15. yüzyılda ortaya çıktı ama kökenleri çok daha eskiye uzanır. Kapitalizmin neden Avrupa’da ortaya çıktığını anlamak için kitabın bir bölümünü bu konuya ayırmak gerekecektir. Ama buna değinmeden önce başka bir soruyu yanıtlamalıyız: Tarihin o döneminde neden kapitalizm dünyanın başka yerlerinde <span class="char-style-override-9">gelişmedi</span>?</p>

      <p class="paragraf-4">Bu bölümde, yaklaşık olarak MS 500-1500 arasındaki bin yıllık dönemde Ortadoğu, Çin, Sahraaltı Afrikası, Kuzey-Güney Amerika’da neler yaşandığını gözden geçireceğiz. Büyük kültürel başarılarına karşın bu bölgelerdeki uygarlıklar, iktisadi ve toplumsal gelişmeleri önündeki aşılmaz engellere toslamıştır.</p>

      <p class="paragraf-4">Antik çağların Tunç ve Demir Devri imparatorlukları gibi Avrupa haricindeki Ortaçağ imparatorlukları da, artığın denetimini tekeline alıp üretken olmayan yerlere sarf eden güçlü yönetici sınıfların kontrolünde idi. Teknoloji üretimin değil savaşın emrine verilmiş, insan yaratıcılığı bastırılmadıysa bile körleştirilmişti. Bundan ötürüdür ki yaklaşık olarak MS 1500’den itibaren yayılan tüccar kapitalizminin dinamik kuvvetleriyle karşılaştıkları zaman Asya, Afrika, Kuzey-Güney Amerika toplumları, Avrupalıların “silahlarına, mikroplarına ve çeliğine” yenik düşeceklerdi.</p>

      <p class="ara1" xml:lang="en-GB"><span>Abbasi Devrimi</span></p>

      <p class="paragraf-4">Arap fetihleri, Atlantik’ten Afganistan’a kadar uzanan topraklarının kontrolünü Arap yöneticilerle onların savaşçı maiyetlerinin kontrolüne vermişti. Bizans Suriyesi’nin, Sasani Irak’ının ve Vizigot İspanyası’nın zenginliğini ele geçirdiler. Böylesine bir güç ve zenginlik birikimi, çöl kabilelerine ve kervan ticaretine dayanan toplumsal düzeni artık sürdürülemez hale getirdi.</p>

      <p class="paragraf-4">İslam İmparatorluğu, Muhammed’in ölümünden sonra ilk halife olan Ebubekir’in önderliğinde bütünlüğünü korudu ama ikinci halife Ömer MS 644’te, üçüncü halife Osman MS 656’da ve dördüncü halife Ali MS 661’de öldürüldüler.</p>

      <p class="paragraf-4">MS 658-661 krizi, önemli bir dönüm noktasına işaret ediyordu. Ali, iç savaşın ardından halifeliği kaybetti ve katledildi; üstelik 19 yıl sonra oğlu Hüseyin de aynı kaderi paylaştı. Hanedanlık mücadelesinin galibi, Ali’nin katledildiği yıl Şam merkezli Emevi Hanedanı’nı kuran Muaviye oldu.</p>

      <p class="paragraf-4"><span>Karanlıkta bırakılan bu olaylar önemlidir. Ali, Peygamber’in damadıydı. Muaviye, bir zamanlar Muhammed’in çok yakın dostu olan, katledilen halife Osman’ın kuzeniydi. İslamcı siyasi-dinî seçkinler kesimi kendi içinde bölündü. Bu yara bir daha iyileşmedi. Osman ile Muaviye’nin bugünkü Sünni Müslümanlarla, Ali ile Hüseyin’in de günümüz Şiileriyle doğrudan bağı vardır. Emeviler, imparatorluğun meyvelerinden faydalanmak istiyorlardı. Ali ile Hüseyin’in yolundan gidenlerse, ilk dönem İslamının saflığını korumak istediler. Kısmen sınıfsal bir ayrışma olan Sünni/Şii bölünmesi günümüzde bile bu özelliğinden izler taşır.</span></p>

      <p class="paragraf-4">Emeviler bir yüzyıl boyunca iktidarda kaldılar, imparatorluğu bir arada tuttular, eski uygarlıkların zenginlik ve becerilerini kullandılar. Arap dünyası zengin sulamalı tarımın, gelişmiş şehir zanaatlarının, dinamik bir bankacılık sisteminin yanı sıra güçlü bir ilim, edebiyat ve sanat geleneğinin keyfini yaşadı. Batı dünyasıysa “Karanlık Çağlar”ı yaşıyordu.</p>

      <p class="paragraf-4">Emevi İmparatorluğunu güçsüz düşüren iki çelişki nihayetinde sonunu da getirdi. İlk olarak, Arap dünyası coğrafyası çok sayıda doğal ekonomik birimi içinde barındırıyordu ve bunların her birinde, kendine özgü çıkarlara sahip ayrı ayrı yönetici sınıflar gelişiyordu. Merkezden uzaklık, Emevi yönetiminin etkinliğini sınırlıyordu. Şam’daki orduların Bağdat’ı, Kahire’yi, Tunus’u ve Fas’ı kontrol etmesi nasıl beklenebilirdi ki?</p>

      <p class="paragraf-4">İkinci olarak Emeviler, ilk İslami fetihleri gerçekleştirip ardından Suriye’nin eski şehirlerine yerleşmiş savaşçı Arap soylularını temsil ediyordu. Saraylar yaptırıp mimariye ve lüks mallara para saçan bu seçkinler, askerî birliklerin daimî olarak bulunduğu şehirlerde ikamet eden, vergiden muaf tutulan ve geçimleri ganimetle haraçlardan karşılanan aylıklara bağlı Arap askerlerinin desteğini alıyorlardı. Küçük ve asalak nitelikteki Emevi yönetici sınıfı, askerlikle bağlantılı avantacılardan oluşan dar tabana dayanıyordu.</p>

      <p class="paragraf-4">Yine de ekonomi hızla büyüyordu. Eski imparatorluklar arasındaki savaşlar tarlaları mahvetmiş, ticareti aksatmış ve hem vergi gelirlerini hem de insan gücünü kurutmuştu. <span class="char-style-override-9">Pax Islamica</span> [<span class="char-style-override-9">İslam Barışı</span>], tarımla ticaretin yeniden serpilmesi, çürüyerek içi boşalan eski şehirlerin birer ticari güç merkezine dönüşmesi, tüccar ve zanaatkâr sınıfların sayıca, maddi olarak ve girişkenlik açısından güçlenmesi anlamına geliyordu. Yeni bir devrimin toplumsal kökleri işte burada yatıyordu.</p>

      <p class="paragraf-4">Birçok kişinin din değiştirerek İslam’ı seçmesi Emevi Devleti’nde mali soruna yol açtı, çünkü Müslümanlar vergiden muaf tutuluyordu. Devletin çözümü, yeni bir ikinci sınıf Müslümanlar kategorisi yaratmak oldu: Din değiştiren ve <span class="char-style-override-9">mevâlî</span> denilen bu insanlar, Araplara tanınan ayrıcalıklardan faydalanamıyordu. Arap-İslam toplumunda bireysel yükselmenin önüne engel konmuş oluyordu.</p>

      <p class="paragraf-4">MS 8. yüzyılın ortalarına geldiğimizde Araplar, sayıları giderek artan şehir merkezli Müslüman tüccar ve zanaatkâr kitlesinin ödediği haraçlarla yaşamını sürdüren, küçük bir asker kökenli soylular kesimiydi. Bu kitle, Şiilerin yanı sıra daha radikal Hariciler ve çeşitli kurtarıcı <span class="char-style-override-9">mehdiler</span> (kendisine rehberlik edilenler) gibi muhalif İslamcı grupları dinlemeye hazır bir kesim oluşturdu. Muhalif hareketlerden hiçbiri, Emevi Devleti’nin iktidarını sarsacak kadar güçlü değildi. Arap yönetici sınıfının kendi içindeki fırsatçı ayrışma burada belirleyici oldu.</p>

      <p class="paragraf-4">Muhammed’in soyundan gelen Ebu’l-Abbas [Seffah], Irak’ta gizli bir taraftarlar ağı kurdu, çeşitli muhalif grupların liderliğini üstlendikten sonra iktidardaki hanedanı devirmek için bir ayaklanma başlattı. Emeviler yenildi ve Bağdat’ı başkent olarak seçen yeni Abbasi Hanedanı MS 750’de kuruldu. İktidar daha geniş tabanlı ve daha kapsayıcı olan, devlet görevlileri, tüccarlar ve İslam aydınlarıyla ulemasından oluşan şehirli bir seçkinler kesimine geçmiş oldu. Arap etnik kökenden gelme ve savaşçı statüsü önemini büyük ölçüde yitirdi. Tarım, ticaret ve şehirler gelişmeye devam etti.</p>

      <p class="paragraf-4">Yine de erken dönem İslam imparatorluğunun iki çelişkisi çok geçmeden kendini daha yoğun bir şekilde yeniden gösterdi. Şehirler İslami hayatın merkeziydi ama bunlar büyük ölçüde kendi kendine yeterli ve bağımsızdı; şehirli seçkinler, tarımla, ticaretle, zanaat üretimiyle, dinî usullerle ve düzenin muhafazasıyla meşgul oluyordu. İlgileri dar bir alanla sınırlıydı.</p>

      <p class="paragraf-4"><span>Öte yandan Abbasi halifeleri, gerek imparatorluklarının sınır hatlarındaki ayrılıkçı hareketlerin, gerek seçkinler arasındaki hoşnutsuz hiziplerin darbe girişimlerinin, gerekse dinî mezheplerin ya da sömürülen kırsal nüfusun önayak olduğu aşağıdan yükselen isyanların tehdidi altındaydılar. Varlığını bu nedenle toplumun dışında ve üzerinde sürdürmek zorunda kalan erken dönem İslam devleti, iktidardaki hanedanı idame ettirmek için gereken askerî kaynakları biriktiren bir mekanizmadan ibaret hale gelmişti. Ortadoğu toplumunu oluşturan kitleyi, kendilerini yöneten erken dönem İslam devletinden derin bir uçurum ayırıyordu.</span></p>

      <p class="paragraf-4">Emeviler, saraylar inşa edip lükse boğulmuş bir yaşam sürerek zaten kendilerini sivil halktan soyutlamışlardı. Abbasiler, bunu daha da ileri taşıdılar. Bağdat’ın şehirli seçkinlerine tabi olmaktan kurtulmak üzere Samarra’da, Dicle nehrinin kıyısında muhteşem bir yeni saray-şehir inşa ettiler. MS 836-842 arasında inşa edilen ilk saray, Ortaçağ Avrupası saraylarından çok daha büyüktü. Buna rağmen, 40 yıllık zaman diliminde aynı ölçekte iki saray daha inşa ettiler.</p>

      <p class="paragraf-4">Orduyu eski Arap kabileleri yerine Samarra’da konaklayan ve esasen Orta Asyalı Türklerden oluşan paralı askerlerin oluşturması, Abbasi devletinin toplumla bağlarını iyice zayıflattı. Sarayın ve ordunun masrafları, başta gayrimüslimler olmak üzere halktan alınan vergilerle karşılanıyordu. Bu arada İslam toplumunun kabileleri ve şehirleri, güçlü yerel kimlikler ve ideolojiler geliştirdi. Her ne kadar İslam, Arapların yönettiği dünyada tek ve her şeyi kuşatan bir mensubiyet anlayışı yarattıysa da, devletle toplumu birbirine bağlayan güçlü bağlardan söz edilemezdi. Bu durum, Abbasi devletinin istikrarsızlığını açıklar.</p>

      <p class="paragraf-4"><span>9. ve 10. yüzyıllarda İslam İmparatorluğu’nun birliği parçalandı: Çok geçmeden Kahire’de Fâtımî Hanedanı, İspanya Córdoba’da [</span><span class="char-style-override-9">Kurtuba</span><span>] Emevi Hanedanı ve başka yerlerde de bağımsız ya da yarı bağımsız çok sayıda küçük yönetici, rakip olarak Abbasi halifesinin karşısına çıktı. Gerek bu yönetim birimleri arasında, gerekse bu birimlerin kendi içinde yaşanan çatışmalar, devlet iktidarının maliyetini artırdı, devlet hazinelerini kuruttu ve erken dönem İslam yöneticilerini daha da güçsüz düşürdü. 11. yüzyılda Abbasi halifeliği fiilen çöktü. Halifenin, Orta Asya’dan gelen taze güçlerle iyice kuvvetlenen ve din değiştirip İslam’a geçerek meşruiyet kazanan Selçuklu Türklerinden oluşan paralı askerleri, iktidarı ele geçirdi.</span></p>

      <p class="paragraf-4">Devletin kendi paralı askerleri tarafından ele geçirilebilmesi, onun toplumsal kökenlerinin ne kadar zayıf olduğunu gösterir. Sarayların, askerlerin ve hanedanlık savaşlarının giderlerini karşılamak için ödedikleri vergiler yüzünden giderek yoksullaşan geniş halk kesimleri, iktidardaki rejimlerin hiçbirine sıcak bakmıyordu. Üstelik bölgenin bir azınlıklar mozaiği yapısını sürdürmesi, siyasi gerilimleri kolaylıkla etnik ve dinî farklara dayanan direnişlere dönüştürebiliyordu.</p>

      <p class="paragraf-4">11. yüzyılın sonuna gelindiğinde Ortadoğu, zayıf ve halk desteğinden yoksun rejimler arasında bölünmüş bir bölge olmuştu. Kasım 1095’te Fransa Clermont’ta yaptığı konuşmada Papa II. Urbanus, Batılı feodal seçkinlere, “Doğu’daki din kardeşlerinizin yardımına koşunuz” çağrısı yaptığında, bu bölünmüşlük yüzünden Ortadoğu feci bir bedel ödeyecekti. Haçlı Seferleri başlamak üzereydi.</p>

      <p class="ara1" xml:lang="en-GB"><span>Hindular, Budistler ve Gupta İmparatorluğu</span></p>

      <p class="paragraf-4">MÖ 3. yüzyılın sonlarında Hindistan’ın Maurya İmparatorluğu’nun çöküşü ile MS 4. yüzyılın başlarında Gupta İmparatorluğu’nun yükselişini yarım binyılı aşkın bir süre ayırır. Bu arada geçen zamanda yaşanan iktisadi ve toplumsal değişim, emperyalizmin temellerini değiştirdi.</p>

      <p class="paragraf-4"><span>Tarım gelişti: Ürün çeşidi artmış, sulama sistemli kullanılmaya başlanmış, oldukça örgütlü ve düzenli köylü toplulukları ortaya çıkmıştı. Köy en önemli idari birimdi. Köylülerin evleri, arazileri, sulama sistemleri (esasen su depolama hazneleri ya da su kuyuları), büyükbaş hayvanlar için çitlerle çevrilmiş alanlar, çorak topraklar, köyün ortak meraları, köy civarındaki ormanlar, köyün topraklarından geçen akarsular, köy tapınağı ve tapınağın arazileri, ölü yakma yeri ve elbette hem “yaş” (sulanan) hem “kuru” ekili tarlalar, bu idari birimin parçasıydı. Yerel meselelerle, köy konseyi, köy mahkemesi ve kimi zaman da köy meclisleri ilgileniyordu.</span></p>

      <p class="paragraf-4">Ticaret de serpilmişti. Hindistanlı tüccarlar, bir tarafta Arabistan, Batı Asya ve Akdeniz ile, diğer tarafta Çin ve Güneydoğu Asya ile bağlar kurarak küresel pazarla bütünleşmişlerdi. Dokuma ürünleri, madenler, kıymetli taşlar, baharatlar, tuz ve egzotik ürünler, alınıp satılan metalar arasındaydı. Çömlekçiler, dokumacılar, dökümcüler, mimarlar, mühendisler, duvarcılar ve mısırdan fildişine kadar ticareti yapılabilecek her türlü metanın alım-satımıyla uğraşanlar vardı. Büyük miktarlarda sikke darp ediliyordu. Bankacılık ve para ödünç verme, sıradan bir uygulama haline gelmişti. Limanlar ve şehirler durmaksızın gelişiyordu. Aynen köy toplulukları gibi tüccarlarla zanaatkârlar da oldukça örgütlüydüler. Loncalar, birlikler ve kooperatifler hem çalışma kurallarını, hem de üretilen malların kalite ve fiyatlarını belirliyor, üyelerine refah ve güvence sağlıyordu.</p>

      <p class="paragraf-4">Ticaretin büyümesi hem Budizm’in yayılmasını kolaylaştırdı, hem de bu inancın havarilerini dinleyecek geniş bir kitle yarattı. Seçkinlerin (hanedanlarla bağı olan yöneticiler, toprak sahipleri, rahipler ve askerler) dini olan Hinduizm, kastı ve devleti temel alan, özünde durağan ve geleneksel bir düzeni savunuyordu. Rakip idari yapılara bölünmüş, sınıfsal çatışmalarla dolu ve militarist bir toplumun diniydi. Bunun aksine ticaret, toplumsal sınırları delip geçiyor, toplumsal ayrımları eritiyor ve yeni toplumsal gerçekler yaratıyordu. Ticaretin buyrukları, kastın ve devletin buyruklarıyla çelişiyordu. Ticaretin ruhu, ideolojik ifadesini Budizm’de buldu.</p>

      <p class="paragraf-4"><span>Buda (“Aydınlanmış Olan”), kastını terk edip derin bir dinî deneyimden geçmiş ve hayatının geri kalanını yeni felsefesini yaymaya vakfetmiş, asıl ismi Siddhartha Gautama (yaklaşık MÖ 563-483) olan Hindu asıllı bir savaşçı prensti. İnsan için gerçek mutluluğun ve tatminin, doğal ve toplumsal düzenleri kabullenip, her şeyin sürekli değişim halinde olduğunu kavrayıp, gündelik hayatın hengâmesinin ötesinde ruhani iç huzura kavuşmak olduğu düşüncesi, öğretisinin özünü meydana getiriyordu.</span></p>

      <p class="paragraf-4">Budizm’in radikalliği onun evrenselliğinde, mülkiyet, rütbe ve statü gibi statüko özelliklerini görece önemsiz görmesinde yatar. Bir amacı olan, ahlaklı ve herkese aynı ölçüde açık bir hayat tarzını tembih eder. Tüm büyük dinler gibi Budizm’in de özgün mesajı, zorlu toplumsal gerçeklerle temasa geçtiğinde yozlaşmıştır. Yine de yalnızca tüccarlar, zanaatkârlar ve şehir halkı için değil, antik ve Ortaçağ Hindistanı’nda Hindu seçkinlerinin sınıfsal kurbanları arasında da cazibesini koruyacaktır.</p>

      <p class="paragraf-4">Köyler, şehir loncaları, Hindu ve Budist tapınakları, Hindistan sivil toplumuna, Mauryalar yönetiminde sahip olmadığı bir biçim ve içerik kazandırdı. Kimi zaman Klasik Dönem (yaklaşık MS 300-700) denilen bu yeni toplumsal-iktisadi düzen, bunun üzerine kurulan Gupta İmparatorluğu’nu hem şekillendirdi hem de sınırlandırdı. İmparatorluk, birbiri ardına iktidara gelen üç savaşçı kral tarafından kuruldu: I. Çandra Gupta (yaklaşık MS 320-335), Samudra Gupta (yaklaşık MS 335-375) ve II. Çandra Gupta (yaklaşık MS 375-415). Maurya İmparatorluğu gibi zengin Ganj Vadisi’nde doğan Gupta İmparatorluğu, başkenti Patna’dan önce kuzey Hindistan’ın ovaları boyunca, ardından orta Hindistan’ın Dekkan bölgesine ve sonunda da güney Hindistan’a yayıldı.</p>

      <p class="paragraf-4">Gupta İmparatorluğu asalak bir idari yapıydı. Devlet altyapısı, toprak sahipliği ile haraç ödemenin bir karışımıydı. Birçok devlet görevlisine toprakla ödeme yapılıyordu: Kendilerine tahsis edilen ve sıklıkla vergiden muaf olan mülklerin karşılığında idari ya da askerî hizmetler sunuyorlardı. Öte yandan köylüler, elde ettikleri mahsulün 1/10 ile 1/6’sı arasında değişen bir arazi vergisi ödüyorlardı. Gupta devletinin militarizmini ayakta tutan bu artıktı. Elbette köylülerin gözünden bakıldığında fuzuli bir harcamaydı.</p>

      <p class="paragraf-4">Öte yandan, sivil toplumun kuvveti, devletin artık biriktirmesini sınırlıyordu. Yerel prensler ve kabile reisleri, Gupta idaresinde dikkate değer özerkliğe sahiptiler. Devlet görevlileri, feodal arazi sahipleri olarak işlev görüyorlardı. Köylülerin köy heyetleri ve meclisleri, tüccarlarla zanaatkârların şehir loncaları ve tapınakları vardı. Gupta merkeziyetçiliği dolayısıyla tamamlanmamıştı. İmparatorluğun idari altyapısı sığdı ve devlet birikiminin ana damarları tıkalıydı. Sonuç olarak, basınç altında kaldığında Gupta militarizminin kabuğu kolayca parçalandı.</p>

      <p class="paragraf-4"><span>Gupta Hanedanı, egemenliği altındaki geniş toprakları yalnızca bir yüzyıl koruyabildi. Ardından, MS 6. yüzyılda imparatorluk görece kısa denilebilecek bir sürede dağıldı. Hindistan’ı bir imparatorluk hanedanı altında birleştirmeye yönelik ikinci girişim, ilki gibi kırılgan ve kısa ömürlü oldu. Orta Asya’dan çıkıp geleneksel akın yollarını izleyerek Hindukuş Dağları’nı aşıp İndus Vadisi’ne, kuzeybatı Hindistan’a giren bozkır göçebeleri (Hunlar), çöküşün katalizörü oldu. Ama Gupta İmparatorluğu’nun çok kolay parçalanması, onun ne kadar zayıf olduğunu açıkça gösterir.</span></p>

      <p class="paragraf-4">Hindistan bir kez daha çok sayıda idari yapıya bölündü. Binyıllık bir süre boyunca, sürekli birbirleriyle didişen, sıklıkla da savaşa tutuşan değişken bir rakip güçler mozaiği olarak kaldı. Bu dönem boyunca, rakip hanedan devletleri ile köy, üretim ve ticaret dünyası arasında bağlantılar zayıftı. Toplumun üzerinde yer alan, bir asalak gibi ona yapışan ve ürettiği artıktan beslenen ama aslında ondan kopuk bir devletti bu. Askerî rekabet, devletleri birikim yapmaya ve baskıcı olmaya zorluyordu. Ama hiçbiri düşmanlarını yenip yeni bir imparatorluk kuracak kadar askerî güç toplayamıyordu.</p>

      <p class="paragraf-4">Toprak sahiplerinin, tüccarların ve köylülerin direnci de çok büyüktü. Öte yandan sivil toplum, askerî altyapının yükü altında eziliyordu. Bunun sonucunda ticaret geriledi ve ilerlemenin hızı yavaşladı. Toplumun “feodalleşmesi” söz konusuydu. Kast sistemi katılaştı. Seçkinlerin kültürü, mistik [<span class="char-style-override-9">gizemsel</span>] ve skolastik bir hal almıştı. Köyler, içe kapanmış ve tutuculaşmıştı. Hindistan’ın büyük dinlerinin paylaştığı döngüsel zaman teorileri, tarihî bir gerçeği ifade ediyordu. Devletle toplumun ayrılığı ve her birinin çelişkili talepleri, Hint Yarımadası’nı ekonomik açmazın tuzağına düşürmüştü.</p>

      <p class="ara1" xml:lang="en-GB"><span>Çin Tarihinin Döner Kapısı</span></p>

      <p class="paragraf-4">Çin tarihinde bir ilk olan Ch’in İmparatorluğu’nun kurulması devrimci bir eylemdi. Tunç Devri’nin Şang Hanedanı (MÖ 1523-1027), yalnızca kuzeybatı Çin’in Sarı Nehir bölgesinde hüküm sürdü. Demir Devri’nin Çu seçkinleri (MÖ 1027-221), fiilî olarak merkezî bir imparatorluğa asla sahip olmadı. Savaşan Devletler döneminde (MÖ 403-221), dokuz-on farklı devletin iktidar mücadelesine tutuşmasıyla birlikten tamamen uzaklaşıldı.</p>

      <p class="paragraf-4">Dolayısıyla, ilk defa Çinlileri gerçek bir milli birlik etrafında toplamak, tarihin gördüğü en büyük ve en acımasız fatihlerinden biri olan Ch’in kralı Şi Huang-ti’nin başarısıydı. Kurduğu hanedanlık, MÖ 210’da ölmesinin ardından fazla ömürlü olmadı ama imparatorluk, şu ya da bu hanedanlığın idaresi altında tekrar tekrar kuruldu. Hindistan’da imparatorluk istisnai bir durumdu ve rakip idari birimlere bölünme âdeta kural haline gelmişti. Çin’de, MÖ 221’den sonra tam tersi geçerliydi. Bu farkın sebebi neydi?</p>

      <p class="paragraf-4"><span>Hindistan ve Çin’in her ikisi de karma feodal-haraç sistemleriydi; seçkinlerin geçimi, kısmen toprak sahipliğiyle, kısmen de (vergi gelirlerinden ödenen) devlet görevlisi maaşlarıyla sağlanıyordu. Ama denge bu iki örnekte farklıydı. Hindistan’da yerel yöneticiler, toprak sahipleri ve tüccarlar karşısında imparatorluk devleti zayıftı; sonuçta, baskı altında kalınca kolayca çöktü. Maurya (yaklaşık MÖ 321-180), Gupta (yaklaşık MS 320-550) ve Babür [</span><span class="char-style-override-9">Hint-Moğol</span><span>] (MS 1526-1707) İmparatorlukları, uzun “savaşan devletler” dönemleriyle birbirlerinden ayrılan ara imparatorluk dönemleriydi. Çin tarihinde, sahnenin hâkimi birbirlerini takip eden imparatorluk hanedanlarıdır: Han (MÖ 206-MS 220), Sui (MS 581-618), Tang (MS 618-907), Song (MS 960-1126), Yuan ya da Moğol (MS 1279-1368), Ming (MS 1368-1644) ve Mançu (MS 1644-1912). 1800’e kadar geçen iki binyıllık dönemde Hindistan bu sürenin yalnızca dörtte birini birleşik bir devlet olarak geçirirken, Çin’de bu oran dörtte üç idi: Belirleyici bir fark.</span></p>

      <p class="paragraf-4">Çin’de merkezî imparatorluk devleti çok daha zalim, güçlü ve başarılı bir sömürücüydü. Bunun üç sonucu oldu. İlk olarak, daha güvende olduğundan fazla militarist değildi. İkinci olarak, mevcut artıktan daha büyük bir pay alıp askerî ihtiyaçları sınırlı olduğundan, üretkenliği artırıp vergi tabanını genişletecek kamu altyapı yatırımları yapabiliyordu. Üçüncü olarak, iktidarı diğer toplumsal kuvvetlerce sınırlanmadığından aşırı sömürücü olma eğilimindeydi.</p>

      <p class="paragraf-4">Çin’de gemi seferlerine elverişli birçok nehir vardı. Bunlar devasa kanallarla birbirine bağlanarak 80.000 km uzunluğunda bir nehir şebekesi yaratılmıştı. Çin’i hem yurtiçi hem de denizaşırı ticarete açan bu durum, tüccarlara geniş bir piyasaya ulaşma fırsatı sunuyordu. Bu ise zirai ve sınai üretimi özendiriyordu. Bir dizi teknik yeniliğin desteğiyle gemi yapımı gelişme gösterdi. Çinliler, 1000 kişiyi taşıyacak kadar büyük gemiler yapıyordu. 11. yüzyılda demir üretimi, Britanya’nın 18. yüzyıldaki üretiminden fazlaydı. Çinliler, Avrupalılardan 240 yıl önce barutu keşfetmiş, 500 yıl önce matbaacılığa başlamış ve porselen üretimine 700 yıl erken başlamıştı.</p>

      <p class="paragraf-4">Ortaçağ Çini’nde mega-şehirler vardı. Song Hanedanı’nın başkenti Kaifeng, bugün Paris’in kapladığının 12 katı bir alana sahipti. Hangzhou şehri, Londra nüfusunun 100.000’in altında olduğu bir zamanda 1,5 ile 4 milyon arası insanı barındırıyordu.</p>

      <p class="paragraf-4"><span>Şehirler çok büyük olabiliyordu ama bağımsız güç merkezlerine dönüşmeyip merkezî devlet görevlilerinin kontrolünde kaldılar. Tang Hanedanı’nın başkenti Çang’an, o dönemde imparatorluğun ekonomi ve kültür merkeziydi. Bir milyon nüfusuyla büyük bir ticaret şehriydi. Ama imparatorluk sarayının ve devlet dairelerinin gölgesinde kalmıştı; halkın oturduğu, duvarlarla çevrili ve dikdörtgen bloklardan oluşan bir ağ şeklinde planlanmış yüze yakın mahallenin kapıları geceleri kilitleniyordu.</span></p>

      <p class="paragraf-4">Bir sınıf olarak tüccarlar iktidar peşinde değillerdi. Oğullarını okutup, onların özel mandarinler sınıfına (geniş ayrıcalıklara sahip bürokrat seçkinleri oluşturan, eğitimli devlet görevlileri) katılmasıyla kişisel yükselmeyi arzuluyorlardı. Mandarinler ise kırsal arazilere sahip olmak istiyorlardı. Çin yönetici sınıfının toplumsal ideali, tüccar burjuvazi değil soylu devlet görevlisi olmaktı. Bu, merkezî imparatorluk devletinin sivil toplum üzerindeki hâkimiyetinin ölçüsüdür.</p>

      <p class="paragraf-4">Legalizm ile Konfüçyüsçülüğün ideolojik üstünlüğü de devletin gücüne şahitlik eder. Legalizm, herkesin iyiliğinin temelinde devletin sorunsuz işlemesinin yattığını ve devlet görevlilerinin de bu işleyişin somutlaşmış hali olduğunu savunur. Birçoklarına göre bu çok kabaydı. İdarecilerin yozlaşmış ve yetersiz kişiler olmayacağının ne garantisi vardı? Çinli filozof Konfüçyüs (MÖ 551-479), buna bir yanıt sundu. Bir soylunun oğlu olup Savaşan Devletler döneminde Lu devletinin tanınmış bir devlet görevlisi ve filozofu olan Konfüçyüs, geleneğe ve toplumsal düzene saygı gösterilmesini öğütlüyor ama dürüstlüğün, vicdanlı davranmanın ve nefsine hâkim olmanın önemini de vurguluyordu.</p>

      <p class="paragraf-4">Ne var ki başka yerlerde olduğu gibi imparatorluk toplumunun çelişkileri ve baskısı, daha radikal felsefeleri doğurdu. Taoizm, açgözlülüğe, şiddete ve lükse bulanıp lekelenmiş dünyadan vazgeçmesini tavsiye ediyordu insana. Ahenk ve gönül ferahlığı, karşıt yin-yang kuvvetlerini dengede tutmaya bağlıydı. Budizm de etkiliydi ve nihayetinde Çin’de Hindistan’dan daha çok taraftar topladı. Toplumsal sınıflara boyun eğdirme konusunda, halinden memnun devlet görevlilerinin yavan ideolojilerinden daha zengin bir manevi destek sunuyor gibiydi. Çin, mandarinlerin idealize ettikleri ahenkten bir hayli uzaktı. Köylülerin hayatı, Kuzey Çin’in tahıl yetiştirilen topraklarında ya da orta Çin ovalarının pirinç tarlalarında sonu gelmeyen ağır işçilikle geçiyordu. Devlet görevlileri ve yerel toprak ağaları, ürünün yarıya kadarını alıyordu. İhtiyat payı diye bir şey kalmıyordu neredeyse. Hasadın kötü geçmesi, milyonların açlık çekmesi demekti.</p>

      <p class="paragraf-4">Çin Seddi, binlerce kilometrelik kanallar, imparatorluk sarayları, yüksek surlarla çevrili şehirler, bunların hepsi köylülerin sömürülmesine dayanıyordu. Örgütsüz olduklarından köylülerin sesine kimse kulak vermiyordu ve Çin’in kırsal kesimlerinde öfke içten içe birikiyordu. Ardı ardına patlayan büyük köylü isyanları, Çin tarihine dönem dönem damgasını vurmuştur. Ch’in, Han, Tang, Yuan, Ming ve Mançu, bu hanedanların hepsi halk isyanıyla devrilmiştir. İsyanlar sıktı ama çoğu başarısız oluyordu. Bir hanedanın isyanla devrildiği oluyordu ama aslında daha genel bir krizin sonucu oluyordu bu –kimi zaman yabancı güçlerin işgali de işe karışıyordu ama devlet görevlisi, toprak sahibi ya da tüccar gruplarının etkin muhalefeti her zaman işin içindeydi. Yine de ana yıkıcı kuvvet, tipik olarak köylü devrimi idi.</p>

      <p class="paragraf-4">Yıkıcı ama yapıcı olmayan. Yoksulluk ve zorbalık karşısında ümitsizliğe kapılan köylüler, milis gücü kurarak vergi tahsildarlarını kovuyorlardı. Ama ardından dağılıp köylerine geri dönüyorlardı. Kırsal kesimin dört bir yanına dağılmış, kendilerini tamamen ailelerine ve tarlalarına adamış, gündelik hayatlarının dışındaki dünyadan büyük ölçüde bihaber ve yalıtılmış bir sınıf olarak kendi kafalarına göre alternatif bir devlet yaratamıyorlardı. Bu durumda köylülerin amacı, “kötü” imparatorun yerine “iyi” imparatoru geçirmekle sınırlı kalıyordu. Devrimci liderlik sunabilecek şehirli bir sınıfın (burjuvazi, aydınlar ya da proletarya) yokluğunda, köylü isyanları bundan daha ileri gidemiyordu.</p>

      <p class="paragraf-4">Siyasi devrim, toplumsal dönüşüme yol açmıyor, tek yaptığı bir hanedanın yerine bir diğerini geçirmek oluyordu. Çin tarihi iki binyıl boyunca bir döner kapıydı. Bu durum, başka bir dünyayla temasa geçip, imparatorluk sistemini bütünüyle yıkmaya yetecek kadar kuvvetli bir dizi şoka maruz kalıncaya değin değişmedi.</p>

      <p class="ara1" xml:lang="en-GB"><span>Afrika: Sığır Çobanları, Demirci Ustaları ve Ticaret Devletleri</span></p>

      <p class="paragraf-4">Avrasya, doğudan batıya genişliği 9.600 km’yi bulan devasa bir anayoldur. Binlerce yıl boyunca insanlar ve fikirler, bu anayol ve ona bağlı yollar arasında gidip gelmiştir. Avrasya doğudan batıya uzandığından izlenecek yollar, bölgenin benzer iklim kuşaklarına göre biçimlenir. Özellikle de Avrasya bozkırları, Orta Avrupa’daki Karpat Dağları’ndan Pasifik Okyanusu’na kadar neredeyse kesintisiz devam eder. Bu büyük koridordan Aryanlar, Hunlar, Türkler ve Moğollar gelmiştir. Yan yollardan Yunanlılar, Keltler, Gotlar ve Slavlar etrafa dağılmıştır.</p>

      <p class="paragraf-4">Tüccarlar, akıncılar ve yerleşimciler, Avrasya’nın birçok güzergâhı boyunca fikirleri taşıdılar. Bir yerde işe yarayan bir şey, benzer iklim kuşakları sayesinde başka yerlerde de işe yarıyordu. Tarım Devrimi’nin getirdiği çoğu şey (arpa, buğday ve pirinç; sığır, koyun, keçi, domuz ve tavuk), başka yerlere aktarılabiliyordu.</p>

      <p class="paragraf-4">Afrika farklıydı. Afrika, kuzeyden güneye 6.500 km boyunca uzanan bir kıtadır. Bu güzergâh boyunca büyük engeller aşılır ve farklı iklim kuşaklarından geçilir: Kuzeyden güneye ilerlerken yolumuza sırasıyla kıyı ovası, çöl, savana, tropik orman, savana, çöl ve yine kıyı ovası çıkar.</p>

      <p class="paragraf-4">Hareketi engelleyen çöl ve orman, çiftçilere aman vermez. Ayrıca hastalık da vardır (özellikle de insanlarla hayvanların kanıyla beslenen çeçe sineğinin taşıdığı). Tüm çeşitliliğine ve egzotizmine rağmen Afrika faunasında, saban çekecek kadar güçlü ve hastalığa dirençli yük hayvanları yoktur. Coğrafya, Afrika’nın Avrupa’dan daha farklı gelişeceğini belirlemiştir. Kısıtlar daha fazla, fırsatlar daha azdır. Afrikalılar da Romalılar, Araplar ve Çinliler gibi büyük sanat, mimarlık ve mühendislik becerilerine sahiptiler ama fiziksel engeller, onları büyük imparatorluk uygarlıkları kurmaktan alıkoymuştur.</p>

      <p class="paragraf-4">Çiftçiliğin gelişimi yavaş ve düzensizdi. Sahraaltı Afrikası, Nil Vadisi’nin ya da Mezopotamya’nın, İndus’un ya da Ganj’ın, Sarı Nehir’in ya da Yang-çe’nin dengi değildi; bir imparatorluğu besleyecek büyük tahıl ambarları yoktu. Öte yandan, Sahra’da bulunan eskiden kalma mağara resimlerinde, sığır güden ve iki tekerlekli araba kullanan erkekler görülür –kuzeyden gelen şeyler. Yaklaşık olarak MÖ 1000 ile MS 600 arasında, Sahra’dan geçen ticaret güzergâhlarının Batı Afrika’yı Akdeniz’e bağlamasıyla bölgenin dönüşümü başladı. Sahraaltı Afrikası, Akdeniz’de talebin sürekli büyüdüğü altın, demir, köle, tuz ve fildişinin ticaretini yapıyordu. Ticaret güzergâhlarından demirin nasıl işleneceğiyle ve sığır yetiştiriciliğiyle ilgili bilgiler geliyordu.</p>

      <p class="paragraf-4">Batı Afrika’nın gelişmesinde Nijer, ticari mallarla fikirlerin hareketi açısından hayati önem taşıyan bir ikmal yoluydu. Batıdan doğuya uzanan nehir, bölge boyunca bir kavis çizerek savana ve ormandan geçip kıyıya ulaşırken, birçok koluyla da nehir kökenli kültürün etkilerini Batı Afrika’nın iç bölgelerinin derinliklerine taşır.</p>

      <p class="paragraf-4">Nijer boyunca görülen demir, sığır ve ticaret, Nijerya’daki Nok kültürünün (yaklaşık MÖ 500-MS 200) temeliydi. Demir işleme burada yaklaşık MÖ 450 gibi erken bir tarihte başlamıştı ve Afrikalı demirci ustaları çok geçmeden yeni tekniklerle biçimlerin öncüsü olmuştu. Aynı zaman diliminde Afrikalı çömlekçiler, gerçek büyüklüğünde terracotta başlar yapma konusunda sıra dışı becerilerini sergiliyorlardı.</p>

      <p class="paragraf-4">Akdeniz uygarlığı, Batı Afrika’nın gelişiminde dolaylı bir katalizör işlevi üstlenmeyi sürdürdü ve yüksek değerli metalara olan talep arttıkça daha büyük artıklar biriktirilebiliyordu. Bu artıklar, önce ticaret şehirlerine, daha sonra da ticaret devletlerine zemin hazırladı.</p>

      <p class="paragraf-4">Nijer’in bir adası üzerine kurulan MS 400-800 arasının önemli ticaret şehri Jenne-Jeno, silindir şeklinde bloklardan yapılmış 2 km uzunluğunda bir surla çevriliydi. Surların içerisi, yuvarlak ve dikdörtgen biçimli kerpiç evlerle doluydu. Jenne-Jeno, Nijer Deltası’nı kontrol eden ve en parlak günlerinde Batı Afrika’da 800 km boyunca uzanan bir alana hükmeden Gana Krallığı’nın parçasıydı. Araplar buraya “Altın Diyarı” diyorlardı.</p>

      <p class="paragraf-4">Afrika’nın diğer bölgeleri de kendi uygarlıklarını yaratmışlardı. Kuşiler ya da Merovitler, yaklaşık MÖ 900-MS 325 arasında Yukarı Nil’in (modern Sudan) çoğunu kontrolleri altında tutarak Mısır, Yunan ve Roma tehditlerine rağmen bağımsızlıklarını korudular. Kuşiler sonunda Etiyopyalılar tarafından yıkıldı. Kızıl Deniz’in küçük ticaret devleti Aksum, büyüyerek MS 50’lerden itibaren Afrika Boynuzu’nun [<span class="char-style-override-9">Somali yarımadası</span>] başlıca bölgesel gücü olmuştu. Daha sonra Etiyopya devleti, her ne kadar Araplarca baskı altına alınsa da, Müslüman bölgesi haline gelen bu coğrafyada, kayalara oyulmuş harikulade kiliseleriyle ünlü bir erken dönem Hristiyanlık adacığı olarak varlığını sürdürdü.</p>

      <p class="paragraf-4">Ama kıtanın kültürel dinamosu Batı Afrika idi. Demir ile sığırın kıta geneline yayılması buradan başladı. Bu yayılmanın özneleri Bantu dili konuşan göçmenlerdi. Bu halkın göç hareketleri, MÖ 500’den sonraki yarım binyıllık sürede Doğu Afrika’ya ve Göller bölgesine, ardından takip eden yarım binyıllık dönemde güney Afrika’nın derinliklerine ulaştı.</p>

      <p class="paragraf-4">Antik ve Ortaçağ Afrikası, “birleşik ve eşitsiz gelişme” denilen durumun uç örneğiydi. Avcı-toplayıcılar, sığır çobanları ve kes-yak yöntemiyle arazi temizleyen ekiciler bir arada yaşadılar, çünkü Afrika coğrafyası bu hayat tarzlarının herhangi birinin hâkimiyet kurmasına izin vermiyordu. Dahası, dış ticaretin etkisiyle Afrika, Taş Devri’nden doğrudan Demir Devri’ne atladı: arada Tunç Devri yaşanmadı.</p>

      <p class="paragraf-4">MS 8. ve 12. yüzyıllar arasında Arap etkisi yayıldı. Araplar, hem Sahra boyunca kuzey-güney, hem de savana kuşağı boyunca doğu-batı istikametlerinde Batı Afrika ile ticaret yaptılar. Timbuktu gibi şehirler Arap ticareti sayesinde zenginleşti. Yine Araplar, Doğu Afrika kıyısı boyunca, aralarında Kilwa’nın da bulunduğu bir dizi ticari yerleşim yeri kurdular.</p>

      <p class="paragraf-4">Gerek yabancı etkiler, gerekse kendi halkının açığa çıkan yaratıcılığı ve dinamizmi Afrika’yı bir kez daha değiştirmişti. MS 1200-1750 arasında Batı Afrika’da ticaret devletleri (Mali, Hausa, Benin, Kanem-Borno, Songhay, Akan/Aşanti ve diğerleri) birbiri ardında yükselip gerilerken Orta-Doğu Afrika’da kıyı ticaretinin teşvikiyle Büyük Zimbabve uygarlığı ortaya çıktı.</p>

      <p class="paragraf-4">Nijer Deltası’nın Benin uygarlığı, en kaliteli tunç eşyaları üretiyordu –ünlü tunçtan kafalar, Nok uygarlığının terracotta heykellerini akla getirir; günümüzde, Ortaçağ sanatının en önemli şaheserleri arasında sayılırlar. Büyük Zimbabve, mimarisiyle bilinir. Uzunluğu 250, kalınlığı 5 ve yüksekliği 10 metre olan Büyük Duvar, o dönemde Sahraaltı Afrikası’nın en büyük yapısıydı.</p>

      <p class="paragraf-4">Büyük Zimbabveli yöneticilerin zenginliği, sığır varlığının yanı sıra altın, demir, bakır ve kalay ticaretine dayanıyordu. Yapı, Benin ve diğer Batı Afrika devletleriyle aynıydı. Coğrafi sınırlamalar, tarımdan elde edilebilecek artığı kısıtlıyordu. Afrika’nın birçok Kent Devrimi’nin hepsi ticarete bağımlıydı.</p>

      <p class="paragraf-4">Afrika’nın toplumsal gelişiminin ana çizgileri, MS 1000’den Avrupalıların geldiği MS 15. yüzyıla gelinceye kadar başkalarının faaliyetlerine göre belirleniyordu. Coğrafya, Afrika’yı bağımlı konuma mahkûm ediyordu.</p>

      <p class="ara1" xml:lang="en-GB"><span>Yeni Dünya İmparatorlukları: Maya, Aztek ve İnka</span></p>

      <p class="paragraf-4">İnsangiller, ilk kez Afrika’da 2,5 milyon yıl kadar önce ortaya çıktı; modern insanlar ise yaklaşık 200.000 yıl önce. Ama Kuzey-Güney Amerika kıtalarına gelmeleri 15.000 yıl önce gibi geç bir tarihte olmuştu. Afrika en yaşlı, Amerika ise en genç kıtadır. Sahraaltı Afrikası ile Kuzey-Güney Amerika kıtalarında kurulan uygarlıklar, onları Avrasya’dakilerden ayıran temel belirgin özellikleri paylaşırlar. Coğrafi engeller, her iki bölgeyi de benzer şekilde sınırlandırıyordu. Kuzey-Güney Amerika, tüm iklim kuşaklarından geçerek kuzey-güney yönünde 16.000 km kadar uzanıyordu. Bu nedenledir ki kıtanın bir yerinde işe yarayan bir şey başka yerlerinde genellikle işe yaramaz. Farklı ekosistemler farklı geçim stratejilerini gerektirdiğinden, iklim kuşakları arasındaki kültürel mübadele, iklim kuşaklarının içindeki kadar değerli değildir.</p>

      <p class="paragraf-4">Kuzey-Güney Amerika, bitki çeşitleri açısından oldukça zengindi (darı, patates, balkabağı, fasulye ve manyok) ama evcilleştirilebilir hayvanlar fazla değildi. Avrasya bölgesi, sığır, koyun, keçi, domuz, tavuk, öküz, at, katır, eşek ve deve gibi hayvanların vahşi atalarına ev sahipliği yapıyordu. Bunların eti, sütü, yünü, derisi kullanılıyor; yük çekmede ve ulaşımda bunlardan faydalanılıyordu. Öte yandan, Kuzey-Güney Amerika’da yalnızca lama, hindi ve hint domuzu vardı.</p>

      <p class="paragraf-4"><span>Afrika ile Kuzey-Güney Amerika arasında önemli bir fark vardı. Afrika, Avrasya’dan kopuk değildi ve Afrika kültürü, Mısırlı, Romalı ve Arap tüccarların etkisi altında gelişim gösterdi. Afrika’nın sığırı ve demiri Avrasya’dan alması çok önemliydi; çeşitli madenlerle diğer metaların üretimi esasen dış talebi karşılamaya yönelikti. Kuzey-Güney Amerika, bu tür bir kültürel donanıma sahip olamadı. Emek üretkenliğini artıran bilgi ve tekniklerin küresel değiş-tokuşundan uzak kalmıştı. Bunun sonucunda, Kuzey-Güney Amerikalıların tekerleği, demiri ve sabanı yoktu.</span></p>

      <p class="paragraf-4">Bu kısıtlar, Kuzey Amerika’da uygarlığın gelişimini sınırlandırdı. Avrupalılar geldiğinde çoğu Kuzey Amerikalı ya Üst Paleolitik dönemin avcı-toplayıcıları ya da Erken Neolitik dönemin çapa tarımı yapanları konumundaydı. Proto-kent uygarlıkları olarak görülebilecek Güneybatı’nın Pueblo çiftçileri (MS 700-1350) ve Orta Mississippi’nin tapınak-höyük yapıcıları (MS 700-1450) tarih sahnesinden çoktan çekilmişti.</p>

      <p class="paragraf-4">Öte yandan, Orta ve Güney Amerika’ya gelen Avrupalılar, bütünüyle şehirleşmiş ve çok daha eski geleneklerin temsilcileri olan kaim uygarlıklarla karşılaştılar –Meksika’da Olmek, Maya, Toltek ve Aztek (MÖ 1200-MS 1521); Peru’da Çavin, Nazca, Moçe, Çimu ve İnka (MÖ 900-MS 1532).</p>

      <p class="paragraf-4">Amerika kıtasında uygarlığın Avrasya’dan tamamen bağımsız gelişmiş olması, insanlığın ortak biyolojik kimliğinin en büyük delilidir: Tüm “ırklar” aynı ölçüde kültürel yaratıcılığa sahiptir. Öte yandan, Amerika uygarlığı ciddi kısıtlarla karşı karşıyaydı. Teknolojisi Taş Devri teknolojisiydi. Altın, gümüş ve bakır yalnızca süs eşyası olarak kullanılıyordu. Tarım yöntemleri Erken Neolitik döneme özgüydü; üretkenlik düşük ve artık sınırlı olduğundan Amerika uygarlığı acımasız olma eğilimindeydi. Birikim sıklıkla aşırı sömürüyü ve şiddete başvurmayı gerektiriyordu.</p>

      <p class="paragraf-4"><span>Maya uygarlığı, Güney Meksika ile Guatemala’da yaklaşık MÖ 300-MS 900 arasında varlığını sürdürdü. Bu bölge, kendilerini ilahlarla özdeşleştiren ve babadan oğula geçen krallıkların yönettiği rakip şehir devletlere bölünmüştü. Mayalar, taştan yapılmış piramitlerle çevrelenmiş, saraylarla, tapınaklarla ve sunaklarla süslenmiş meydanlardan oluşan muazzam tören merkezleri inşa ettiler. Klasik Maya döneminde (yaklaşık MS 300-800), Tikal gibi tören merkezlerinin büyüyerek 50.000 kadar kişiyi barındıran orman şehirleri oluşturmasıyla gerçek bir Kent Devrimi yaşandı.</span></p>

      <p class="paragraf-4">Mimarlık, heykel ve resim gelişmişti. Obsidiyen ve yeşim işlenerek kaliteli nesneler yapılıyordu. Yazı, astronomik gözlem ve takvim hesapları da ileri düzeydeydi. Ama bu kültürel başarıların temelinde çiftçilerin ihtiyaçları değil yönetici sınıfın dinî ve ideolojisi yatıyordu. Sanat ve bilim, militarist tanrı-kralların ve teokrasinin [<span class="char-style-override-9">dinerki</span>] hizmetindeydi. Savaşların bir amacı da Maya tanrılarına kurban edilecek esirler bulmaktı. Sanat eserlerinde kurbanlara, Maya beylerinin huzurunda nasıl işkence edildiği tasvir edilir. Darı, fasulye, balkabağı, kırmızı biber ve (patates gibi) kök ürünlerin yükseltilmiş tarlalarda ekilmesi dâhil olmak üzere yoğun tarıma rağmen Maya tekniği ilkeldi. Saban ve hayvan gübresi yokluğunda, toprak yorgunluğu hep sorun olmuş olmalı.</p>

      <p class="paragraf-4">Olumsuzluklara rağmen Erken Neolitik dönem ekonomisi, Kent Devrimi’ni ve krallıkla yönetilen bir şehir devletler ağını ortaya çıkardı. Ama Maya kralları ve rahipleri, asalakça yaşayan, değerli artığın kaymağını alıp bunu savaşlara, piramit inşaatlarına ve varlıklarına meşruiyet kazandıran dini gizemciliğe [<span class="char-style-override-9">mistisizm</span>] harcayan bir kesimdi. Diğer antik ve Ortaçağ uygarlıkları gibi Mayalar da sonunda kendi ağırlıkları altında çöktüler; seçkinlerle devletin toplam maliyeti, sistemin ekonomik temeli üzerine giderek ağırlaşan bir yük bindiriyordu.</p>

      <p class="paragraf-4">Kuzeyden dalga dalga gelen barbar istilacılar, Mayaların gerilemesiyle boşalan jeopolitik alana girdiler. En sonunda Toltekler, yaklaşık MS 950-1170 arasında orta Meksika’da hâkimiyet kurdular. Bunu, yeni bir bölünme ve savaş dönemi izledi. Bu kaostan doğan Aztek uygarlığı, önceki dönemin belirgin özelliklerini taşıyordu. İlkel teknik ile emperyal arzular arasındaki çelişkinin son derece acımasız sonucu gibi gözüküyor –mevcut bilgilerimizin çoğuna kaynaklık eden İspanyol yazarların, yerli uygarlığına oldukça hasmane yaklaştıklarını da dikkate almalıyız.</p>

      <p class="paragraf-4"><span>MS 1345’te başkentleri ve tören merkezleri Tenochtitlan’ı kuran Aztekler, MS 1428-1519 arasında geniş bir imparatorluğa hükmettiler. Aztek devleti, savaşçılarla yüksek rahiplerden oluşan yönetici sınıfı ve büyük profesyonel ordusuyla merkezîleşmiş bir otokrasiydi. Anlaşıldığı kadarıyla tebaa halkları asimile etmeye ya da üretken teknikler geliştirmeye çabalamamışlardı. Toplanan haraçlar (altın, pamuk, turkuaz, kuş tüyleri, tütsü ve büyük miktarda yiyecek), Tenochtitlan’a gönderiliyordu. Yine çok sayıda savaş esiri, Büyük Tapınak’ta kurban edilmek üzere başkente götürülüyordu –Aztek güneş tanrısına adak olarak sunulan esirlerin kalbi sökülüyor, ardından cesetleri merdivenlerden aşağı atılıyordu.</span></p>

      <p class="paragraf-4">Aztek İmparatorluğu, kaba bir askerî emperyalizmdi. Acımasızlığı ve faydasızlığı, Erken Neolitik dönem tekniğine dayalı bir Kent Devrimi’nin kısıtlarını en uç biçimiyle ortaya serer. Sömürü oranı (ve bunu sürdürmek için gereken tedhiş), mevcut artığın yetersizliğiyle orantılıydı. Aztek devletinin zorbalığı ve tebaa halkın yoksulluğu, aynı çelişkinin iki yönüdür.</p>

      <p class="paragraf-4">Peru’daki İnka İmparatorluğu, orta Meksika’nın Aztek İmparatorluğu’ndan iki yüzyıl önce, MS 1197’de genişlemeye başladı. Ama en geniş sınırlarına ulaşması diğeriyle aynı zamanda oldu (MS 1493-1525) ve Aztek İmparatorluğu’nun bazı temel niteliklerini paylaşıyordu. İnka devleti, büyük profesyonel ordusu ve her konuda gündelik yaşamı kontrol etmeye çalışan idari bürokrasisiyle merkezîleşmiş bir askerî otokrasiydi. İmparatorluğun kalbinde, Cuzco’daki sütun başları, şehri koruyan Sacsahuaman’daki kale ve Machu Picchu’daki tören merkezî gibi büyük abidevi eserler vardı.</p>

      <p class="paragraf-4">İnkalar, kıyı ovası, yüksek dağlar ve sık ormanların karışımından oluşan, uzunluğu 3.200 km ve genişliği 515 km olan bir alanı kontrol ediyorlardı. Üzerinde çok sayıda tünelin, köprünün ve geçit yolunun yanı sıra bir günlük yolculuk mesafesine denk gelecek aralıklarda devlete ait hanların bulunduğu, toplamda tahminen 40.000 km’yi bulan bir yol şebekesi inşa etmişlerdi.</p>

      <p class="paragraf-4">Hem Aztek hem de İnka imparatorlukları kural dışı örneklerdi. Orta Meksika ile And Dağları’nın Peru kısmında yer alan Antikçağ imparatorlukları, yönetici seçkinleri, profesyonel orduları ve abidevi yapıları ile Taş Devri’ne özgü bir ekonomik temel üzerine kurulmuştu. Yönetici sınıfın olağanüstü boyuttaki fuzuli harcamaları, halktan artığın acımasızca çekilip alınmasını gerektiriyordu. İmparatorluk yönetimi, bu nedenle tedhişe bağlıydı. Tebaa halklar, Aztek ve İnka yöneticilerinden nefret ediyordu. İsyanlar oldukça yaygındı.</p>

      <p class="paragraf-4"><span>Sonuç olarak, İspanyolların 16. yüzyılın başlarında bölgeye gelmesiyle Aztek ve İnka imparatorlukları dağılıp yok oldular. Bu, basit bir yaklaşımla daha ileri bir toplumsal düzenin üstün askerî tekniği yüzünden olmamıştı: Sıradan insanların, efendilerinin mağlubiyetini memnuniyetle karşılamasının, hatta devrilmelerine bizzat katılmasının da etkisi vardı.</span></p>
    </div>
  </div>
</body>
</html>
