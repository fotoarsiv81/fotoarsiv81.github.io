<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">AVRUPA’DA İDEALİST VE RUHÇU YENİLENİŞLER</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">XIX. yüzyılın sonlarıyla XX. yüzyılın başları, Avrupa’da bir. kuşkular dönemidir; bilimin değeri üzerine tartışma başlarken, Batı’nın onca bağlandığı “ilerleme”ye karşı da sorular belirir kafalarda.</span></p>

  <p class="calibre_5"><span class="calibre_1">Ruhçu felsefe ve din, bu ortamdan yararlanacaktır.</span></p>

  <p class="calibre_2"><span class="calibre_1">BİR KUŞKULAR DÖNEMİ</span></p>

  <p class="calibre_7"><span class="italic"><span class="calibre_1">Bilimin değeri üstüne tartışma</span></span></p>

  <p class="calibre_5"><span class="calibre_1">Yüzyılın büyük değişikliği içinde bilim ve teknikteki atılım, Batılı insanın eyleme ve insana inanan fetihlere yatırdığı umutları haklı çıkaracak niteliktedir. Daha da güzeli, kültürün sağladığı yararlar hızla genişlemektedir; edebiyat ve sanat, gelişmeye uygun bir iklimden yararlanmaktadır. Bunun sonucudur ki, Ernest Renan, ölmeden önce Berthelot’nun 1848’de kendisine hatırlattığı ve bir tür pozitivizmin vasiyetnamesi olarak görülebilecek bir kitabı,</span> <span class="italic"><span class="calibre_1">Bilimin Geleceği</span></span><span class="calibre_1">’ni yayımlamaya karar verir. Berthelot’nun kendisi de, tam bir bilimci inancın gözüpek iddialarını çoğaltır durur; denemelerini ve yazılarını iki kitapta toplamıştır: 1897’de</span> <span class="italic"><span class="calibre_1">Bilim ve Ahlak</span></span><span class="calibre_1">, 1903’te de</span> <span class="italic"><span class="calibre_1">Bilim ve Özgür Düşünce</span></span> <span class="calibre_1">yayımlanır. Aynı yıllardadır ki, Haeckel</span> <span class="italic"><span class="calibre_1">Evren’in Gizemleri</span></span><span class="calibre_1">’ni yazar. “Bilim, insanlığın velinimetidir” diye yazar Berthelot ve ekler: “Bilim, hem düşünce yaşamının yönetimini hem de toplumların manevi yönetimini istemektedir. Yarattığı canlılıkladır ki, modern uygarlık gitgide daha hızlı adımlarla ilerlemektedir.” Onu küçümseyenler ne derlerse desinler, çalışmanın çetin koşullarını hafifleterek ve bir kardeşçe insanlık yaratarak yürüyor yolunda. “Evrenle insanın beden ve manevi yapısı hakkında daha derinliğine bir bilgiden, insan soyunun yazgısıyla ilgili yeni bir anlayış doğmaktadır; bu anlayışı yönlendiren de, bütün sınıflar ve bütün uluslar arasındaki evrensel dayanışmanın temel kavramlarıdır.”</span></p>

  <p class="calibre_5"><span class="calibre_1">Ne var ki, bilimin kendisi, geçirdiği devrimle ta temellerine değin sarsılmışa benzer.</span></p>

  <p class="calibre_5"><span class="calibre_1">“Elindeki genç güçlere fazla inandı ve evrensel olanı ergeç vereceği konusunda fazla vaatte bulundu.” Bunlar, bilimle ilgili olarak, şaşkınlık içindeki bir meslektaşının ağzından aktardığı sözlerdir Romain Rolland’ın ve aynı Romain Rolland, “1900 yıllarının depreminden ve başlayan bir yüzyılın (XX. yüzyıl) düşüncesini altüst edip tutuşturan fikir yanardağlarından” söz eder.</span></p>

  <p class="calibre_5"><span class="calibre_1">Şaşırtıcı olaylara, daha şaşkınlık verici başkaları eklenir: Dün, lambayı yakmak için bir alevi uzatmak gerekiyordu fitiline, oysa bugün Edison’un lambasını yakmak için buna gerek yok; dün Darwinizm, evrimi süreklilik üstüne kurmuştu, oysa bugün Dresch’ler, Weismann’lar, De Vries’ler ani değişmeler kavramına dönmüşlerdir ve şunu ilan etmektedirler: “Türler arasında süreklilik yoktur.” Pek açık olarak, evrenin mekanist açıklanışı kimseyi doyurmamaktadır: Kirchhoff, 1876 yılından başlayarak, Newton sisteminin değeri üstüne kuşkularını dile getirir; Mach, kantitatif alanda hiçbir şeyi karşılamayan “mutlak uzay”, “mutlak zaman” terimlerine karşı çıkar ve tam anlamıyla “fenomenolojik” bir fizik önerir; ve</span> <span class="italic"><span class="calibre_1">quanta</span></span> <span class="calibre_1">kuramı, Emile Borel’i, istatistik açıklamada başka sorulara götürür ve aynı Emile Borel, Çebişev, Henri Poincare ve Bachelier ile beraber, olasılıklar hesabını derinleştirir. Fizikçiler arasında tepki o derecededir ki Lenin,</span> <span class="italic"><span class="calibre_1">Materyalizm ve Empriokritisizm</span></span> <span class="calibre_1">adlı eserinde, onları, “diyalektiği bilmedikleri için, görececilik (relativizm) yoluyla idealizme düşmekle” suçlayacaktır.</span></p>

  <p class="calibre_5"><span class="calibre_1">Ne olursa olsun, matematikçiler yeni şeyler ortaya koymak için, postülalarla aksiyomlara ihtiyaç duydukları konusunda ısrar ederler. Emile Picard şöyle diyecektir: “Bilimin tam nesnelliği olsa olsa hayaldir; bilimimiz bize göredir.” Rastlantıya hiçbir yer bırakmasa da, Poincare, güç ya da madde kelimelerinin arkasında hiçbir şey yoktur ve böylece “deney, en uygun yolu ayırt etmemizde yardımcı olarak... seçmede bizi özgür bırakır” diye düşünür. Şunu hep hatırlatmaktan hoşlanır: “Bilim, her zaman eksik kalacaktır” ve “kim ki bilimden söz eder, tanıyan akılla tanınan nesne arasında ikilikten söz etmiş olur.” Ve “Bilim nedir?” sorusunu sorduğunda da şöyle yanıt verir: Bilim, “her şeyden önce bir sınıflandırma, görünüşlerin birbirinden ayırdığı olayları bir yaklaştırma biçimidir...”; olsa olsa, “bir ilişkiler sistemi”dir bilim. Böylece, bilim sınırlarını tanımlarken düşlere karşı çıkar; hükümlerimizi askıya almamızı isterken, çoğu insan, onun kendi kendisinden kuşkuya düştüğünü düşünür. Bilimlerin ve yöntemlerinin çokluğu üzerinde direnen Boutroux’nun gözünde, kesinlikten sıradan olasılığa geçilir. Pragmatizm, bilimin bir elverişli uzlaşmalar bütünü olduğuna ya da, daha yerinde olarak, bilimsel yasaların olsa olsa kestirmece yasalar olduğuna inanıp avunurken, Bergson, buradan kalkıp şunu savunacaktır: Gerçek süreklilik sadece bilinçtedir; madde ise, oynak, yerine oturmamış bir süreklilik sunar ancak.</span></p>

  <p class="calibre_5"><span class="calibre_1">XIX. yüzyılda açılan evrensel sergilerden biri de 1889’da açılandır. Aynı yıl, Bergson’un bir eseri,</span> <span class="italic"><span class="calibre_1">Bilincin Doğrudan Verileri Üstüne Deneme</span></span> <span class="calibre_1">yayımlanır; onun yanı sıra da, bir tezli roman, Paul Bourget’nin</span> <span class="italic"><span class="calibre_1">Çömez</span></span><span class="calibre_1">’i. Bourget orada, nasıl bir “büyük yadsımacının, mantık gücüyle insanlıktan çıkmış birinin, yazgının akıl almaz sırrı karşısında alçalıp eğildiğini” ve sonunda Tanrı’ya döndüğünü gösterir. Fransa’da bir büyük savaş verilmektedir: Konusu da, Brunetiere’in</span> <span class="italic"><span class="calibre_1">Vatikan’a Bir Ziyaretten Sonra</span></span> <span class="calibre_1">adlı makalesiyle, Renan’ın</span> <span class="italic"><span class="calibre_1">Bilimin Geleceği</span></span> <span class="calibre_1">adlı eseridir. Bourget’nin arkadaşı olan Brunetiere, karşısında, vaktiyle Renan’a esin vermiş olan Berthelot’yu bulur. Ve Brunetiere’in ilan ettiği bir şey vardır:</span> <span class="italic"><span class="calibre_1">Bilimin iflası</span></span><span class="calibre_1">! “Bilmiyoruz”dan kalkıp “Hiçbir zaman bilmeyeceğiz”e varanlardan biridir o. Berthelot, akılcılığın susturucu kanıtlarıyla yanıt verir ona. Bununla beraber Zola, bilimin “mutluluğu değil, gerçeği vaadettiğini” söyler ve ekler: “Bir gün onunla yetinebilmek için nice kurbanlar verilecek, nice özverilere gidilecek ve ancak seçkin bir çevrede rastlanabilecek bir aydın ciddiliği gerekecek. Ama o günü beklerken, acı çeken insanlıktan yükselen şu umutsuz çığlığa bakınız!” Öte yandan Henri Poincare, görüşleri uzlaştırmaya çalışır: “İnsan, bilim yoluyla mutlu olamaz, ancak onsuz çok daha az mutlu olabilir” der. Papa XIII. Leo da, Papalık adına bir mektubunda “gerçek, Tanrı, sonsuzluk için çektiğimiz susuzluğu gidermede” bilimin içinde bulunduğu olanaksızlığı altını çizer yine de.</span></p>

  <p class="calibre_5"><span class="calibre_1">Bilimci, kesinliğin anahtarına sahip olduğunu söylüyor ve elde edilmiş sonuçların - hemen hemen açık- bir sağlamlıkta olduğunu ileriye sürüyordu. Ne var ki dogmatizmi, görelilik çağının eşiğinde, gerekirciliğe karşı oluşun tepkisine yol açmış görünüyordu ve söz konusu tepki, içgüdüsel bir bağlaşıklık içindeydi dinle.</span></p>

  <p class="calibre_5"><span class="calibre_1">Lamarck’ın dönüşümcülüğü (transformisme), ortamın neden olduğu değişikliklerin gelecek kuşaklara da geçtiğini kabul ediyordu, içinde Comte’un ve Spencer’in bulunduğu bütün bir aydın çevre, insanlığın fikirce olduğu gibi fizyolojik yönden de yetkinleşmesine inanıyordu böylece. Tersine, kazanılmışın sonraki kuşaklara geçemeyeceği sonucuna varan değişimcilik (mutationnisme), en olumlu eğilimlerin gelişmesine pek umut bağlamış olan bir yüzyılın iyimserliğine korkunç bir darbe vuruyordu. Oysa görünen oydu ki, doğal ayıklanma, azın azı bir sertlikle de gerçekleşse, tür, yetkinleşmek şöyle dursun, organik olarak zayıflayabilecekti gerçekte. Buradan kalkıp soyarıtımını, iradi bir ayıklamayı öneren düşünce uç verir ve 1907’de Birleşik Devletler’de birçok yasakoyucu, bozulmuş kimi bireylerin kısırlaştırmasına izin verir. Daha önce 1888’de, Vacher de Lapouge, “hayvansal ve kendiliğinden döllemenin yerine, zooteknik ve bilimsel döllemenin konulmasını” önermiyor muydu?</span></p>

  <p class="calibre_7"><span class="italic"><span class="calibre_1">İlerleme üstüne kuşku, modern uygarlığı ret ve Doğu’nun şiddet-karşıtı çağrısı</span></span></p>

  <p class="calibre_5"><span class="calibre_1">Bunlar olurken, Batı’nın tekelinde tuttuğu birtakım ilkelerin üstünlüğü üstüne kuşkular düşer, ilerlemeye; buradan kalkıp sosyal barışta ve halklar arası barışta</span> <span class="bold"><span class="calibre_1">ilerlemeye</span></span> <span class="calibre_1">inanmalı mıydık? Gerçi Berthelot şunu vaat etmişti: insan ahlakça kazanacaktı; çünkü, canlı yaratıkları boğazlama ve yoketmeyle yaşamayacaktı artık. Ne var ki General de Bernhardi,</span> <span class="italic"><span class="calibre_1">Bugünkü Savaş’</span></span><span class="calibre_1">ın niteliklerini göz önünde tutup 1912’de şunu söyleyecektir: “Gelecek Prometheus’undur, yoksa Epimetheus’un değil!”</span></p>

  <p class="calibre_5"><span class="calibre_1">Bu arada, Doğu, kendisi için sadece</span> <span class="bold"><span class="calibre_1">maddesel güç gösterisi</span></span><span class="calibre_1">ne kalkmış bir sistem önünde eğilmeye karşı çıkar. Daha önce Rus mistisizmi, tekniğin gelişmesine dayalı değerleri reddetmişti. Öte yandan Tolstoy da, Dağdaki Vaaz’a açıklık getirip yeni dünyanın güce tapanlarını mahkûm ederek bilimin iflasını ilan eder ve ahlaki bir devrim yapma görevini kendi ülkesine tanır. 1884-1885’te “Ne Yapmalıyız?” diye sorar. Ve yanıt verir: O uğursuz işbölümüne karşı çıkmalı, pozitivizmi ve sanat sanat içindir düşüncesini reddetmeliyiz; “Pişmanlık getirmeli, eğitim yoluyla yüreklerimize kazınmış olan gururu söküp atmalıyız...”, -böylece zenginleşme adına hemcinsimizi sömürmekten vazgeçmeliyiz; kafa çalışmasını bedensel çalışmayla birleştirmeli, kötülüğe karşı da iyilikle savaşmalıyız. Lenin, onun söylediklerine bakıp, “saf ataerkil bir köylü anlayışsızlığı” ile hareket eden ve “Asya dünyasının yarattığı ideolojileri” düşündürten “dar düşünceli vaiz” diyecektir.</span></p>

  <p class="calibre_5"><span class="calibre_1">Tolstoyculuğun, ahlakını İncil’den alıp felsefe planında da Budizmtaen Esinlendiği söylenebilirdi Hindistan, bilgeliğiyle büyülüyordu. Ne var ki, gidip bizzat Batı’nın keşfine çıksa da kınamasını saklamıyordu. Vivekananda, alabildiğine etkilenip üzülmüştü. Şair, filozof, dram yazarı, müzisyen Rabındranath Tagore da, dünyadan el etek çekme öğretisine karşı çıkmakla beraber, maddesel gelişmeyi manevi yetkinleşmeye yeğleyen bir uygarlığı mahkûm ediyordu. Gandhi, kendi yurttaşlarını Avrupalıya karşı savunmak için geldiği Güney Afrika’da düşünmeye başlar: Ruskin’i okur; Japon romancısı Hasegaua Futabatei’nin kötümserliğine esin vermiş Tolstoy’u tanır; sonunda şunu yaymaya başlar insanlara: Güzellik el emeğindedir ve</span> <span class="bold"><span class="calibre_1">şiddet güdüleri</span></span><span class="calibre_1">ne boyun eğmemelidir! 1909’da yayımladığı</span> <span class="italic"><span class="calibre_1">İtiraflar</span></span><span class="calibre_1">’ında, “Hindistan’ın elli yıldan beri öğrendiği ne ki var” unutmasını söyler ve Batı’nın anladığı anlamda ilerlemeyi yadsımaya gidip şunu ilan eder: “Demiryolları, telgraf, hastahaneler, avukatlar, hekimler vb., hepsi yokolup gitmelidir ülkemizde.”</span></p>

  <p class="calibre_5"><span class="calibre_1">Yeni toplumların ebesi midir şiddet?</span></p>

  <p class="calibre_5"><span class="calibre_1">Le Dantec, Le Bon, Steinmetz gibi sosyologlar, şiddeti insansoyunun yapışma bağlarken, Durkheim, işbölümünün hayvansal içgüdüleri frenlediği inancı içinde, şiddete şiddet karşıtlığı ile yanıt verir. Milliyetçi tutkuların zincirlerinden boşanışına bakıp rahatsız olan bir Anatole France için, güzel şeyleri kendisine iş edinmiş bir Romain Rolland için, bu şiddet karşıtlığı bağımsız ve güzellik tutkunu zekânın yardımına koşmalıdır.</span></p>

  <p class="calibre_2"><span class="calibre_1">RUHÇU FELSEFE VE DİN</span></p>

  <p class="calibre_7"><span class="italic"><span class="calibre_1">Spiritualist ve idealist gelenek</span></span></p>

  <p class="calibre_5"><span class="calibre_1">Yüzyıl, bilinmezle ilgili sorunu, silik olmasa da en azından yansız bir role indirgemişti, çünkü bilgi, nesnelerin ne olduğundan çok, onlar arasındaki ilişkiler üstüneydi. Manevi bilimleri doğa bilimleriyle bir tutan - Taine gibi - bilimciler vardı; ne var ki, Comte’tan Poincare’ye değin bilinemezci (agnostik) yığınla zekâ, kimi sorunların erişilemez olarak kalacağını kabul ediyorlardı. Oysa, bilimin “mutluluğu değil de gerçeği vaadettiği” doğruysa ve “sonsuzun başdöndürmesi”ni unutmak için alabildiğine şeyden vazgeçmek gerekiyorsa, bilimciler, geleneksel inancın bile dışında kalıp ilk nedenlerle ereklilik sorununa temel bir sorun olarak bakanları doyuramaz haldeydiler. Ödev kavramı nereye bağlanacaktı? Berthelot’nun yaptığı gibi, ahlakın “ne bencilikle ne de bağnazlıkla” ilgisi olmadığını söylemek yeter miydi? Aklın her şeyi açıkladığı varsayılırsa, kendi kendini açıklaması da gerekiyordu ve bilginin incelenmesi sorununa dönülüyordu.</span></p>

  <p class="calibre_5"><span class="calibre_1">Uzlaştırmacılar her zaman çoktur. Örneğin Alfred Fouille, idealizmle natüralizmi birleştirmeye kalkar ve şöyle der: “Özgürlüğe inandığımızdan kendimizi özgür kılıyoruz ve sanki Tanrı varmış gibi de Tanrı’ya inanıyoruz.”</span></p>

  <p class="calibre_5"><span class="calibre_1">Almanya’da da</span> <span class="bold"><span class="calibre_1">Kant’a bir dönüş</span></span> <span class="calibre_1">başlar. Schopenhauer’in etkisi, gecikmeyle, ama alabildiğine güçle görülür: “Kaygılanacak hiçbir şeyim olmadığında, bu bile kaygılandırır beni”; bu Kantçı, akıldışı bir “yaşama iradesi”, “karanlık, kör, sınırlı, değişmez” bir eğilimi koyar ortaya.</span></p>

  <p class="calibre_5"><span class="calibre_1">1880-90 yıllarına doğru, Pascal’la Malebranche’tan beri, 1800-1820 yıllarında Maine de Biran’ın temsil ettiği bir</span> <span class="bold"><span class="calibre_1">spiritüalizm</span></span> <span class="calibre_1">açılıp serpilmeye başlar. Ravaisson metafiziğe ön sırayı yeniden verir ve Bergsonizme yolu açar. Nesneler, sadece ruhun etkinliğini ortaya koyduğundan, tek gerçeklik bilincin gerçekliğidir. Boutroux,</span> <span class="italic"><span class="calibre_1">Doğa Yasalarının Olumsallığı</span></span> <span class="calibre_1">adlı eserindeki kuramıyla, bu gruba bağlıdır: “Kural olan değişebilirliktir” ona göre; pozitif bilim ilkelerine karşı onunkinden daha sert bir suçlamayı kimse yapmadı. Ve yüzyılın sonlarında bilimsel düşünce üzerindeki etkisi pek büyük oldu.</span></p>

  <p class="calibre_5"><span class="calibre_1">Buna koşut olarak, amprizme ve Spencer’in dogmatizmine karşı dikilen</span> <span class="bold"><span class="calibre_1">Hegelci idealizm</span></span><span class="calibre_1">, Anglosakson ülkeleri istila eder. Oxford’da Th. Hill Green’in, çömezi Bradlay’in ve Amerikalı Royce’un ağzında “Evrensel Ruh” yeniden revaçtadır. Alman filozofu Husserl, Descartes’ın düşüncelerini doyurucu bulmayınca,</span> <span class="bold"><span class="calibre_1">Fenomenoloji</span></span><span class="calibre_1">yi kurar ve bir başka yoldan metafiziğin tepelerine çıkar.</span></p>

  <p class="calibre_5"><span class="calibre_1">Leon Brunschvieg de, bilime öncelik verdiği halde, amprik bir gerçekçiliğin karşısında aşkın bir idealizme gelip varır. Filozof Hamelin, soyuttan somuta doğru yola koyulurken, Bergson’un felsefesi ete kemiğe bürünecek; Hegel’in, Renouvier’nin ve Lachelier’nin etkileri de ona doğru yönelecektir.</span></p>

  <p class="calibre_7"><span class="italic"><span class="calibre_1">Kişiliğin yüceltilmesi</span></span></p>

  <p class="calibre_5"><span class="calibre_1">“Bizi çıldırtan kuşku değil, kesinliktir”: Bunamaya uğrayıp ölmeden önce</span> <span class="bold"><span class="calibre_1">Nietzche’</span></span><span class="calibre_1">nin söylediği sözlerdir bunlar ve bilimciliği kolayından kabul eden davranışa karşı protestonun bir başka biçimidir.</span></p>

  <p class="calibre_5"><span class="calibre_1">Schopenhauer’in yandaşı olarak, bir uzun süreden beri “yaşama yorgunluğu”nu yenmenin aranışı içindedir. Wagner kendisini hayal kırıklığına uğratınca Zerdüşt’e seslenir: Nasıl güce erişebileceğini, başka bir deyişle, o sahte acıma ve eşitlik kavramlarının üstüne nasıl yükselebileceğini öğrenmek arzusundadır ve Hıristiyanlıkla demokrasi, ikisi de bu umut kırıcı “yorgunluk”tan sorumludurlar. “Yaşadığım andan başlayarak, yaşamın, bende ve benim dışımda, mümkün olduğu kadar taşkın, gür, tropikal olmasını istiyorum. Tanrının ölümü, ebedi dönüş mitosu, bir üstün insanlığın yaradılışı: Bu büyük temaların anlattığı nedir? Bir yeni romantizm mi, aristokratik ve diyonizyak bir yeni paganizm mi? “Hareketlerden biri, insanlığı, büyük insan yığınlarını aynı düzeye getirmek; öteki hareket, benim hareketim ise, tersine, bütün zıtlıkları ve bütün uçurumlar, derinleştirmek; eşitliği kaldırmak, tam güçlüleri yaratmaktır.”</span></p>

  <p class="calibre_5"><span class="calibre_1">Avrupa’da son hazırlıklardan Samuray’ların Japonyası’na değin pek derin yankıları olur bu mesajın. Kierkegaard, insanın kendisini tam olarak gerçekleştirebileceği bir davranış kuralı önermiştir. Nietzsche de, kimi insanların onu varoluşçu felsefenin kaynaklarına yerleştirmelerine hak verecek biçimde, “Ben”i yüceltir ve insana, kendini her gün aşma görevini tanır.</span></p>

  <p class="calibre_5"><span class="calibre_1">Bu, insanın çabasında açılıp serpilen kişilik teması, Brandes’te, Liliencron’da ve George’da olduğu kadar d’Annunzio’da da vardır; Thomas Mann’la Rilke’de de kendini belli eder. Bu karışık temelde yuvalanmış değerleri, Freud bir bilgin olarak araştırıp önümüze koyacaktır. Öte yandan, Andre Gide’in “İmmoralizm”inin de Nietzsche’nin düşünceleri ile bir hısımlığı vardır; yararlanılması gereken şimdiki anı önermekte ve baskılara karşı baskıyı öğütlemektedir: “Yeni yasayı işitip anlayabilmek için yasasız olmalıdır!”</span></p>

  <p class="calibre_5"><span class="calibre_1">Bu antikonformizmi Swinburne’ler, Meredith’ler, Oscar Wilde’lar, Butler’lar, Hardy’ler de işleyip duracak ve sonu yaklaşan Victoria çağının bekçilerini şaşkınlığa uğratacak ve büyük Rus romancılarının sesini de yeniden yakalayacaklardır. Bu ateşi başına vurmuş grubun hemen yakınında, Wedekind’ler, Shaw’lar, Benavente’ler vardır; onlar da maskeleri indirir ve bütün biçimleriyle ikiyüzlülüğü suratlara vururlar. Özellikle Bernard Shaw, insandan kaçan bir yeni Moliere gibidir ve bir</span> <span class="italic"><span class="calibre_1">Unsocial Socialism</span></span><span class="calibre_1">, yani “sosyal olmayan bir sosyalizm” öğütlemektedir. Onların arkasından, kötümserlikle en gururlu idealizm arasında gidip gelen Richard Strauss da Nietzsche’nin</span> <span class="italic"><span class="calibre_1">Zerdüşt</span></span><span class="calibre_1">’ünden esinlenir ve Oscar Wilde’ın</span> <span class="italic"><span class="calibre_1">Salome</span></span><span class="calibre_1">’sini müzikleştirir.</span></p>

  <p class="calibre_7"><span class="italic"><span class="calibre_1">Bergson’ın açtığı çığır</span></span></p>

  <p class="calibre_5"><span class="calibre_1">Anglosakson düşüncesi, Spencer’in evrimciliğine tepki olarak, Amerikalı William James ile John Dewey’in pragmatizmine çevirir yüzünü. Düşünceyi sağlayacağı yarara göre değerlendiren, gerçekle yararı bir tutup o uğurda eyleme yönlendiren</span> <span class="bold"><span class="calibre_1">pragmatizm</span></span><span class="calibre_1">, duygusal yaşama çağrıda işe yaradığı gibi bilimsel gerekirciliğe karşı savaşmada da uygun bir silahtır ve tam bir Makyavelizm aracı olmaya adaydır. Pragmatistler, bu arada Boutroux ve başkaları, doğa yasalarından yana çıkıp ancak etkili olma kavramına sarılırlarken, duygudan esinlenip hem amprizm hem akılcılığı aşarak, onları geride bırakma hedefine yönelmiş bir filozof da vardır.</span></p>

  <p class="calibre_5"><span class="bold"><span class="calibre_1">Bergson’</span></span><span class="calibre_1">dur bu!</span></p>

  <p class="calibre_5"><span class="calibre_1">Ünlü eseri olan</span> <span class="italic"><span class="calibre_1">Bilincin Doğrudan Verileri Üstüne Deneme</span></span><span class="calibre_1">’nin yayımlandığı 1889 yılından başlayarak, Le Roy’ya bakılırsa, “Kant’ın Devrimi”, hatta “Sokrates’in Devrimi”ne benzer, bir devrime yol açacaktır düşünceleriyle. William James’e göre “Kopernikus’a yaraşır bir devrim”dir söz konusu olan ve 1907’de şöyle diyecektir: “Akılcılık canavarı öldü. Bergson onu öldürdü birdenbire.” Peguy de selamlayacaktır filozofu: “Bizi zincirlerimizden kurtardı!”</span></p>

  <p class="calibre_5"><span class="calibre_1">Sezgiye dayanan bir tür pragmatizmdir Bergson’un felsefesi:</span></p>

  <p class="calibre_5"><span class="calibre_1">Nasıl tanıyacağız “ben”i?</span></p>

  <p class="calibre_5"><span class="calibre_1">Onu bozması olasılığı olan bir çözümlemeyle değil, bilincin “dinleyişi”yle; çünkü, ölçüye girmez “ben.” Böylece, “derin ben”i önümüze açacak, açabilecek olan, sezgidir.</span></p>

  <p class="calibre_5"><span class="calibre_1">Bilincin olayları, birbirlerini izleyerek kendilerini göstermeleri şöyle dursun, belirginleşmeksizin akıp giderler arka arkaya: Zaman içinde sonsuz bir akış vardır; yaşamın da bir kabarışı, bir “yaşam atılımı”dır bu! 1907’de yayımladığı</span> <span class="italic"><span class="calibre_1">Yaratıcı Evrim</span></span><span class="calibre_1">’de, Bergson, mekanist zorunlulukla bağlarını kesinlikle koparıp atar. Şöyle der bir yerde: “Buharlı makinenin bulunuşunun üstünden bir yüzyıl geçmiştir ve sadece hissetmeye başladığımız bize getirdiği derin sarsıntıdır...” Böylece,</span> <span class="italic"><span class="calibre_1">Homo sapience</span></span> <span class="calibre_1">hiç de</span> <span class="italic"><span class="calibre_1">Homo faber</span></span> <span class="calibre_1">değildir. İçgüdü, yüksek biçimlere doğru yükselişi sınırlarsa, zekâ iter oraya; ne var ki gelecek belirsiz kalır, düşünce özgürlüğü de eksiksiz; ve özgürlük, bilimin yasalarıyla uzlaşmaz göründüğünde, bilim, gerçekliği kesintili bir gerçekliği olsa olsa yetersiz dile getirir; kesiksiz, sürekli olan şey, sadece bilincimizde, onun akışındadır.</span></p>

  <p class="calibre_5"><span class="calibre_1">Buradan kalkarak, bilgi kuramı ile yaşam kuramı bir öğretide ayrılmaz haldedir; ve söz konusu öğreti, insanı varlıkların mertebelenişinde doruğa yerleştirmiştir, çünkü o insan, mutlaka, hatta Tanrı’ya erişme olanağını sağlayan bilince sahiptir. 1905’te Bergson, “geleneksel felsefenin başaramadığı doğrudan veriye daha yakın bir felsefe ihtiyacına” yanıt vermektedir.</span> <span class="italic"><span class="calibre_1">Quanta</span></span> <span class="calibre_1">kuramının çağdaşı olan bu felsefe, mikrofizik bir yadgerekircilikten (endeterminizm), insan çapında bir elindelik (libre arbitre) çıkardığı inancındadır. Kant’ın ve Comte’un metafiziğe yönelttikleri saldırı ve onu mahkûm edişlerinin arkasından, Bergsonizm, metafiziği tekrar ihya ile psikolojiyi yeniliyor ve bu arada bilimciliğini eleştirilişine önemli bir katkıda bulunuyordu.</span></p>

  <p class="calibre_7"><span class="italic"><span class="calibre_1">Dinsel Rönesans. Modernizme karşı köktendincilik</span></span></p>

  <p class="calibre_5"><span class="calibre_1">Yankılar yapan dine dönüşlerin çarpıcı sayısı ile akıldışının istilası, Restorasyon döneminde olduğu gibi ayan beyandır ve 1800-1820 yıllarındaki gibi bundan en çok yararlanan da Katolikliktir.</span></p>

  <p class="calibre_5"><span class="calibre_1">Katoliklik, yüzyıl boyunca özellikle yığınlara seslenmişti; şimdiyse, pozitivizmin artık doyurmadığı, edebi gerçekçilikle natüralizmin de midelerini bulandırdığı kimseleri çeker daha çok. Rus romanının ve özellikle de Dostoyevski’nin etkisi pek önemlidir; aynı zamanda diplomat olan Vogue’nin 1886’da yayımladığı</span> <span class="italic"><span class="calibre_1">Rus Romanı</span></span> <span class="calibre_1">adlı eser, konuyu moda haline getirmiştir ve aynı yazar, Wagner’le Kuzey edebiyatının büyük üçlüsünü, Ibsen’i, Bjoernson ile Strindberg’i de çok insana tanıtmıştır. Ne var ki Tolstoy da, mujikin gözleriyle bakma özlemindedir; İncil’e özenip sefalet çeken insanlarla beraber acı çekmek ister, öte yandan Strindberg, Svedenborg’u okuyup</span> <span class="bold"><span class="calibre_1">Tanrıtanımazlıktan dine</span></span> <span class="calibre_1">geçer. Başkaları da vardır Şam yolunda eren: Fogazzaro, Huysmans, Coppee, Hauptmann, Joergensen, Claudel ve ünlü edebiyat eleştirmeni Brunetiere. Huysmans, 1895’te şöyle yazacaktır: “Düşüncelerin bütün kliniklerinde hastalıklarımı sürükleyip götürdükten sonra, Tanrı’nın inayetiyle, rahatça yatıp tedavi göreceğiniz tek hastahaneye, Kilise’ye gelip girdim.”</span></p>

  <p class="calibre_5"><span class="calibre_1">En büyük yankıları yapanlardan biri de, Dreyfus davasının sonunda Charles Peguy’ün dine dönüşüdür. 1900’den önce sosyalist olan Peguy, o tarihte sosyalizmle, Jaures’le; ruhban karşıtlığıyla ve köhnemiş hatta uğursuz saydığı barış düşüncesiyle bağlarını koparır; çünkü günah ve rahmet sorunlarıyla başbaşadır. O andan başlayarak, Renan’ın</span> <span class="italic"><span class="calibre_1">Bilimin Geleceği</span></span> <span class="calibre_1">adlı eseri, “alabildiğine dalkavuk, coşkuyu sürekli kesen, güveni kötüye kullanan bir kitap” olarak görünecektir ona.</span></p>

  <p class="calibre_5"><span class="calibre_1">Bu dine dönenlerin gelip girdikleri, müminlerin saflarıdır. Aralarında yazar ve denemeci olan rahipler de vardır bu saflarda; kendisine bir “Tanrı serüvencisi” diyen Leon Bloy da onlar arasındadır: Cesur düşlerin sahibi, en sert tiksintileri dile getirebilen, sefalet ve acının işkencesini yaşayan bir yazardır. Öte yandan Katolik düşünürler, imanlarını, yerli yerine oturtabilmek için aralarında ayrılırlar: Bir Olle-Laprune iradenin rolü üzerinde ısrar ederken, bir Maurice Blondel, tersine bilincin isteği ile gücü arasındaki süreklilik boşluklarını doldurmak üzere Tanrı’nın aşkınlığına çağrıda bulunur.</span></p>

  <p class="calibre_5"><span class="calibre_1">Bunlara koşut olarak, dinsel sanatta da bir yenileniş kendini gösterir. Manet’nin ve Cezanne’ın kutsal sanata girmeyen çıkışları olmuştur daha önce; 1890’dan başlayarak, Maurice Denis’nin</span> <span class="italic"><span class="calibre_1">Katolik Sırrı</span></span> <span class="calibre_1">adlı tablosuyla gerçek uyanış başlar. Onu başkaları izleyecek ve Leon Bloy da Rouault’u selamlayacaktır. Birinci, Dünya Savaşı’ndan az önce de, yeni biçemin ilk dinsel yapıları kurulur.</span></p>

  <p class="calibre_5"><span class="calibre_1">Ama daha da çarpıcı olanı, dinsel müzikteki yeniden doğuştur.</span></p>

  <p class="calibre_5"><span class="calibre_1">Bütün bunlar olurken bir sorun da şudur: Gelenekle yüzyılı nasıl uzlaştırmak?</span></p>

  <p class="calibre_5"><span class="calibre_1">Büyük Kalvenci ilahiyatçı Auguste Sabatier, Hıristiyanlığı iç dünyanın ruhsallığına getirip indirger; bir dış otoriteden dayatılabilecek her şeyi reddeder ve dogmasız, törensiz ve şefsiz bir Hıristiyanlığa varır. Öte yandan,</span> <span class="bold"><span class="calibre_1">modernizm</span></span> <span class="calibre_1">Katolik kurumlara korku salmaktadır. Kutsal Kitap üzerine yorum çalışmaları, Renan’ın hiç de yüzünü ekşitemeyeceği çabalardır. Papa XIII. Leo bir bildiri yayımlayarak, ilahiyatla bilim arasında her türlü uyuşmazlığı yadsır. Le Roy, Blondel, P. Labertonniere gibi filozoflar da, Tanrı’nın yalnız bireyin atılımı ile bulunabileceğine inanırlar. Başka ülkelerde başka gelişmeler ete kemiğe bürünür.</span></p>

  <p class="calibre_5"><span class="calibre_1">Ne var ki, Papa X. Pius ile</span> <span class="bold"><span class="calibre_1">köktendincilik</span></span> <span class="calibre_1">saflarını sağlamlaştırır. 1907’de yayımlanan</span> <span class="italic"><span class="calibre_1">Pascendi</span></span> <span class="calibre_1">adlı bildiriyle, Papa, “bütün sapkınlıkların sentez”i olarak nitelendirdiği modernizmi reddeder. Arkasından, liberal Katolisizmin bütün çıkışlarına karşı bir tepki gelişir.</span></p>

  <p class="calibre_7"><span class="italic"><span class="calibre_1">İnsanın evrimi karşısında öznelcilik ve materyalizm</span></span></p>

  <p class="calibre_5"><span class="calibre_1">Marx’ın belirttiği gibi, “bir çağın egemen düşüncelerinin egemen sınıfın düşüncelerinden başka bir şey olmadığı” kabul edilirse, idealist ve ruhçu tepkinin, esas olarak “bilimsel sosyalizm”in kaygılandırdığı çevrelerden kaynaklanıp kaynaklanmadığı da sorulabilir. Bilimi hizmetine koşan burjuvazi, seve seve bilimci idi; ne var ki, iyi kötü bilinen ve bir gerekircilikle (determinizm) içiçe geçmiş bir materyalizm korkusu da vardı; ve söz konusu gerekircilik sonucu yerleşik düzenin günlerinin sayılı olmasına bakıp, burjuvazinin, geleceği kurtarmak amacıyla, olasılık (probabilizm) ve olumsallık (contingence) mevzilerine gelip girmesinden daha doğal ne olabilirdi?</span></p>

  <p class="calibre_5"><span class="calibre_1">Romain Rolland da, şu sözleriyle bunu doğrular: “XIX. yüzyılın ortalarından beri, 1848 Haziranının kanlı günlerinden sonra, burjuvazi, artık elinin altında kalmak istemeyen ilerleme düşüncesi ile, iktidarını kurmak için onca ihtiyatsız şey yaptığı Akıl’dan soğumaya başlamıştı. Onları ele geçirip kendi hesaplarına yararlanacak olanlar, yükselen sınıflar, proletaryanın peygamberleri ve sosyalist çığırlardı.” Öte yandan Georges Sorel de,</span> <span class="italic"><span class="calibre_1">İlerlemenin Kuruntuları</span></span> <span class="calibre_1">adlı eserinde, burjuvazinin bir ürünü olarak bilimci iyimserliğe karşı çıkıyor, duyarsız bir hale getiren bir ideolojiye karşı “yükselen sınıf” düşüncesine dikkatleri çekiyor, “burjuva düşüncesinin gelip vardığı son durak” olarak özellikle pragmatizme vuruyordu. Ve ekliyordu: “Bu felsefe, esnekliği, gevezeliği ve başarıdan başka bir şey düşünmemesi sayesinde, alabildiğine hoşgörülü bir dünyaya kendisini kabul ettirmek isteyen her zıpçıktıya pek uygundur.”</span></p>

  <p class="calibre_5"><span class="calibre_1">Jaures’in söylediği de şuydu: “Düşünceye bir sosyal biçim verebilecek tek bir sınıf vardır artık: Proletaryadır o!” Lenin de, söz konusu sınıfın, bilimin fetihlerine göstermesi gereken ilginin altını çiziyordu. Haeckel’in kitabının “uygar ülkelerde” yol açtığı “fırtına”ya bakıp gülüyor ve bu eserin, “idealizmle bilinemezciliğe karşı materyalizmin savaşı” sırasında oynayacağı “gerçek sosyal güc”ü selamlıyordu. Öte yandan, felsefenin niçin “saf” düşüncenin üzerine gelip kapandığını, gerçekliği düşünecek yerde kendisini düşünmeyi iş edindiğini belirtiyor ve bütün bunların sosyal gerçekliğin kendisini haksız çıkaracağı korkusundan kaynaklandığını söylüyordu. Ona göre, bilginin materyalist kuramı karşısında kaçış pek çeşitli biçimlere bürünmüştü; bilimsel görecelikten pragmatizme, idealizmin yığınla türüne ve dine az çok dayanan ruhçuluğa kadar uzanan bir zincirlenişi saptamak hiç de zor değildi. İdealizmin tek incelmiş arınmış biçimi imancılık ise, kitleler üzerinde işleyip duruyordu.</span></p>

  <p class="calibre_5"><span class="calibre_1">Ne olursa olsun, şu da yadsınmaz bir gerçekti: Tarih kültürü alanında, kendisine sağlam yandaşlar edinmiş bir öznelci anlayış, Marksizmin yığınla hasmıyla da bağlaşıklık içindeydi. Max Weber,</span> <span class="italic"><span class="calibre_1">Protestan Ahlakı</span></span> <span class="calibre_1">ve</span> <span class="italic"><span class="calibre_1">Kapitalizmin Ruhu</span></span> <span class="calibre_1">arasındaki ilişkileri gözden geçirirken, “tek yanlı materyalist bir yorumun yerine, bir başka tek yanlılık içindeki spritüalist yorumu geçirme” durumunda olmadığını kuşkusuz söylüyordu; ama öte yandan, sırılsıklam Bergson’cu Toynbee gibi, bir tür ilahiyatçı tarihe kadar gidenler vardı. Benedetto Croçe’ye göre tarih “spritualist”ti ve Vico’nun da istediği gibi, yaratıcı atılımı yeniden keşfetmeliydi; yine ona göre, sadece çağdaş tarih vardı: “Çünkü, konu ne denli uzak olursa olsun, şimdinin tutkusu içinde, tarihçinin kafasında yaşar.” Böylece, felsefi olan tarih, pozitivist biçemdeki ya da Marksist anlayıştaki tarihe karşı bir tepki içinde, göreciydi.</span></p>

  <p class="calibre_5"><span class="calibre_1">Croçe, iktisadi olguda bile bir irade eylemi görüyordu. Oysa iktisat, kendi sorunlarını yeniden düşünmeye başlamıştır. Liberal okulun düşlediği gibi, artık ahenge inanma mümkün olmadığı için, bir yandan statik olan ve pratik bir uzantıdan yoksun olarak görülen, saf, soyut bir iktisat, öte yandan dengesizlikleri de olan ve daha çok insanın ihtiyaçlarına eğilen bir iktisat arasında bir farklılık gözetilmektedir. Alfred Marshall, “insanın, eti ve kanıyla insanın son amaçlarıyla uğraşmayı” iş edinir. Marjinalistler, marksist emek-değer kuramının karşısına yarar-değer kuramını çıkarıp korlar. Matematik Lozan Okulu, Jevons, Walras, Pareto ile, sadece mekanik mübadele değerinin belirlediği denge sorunlarına götürür her şeyi; Menger’in, Boehm-Bawerk’in ve Von Wieser’in Psikolojik Viyana Okulu ise esas olarak, sağlanan çabaya, göze alınan özveriye bakar. Charles Gide, 1913’te şunu yazacaktır: “Değerin emekçe yaratıldığına inanan iktisatçı pek yok artık... Arzu, işte değerin tek etkeni...”</span></p>

  <p class="calibre_5"><span class="calibre_1">Böylece, iktisadi mekanizmalar yoğun bir tartışmaya tabi tutulmuştur ve klasik denen ekonominin geleceği üstüne kuşkuculuk egemendir. Bu alanda da görülen sıradan bir olasılıkcılıktır ki, dünün iyimserliğini gevşetip tavsatmaktadır; ne var ki söz konusu iyimserliğe, Marx ve olaylar ciddi darbeler indirmiş haldedirler.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_33"></div>
</body>
</html>
