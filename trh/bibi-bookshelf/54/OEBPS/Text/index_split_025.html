<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">YENÎ ANGLOSAKSON DÜNYALARIN HIZLA YÜKSELİŞİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">XIX. yüzyılda, bütün bir Kuzey Amerika’yı, Avustralya kıtasını ve Yeni Zelanda takımadalarını ve Güney Afrika’nın büyük bir parçasını içine alan bir</span> <span class="bold"><span class="calibre_1">Anglosakson dünyası</span></span><span class="calibre_1">nın oluşumundan daha çarpıcı başka bir olaya pek rastlanmaz. “Anglosakson” diyoruz, çünkü bu geniş bölgeleri gelip şenelten ve oralara kendi uygarlıklarının damgasını vuranlar, İngiltere’den ya da Kuzey Denizi’nin kıyılarında oturan başka ülkelerden kalkıp yola çıkan insanlar olmuştur başta.</span></p>

  <p class="calibre_2"><span class="calibre_1">YENİ ANGLOSAKSON DÜNYALAR</span></p>

  <p class="calibre_5"><span class="calibre_1">O dünyaları, aralarındaki benzerlikleri ve farklılıkları ortaya koyarak anlatmak en aydınlatıcı yoldur.</span></p>

  <p class="calibre_7"><span class="italic"><span class="calibre_1">Şeneltme: Benzerlikler ve farklılıklar</span></span></p>

  <p class="calibre_5"><span class="calibre_1">En tutarlı şeneltme olayı hiç kuşkusuz Avustralya’da olmuştur.</span></p>

  <p class="calibre_5"><span class="calibre_1">İngiliz sömürgeleştirmesi geç ve birden olur; yüzyılın ikinci yarısında ortaya çıkar ve başka kim ki var saf dışı ederek gerçekleşir. 1850 ile 1900 yılları arasında, Avrupa nüfusundaki yıllık artış yüzde 0.8 iken, Birleşik Devletler’de 2.4, Kanada’da 1.6’dır ve Avustralya’da 4.4’e, Yeni Zelanda’da da yüzde 6.8’e ulaşır. Avustralya, uzun süre bir</span> <span class="bold"><span class="calibre_1">sürgün diyarı</span></span> <span class="calibre_1">oldu; dahası iklim, bol el emeği gerektirmeyen hayvan yetiştirmeye uygun görünüyordu sadece. İşte o sıralardadır ki, İrlanda kıtlığının hemen arkasından, “</span><span class="bold"><span class="calibre_1">altına hücum</span></span><span class="calibre_1">” göçü birden kamçılar: 1860’ta 1 milyona, 1905’te de 4 milyona varacaktır nüfus. Bu sağlığa yararlı ortamda, doğum oranı azalsa da ölüm oranı binde 10’a düşer ve ülkede doğal bir çoğalış görülür. İlkellerin ya da Asyalıların sayısı 100.000’i bulmaz. Maori’lere gelince 40.000’e düşmüştür ve 1900’de, 900.000 kolonun karşısında devede kulaktır. Ne var ki,</span> <span class="bold"><span class="calibre_1">nüfus yoğunluğunun</span></span> <span class="calibre_1">korkunç zayıflığı, bu uzaklardaki yeni Avrupa’ların sürekli bir niteliğidir.</span></p>

  <p class="calibre_5"><span class="calibre_1">Güney Afrika’da, Beyazlar Karalar karşısında bir azınlıktır sadece.</span></p>

  <p class="calibre_5"><span class="calibre_1">Birçok yönden, Kanada, Okyanus’taki Avustralya’ya benzer: Eski Dünya’nın insanları gelmeden önce, aynı uçsuz bucaksız topraklar, aynı belli belirsiz yerleşme, aynı gecikerek çoğalış nüfusça. Afrika’da olduğu gibi burada da, Avrupalı iki halk karşı karşıyadır, Fransız daha öncelerden gelmiştir, İngiliz hızla onu gelip geçer: ne var ki Kanada’da, bir uzlaşma, bir bereketli birlik işin içine girer. Kuşkusuz, bitişikteki Birleşik Devletler ülkenin insanlarının bir bölümünü çeker alır; ne var ki, 1867’de kurulan</span> <span class="italic"><span class="calibre_1">Dominion</span></span><span class="calibre_1">’da nüfus yükselir, 1851’de 2 milyon kadarken 1900’de 5 milyonu aşar. Doğudan batıya hemen hemen ıssız açıklıkların olduğu bir gerçektir; ancak Kanada Çayırı, yüzyılın sonlarında, gelenlerin hızındaki artış sayesinde büyük bir geleceğe adaydır. Fransızca konuşanlar, Aşağı Kanada’da Quebec dolayında yığışırlar ve hızla arttıklarından yukarıya doğru ilerleyip nüfusun yüzde otuzunu oluştururlar; öte yandan İngilizce, kıyı eyaletlerini istila ettikten sonra Ontario’yu fethedip batıda saltanatını kurar.</span></p>

  <p class="calibre_5"><span class="calibre_1">Birleşik Devletler, her yerde olduğundan çok daha fazla bir insan dalgasını, İngiliz bayrağı altında kendine çeker. Olağanüstü gelişme olanaklarına ve belli bir ölçüde de bağımsız oluşlarına bağlıdır bu. Kolonici yürüyüş, Kanada’da olduğu gibi orada da, doğudan batıya olmuş ve Okyanus’a bakan kıyılardan başlayarak her Amerikan bölgesi Kanada bölgesinden önce oluşmuştur. Karaların ve Asyalı grupların varlığı, Güney Afrika’dakini hatırlatan sorunlar yaratmıştır ve Yerli’ye karşı mücadele, orada da, Avustralya’dakine benzeyen bir vahşiliğe bürünmüştür kimi zaman. Ne var ki, Amerikan ulusu Kanadalı gibi iki dilli olmadığından, değişik öğeler arasında</span> <span class="bold"><span class="calibre_1">canlı bir kaynaşma</span></span> <span class="calibre_1">olmuş ve özgün bir çehre sağlamıştır ona.</span></p>

  <p class="calibre_5"><span class="calibre_1">1850’ye doğru, göç dalgaları, hemen hemen sadece Britanya adalarından kaynaklansa da,</span> <span class="italic"><span class="calibre_1">yankee</span></span> <span class="calibre_1">tipi açıkça ortaya çıkmış haldedir. 1850’de Amerika’da doğan 9 kişiye karşılık 1 kişi dışarıdan göçendir; sonraki yıllarda bu rakam biraz iner, 7’ye karşı 1 olur. Yeni gelenlerin hemen hemen bütününü Kuzey Avrupa sağlar; Britanyalıların yanı sıra, İrlandalılar, Flamanlar, İskandinavyalılar ve Almanlar gelir. Ayrıca Amerika kıtasının içinde de genişliğine bir göç hareketine tanık olunur: Geleceğin</span> <span class="italic"><span class="calibre_1">Middle-West</span></span><span class="calibre_1">’i sahneye çıkar. Birleşik Devletler, Rusya bir yana, bütün Avrupalı devletleri aşar.</span></p>

  <p class="calibre_5"><span class="calibre_1">1880’den başlayarak, dışarıdan göç, Avrupa’nın başka köşeleri öne geçerek, daha da kitlesel olacaktır. 1900’de Birleşik Devletler’in nüfusu 75 milyondur. Dışarıdan serbestçe göç öylesinedir ki,</span> <span class="italic"><span class="calibre_1">yankee</span></span> <span class="calibre_1">tepkide bulunup özümsemeye başlayacaktır.</span></p>

  <p class="calibre_7"><span class="italic"><span class="calibre_1">Geniş alanlar ve kamu özgürlükleri: Self-Governement ve federasyonlar</span></span></p>

  <p class="calibre_5"><span class="calibre_1">Bu uçsuz bucaksız alanları yönetmek gerekir. Söz konusu olan, fethedici bir gücün yarattığı imparatorluk değildir; vesayetini kuran ve görevleri dağıtan böylesi bir iktidar olmadığına göre, demokrasiye ve temsili rejime de dayansa, yeni formüller bulmak gerekir yönetmek için.</span></p>

  <p class="calibre_5"><span class="calibre_1">Birleşik Devletler,</span> <span class="bold"><span class="calibre_1">federalizm</span></span> <span class="calibre_1">üzerine kurulu ilk örneği sağlar. Ortak savunma ihtiyacı ile yerel ve bölgesel toplulukların geleneksel özerkliği arasında bir uzlaşmanın ürünü olan Anayasa, bir bilgelik örneği olarak görünür. Durumların gerektirdiği değişiklikler, yasanın ruhunu bozmadan eklenir metne ve eser sürer; hatta bir içsavaş badiresini de göğüsler. Aslında federal iktidarın yükselişi tartışılmaz haldedir artık; her türlü ayrılıkçılık, gelecek için olanaksız görünür. Ülke çapında genişleme, yeni sarsıntılara uğranmadan olur: 1867’de 36 devlet vardır birlikte, 1912’de 48 devlet oluşur.</span></p>

  <p class="calibre_5"><span class="calibre_1">Kanada, ağır bir çocukluk hastalığı geçirdikten sonra, 1840’ta hem birleşmiş hem de</span> <span class="italic"><span class="calibre_1">self-governement</span></span><span class="calibre_1">’le donatılmıştı. Lord Durham’in damadı Lord Elgin, yönetimi liberal burjuvazinin reformcu şeflerine emanet eder. Yapıcı yeni bir dönem başlar; İngilizlerle Fransızlar arasındaki dil zıtlığı da yavaş yavaş hafifler. Böylece, bir federasyon düşüncesine doğru yol alınır, Londra da kabul edip çıkar bu formülü sonunda. 1867 tarihli</span> <span class="italic"><span class="calibre_1">British North Amerika Act</span></span><span class="calibre_1">, İngiliz usulü</span> <span class="italic"><span class="calibre_1">self-government</span></span> <span class="calibre_1">ile Amerikan usulü federalizmi birleştirir: İki Kanada, araya başka yöreler de katılarak birleşir. Bir yandan her eyalet kendi yönetimini saklı tutarken, öte yandan konfederasyonun başında, İngiliz kralının temsilcisi bir vali ve Washington’daki Kongre’ye benzer - iki meclisli - bir Parlamento bulunacaktır; ancak ulusun seçtiği bir başkan olmadığından, işler, İngiltere’de olduğu gibi bir başbakanca çekip çevrilecek ve valice seçilmiş de olsa, her iki meclis karşısında o sorumlu olacaktır. Dominion’un yeni başkenti Ottawa’da, Londra ve Washington’da olduğu gibi, iki partili bir sistem de çalışmaya başlar.</span></p>

  <p class="calibre_5"><span class="calibre_1">İlk Avustralya kolonileri, koyun yetiştiricileri oldular. Kıtada çeşitli bölgeler, zengin</span> <span class="italic"><span class="calibre_1">squatter</span></span><span class="calibre_1">’ler yararına işleyen temsili kurumlarla donandılar. Bununla beraber, 1850 ile 1860 arasında altının bulunuşu bir sosyal kımıldanışa yol açtı ve</span> <span class="italic"><span class="calibre_1">squatting</span></span><span class="calibre_1">’in egemenliği sarsılarak genel oy ortaya çıktı ve birçok koloni de sorumlu bakanlıklar sistemi kendini gösterdi. Metropoldekilere bakarak biçimlenen Avustralya kurumları çabucak gelişirler ve yoğun bir yasama etkinliği, sosyal nitelikle kanunlar isteyen bir işçi hareketinin bekleyişine yanıt verir. Ne var ki, eyaletlerin bencillikleri de sürer. 1900’de bir federal uzlaşmaya gidilir ve o tarihte kurulan</span> <span class="italic"><span class="calibre_1">Cammonwealth of Australia</span></span><span class="calibre_1">, Kanada</span> <span class="italic"><span class="calibre_1">Domion’</span></span><span class="calibre_1">undan daha az geniş yetkilerden yararlanır.</span></p>

  <p class="calibre_5"><span class="calibre_1">Yeni Zelanda, feda edileceği korkusuyla Avustralya’yla birlik yolunda bir isteği geri çevirmişti. Orada da kurumlar Büyük Britanya’dakileri kopya eder; aristokrasi yoktur ama onun için de bir meclis eklenir. Liberal burjuvalar, 1890’da işçilerle bir bağlaşıklığa giderek kadınlara oy hakkı tanır, Yerlilerin temsilini kabul eder ve ücretlileri genişliğine sosyal koruma altına alır. 1907’de</span> <span class="italic"><span class="calibre_1">Dominion</span></span> <span class="calibre_1">düzeyine yükselen Yeni Zelanda, imparatorlukta, Kanada ve Avustralya’yla eşit bir sıraya oturur; bu olurken, Güney Afrika da böylesi bir statüye doğru ilerleyecektir.</span></p>

  <p class="calibre_5"><span class="calibre_1">Orada, Hollanda kökenli kolonlar, Kanadalı Fransızlardan farklı olarak Britanyalılarla barış içinde bir arada yaşamayı reddederler. Boer’lerin toptan göçünün arkasından, Sir George Grey, iki Boer Cumhuriyeti’nin, Natal’la Cap’ın bir araya gelmesini önerir ki, Londra’nın bile yersiz gördüğü öneri boşa çıkar. Ne var ki, yeniden görünecektir tasarı: Güney Afrika federasyonu, korkunç bir boğazlaşmadan çıkacak ve yeni</span> <span class="italic"><span class="calibre_1">Dominion</span></span> <span class="calibre_1">1910’da kesinlikle örgütlenecektir.</span></p>

  <p class="calibre_7"><span class="italic"><span class="calibre_1">Başka renkten insanların yazgısı</span></span></p>

  <p class="calibre_5"><span class="calibre_1">Her yanda</span> <span class="bold"><span class="calibre_1">ırkçı önyargı</span></span><span class="calibre_1">, Anglosaksonları başka renkten insanlarla birleştirmekten alıkoyar; onlara kendileriyle eşit birer insan olarak baktıkları anlar nadirdir.</span></p>

  <p class="calibre_5"><span class="calibre_1">Kuzey Amerika’da, uzun boylu, kartal burunlu, siyah ve düz saçlı, sarı derili insanlar vardı; dışardan gelenler, yanlış olarak kızıl derili ya da Hintli diye adlandırmışlardı onları. Kuzeybatıda somon ve geyik avcılığı ile geçinen, merkez bölgede bizon avlayıp çiftçilik yapan (mısır uygarlığı büyük göllerle Kayalık Dağlar arasında ortaya çıkıyor), güneybatıda yerleşik bir yaşama geçmiş bu insanların, tek başına kabile yaşamından büyük savaşçı konfederasyonu varıncaya kadar, pek çeşitli siyasal örgütlenişleri bulunuyordu. Başlarda, belli bir milyon “vahşi” olsa gerek.</span></p>

  <p class="calibre_5"><span class="calibre_1">Neydi kendilerini bekleyen? Yerini yurdunu değiştirme ya da kıyıma uğrama!</span></p>

  <p class="calibre_5"><span class="calibre_1">Kolon, sınır sorununun çözülmesini sabırsızlıkla bekler. Arkasından, 1887 tarihli kanun gelir: Amacı, kesin toprak ödünleriyle, sağlık önlemleri alarak ve eğitimi düzenleyerek yatıştırıp yola getirmedir; son ayaklanma 1890’da olur ve son “Yerli toprağı” da 1905’te ortadan kalkar. Geriye kalanlar - bir yarım milyondan az! - ortak kanuna uyar ya da “ayrılmış” bölgelere yığışır kalırlar.</span></p>

  <p class="calibre_5"><span class="calibre_1">Köken olarak Polinezyalı olan yırtıcı ve sanatçı Maori de, azgın çatışmalardan sonra Yeni Zelanda otoritesine boyun eğer. Ortaklaşa kullanılan topraklarda mısır ve patates yetiştirmekte, isteyerek Avrupa giysisiyle dolaşmaktadır; Hıristiyanlığı kabul eder ve İngilizce konuşmayı öğrenir.</span></p>

  <p class="calibre_5"><span class="calibre_1">Ilımlı bir yaradılışa sahip ama alabildiğine sefalet içindeki Avustralyalı ilkeller, av bakımından zengin bölgelerden çöllere doğru itelendiler. Beyazlar, bir zenci polisin yardımıyla düpedüz sürek avları düzenledi bu in sanları karşı. Sayıca belli belirsiz bir azınlık halindedir şimdi, bilginin de arayıp bulamayacağı bir şey!</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Avrupalılar Güney Afrika’ya geldiklerinde, Bantu kabilelerinin, tropikal bölge dışına, Tse-Tse sineğinin musallat olmadığı, hayvan yetiştirmeye uygun ve avca zengin dağlar ve yüksek yaylalara doğru göçü sürüyordu. Güney Afrika’daki yerlilerin uzun ve ölümcül savaşları, yabancı işgaline karşı direnişi gösteriyor. Ancak, bu silahlı direniş zayıfladığı ölçüde, kendilerine dayatılmış koşullara başeğen siyahilerin sayısı daha da artar ve madende çalışacak başka renkten insanlar daha da çoğalır. Öte yandan, en zahmetli meslekler Hintlileri ve Malezyalıları çeker; onlar da farklı bir işlem görmezler ve çağrısız konuk olarak bakılır kendilerine. Aşağı gördükleri ve sömürdükleri ırklara olan korku, sonunda Boer’lerle İngilizlerin birbirlerine yaklaşmalarına yardımcı olur ister istemez.</span></span>
  </blockquote>

  <blockquote class="calibre_9">
    <span class="italic"><span class="calibre_1">Aynı türden bir kaygı, Avustralyalılarda Asyalılara karşı görülür: Çoğu Çinlidir bu Asyalıların, kuşkusuz sayıları fazla değildir, ancak ticarette, küçük sanatlarda, hatta tarımda yetenekli insanlardır. 1855 yılından başlayarak, bu kaygı, sarıların girişine ilk sınırlandırmaları koymaya götürür; bir Yeni Zelandalı politikacı da, onların rekabetini, “iğrenç, doğaya karşı, haksız” diye niteler.</span></span>
  </blockquote>

  <blockquote class="calibre_9">
    <span class="italic"><span class="calibre_1">Buna benzer bir kaygı, Batı’daki Amerikalılarda, Çinli akınına karşıdır. Bu Çinliler, “Altına hücum” sırasında ortaya çıkmışlardı; Macao’dan ve Hong-Kong’tan toplanıp getiriliyorlardı; demiryolu şantiyelerinde çalıştırılıyorlardı. Ne var ki, ahçı ve hizmetçi olarak şöhret salmışlardı, çamaşırcılıkta usta, ipek böceği yetiştirmekte eşsizdiler ve kavrayıcı bir tacirdiler. Çinle yapılmış bir anlaşmayı bozan Kaliforniya, 1882’de göçü yasaklamakta duraksamaz ve Yüksek Mahkeme de yerinde bulur bunu. Kanunlar, daha sonra Japonlarla çatışacaktır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ayrılıkçı savaştan beri azat olmuş</span> <span class="bold"><span class="calibre_1">Amerikalı siyahi</span></span><span class="calibre_1">, başkaları gibi bir yurttaştır ilke olarak. Ne var ki, kölelik ve kanlı boğuşma acı izler ve anılar bırakır geriye. “Yeniden kuruluş” döneminde, ayrılıkçı kişiler tekrar toparlanır, eski kölelerden gelen kimi şiddet eylemlerine karşı şiddet ve sindirme ile yanıt verirler (</span><span class="italic"><span class="calibre_1">Ku Klux Klan</span></span><span class="calibre_1">’ın yıllarıdır bu); yasama organlarını ele geçirip, Anayasa değişiklikleriyle başka renkten insanlara tanınmış hakları - olabildiğince - sınırlandırırlar. Böylece, yan yana iki ırk yaşar; onlardan biri, kendisinin üstün olduğu duygusuyla doludur hep ve ırklar arasında her türlü karışmaya karşıdır, öyle olduğu için de utanç verici bir ayrımcılığı “dayatır ötekine. Zencilerin sayısı toplam nüfusa oranla azalsa da (bu oran, 1860’ta yüzde 14 ve 1790’da yüzde 20’ye yakınken, 1890’da yüzde 12’dir), iç savaşı izleyen otuz yılda 6 buçuk milyona yükselir; bir milyona yakın melezi de eklemelidir bu rakama. Ve söz konusu azınlık, Meksika körfezine doğru yığışmaya yüz tutar önce: Irkçı ayrımcılığı vahimleştiren coğrafi bir ayrımcılıktır bu.</span></p>

  <p class="calibre_5"><span class="calibre_1">Zencilerin çoğu, kiracı ya da gündelikçi olarak, işletmelere çalışmaya gelirler. Serseri tavırlarına ek olarak verimlilikleri de az olduğundan, yavaş yavaş ortakçı ve yarıcılık yayılır aralarında. Kuşkusuz, sosyal savaşta siyahilere şanslarını daha iyi savunma olanağını sağlayan bir hareket ete kemiğe bürünür. Bir seçkinler zümresi, eğitim sayesinde, liberal mesleklere kavuşurlar. 1882’de, başka renkten olan insan hekimler arasına kabul edilir, 1889’da da baroya. Kimi zaman iş dünyasında da başarılar kazanır, başkasına kiralayacağı mülkler edinir. Bir eğitici havarilik - ki en ünlüsü, Booker Washington’dur!- Tuskegee siyahi üniversitesini kurar ve 1900’e doğru da ilk ürünlerini vermeye başlar. Ancak, toprağı terkedip öteki bölgelerdeki beyazlar arasına ikbal aramaya gidenler daha çoktur ve şiddetini yitirmekten uzak ırkçılık onlarla beraber yayılır. Ne olursa olsun, Amerikan dünyası, bu hem istenmez hem de kaçınılmaz varlıkla içiçedir; Afrika folklorundan cazı alacak ve aşağıladığı ırktan boksörler çıkarıp etrafa caka satacaktır.</span></p>

  <p class="calibre_2"><span class="calibre_1">İKTİSADI VE SOSYAL ÖRGÜTLENİŞ</span></p>

  <p class="calibre_7"><span class="italic"><span class="calibre_1">Yeni toprakların değerlendirilmesi: Yalın biçimlerden büyük ticaret ekonomisine</span></span></p>

  <p class="calibre_5"><span class="calibre_1">Anglosakson ülkelerin tarım toplumlarında, toprakların yalın bir işletme biçiminin yerine, kısa zamanda bir yenisi geçer: Kuşkusuz hep genişliğine bir işletme biçimidir bu, ne var ki çok ileriye vardırılmış bir işbölümüne dayanır Bununla beraber, yüzyılın sonlarında ilk etkinlik biçimleri hâlâ görülür.</span></p>

  <p class="calibre_5"><span class="calibre_1">Kolonyal biçimlerin sürdürüldüğü ve beyaz insanın, başka renkte insanların yardımından kolayca vazgeçemediği sıcak iklimli yöreleri bir yana bırakmalı. En tipik, dahası en önemli olanı,</span> <span class="bold"><span class="calibre_1">Birleşik Devletler’in güneyi</span></span><span class="calibre_1">dir: Ev ekonomisi, her günkü ihtiyaçları karşılar o bölgede; temel iki ya da üç ürün de - her şeyden önce pamuk, tütün - dışarıyla alışverişe olanak sağlar. Bir bölümüyle de olsa, 1880’den sonra sanayiye dönüşme, hiçbir şeyi değiştirmeye çektir bölgede; okuması yazması az, sermayeden yoksun, kötü hasatlarla piyasa kurlarındaki düşüşlerin insafsızlığı karşısında çırpınan - beyaz ve siyahi - bir köylülüğün yoksulluğuna da bir çare bulamayacaktır o.</span></p>

  <p class="calibre_5"><span class="calibre_1">Avrupa kökenli çokkültürlü tarım, sadece Kanada’dan Pensilvanya’ya kadar olan topraklarda uygulanabilmişti. Öte yandan, yüzyılın ortalarından başlayarak süt, sebze ve yemiş ekonomisine doğru bir gelişme de kendini gösteril oralarda. Söz konusu topraklarda köy, Eski Dünya’nın tanıdığı biçimiyle</span> <span class="italic"><span class="calibre_1">nucleated settlement</span></span> <span class="calibre_1">görünür. Amerikan pamuğunu, Çayır’ın uçsuz bucaksız toprakları, pek erkenden çekmişti kendisine; o bölgede tarıma toprak kazanma ormanlık bölgeden daha az çetindi, hayvancılık kolay ve tahıl üretimi yolundaydı. Ne var ki, Mississipi’nin ötesinde, gelişmelere zarar veren tek şey vardır: Kuraklık!</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Oysa, öteki yarıkürede, koloni cephesi, geniş kuru topraklarla doğrudan doğruya karşılaşmıştı. Böylece, Avustralyalı</span></span> <span class="calibre_1">squatter</span><span class="italic"><span class="calibre_1">, kol gücünden yoksun halde, iklime bakıp tek etkinlik olarak yün üretimine vermişti kendisini. Sosyal mertebenin tepesinde pek büyük mülk sahipleri yer alıyordu: Onlardan dördü, 1850 yılına doğru Belçika çapında bir bölgeyi işgal ederken, kimisi de 50 ya da 70 bin baş hayvana sahiptir.</span></span>
  </blockquote>

  <blockquote class="calibre_9">
    <span class="italic"><span class="calibre_1">Güney Afrika’da Cap’ta, Avustralya’daki squatter1eûe karşılaştırabileceğimiz,</span></span> <span class="calibre_1">country gentlement</span> <span class="italic"><span class="calibre_1">adı verilen İngiliz kökenli bir tabaka vardır; ne var ki Veld, ataerkil örflere bağlı Hollanda kökenli kolonların insanıdır. Boer ailesi Kutsal Kitap okur sadece; kendi kendine yetmenin arkasındadır, her şeyi elindeki davara feda eder. Bu görenekçi, ele avuca sığmaz, yalın ve boşinançlarla dolu halk, kapitaliste ve siyahiye düşmandır ve bu sonuncusuyla yol davası güder.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1860 yılından başlayarak, kırsal işletme Birleşik Devletler’de büyür. İşte o zamandır ki,</span> <span class="italic"><span class="calibre_1">cow-boy</span></span> <span class="calibre_1">ortaya çıkar;</span> <span class="italic"><span class="calibre_1">cow-country</span></span><span class="calibre_1">’nin yani Mississipi ötesi geniş bölgenin bir insanıdır o ve hayvan gütmektir işi. Güttüğü hayvanları, dolayındaki kimi kentlere (</span><span class="italic"><span class="calibre_1">cow-town</span></span><span class="calibre_1">) teslim ettikten sonra kazandığıyla kafayı çekip kumar oynar, tabancası hep kıçının üstündedir; yolcuları haraca keser, trenleri durdurup soyar; serüvenleri,</span> <span class="italic"><span class="calibre_1">Buffalo Bill</span></span><span class="calibre_1">’de dile gelecektir. Arkasından, tam anlamıyla kırsal tip, daha uzaklara, Kayalık Dağlar yöresine göç etmek zorunda kalacaktır.</span></p>

  <p class="calibre_5"><span class="calibre_1">Amerikan Çayırı’nda ve Ontario yöresinde</span> <span class="bold"><span class="calibre_1">büyük tarım</span></span> <span class="calibre_1">kesinlikle üstünlüğünü kurar. Birleşik Devletler’de, 1862 tarihli</span> <span class="italic"><span class="calibre_1">Homestead bill</span></span><span class="calibre_1">, 40-60 hektarlık çiftliği yaygınlaştırır. Ne var ki, en geniş toprakları, demiryolu kumpanyaları ya da federe devletlerle federal devlet satar. Hiçbir yerde çok verimlilik söz konusu değildir; daha çok bitkileri ve hayvanları ayıklamaya koyulur insanlar;</span> <span class="italic"><span class="calibre_1">dry farming</span></span> <span class="calibre_1">aracılığıyla daha az kurak bölgede yayılma sürer durur; Büyük Göller dolayında yeni bir sütçülük yöresi yaratılır. Dün bozkır olan büyük Kaliforniya vadisi de,</span> <span class="italic"><span class="calibre_1">huerta</span></span> <span class="calibre_1">yeteneğini keşfetmeden önce, buğdaya doğru çevirir yüzünü.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Yüzyılın sonlarına doğru, Avustralya’da kanunlar, koyun yetiştiren uçsuz bucaksız topraklara karşı saldırıya geçer ve gitgide artan bir nüfusun ihtiyaçları da arttığından,</span></span> <span class="calibre_1">squatter</span><span class="italic"><span class="calibre_1">’ın karşısına</span></span> <span class="calibre_1">selector</span> <span class="italic"><span class="calibre_1">(ayıklamacı) dikilir; aslında devlet de korur kendisini ve artezyen kuyuları açarak, sulama amacıyla büyük barajlar kurarak destekler onu. Kıtanın Yeni Galler bölgesindedir ki, daha ılık olan iklim, eti limanların soğuk havalı kuruluşlarına yollanan iribaş hayvancılığa ve bir de süt ürünleri sanayisine yol açar. Ancak, Danimarka gibi bir Avrupa ülkesini en iyi hatırlatan, elbette Yeni Zelanda’dır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="italic"><span class="calibre_1">Farmer</span></span><span class="calibre_1">, genellikle daha çok bir burjuva konfordan yararlanır kuşkusuz. Ne var ki, kendisine gerekli hemen hemen her şeyi satın alabilmek için elinde ne ki var sattığından, muhasebesi krediye dayanır çoğu kez; kapitalist kesime sıkı sıkıya bağlıdır. Böylece kent, bu tarım toplumuna, eski kıtada olduğundan çok daha fazla kendi yasasını dayatır.</span></p>

  <p class="calibre_7"><span class="italic"><span class="calibre_1">Yeni dünyanın kenti</span></span></p>

  <p class="calibre_5"><span class="calibre_1">Kent olgusu, XIX. yüzyılın ikinci yarısında göz alıcı boyutlar kazanır.</span></p>

  <p class="calibre_5"><span class="calibre_1">Birleşik Devletler’de, 1850’de 23 milyon insandan 19 milyonu, hâlâ kırsalda yaşamaktadır. Güney bölgesindeki bütün kentler orta hallidir. Ne var ki, 1900’de 75 milyon Amerikalıdan 30 milyonu kentlidir; nüfusu 100 bini aşan -30 dolayında - kent, bu kitlenin 12 milyonunu toplamaktadır. 1870’ten beri, Şikago, 300 binden 1.700.0O0’e fırlamıştır, New York 3 milyonu aşmış, Filadelfiya da 1 milyonu. Yükseliş, Afrika’nın güneyinde orta kararda, Kanada’da çok hızlıdır ve Avustralya’da başını almış gider halledir; öyle ki, 1890’da Sydney, Malbourne ve Adelaide, toplam nüfusun dörtte birini içermekte, Melbourne, Victoria’da oturanların yarısına yakınını barındırmaktadır.</span></p>

  <p class="calibre_5"><span class="calibre_1">Böylece, yeni kentler kum gibi kaynaşır ve</span> <span class="bold"><span class="calibre_1">mantar kentler</span></span> <span class="calibre_1">çıkar ortaya. Öncü sınırda, kent, otelleri, kiliseleri, okulları, postahaneleriyle yalın bir görünüştedir; kırsal kesim insanlarına kendini doğrudan dayatan alışveriş görevine yanıt verir. Ne var ki, maden ya da fabrika sık sık kent yaratır. Böylesi hallerde, yer adları yaratıcı düşünceyi olanca gücüyle canlandırır: Pittsburg dolayında Bessemer’ler, Etna, Carnegie, Monessen, başka yerlerde İronton’lar, İronmountain ve İronwood. Washington gibi, hükümet ve idare hizmetlerini içine almak amacıyla kurulanlar da vardır.</span></p>

  <p class="calibre_5"><span class="calibre_1">Sonradan söylendiği gibi, Şikago “bataklığı”nın bir çift eski ayakkabı fiyatına satın alınabildiği zaman geçip gitmiştir artık. Kürk taciri John Astor, New York’ta arsalar satın alarak bir örnek vermiştir; 1875’te ölen oğullarından biri, 100 milyon dolarlık bir servet bırakır ve içinde Hudson kıyılarında 700 gayrimenkul vardır; 1912’de yeni satın almalar ve gayrimenkul rantındaki yükseliş sayesinde, Astor’lar 450 milyonluk bir sermayenin sahibi olurlar. Şikago’da 1000 metre karenin fiyatı, 1830’da 20 dolarken 1892’de 1 milyon dolara çıkar.</span></p>

  <p class="calibre_5"><span class="calibre_1">Geniş alanlar düzenli arsalara bölünür, geometrik biçimde kadastrosu yapılır; bir satranç görünümündedir her şey. Atlantik’in doğusunda, cadde evlere göre biçimlenir, çünkü mülk sahiplerinin birbirine uymayan niyetini gözönünde tutmak zorundadır; oysa Şikago’da evler, cadde boyunca sıralanırlar. Şikago, 44.000 hektarlık yüzeyiyle, Londra’dan dört defa ve Filadelfiya’dan da beş defa daha az bir yoğunluğa sahiptir.</span></p>

  <p class="calibre_5"><span class="calibre_1">Aşırı irileşme, genellikle yüksekliği fazla olmayan çoğu kez tuğladan yapılmış yapıları dağıtır öteye beriye.</span> <span class="bold"><span class="calibre_1">Yüksekliğine inşaat</span></span> <span class="calibre_1">alışkanlığı, ancak 1880’den sonra ve arsa fiyatlarının acayip değer kazandığı ticaret mahallelerinde ortaya çıkar: Böylece, New York’ta Manhattan burnunda, basık kentte, limana yakın, 10 ila 30 katlı bir otuz kadar yapı yükselir ve sahipleri de zengin kişiler, sigorta kumpanyaları ya da bankalardır. İçlerinde büro ve mağazaları barındıran bu devlerin hemen yakınında, şimdiden kararmış, gitgide bakımsız ve yoksul kişilere terkedilen bir meskenler bölgesi yayılır, öyle ki kimi zaman gökdelenle komşudur yoksul mahallesi; onun da ilerisinde, oturmaya ayrılmış bir banliyönün çevrelediği yeni bir sanayi kenti yayılır. New York’ta basık kentin doğusu, patron sömürüsünün mahallesidir; bir ikinci ticaret ve oturma merkezi, kentin merkezinde oluşur. Birbirine uymayan birimler, demiryolları ve sanayi yerleşmeleri yan yanadır ve ufku keser. Adelaide’de tersine, iş kenti ile oturulan kent birbirinden ayrılmıştır ve parklarla çevrilidir her biri. Öte yandan, Avustralya’da kentler daha bakımlıdır; caddeler ahşap döşemelidir ve fazla özgün olmayan evler sosyal eşitsizlikleri pek yansıtmaz. Birleşik Devletler’de, zengin mahallelerle yoksul mahalleler çarpıcı bir zıtlık içindedirler. Gezginler, Boston’un, Filadelfiya’nın ve New York’un gönenç içindeki çevrelerinin güzel konaklarını zevkle dile getirirler; farklı biçemlerdedir evler ve bahçelidir. Ne var ki yazın toz, kışın çamur felakettir; her yanda çer çöp görülür. Kanada’da, döşenmiş yol, sadece Toronto’da ve Winnipeg’dedir. Aydınlatma, Avrupa kentlerinden ileridir; ama lağım sistemi yetkinliğe varmamıştır ve kimi zaman su yetmez. 1878’den başlayarak, Buffalo, buharlı merkezi ısıtma sistemini başlatır; Detroit’le New York da kabul ederler. Taşıt araçları çoğalır ve atların çektiği araçlarla daha sessiz olan Avustralya kentlerinden farklı olarak, Amerikan kentleri, gidiş gelişteki gürültüyle yabancıları şaşırtır.</span></p>

  <p class="calibre_5"><span class="bold"><span class="calibre_1">Etnik çeşitlilik</span></span> <span class="calibre_1">de, Birleşik Devletler’deki kentlerin bir niteliğidir. New York’ta İtalyanların, İrlandalıların, Yahudilerin, zencilerin, kendi mahalleleri vardır. Bu pota, kendine özgülükleri silip atmaz; her özel tipe bir tamamlayıcı tip yaratıp ekler ve Amerikalı olan bu sonuncusu ortak tiptir.</span></p>

  <p class="calibre_7"><span class="italic"><span class="calibre_1">Birleşik Devletler’de makine uygarlığı ve “Büyük İşletme”nin doğuşu</span></span></p>

  <p class="calibre_5"><span class="calibre_1">Anglosakson dünyalar arasında, Birleşik Devletler’in gerçekten önde gelen apayrı bir yeri var. O, yalnız doğanın sunduğu olanakların genişliğine değil, halkının niteliğine de borçlu bunu. Tocqueville, bu gerçeğe daha önce parmak basmış, Birleşik Devletler’i oluşturan “onca çeşitli” öğelere, “çıkarın bağ hizmetini gördüğünü” söylemişti. Uzun bir geçmişi olmayan, toprakla eskiye giden bağlardan yoksun durumdaki bu ulus, en etkili yöntemlerle elde edilecek bir maddi rahatlığı amaç bilen insanların topluluğudur. Büyük bir serüvene atılmış ve yenilik arkasındaki bir gençlik ateşi ile yanar tutuşur.</span></p>

  <p class="calibre_5"><span class="calibre_1">Nedir bunun sonucu? Bir</span> <span class="bold"><span class="calibre_1">kitle uygarlığı</span></span> <span class="calibre_1">kaçınılmaz olarak! Coğrafya bile, kıtayı, tek biçimli geniş bölgelere ayırmıştır. Doğanın tekbiçimliliğine, insan eserininki yanıt verir. Öte yandan, seçme olanağı yoktur: Ya toplum yoksulluğa mahkûm olacak ya da</span> <span class="italic"><span class="calibre_1">standart</span></span> <span class="calibre_1">olanı kabul edecektir.</span></p>

  <p class="calibre_5"><span class="calibre_1">Koruyucu gümrük tarifelerinin gölgesinde ve genel giderleri azaltıp verimliliği de çoğaltan büyük teknik çabanın desteğinde, reklam, insanları tüketimi arttırmaya ısrarla çağırır ve Amerika, böylece seri ve birbirinin yerini tutabilir parçaların üretildiği bir ülke olup çıkar. Etkinliklerin coğrafi bakımdan da yerelleşmesi belirginleşir ve dev bir demiryolu şebekesi bunu kolaylaştırır. Sermayenin merkezileşmesi büyük üretimle atbaşı gider; öte yandan, dev bir işletmenin yanında ve gölgesinde,</span> <span class="italic"><span class="calibre_1">sweating system</span></span><span class="calibre_1">’in küçük tezgâhları hızla çoğalır.</span></p>

  <p class="calibre_5"><span class="calibre_1">Avrupa,</span> <span class="bold"><span class="calibre_1">makinenin hizmeti</span></span><span class="calibre_1">nden yararlanmaya yavaş yavaş gitti; Yeni Dünya’nın insanı ise her şeyi ona borçludur: Buğdayı eken biçen makinedir, pamuğu taneleyen, hayvanları mezbahada kesip parçalayan odur; seri halde hazırlanmış yiyecek, giysi, ayakkabı istenecektir ondan; evler ona yaptırılacaktır. Çok şeyi sağlarken, makine fiyatların düşüşüne de katkıda bulunacaktır. Bir despotluk kuşkusuz, ne var ki günlük nesneleri elinin altında isteyen bir yığının gözünde de iyilikseverdir o!</span></p>

  <p class="calibre_5"><span class="bold"><span class="calibre_1">Sanayinin açılıp serpilişi</span></span> <span class="calibre_1">bir gerçektir: 1860’ta 140.000, 1890’da 355.000, 1900’de 512.000 işletme vardır; 1895’te sermaye 47 milyara ulaşır, aynı tarihte Büyük Britanya’da 21, Almanya’da 17, Fransa’da 14 milyardır bu rakam. Öte yandan şu da bir gerçektir: Birleşik Devletler’in serveti, 1860 ile 1890 arasında dört misline çıkmıştır. Tüketim mallarının donanım ve üretiminde, hiçbir Avrupa ülkesi böylesi bir atılıma tanık olmamıştır. Bu pohpohlayıcı sonuçları kaydeden istatistik, bir tapma konusu da olup çıkar: Amerikalı, üstünlüğünün en kesin kanıtları olarak gösterir rakamları; “yeryüzünde en büyük” olduğu düşüncesine alışır ve çok geçmeden bütün dünyanın müteahhidi olabileceğini söyleyip düşlere dalar.</span></p>

  <p class="calibre_5"><span class="calibre_1">Ne var ki, sürekli ilerleme halinde olan bu teknikte, en şiddetli bir rekabet de yürürlüktedir ve gerekli görülür. Toprak aristokrasisi az ilerler, ancak bir</span> <span class="bold"><span class="calibre_1">büyük ticaret burjuvazisi</span></span><span class="calibre_1">, yüzyılın ilk yarısında gelişmiştir; alabildiğine açık, kendi kendini yenileyen ve her kuşakta semiren bir sınıftır bu. “Başarısını kendisine borçlu adam” (</span><span class="italic"><span class="calibre_1">self-made man</span></span><span class="calibre_1">) hayranlık konusudur: Yoksul dünyaya gelmiştir, çalışır çabalar milyoner olur - çok geçmeden milyarder denecektir! -; “Sanayi kovanına balı yığan çalışkan arıdır o; kovanın bütün sakinleri, genel olarak topluluk yararlanacaktır ondan”: Carnegie böyle dile getirir kendisini!</span></p>

  <p class="calibre_5"><span class="calibre_1">Eyleme açık alanın uçsuz bucaksızlığı, işletmelere verilecek boyutların büyüklüğü, halkta önüne sürülen metaı hızla satın alıp tüketme eğilimi, bütün bunlar da, işlerin gelişmesini kolaylaştıran etkenlerdir. Amerika, spekülatif tutkuların, şaşırtıcı yükselişlerin ülkesidir; böylece, girişimler alabildiğine kızıştırılır, parasal araçların hacmi birden şişer, fiyatlar alır başını gider, ama kazançlar daha da hızla çoğalır: Her şey mubahtır! Doğaldır ki, böylesi bir başdönmesi uzun süremez: Avrupa’da olduğu gibi, Avrupa’dakinden de fazla olarak, korkunç iflaslar çıkagelir: Bir ayıklanış olur, en zayıf durumdakiler saf dışı edilir ve istikrar gerçekleşir, onu yeni bir yükseliş izler.</span></p>

  <p class="calibre_5"><span class="calibre_1">Sanayide savurganlığa karşın böylesi bir hız,</span> <span class="bold"><span class="calibre_1">büyük sermayenin egemenliği</span></span><span class="calibre_1">ni güçlendirir. 512.000 işletmeden 454.000’i toplam 1 buçuk milyon işçi kullanır; ne var ki, 12.000 işletme 2 buçuk milyon işçiyi toplar çatısı altına: 25.000 kişi de, sanayi işletmelerinin yarısını denetleyecektir.</span></p>

  <p class="calibre_7"><span class="italic"><span class="calibre_1">Amerikan sanayi ve ticaretinin dünya çapında kolları</span></span></p>

  <p class="calibre_5"><span class="calibre_1">Temel olay,</span> <span class="bold"><span class="calibre_1">ağır sanayinin olağanüstü ilerlemesi</span></span><span class="calibre_1">dir kuşkusuz. Birleşik Devletler’de, 1875’te, 2 milyon 400 bin tona karşılık, 1890’da 10 milyon tonu aşan demir ve 5 milyon tona yakın çelik üretilir ve Büyük Britanya’nın öncülüğü alınır elinden. Bu demir-çelik sanayisinin elinin altında, olağanüstü yakacak ve maden kaynakları vardır: Bir yandan, kömür üretimi, 1850’de 7 milyon tonken, 1900’de 250 milyon tona yükselir; öte yandan, maden üretiminde Birleşik Devletler ilk sırayı tutar dünyada. Tek elde toplaşma, alabildiğine eşitsiz ölüp, bakıra oranla kömür ve demirde daha azdır; bakır, beş kumpanyanın egemenliğindedir ki, onlara da Boston ve New York sermayesi hükmeder.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Petrol alanına yön veren, tek bir kişinin, Rockefeller’in iradesidir. Demir-çelik sanayisinde dev kuruluşlar yaratılır; Carnegie, onlardan birinin başındadır Pittsburg’ta ve çelikte dünyanın en güçlü bir kartelinin doğmasına yol açacaktır. Bir uzun ve sert çatışmadan sonra, demiryollarının üçte ikisi, birkaç grubun egemenliğine girer; Pullmann da, en çok sayıda vagonu Şikago’daki atölyelerinde imal eder. Gould, telde gerçek bir tekel kuran</span></span> <span class="calibre_1">Western Union, Telegraph</span><span class="italic"><span class="calibre_1">’ın başındadır.</span></span> <span class="calibre_1">American Bell Telephon</span><span class="italic"><span class="calibre_1">, on yılda pek büyük kârlar edinir ve elektrikle aydınlanma ayrı üç güçlü kuruluşu yaratır:</span></span> <span class="calibre_1">Edison General Electric</span><span class="italic"><span class="calibre_1">,</span></span> <span class="calibre_1">Thomson-Houston</span> <span class="italic"><span class="calibre_1">ve</span></span> <span class="calibre_1">Westinghouse</span><span class="italic"><span class="calibre_1">. Öte yandan, Dupont de Nemours, kimyasal ürünlerde geniş bir ağ kurar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Demir, çelik, makine ve alet sanayileri, başka alanların ihtiyaç duyduğu, malzemeyi üretirken, yatırılan sermayeler başta</span> <span class="bold"><span class="calibre_1">yiyecek ve dokuma sanayisi</span></span> <span class="calibre_1">üstünedir. Örneğin et konservesi sanayisi, iki ya da üç dev kuruluşun elindedir ve gübre, sabun, diş fırçası gibi yan sanayileri doğurur beraberinde. Tek elde toplanış şekerde daha ileriye gider ve</span> <span class="italic"><span class="calibre_1">Sugar Refining</span></span><span class="calibre_1">’i yaratır; öte yandan Duke, sigarada yoğun bir reklama gider ve</span> <span class="italic"><span class="calibre_1">American Tobacco</span></span><span class="calibre_1">’yu kurar.</span></p>

  <p class="calibre_5"><span class="calibre_1">Kuzey-Doğu, dokuma sanayisinde başta gelir hep. Yünlü ve ipekli dokumalarda, kısa zamanda Avrupa’yla boy ölçüşecek bir düzeye varılır; bu arada New York ve Filadelfiya’da sayısız aile atölyesi, toptancılar için tam takım giysiler üretir.</span></p>

  <p class="calibre_5"><span class="calibre_1">Aynı dönemde, bankacılığın da tek ellerde toplanışı hızlanır. Hareketi hızlandıran da Wall Street’tir ve iş hacmi 1890’da 35 milyar dolara yükselir. Öte yandan, büyük sanayi kuruluşlarının çoğu, Manhattan’da toplaşmıştır: Büyük işletmeciliğin (</span><span class="italic"><span class="calibre_1">big business</span></span><span class="calibre_1">) yüreği orada atar.</span></p>

  <p class="calibre_5"><span class="calibre_1">Ne var ki Amerika, dışarıyla olan alışverişinin kendi gemileriyle yapılmasına büyük değer vermez. Donanma, Büyük Britanya’nınkine oranla pek açık bir gerileyiş içindedir; 1860’taki tonajın yarısına bile sahip değildir 1900’de. Öte yandan, yabancı ülkelerle ticaret artar ve Avrupa’yla alışverişinde alacaklı durumdadır: Birleşik Devletler, uygun tarifeleriyle, Asya’ya ve Amerika’ya doğru mahreçlerini genişletir; bu ise, Kaliforniya’nın ve San Francisco limanının gelişmesini destekler.</span></p>

  <p class="calibre_5"><span class="calibre_1">İktisadi bir emperyalizmin Birleşik Devletler’i avucuna geçireceği an yakındır!</span></p>

  <p class="calibre_7"><span class="italic"><span class="calibre_1">Birleşik Devletler’de büyük çıkarlar siyaseti</span></span></p>

  <p class="calibre_5"><span class="calibre_1">Friedrich Engels, 1892’de yazdığı mektuplarından birinde şöyle diyordu: “Amerikalılar, oldukça uzun bir zamandan beri, burjuva cumhuriyetinin bir işadamları cumhuriyeti ve böylesi bir düzende politikanın da, bütün ötekiler gibi, bir ticaret işi olduğunu kanıtladılar Avrupa dünyasına...”</span></p>

  <p class="calibre_5"><span class="calibre_1">Gerçekten de doğrudur söyledikleri.</span></p>

  <p class="calibre_5"><span class="calibre_1">Carnegie,</span> <span class="italic"><span class="calibre_1">Zafer Kazanan Demokrasi</span></span> <span class="calibre_1">adlı eserini, kim olursa olsun sosyal kademeleşmede kendi uğraşıyla yükselme olanağını sağlayan sevgili cumhuriyete ithaf eder ve şöyle bağlar sözlerini: “Eşitleştirme, insanları aşağı bir düzeye indirerek değil, onları yurttaşlık (</span><span class="italic"><span class="calibre_1">citizenship</span></span><span class="calibre_1">) saygınlığına yükselterek gerçekleşir ve bu da, insanın düşünebileceği en yüce saygınlıktır.”</span></p>

  <p class="calibre_5"><span class="calibre_1">Tocqueville’in, herkesin kamusal etkinliklerin bir ucundan tuttuğunu söylediği günler arkada kalmıştır artık; az okumuş ve temsili rejim hakkında deneyimi olmayan yeni yurttaş tabakalarının sayısı çoğaldıkça, çekimserlerin oranı da büyür. Aslında, her şey iki takımın, Cumhuriyetçi Parti ile Demokrat Parti’nin mücadelesine indirgenmiştir; hepsinden önemlisi de, iktidarda olan ekip, içinden çıktığı çıkarlar çevresini destekler. Bunun sonucu da şudur: Yasama organı ile başkanlığı gerçekten yönlendiren,</span> <span class="bold"><span class="calibre_1">büyük çıkarlar</span></span><span class="calibre_1">dır. En namuslu yöneticiler pek güçlükle kafa tutabilirler. Seçim kampanyaları çok pahalıya malolur, özellikle Başkanlık seçimleri, korkunç bir reklam çabasını gerektirmektedir. New York’lu bir İrlandalı olan Demokrat Tammany Hall’in, iflas etmiş bir sandalye taciri olan Tweed’in itelemesiyle, Ayrılıkçılık Savaşı’ndan sonra belki bir 45 milyon doları içetmesi, olağandışı bir şey değildir. Dürüst bir asker olan Grant, müteahhitlerle içli dışlı olan bir çevrenin yolsuzluklarına hoşgörüyle bakar; ama ona karşılık, Buffalo Belediye Başkanı iken, bir kanalizasyon müteahhidine karşı açılan davayı kente kazandıran ve New York valisi olarak da Tammany Hall’e karşı mücadeleyi göze alan Demokrat Başkan Cleveland, seçiminin arkasından görevler dağıtmayı (</span><span class="italic"><span class="calibre_1">spoil system</span></span><span class="calibre_1">) reddederek kendi partisini ve oluşmasına karşı çıktığı için de tröstleri kızdırdı; ne var ki, Cleveland’ın hasmı Harrison, çıkarına düşkün New York valisinin marifetiyle oyların yer değiştirmesine borçludur başarısını.</span></p>

  <p class="calibre_5"><span class="calibre_1">Özel girişimlere verilen sayısız ödün ve iş ihalelerinin -ki günlük kavgalardan biri budur!- dışında, federal düzenin büyük sorunları,</span> <span class="bold"><span class="calibre_1">gümrük ve para</span></span> <span class="calibre_1">ile ilgilidir. Dış ülkelerle ticaret ilişkilerini nasıl düzenlemeli? Demokratlar, tarifelerde bir indirim yolunu seçerler; çünkü, çiftlik kiracılarının ve tüketicilerinin görüşlerini destekleyerek rakiplerini yenebilirler ve söz konusu kiracı ve tüketiciler içinse, kapalı bir Amerikan pazarı sanayiye bırakılmış bir pazar demektir. Daha da karmaşık olanı, sağlam bir para ya da alışverişi canlandıracak bol çeşitli bir para kaygısındaki işadamlarını bölen para sorunudur.</span></p>

  <p class="calibre_5"><span class="bold"><span class="calibre_1">Çalışma özgürlüğü</span></span> <span class="calibre_1">bir sorun olarak kalır. Kanunlar tröstlere karşı çıkarken, bireyi savunma amacıyla hareket etmişlerdir. Ne var ki, sanayicilerin bir araya gelmelerinden yana olanlar, devletin bu alana karışmasını reddetmenin yanı sıra, toplumun çıkarını da görürler bunda; en iyi biçimde örgütlenmiş bir piyasa, toplumun da yararınadır.</span> <span class="italic"><span class="calibre_1">Holding</span></span><span class="calibre_1">’lere giden yol böyle açılacaktır.</span></p>

  <p class="calibre_5"><span class="calibre_1">Öte yandan, kente bağımlı olduğu düşüncesi, tarım kesiminde yaşayanlarda pek erkenden yer etmişti. Bu bilinç, Jackson döneminde başlayarak, Birleşik Devletler’in Doğu’su ile Batı’sı arasında bir zıtlığa yol açar. Batı, yine ekonomisi tarıma dayanan Güney’e yardım elini uzatmalıydı: İki bölge arasında işbirliği, daha ilk günden beri Demokratlar’ın dayandığı bir şeydir ve zaman zaman yeniden doğar. Ne var ki, orta mülkiyet sahipleri (</span><span class="italic"><span class="calibre_1">homesteaders</span></span><span class="calibre_1">), Güney’in ortakçılarından farklıdır ve kent proletaryasıyla bağlaşıklığa da hor bakar.</span></p>

  <p class="calibre_5"><span class="calibre_1">Tarımcı Batı’daki her bunalım, fazla ileriye gitmeyen bir hareketlenişe yol açar böylece. Ayrılıkçılık Savaşı’nın arkasından, tarım ürünlerinin düşen fiyatlarıyla mamul maddelerin yükselen fiyatları arasında bir dengesizlik kendini gösterir. Buna karşı,</span> <span class="italic"><span class="calibre_1">Ambar</span></span> <span class="calibre_1">adlı bir derneğin öncülüğünde, kooperatifçi bir hareket ortaya çıkar: Hareket, özellikle tarım kesimine vuran 1873 bunalımından sonra fiyatların alabildiğine düştüğü bir dönemde büyür; 1879’da biraz sakinleşir, 1883’ten başlayarak tekrar sertleşir. Bu kez</span> <span class="italic"><span class="calibre_1">Çiftlik Sahipleri Ulusal Bağlaşıklığı</span></span><span class="calibre_1">’nın öncülüğündedir ve bir tür popülist niteliktedir. 1896’da,bir Demokrat adayla girdiği başkanlık seçimini kaybedecek ve</span> <span class="italic"><span class="calibre_1">big business</span></span> <span class="calibre_1">yandaşı Cumhuriyetçiler gelecektir iktidara ve onlar da, verimli yılların geri gelişinden yararlanacaklardır. Henry George, 1879’da yayımladığı</span> <span class="italic"><span class="calibre_1">İlerleme ve Yoksulluk</span></span> <span class="calibre_1">adlı eserinde, gayrimenkul rantına karşı müterakki vergi yoluyla mücadeleyi önerir: Bir tür tarım sosyalizmidir yaptığı ve cılız bir ‘ yankısı olur kitabın.</span></p>

  <p class="calibre_7"><span class="italic"><span class="calibre_1">Amerikan işçisi ve Birleşik Devletler’de sendikacılığın doğuşu</span></span></p>

  <p class="calibre_5"><span class="calibre_1">Birleşik Devletler’de emekçi halk, dünyanın en kalabalık kitlesi olup çıkmıştı. Oysa Amerika, uzun yıllar, dev çalışmalar göz önünde bulundurulursa, tam bir el emeği kıtlığının acısını çekmişti: Bireysel özgürlüğe bağlı, öğretilere sırt çevirmiş ve oldukça yüksek ücretlerden yararlanan, pek</span> <span class="italic"><span class="calibre_1">yankee</span></span> <span class="calibre_1">bir ilk tabakanın ortaya çıkışının kaynağında bu vardır.</span></p>

  <p class="calibre_5"><span class="calibre_1">Çok açıktır ki, uygun bir ücret elde etme beklentisi, yüzyılın ortalarında kitlesel bir göçte önemli bir rol oynamıştı. Ne var ki, yeni kuşaklar, yoksulluğun, okur-yazar olmamanın, her türlü siyasal düşünceden habersizliğin damgasını taşırlar. Düşük bir ücretle çalışan bu insanlardır ki, en çetin işleri görür ve</span> <span class="italic"><span class="calibre_1">sweeting system</span></span><span class="calibre_1">’i beslerler. 1880’de, el emeğinin yüzde 21’i kadındır - bu oran dokumacılıkta daha da artar! - ve sanayide, 10’la 15 yaş arasında, 1.700.000 çocuk vardır (yüzde 18).</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Bir sendikacı militan olan Jones “Ana”nın yazdığına göre, Pensilvanya’nın kömür madenlerinde, “on iki, on üç saat çalışılıyordu” ve “on dört saat bir istisna değildi” ve ekler: “Madencilerin bedenini ya da yaşamını hiçbir kanun korumuyordu. Aileler, Kumpanya’nın, -domuzların bile sırt çevireceği- mahallelerinde yaşıyorlardı. Anababalarının bilgisizliği ve yoksulluğunun kurbanı olarak, yüzlerce çocuk ölüyordu.” İstatistiklerin belirttiğine göre, işçiler, 1850’de haftada altmış sekiz saat 1860’ta altmış altı ve 1890’da da sadece elli dokuz saat çalışırlar (tarımdaki gündelikçiler yetmiş ila yetmiş iki saat çalışmak zorundadırlar).</span></span>
  </blockquote>

  <blockquote class="calibre_9">
    <span class="italic"><span class="calibre_1">Bütün gözlemciler, iş kazalarının çokluğundan söz ederler. Jules Huret,</span></span> <span class="calibre_1">Gezi Notları</span><span class="italic"><span class="calibre_1">’nda şunları yazar: “Sürekli bir kıyımdır görülen. İşçilerin yaşamını korumak için hiçbir önlem alınmamıştır ve şirketler pek güçlü olduklarından, mahkemeler onlardan yanadır ve kanunun kendisi de onları tutar, böylece hiç kimseden rahatsız olmazlar.” Upton Sinclair’in söylediğine göre, 1901-1904 yıllarında, 41.000 ölü ve 25.000 yaralı vardır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1850-1900 dönemi bütün olarak alındığında, ortalama ücret, üretimden ve sermayeden daha az oranda artmıştır. Ayrılıkçılık Savaşı sırasında, pek açık bir yükseliş olur, sonra yavaşlar; 1870-80 ile 1890-1900 yılları saymaca bir inişi gösterirler, 1880-90 yılları, tarım fiyatlarındaki düşüş nedeniyle, daha da kolaydır işçi için. El emeği kıtlığı çeken Batı en iyi, Güney ise alabildiğine düşük ödemede bulunur; demir-çelik sanayisi dokumacılıktan daha çok ücret verir ve tarım işçisi ile uzmanlaşmış emekçi arasındaki ücret farklılığı on katına kadar çıkar.</span></p>

  <p class="calibre_5"><span class="calibre_1">Bu sonuncusunun kazancı, Avrupa’daki bir iyi işçininkinden yüksek görünüyor. Beslenmeye ve giyeceğe giden para, işçi ailesinin bütçesine daha az yük oluyor; konuta ayrılan pay ise, daha çok (Avrupa’da yüzde 1 işçinin evi varken, Amerika’da bu oran yüzde 12’dir). Ne var ki, evin içi-dışı bir kentten ötekine pek değişir haldedir. Ayrıca işçi, genel olarak para biriktiremez, günü gününe yaşar, hatta borçlanır da.</span></p>

  <p class="calibre_5"><span class="calibre_1">Ortam, herkesin elinin altında bir şansı olduğu inancını güçlendirir. İşçi, kendi mesleği içinde</span> <span class="bold"><span class="calibre_1">durumunu savunma</span></span> <span class="calibre_1">eğilimindedir ve siyasal etkinlik kaygısında değildir pek. Dahası, devlet de patronun yanındadır: Polisin müdahalesi serttir, hatta vahşicedir ve topluluk gerektiğinde destek olur kendisine. Anarşizmin işçi hareketine sızdığı olursa da, hareket, sosyalist propagandaya hasım olarak kalır.</span></p>

  <p class="calibre_5"><span class="calibre_1">1848’den önce, sendikal ve kooperatif nitelikte olmak üzere, ilk emekçi çıkışı olmuştu. Arkasından,</span> <span class="italic"><span class="calibre_1">trade-union</span></span><span class="calibre_1">’lar, iç savaş lehine yeniden ortaya çıkarlar ve</span> <span class="bold"><span class="calibre_1">sekiz saatlik iş günü</span></span> <span class="calibre_1">isterler.</span> <span class="italic"><span class="calibre_1">Ulusal Emek Birliği</span></span><span class="calibre_1">, 1866’da gündemine alır bunu; bunun gibi, işbirliği ve enflasyona karşı hareketi önerir; siyahilerin durumunun düzeltilmesini istediği gibi, kadının kurtuluşundan da yanadır. Mali skandallar ve yolsuzluklar sergilendikçe, hareketleniş de olağandır; ne var ki, 1873 bunalımını - artan işsizlik ve ücretlerde görece düşüşle beraber - izleyen depresyon sırasında da sürer.</span> <span class="italic"><span class="calibre_1">Molly Maguires</span></span> <span class="calibre_1">gibi gizli dernekler terörizme başvururken, grevler de patlar ve içlerinde en çok yankı bırakanı da, 1877’de Baltimore’la Pittsburgh’daki demiryolu grevleridir: Grevciler, yüzlerce lokomotifi garaja çeker, kışkırtıcı ajanların çıkardığı bir yangında yok olur hepsi; milis, işçilerle dayanışma gösterirken, kumpanya duruma egemen olur ve personelin bir bölümünü işten çıkarıp yerine Orta Avrupa’dan gelen göçmenleri alır işe.</span></p>

  <p class="calibre_5"><span class="calibre_1">Bu başarısızlığın sonundadır ki,</span> <span class="italic"><span class="calibre_1">Knights of Labor</span></span> <span class="calibre_1">girer sahneye: Başlarda gizli çalışan bir örgüttür bu ve eğitim yoluyla olduğu kadar eylem yoluyla da, işçi sınıfının yükselişini öğütler. Derinden derine dinsel ve barışçı iken, olayların baskısıyla daha kavgacı olup çıkar, işlerini durdurdukları için yol verilmiş işçilerin yeniden işe alınmalarını sağladığında, saygınlığı artar. 1886’da, 700.000’den fazla üyesi vardır örgütün ve milyonlarca da yandaşı; vaktiyle İngiltere’de Chartizmin yararlandığı bir hava yaratır çevresinde. Yeniden çoğalan grevlere natronlar lokavtla yanıt verirler. Şikago’da Mac Cormick’te karışıklıklar çıktığında, örgütün birçok yöneticisi suçlu görülüp mahkûm edilir.</span></p>

  <p class="calibre_5"><span class="calibre_1">O sıralarda,</span> <span class="bold"><span class="calibre_1">Amerikan İş Federasyonu</span></span> <span class="calibre_1">yükselir: 1886’nın 1 Mayıs’ında sekiz saatlik işgünü için bir gösteri düzenlemiştir. Yeni örgütleniş, merkezi olmaktan pek uzaktır, öyle olduğu için de, dallarını Kanada’ya değin yayar; açıktan açığa mesleki bir sendikacılığı geliştirmeden yanadır, sınıf mücadelesi fikrini ısrarla reddeder ve işçilerin durumunun düzeltilmesini patronlarla görüşmenin arkasındadır. Dülger ve doğramacılar için sekiz saatlik işgününü elde etmeyi başarır, ne var ki 1892’de Homestead’de Carnegie’nin çelik fabrikalarında bir grev kırılır: Yerel birliğe katıldıkları için 2.500 işçi işten çıkarılır ve kimi başka kuruluşlarda da tasfiyeye gidilir. İki yıl sonra, Şikago’da Pullmann fabrikalarındaki bir grevde, federasyon desteklemeyi reddeder ve askeri birlikler düzeni sağlar. Aslında, 1895’ten başlayarak, işlerin iyiden iyiye düzelmesiyle, patronların tepkisi de gitgide artacaktır.</span></p>

  <p class="calibre_5"><span class="calibre_1">İngiltere’de</span> <span class="italic"><span class="calibre_1">trade-unionisme</span></span><span class="calibre_1">’den bir İşçi Partisi (</span><span class="italic"><span class="calibre_1">Labour party</span></span><span class="calibre_1">) çıkıyordu; Birleşik Devletler’de ise, “öğretişiz” de olsa, bir sosyalizmin ilk adımlarını bile haber verecek bir şey yoktur ufukta, ilginçtir ki, 1892’de, tarımcıların popülist adayı bir milyon oy sağlarken seçimlerde, sosyalist Debs’in toplayabildiği olsa olsa 21.000 oydur.</span></p>

  <p class="calibre_5"><span class="calibre_1">İktisatçı Sombart’a sorarsanız, böylesi bir hareket “</span><span class="italic"><span class="calibre_1">roast beef</span></span><span class="calibre_1">” üzerinde kırılıyordu.</span></p>

  <p class="calibre_5"><span class="calibre_1">İnanmalı mı?</span></p>

  <p class="calibre_5"><span class="calibre_1">Avustralya’da, giderek Yeni Zelanda’da, işçi sınıfı hareketi, hatta “öğretişiz” bir sosyalizm, oldukça özel koşullarda ve pek erken başlar ve gelişir.</span></p>

  <p class="calibre_2"><span class="calibre_1">YENİ ANGLOSAKSON HALKLARDA DİN VE KÜLTÜR</span></p>

  <p class="calibre_5"><span class="calibre_1">Amerika,</span> <span class="bold"><span class="calibre_1">mezheplerin</span></span> <span class="calibre_1">(revivals)</span> <span class="bold"><span class="calibre_1">kutsal ülkesi</span></span><span class="calibre_1">dir. Ne var ki, deniz aşırı öteki Anglosakson ülkeleri için de durum aynıdır. Böylece Katoliklik, Kanada’nın Fransız dilini konuşan yöresinde olduğu gibi, belki başka hiçbir yerde bütünleşmedi bir halkla öylesine; Birleşik Devletler’de, 1890’da 10 milyona yakın yandaşı vardır. Protestanlık da ondan daha az güçlü değildir. Teosofi ile spritüalizmin arkasından birçok insan gider. Masonluğun durumu güçlüdür. Yahudi cemaatleri, yüzyılın sonundaki büyük göçlerle alabildiğine güçlenmişlerdir. Selâmet Ordusu gibi örgütlerin başarısı da, daha az dikkat çekici değildir. Bu sonuncusu için söz konusu olan, pratik bir inanç, eylem içinde bir ahlak, bu dünyada etkili ve verimli olmaktır; örgüt, ilahiyat tartışmalarına itmez insanları; ailedeki sarsıntılara karşı da mücadelede etkili değildir; ancak kendisinden, kötülüklere ve sefalete karşı kavgada bir el uzatmadır istenen. Selamet Ordusu’ndan başka, böylesi bir ödeve kendini adayan genç gruplar da vardır:</span> <span class="italic"><span class="calibre_1">Young Men</span></span> <span class="calibre_1">ve</span> <span class="italic"><span class="calibre_1">Young Women Christian Associations</span></span><span class="calibre_1">,</span> <span class="italic"><span class="calibre_1">Young Catholic’s Friendly Society</span></span> <span class="calibre_1">böyledir.</span></p>

  <p class="calibre_5"><span class="calibre_1">Kendi yandaşlarınca desteklenen dinsel örgütler, devletin korumasına ihtiyaç duymazlar.</span> <span class="bold"><span class="calibre_1">Olağanüstü bir özgürlük</span></span> <span class="calibre_1">ikliminde çalışırlar. Ticarethanelerin reklam yöntemlerine onlar da başvururlar. Okula dinsel bir nitelik vermek için değişik uzlaşmalar işin içine girer: Birleşik Devletler’de,</span> <span class="italic"><span class="calibre_1">unsectarian</span></span> <span class="calibre_1">(laik) eğitim üstün gelirken, Kanada’da, her eyalet eğitimi örgütlemeyi, farklı bir Protestan ve Katolik kesime bırakır. Hiçbir yurttaş, kendisine sunulan inançlar arasında seçmemezlik edemez. Birlikte bir çok devlet, sabbat günü her türlü çalışmayı yasaklar ve bu yükümlülüğe bütün Avustralya’da uyulur. Birleşik Devletler’de kimi eyaletlerde, belli kamu görevlerinin dinsel ilkelere uyması aranır. Kilisenin mülkleri, kimi zaman vergiden bağışıktır.</span></p>

  <p class="calibre_5"><span class="calibre_1">Siyaset adamlarına gelince, Tanrı’nın korumasını sık sık isterler ve 1896’da, Yeni-Galler radikal yönetimi yağmur duasına bile çıkmıştır. Büyük maliye ve sanayi liderleri dinsel vakıfları desteklerler; tanrıtanımazlığı, hatta dine karşı kayıtsızlığı ahlaksızlık olarak karşılarlar. Böylece, New York’un ünlü</span> <span class="italic"><span class="calibre_1">Metropolitan Opera</span></span><span class="calibre_1">’sının başlıca hissedarı olan Pierpont Morgan, kimi piyeslerin örflere fazla saygılı olmadığını ileri sürüp temsil edilmelerini veto etmiştir. 1879’da gazeteci Bennett, dine karşı yazılarından dolayı Ceza Mahkemesi’nde on üç ay kürek cezasına mahkûm edilmiş ve Başkan Hayes bağışlamayı reddetmiştir. Natal’da, Anglikan piskopos Colenso, Kutsal Kitab’ın kimi parçalarını eleştirip skandala yol açmıştır ve Güney Afrika Kilisesi, piskoposun 1863’te işten atılmasında, İngilizlerden daha fazla gayretkeşlik göstermiştir.</span></p>

  <p class="calibre_5"><span class="calibre_1">Aynı bölgeden seçilmiş ve orada yetişmiş, yöre seçmenlerince denetlenen öğretmen, bir küçüklük duygusunun sıkıntısını duyar çoğu kez ve</span> <span class="bold"><span class="calibre_1">sosyal uydumculuğu</span></span> <span class="calibre_1">öğretip aşılar. 1890’a doğru, Pensilvanya’daki 20.000 ilkokul öğretmeninden sadece 1.500’ü, bir öğretmen okulundan çıkmıştı. Carnegie’nin itirafıdır, 1870’te Amerikan yurttaşlarından yüzde 16’sı, okumayı bilmiyorlardı; sonraki yıllarda bu rakam inip çıkacak ve siyahiler için yüzde 56’ya kadar yükselecektir. Devlet sayesinde, 700.000 nüfusdan 130.000 çocuğa eğitim sağlayan Yeni Zelanda’ya karşılık, Transvaal, bir milyona yakın nüfusunun içinde ancak 8.000 çocuğu okutabilir. Mezhepler, Birleşik Devletler’de, Harvard, Yale gibi ilk üniversiteleri kurmuşlardı; daha sonra federe devletlerin kendileri de kimi üniversiteleri kurarlar. Ne var ki, özellikle milyonerler bir rol oynarlar bu konuda: Peabody New York’ta, John Hopkins de Baltimore’da; Rockefeller, 12 milyon dolar bağışta bulunarak, Şikago Üniversitesi’ni kurtarırken, Carnegie ona yakın bir miktarı, bilimsel araştırma için bir enstitünün kurulmasına adar.</span></p>

  <p class="calibre_5"><span class="calibre_1">Demokratik örfler, oldukça kapalı grupların varlığını da dışlamaz. Boston’da, bir yarım düzine vardır onlardan; New York’un zarifleri, Somerset’de ve Knickerbocker’de toplaşırlar. Ne var ki, zengin ya da yoksul, az okur Amerikalı: Düzenli olarak sansasyon saçan ve uydumculuk aşılayan gazete yeter ona. Boşanma, başka yerlerde olduğundan daha kolaydır ve flört gerçek bir kurum olarak görünür. Öte yandan, pek kentlileşmiş bütün bu topluluklar, yaygın bir eğlence ihtiyacı içindedirler: Amerikalı boks tutkunudur, pek İngiliz kalmış olan Avustralyalı, kriket, futbol ve at yarışlarından hoşlanır</span></p>

  <p class="calibre_5"><span class="calibre_1">Britanya İmparatorluğuma dahil ülkelerde, edebiyat uzun süre özgünlükten uzak kalmıştır ve oralarda, gerçek bir saygınlıktan yararlanan, büyük İngiliz yazarları olmuştur; buna karşılık, yadsınamaz bir gerçektir ki, Amerikan edebiyatı, şiiri, psikolojik çözümlemelerindeki inceliği, ortamların canlı betimlemeleriyle parlamıştır. Bu edebiyat, şiirde, denemede, öykü ve romanda,</span> <span class="bold"><span class="calibre_1">büyük yetenekleri</span></span> <span class="calibre_1">koyar ortaya.</span></p>

  <p class="calibre_5"><span class="calibre_1">Birleşik Devletler’in edebiyatında da romantizm yaşandı, onların el değmemiş doğası duyguları coşturdu. Arkadan iç savaş gelir ve Walt Whitman, bereketli bir deneyim olarak kutsar, yüceltir onu: “Gerçek şimşeği gördüm. Elektrikten kentlerimi gördüm. İnsanın doğuşunu ve savaşçı Amerika’nın uyanışını görmek için yaşadım.” 1870’ten başlayarak, iş ve siyaset çevrelerinin rezilliklerini anlatıp karşı çıkanlar da vardır kuşkusuz: Batı, daha da acı bir dille döker içini. Ne var ki, gerçekçiliğin sefaletin üzerindeki örtüyü - olduğu gibi - sıyırıp atması için 1890 yılını beklemek gerekir: Crane,</span> <span class="italic"><span class="calibre_1">Sokaklarda Bir Kız: Maggie</span></span> <span class="calibre_1">ile 1893’te bir skandal yaratır; Mark Twain, çağdaşlarını mizahi bir dille anlatıp güldürür insanları. Daha sonra, cinsel saplantının altını çizecek olan Dreiser’le, doğacılık romanın kötümser anlamını çoğaltır. Öte yandan, Yeni Dünya’nın yararcı bireyciliği, Spencer’le William James’ın kuramlarını kullanır: 1882’de coşkuyla karşılanan birincisi, gerçekten iyimser çevrelerde geniş yankılar uyandırır ve ilerlemeyi sağlamak için, özgürlükle evrimciliğin birleşmesi gerektiğine inandırır o çevreleri; ikincisi, çabanın zorunluluğunu belirtir, gerçeği başarıyla bir tutar, “din yaşama bağlıdır” der, ahlak sağlığını beden sağlığına bağlar ve pratik yaratışların tutkusuna kapılmış bir halkın görüşlerine uygun olarak pragmatizmi önerir.</span></p>

  <p class="calibre_5"><span class="calibre_1">Sanatsal ihtiyaçlara gelince, bu yeni halklar, görüşlerini, hatta eserlerini Avrupa’dan alarak - fütursuz - gidermeyi düşünürler. 1860’tan önce, Amerika, Yunan tapınağına tutulur; sonra gotiki keşfeder, arkasından başka öykünmeler gelir. Ne var ki, Avrupa’nın şaheserlerine hayran kalmakla beraber, Whitman onları kopya etmeye sırt çevirir ve sokaktaki adamın gözünde, Washington’daki Capitole, Roma’daki Santa Pietro’dan daha güzeldir. Ama Hunt’ın, Cornelius Vanderbilt’ın evini İtalyan biçeminde yapmasını engellemez bu. Öte yandan, ilk mimarlardan biri olan Frank Lloyd Wright, Buffalo’da ve Şikago’da açık ve ahenkli olarak yeniyi yaratır.</span></p>

  <p class="calibre_5"><span class="calibre_1">Aynı Amerika, dev tiyatrolar kurar. Konser dinleyicilerinin alkışladığı, klasiklerin ve romantiklerin müziğidir; kalabalık ise</span><span class="italic"><span class="calibre_1">, musical comedy</span></span><span class="calibre_1">’i yeğler. Plastik sanatların bilançosu ise oldukça cılızdır.</span></p>

  <p class="calibre_5"><span class="calibre_1">Özetle, bu genç Anglosakson halklar, mekâna ve maddeye en iyi egemen olabilecekleri etkinlik türlerine verirler kendilerini; kıtaları ve maddi konforu fethetmekle öğünürler.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_25"></div>
</body>
</html>
