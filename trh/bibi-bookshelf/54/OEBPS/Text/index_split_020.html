<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM III</span></span></span><br class="calibre2" />
    <span class="italic"><span class="bold"><span class="calibre_1">ATLANTİK’LE AKDENİZ ARASINDA AVRUPALI ULUSLAR</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Avrupa’nın</span> <span class="bold"><span class="calibre_1">karma</span></span> <span class="calibre_1">bir çehresi vardır ve sürer bu. İletişim kolaylıklarına ve oldukça yeknasak bir kentleşmenin ve sanayileşmenin sağladığı yararlara karşın, ulusal davranışlar kendilerini savunurlar. Milliyetler hareketi sayesinde, ülke çapında yeni gruplaşmalar olmuştur ve hareket, Tuna’daki ve Rusya’daki monarşileri yıkmasa da, Almanların ve İtalyanların toplaşmalarına olanak sağlamıştır; buna karşı Osmanlı İmparatorluğumun gerilemesi, Güneydoğu yarımadasının “balkanlaşmasına yol açmıştır. Sonunda, yine de</span> <span class="bold"><span class="calibre_1">kimi zıtlıkların</span></span> <span class="calibre_1">arttıkları da görülür: Pek gelişmiş, Kuzeybatı ve Ortakuzey bölge ile açıkça daha az etkin Güney ve Doğu bölgesi arasındadır bu zıtlık; çoğu ülkede, güçlü bir sanayi üretimi ve büyük ticaret merkezleri ile hâlâ atadan kalma bir tarım yaşamını sürdüren bölgeler arasındadır da. Ancak, ayrıntılardaki alabildiğine çeşitlilikten, Avrupa ailesinin her üyesini ayırdedecek ana çizgiler de çıkar ortaya.</span></p>

  <p class="calibre_2"><span class="calibre_1">İNGİLTERE VE KUZEY ÜLKELERİ</span></p>

  <p class="calibre_5"><span class="calibre_1">İngiltere, tarihinin belki de en güçlü dönemini yaşar.</span></p>

  <p class="calibre_7"><span class="italic"><span class="calibre_1">Victoria Çağı’nın güçlü İngiltere’si</span></span></p>

  <p class="calibre_5"><span class="calibre_1">1837’de genç</span> <span class="bold"><span class="calibre_1">Victoria</span></span> <span class="calibre_1">tahta çıkar ve 1901’e değin sürecektir saltanatı. “</span><span class="italic"><span class="calibre_1">Victoria Çağı</span></span><span class="calibre_1">” diye bir yeni devir açılacaktır onunla ve İngiliz tarihinin de en görkemli yıllarıdır.</span></p>

  <p class="calibre_5"><span class="calibre_1">1800’den önce de etkin halde olan direşken Büyük Britanya’nın nüfusu azdı ve onları, ticaret ve uzak diyarların sömürüsü ile besliyordu; bu arada büyük toprak sahipliği (</span><span class="italic"><span class="calibre_1">landlordizm</span></span><span class="calibre_1">) de, aristokratik bir toplumun sağlam temellerinden biriydi. Oysa, 1801’le 1901 arasında, adanın nüfusu 10 milyondan 37 milyona fırlar. Malthus’u korkutacak bir çoğalıştır bu. Yığınla insan göçer. Peki ya ötekiler? İnsanların hızla artışı, toprağın ve toprak altının sağlayamadığını deniz yoluyla dışarıdan getirmeye daha çok zorlar, ister istemez bir seçim yapmak gerekir: Tacir olup olmamaktır sorun! Kentlere olan akın karşısında, - donanma, sermaye, teknik ilerleme, koloni imparatorluğu gibi - elinde daha şimdiden ciddi kozları olan İngiliz burjuvazisi,</span> <span class="bold"><span class="calibre_1">serbest mübadele</span></span><span class="calibre_1">nin bayrağı altına çağırır insanları.</span></p>

  <p class="calibre_5"><span class="calibre_1">Dava, bir yarım yüzyıllığına kazanılmıştır.</span></p>

  <p class="calibre_5"><span class="calibre_1">Yaşlı ve gururlu İngiltere yükselişini sürdürür böylece. Siyaset sarsıntıları içindeki Avrupa’nın karşısında, halka sevimliliğini kabul ettirmiş bir krallık, istikrarlı bir temsili rejim, özgürlüğü güvence altına alırken sürekliliği de gerçekleştirebilecek yetenekte bir yönetimdir o. Geleneğe olan saygı sayesinde, kamu işlerinin yönetimi,</span> <span class="bold"><span class="calibre_1">İngiliz soylusu</span></span><span class="calibre_1">nun (</span><span class="italic"><span class="calibre_1">gentlemen</span></span><span class="calibre_1">) elinde kalır; servet, yetki ve boş zaman da sağlar ona. Büyük toprak sahipleri olarak, eski tarım ekonomisinin değişimine pek güzel uyarlar uzun süre ve gelişmelerin dizginlerini elinde tutan büyük burjuvalarla dirsek teması içindedirler. Uyanık, becerikli, aklı başında bir kapitalizm biriktirir, yatırıma gider ve Büyük Britanya’yı en zengin rantçı yapıp çıkar. Bu, meskeninde rahat, iyi giyinmiş, sporla eğitilmiş uygar toplum, gezi meraklısıdır ve açık havadaki oyunlardan hoşlanır ve Tanrı’ya olan sarsılmaz inancının, soğukkanlı bir yararcılığın tartışılmaz başarısıyla doğrulandığı görüşündedir. Şiirin, romanın, eleştirinin gözalıcı gelişmesi, resim sanatındaki özgünlük, her şey, keskin bir gerçeklik duygusunu, çözümlemede inceliklere varışı ve doğa güzellikleri karşısında belli bir içliliği dile getirirler; daha kısa soluklu bir esinleniş mimarlığa ve müziğe canlılık verir.</span></p>

  <p class="calibre_5"><span class="calibre_1">Ne var ki,</span> <span class="bold"><span class="calibre_1">zıtlıklar</span></span> <span class="calibre_1">da vardır nereye bakılsa.</span></p>

  <p class="calibre_5"><span class="calibre_1">Önce coğrafi zıtlıklar: Kararmış yörelerle yeşil kırlar, aceleyle büyümüş dumanlı kentlerle büyümeden yaşlanmış uykulu şirin siteler arasında karşıtlıklar görülür.</span></p>

  <p class="calibre_5"><span class="calibre_1">Sonra sosyal zıtlıklar: Batı Avrupa’nın hiçbir ülkesinde, insanlar böylesine hukuk güvencelerinden yararlanmasalar da,</span> <span class="bold"><span class="calibre_1">servetler arasında</span></span> <span class="calibre_1">böylesi bir</span> <span class="bold"><span class="calibre_1">eşitsizliğe</span></span> <span class="calibre_1">rastlanmaz. Bu görünüm karşısındadır ki, Marx o acı hükümlerinden birkaçını verecek ve şöyle diyecektir: “Burjuva toplumunun köleliği şurada ki, görünürde, en çok özgürlüktür, çünkü bireyin tam bağımsızlığını sağlamışa benzer... ama öte yandan, tam bağımlılık ve insanlığını tümden yitiriştir söz konusu olan daha çok”; ya da şöyle: “Neyin özgürlüğü? Sermayenin emekçiyi ezme özgürlüğüdür bu!” 1850’de de, Ledru-Rollin,</span> <span class="italic"><span class="calibre_1">İngiltere’nin Çöküşü Üstüne</span></span> <span class="calibre_1">adlı kitabını yazacak ve böylesi bir oligarşinin yönlendirdiği bir ülkenin yıkılışını daha önceden haber verdiğini sanacaktır.</span></p>

  <p class="calibre_5"><span class="calibre_1">Oysa, belli bir refahtan yararlanan emekçilere -aşama aşama- tanınan oy hakkıyla ihtiyatlı bir sendikacılık, halkı, devrimci ideolojilerin büyüleyişinden uzak tutar. Şu da bir gerçek ki, serbest mübadeleciliğin sağladığı refah, Chartizmin yöntemlerinden kopup ayrılışta önemli bir rol oynamıştır. Cobden ve Peel, bir kuşak için sosyal barışı güvenceye bağlarlar. Ne var ki, 1873-95 yıllarının büyük bunalımı kaygılara götürür. Tarımdaki rahatsızlığa, müşterisini yitirmemek için İngiliz sanayisinin sürdürmek zorunda olduğu mücadelenin güçlükleri de eklenir. Daha çok şey isteyen bir işçi sınıfı ile dış rekabet karşısında düşünmesi gerekir ve soluğunun kesilmesinin işaretleri de belirmiştir: İrlanda sorunu hızlı çözümler bekler ve büyümüş imparatorluk, yeni bir sömürge anlayışına çağrıda bulunarak değişikliğe uğrar.</span></p>

  <p class="calibre_5"><span class="calibre_1">Ufuklar kararmıştır.</span></p>

  <p class="calibre_7"><span class="italic"><span class="calibre_1">İrlanda halkının mücadeleleri</span></span></p>

  <p class="calibre_5"><span class="calibre_1">1 Ocak 1801’de kurulan Birleşik Krallığın bağrında, İrlanda, bir başka ulusun ezdiği bir ulustur. Bu ulusun</span> <span class="bold"><span class="calibre_1">istedikleri</span></span> <span class="calibre_1">vardır: Toprakla uğraştığı için topraktan serbestçi yararlanmayı ister; Katolik olduğu için dinsel bakımdan bağımsızlık ister; Büyük Britanya’ya arzusu dışında bağlandığı için, Birlik yasasının ortadan kaldırılmasının arkasındadır. Elde ettiği tek şey vardır: Katolikler için haklarda eşitlik! Ne var ki, Protestan bir azınlığın, Ulster’in bir parçasının oluşturacağı bağımsız bir İrlanda devleti kurma yolunda romantik Genç İrlanda hareketince aşılmıştır; ayrıca Ulster de istenene karşıdır. Arkadan, 1847 yılındaki kıtlık felaketi gelmiş ve korkunç bir dış göçe ve</span> <span class="italic"><span class="calibre_1">Fenian</span></span><span class="calibre_1">’ların ayaklanmasına yol açmıştır.</span></p>

  <p class="calibre_5"><span class="calibre_1">Ada</span> <span class="bold"><span class="calibre_1">çöküş halinde</span></span><span class="calibre_1">dir: Nüfusu, 8’ken 5 milyona inmiştir. Halkı okuma yazma bilmez ve İngiltere’nin büyük toprak sahiplerinin neden olduğu bir sefalet altında kıvranır. Düşler arkasında, çenesi düşük, rahibe ve toprağa pek bağlı, zengin bir folklora sahip bir halktır; öyle de olsa, dilini terkedip egemeninkini almıştır, eski Kelt dili, en nasipsiz vahşi batı yörelerine sığınmış haldedir.</span></p>

  <p class="calibre_5"><span class="calibre_1">Tahıl ekilen toprakların otlağa dönüştürülmesiyle bir kalkınış da başlar. Her şeye karşın bağımsızlığını elde edemeyen İrlanda, ağır ağır hayvancılığını hale yola sokar, sanayisini geliştirir, okur-yazar duruma gelir, Kelt dilini yeniden keşfeder, yaşam düzeyini yükseltir ve manevi güçlerinin daha iyi bilincine varır, özgürlüğün saatinin çalmasını bekler.</span></p>

  <p class="calibre_5"><span class="calibre_1">Uzak da değildir o an!</span></p>

  <p class="calibre_7"><span class="italic"><span class="calibre_1">İskandinavyalıların gönence kavuşmaları</span></span></p>

  <p class="calibre_5"><span class="calibre_1">Britanyalıların şaşırtıcı yükselişleri yanında, bir başka kuzey bölgesinin yazgısı hiç de parlak değildir. Daha yüksekte bir enleme rastlayan, toprağı oldukça nankör, kömürden yoksun bu yörenin oyuncuları, Danimarka, İsveç ve Norveç, XVIII. yüzyıldan beri Avrupa sahnesinde ikinci derecede rol oynamışlardır; Atlantik’e ve Baltık’a uzanan adaları ve yarımadaları bölüştükleri halde, eski ve geçici Kalmar Birliği’ni yeniden kurmayı da başaramamışlardır. Büyük İskandinavya yarımadası, Norveçlilerin arzusu hilafına, İsveç yararına geçici olarak birleştirilmiştir. İsveç-Norveç devletinde, nüfus olsa olsa 2.500.000’dir ve Danimarka’da da 1 milyon insan yaşar; ölüm oranı yüksektir ve yoksulluğa bağlı dış göç sonucu, yüzyıl boyunca 8 milyon kişi Amerika yolculuğuna çıkar.</span></p>

  <p class="calibre_5"><span class="calibre_1">Öyle de olsa, bir</span> <span class="bold"><span class="calibre_1">İskandinav mucizesi</span></span><span class="calibre_1">nden söz edilebilir. Sürekli bir barış - 1864’teki Danimarka ile Alman savaşı kısa süren bir olaydır sadece - aklı başında bir etkinlik sayesinde, bu sert bölgelerin halkları, olsa olsa Akdeniz yarımadalarında yaşayanların gıpta edecekleri bir gönenç derecesine varmışlardır. Nüfusda büyük bir çoğalma yoktur: 1850’ye doğru 8 milyonken, 1900’e doğru 11 milyona çıkar; asıl ilerleme, doğumlarda güçlü bir artıştan çok ölüm oranında hızlı bir düşüşten kaynaklanır.</span></p>

  <p class="calibre_5"><span class="calibre_1">Britanyalıların farklı olarak, İskandinavyalılar İrlandalılar gibi kırsalı terketmemişlerdir: Kopenhag’la Stockholm’ün nüfusları, 1890’da 400.000’dir toplam; Kristania (Oslo)’nınki de olsa olsa 150.000. Bu ülkeler için en büyük olay,</span> <span class="bold"><span class="calibre_1">tarımdaki devrim</span></span><span class="calibre_1">dir. Yüzyılın sonlarında, Norveç’te eski yaşam biçimi yer yer sürse de patates yaygınlaşmıştır ve tuzlu ringa balığı da boldur. Büyük senyör malikâneleri bölünürken, öte yandan toprakların tek elde toplaşması da sürer. Yeterli büyüklükte topraklara dağılmış çiftliklerde yaşayan mülkiyet sahibi köylülük, ırmak ve buzullarla kaplı yöreleri ekim ve hayvancılığa kazanıp kumlu toprağa da ağaç dikerek gönenç yolunda koşar. Serbest mübadele, bu ekonomiyi satışa yönlendirir: İngiliz pazarını tahıla, ete, yumurtaya, sonra da tereyağına açar; dışarıya çam kerestesi yollanmasını geliştirir. Ayrıca İsveç de, büyük maden sanayi güçleriyle - eskiden olduğu gibi - rekabet etme iddiasını taşımadan, ünlü demirini satmayı sürdürmekle kalmaz, ondan değerli makine ve alet üretir. Son olarak, kibrit ve kâğıt hamuru üretimine atılır başarıyla. Daha sonra bol çağlayanların daha da destekleyeceği pek ileri bir teknik, Kanada’daki gelişmeleri getirir akla.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Durumu zayıflayan</span></span> <span class="italic"><span class="bold"><span class="calibre_1">Danimarka</span></span></span><span class="italic"><span class="calibre_1">, Baltık’ın girişinde, özellikle köylü temellerini güçlendirir. Bu gelişme, krallığın, soyluların ve Luther’ci ruhbanın gelenekçi direnişlerini yavaş yavaş kırar. Slesvig ve Holstein dukalıklarını yitirdikten sonra, IX. Kristian, öteki krallıklarla bağlaşıklık yoluyla iktidarını güçlendirerek liberal akıma boyun eğmek zorunda kalır. Parlak bir edebi, sanatsal ve bilimsel gelişme güzel başkentin şöhretini sürdürür.</span></span>
  </blockquote>

  <blockquote class="calibre_9">
    <span class="italic"><span class="calibre_1">Danimarka gibi</span></span> <span class="italic"><span class="bold"><span class="calibre_1">İsveç</span></span></span> <span class="italic"><span class="calibre_1">de büyük rollerin dışında bırakılmış haldedir. Bernadotte’un oğulları ve torunları, itibarın arkasında, bir İskandinav Birliği’nin dizginlerini seve seve ele alabilirlerdi. Ne var ki, bilgin çevrelerde ete kemiğe büründürülmüş İskandinavyacılık, Germanizme ve Slavizme zayıf bir yanıttan başka bir şey değildir. Pek sayın bir ceza bilgini olan I. Oskar, ülkeyi demiryollarıyla donatmak, temel kanunlarda reform yapmak ve alkolizme karşı savaşmakla uğraşır özellikle. Aristokratik İsveç, XV. Karl’la, bir modern parlamento ile donanan liberal İsveç’e bırakır yerini ve askeri giderlere de karşı çıkar. Stockholm güzelleşir ve Ericsson’ların, Nobel’lerin sanayici İsveç’i üstünde, bir ağırbaşlılık havası hüküm sürer: Demiryolu ile telgrafın kabul edilmesi, insanlarla nesneler arasında bir ahenk kurma anlamına gelen Stamning zevkini ortadan kaldırmaz. Kendisi de şair olan II. Oskar, genel oy hakkını verir halka ve Norveç ulusal hareketini göğüslemek zorunda kalır.</span></span>
  </blockquote>

  <blockquote class="calibre_9">
    <span class="italic"><span class="bold"><span class="calibre_1">Norveç</span></span></span><span class="italic"><span class="calibre_1">, hanedan bağlarıyla pek oralı değildir; komşusuyla aynı yaradılışta olmadığı gibi, çıkar ortaklığı da yoktur aralarında. Görevi başında sert balıkçı ve denizcilerden oluşan Norveç toplumu, demokratik yapısından Danimarka bürokrasisini uzaklaştırmış ve soyluluk etkilerini saf dışı etmişti; tutkun olduğu tek şey ulusal meclisiydi. Denizde uzun bir kıyıya sahip oluşu, balık işletmeleri, deniz simsarlığı, yoksulluktan kurtarıyordu kendisini. 1900’de dünyada, Fransa’dan da önce gelip dördüncü sırada yer tutan bir ticaret donanması vardı elinde. Grieg’e, İbsen’e, Nansen’e sahip olmanın öğüncüyle, bir bağımsızlık özlemi içindeydi ve 1905’te topsuz tüfeksiz gerçekleştirdi onu; Danimarkalı Prens VII. Haakon da, Norveç’in parlamenter kralı oldu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Her zaman Fransız kültürünün çekiciliğini duymuş olan İskandinav aydınları, güçlü ve girişimci bir Almanya’nın etkisine uğradılar ve onunla ilişkilerini geliştirdiler; öte yandan Büyük Britanya, iktisadi alışverişte başköşedeki yerini sürdürüyordu.</span></p>

  <p class="calibre_7"><span class="italic"><span class="calibre_1">Hollanda-Belçika grubunun rönesansı</span></span></p>

  <p class="calibre_5"><span class="calibre_1">XVIII. yüzyıl, Pay-Bas yolağzı için görece bir gerileme dönemi idi. Bir yandan Büyük Britanya’nın yükselişi, öte yandan Ren yöresindeki yaşamın durgunluğu Birleşik Eyaletler’e zarar veriyordu; önce Avusturya, arkasından da Fransa’nın egemenliğine giren Belçika, ne tarımını ve sanayisini yeniliyordu, ne de Anvers’in ticaretini yüreklendiriyordu. 1815’ten sonra, Orange-Nassau’nun krallığı sayesinde bir kalkınış oldu ise de, iki halkın birlikteliği güçlüklerle doluydu ve Belçikalılar feda edildikleri duygusunu taşıyorlardı. Bu kötü ilişkilerden ve sert koşullardan bir şeyler kaldı hep ve ayrılış da bunun sonucu oldu.</span></p>

  <p class="calibre_5"><span class="calibre_1">Bununla beraber, Avrupa’da nüfusun en yoğun olduğu bir bölgedeki bu iki küçük krallık, Kuzey ovasının denize bakan yüzünde, üç büyük ırmağın denize döküldüğü bir yerde, bol kömür madenlerinin sahibi olarak, Büyük Britanya, Fransa ve Almanya arasındaki -o göz alıcı-</span> <span class="bold"><span class="calibre_1">durumlarından yararlanma</span></span> <span class="calibre_1">ya başladılar. Tarım tekniğinin düzenlenmesi, denizden yeni topraklar elde edilmesi, su yollarının, limanların, demiryolu şebekesinin yenilenmesi, maşinizmin gelişmesi, serbest-mübadelede yer alış, dünya çapındaki sömürgeci yayılışa ve kapitalist yatırımlara katılış, maddi ilerlemenin hızla gerçekleşmesinin etkenleri arasındadır. İnsansal ortam, komşu takımadalardakini hatırlatır: Kavrayışlı, iradeli, konfor düşkünü, işine sarılmış, ancak sanatsal yaratış yönünden eskisinden daha az bir zenginlik içindedir insanlar; belli bir yansızlığın da koruyuculuğunda,</span> <span class="bold"><span class="calibre_1">sürekli barış</span></span><span class="calibre_1">tan yararlanırlar.</span></p>

  <p class="calibre_5"><span class="calibre_1">İki devletin evrimi, yan yana, ciddi sarsıntılardan uzak bir halde, Büyük Britanya’dakini hatırlatacak biçimde,</span> <span class="bold"><span class="calibre_1">parlamenter rejime doğru</span></span> <span class="calibre_1">olur: Kral, ayrıcalıklarının bilincinde de olsa, ulusal temsilin önünde silinmek zorunda kalır; uyanık ve buyurgan bir burjuvazi, varlığa dayalı oy sistemini bir uzun zaman sürdürür, sosyalizme karşıdır ve sınıflar üzerinde bir hakem rolünü ölçülü biçimde oynar; Belçika’da ateşli bir Katoliklik, Pay-Bas’da özgür düşünceli burjuvaların laikliği ile çatışma halinde ürkek bir Kalvinizm vardır. Liberal dönemin arkasından, genişleyen oy hakkının yollarını açtığı dinci partilerle zorunlu uzlaşmalar dönemi gelir. Öte yandan, işçi sınıfı da örgütlenir, sendika ve kooperatiflerini kurar, siyasal çağrılara yanıt verir ve böylece varlıklı sınıfın ayrıcalıklarının karşısına dikilir.</span></p>

  <p class="calibre_5"><span class="calibre_1">Belçika için bir ek müşgül vardır: Birbirinden farklı iki dil ve kültür topluluğunun mücadelesidir bu; 1830’dan başlayarak gitgide kendine yer edinen Fransızcanın karşısına, Flaman, kendi istemlerini ateşli biçimde getirip koyar. Brüksel, İsviçre kantonlarını hatırlatan bir bölgeciliği bir gün düşünmek zorunda kalacak mıdır?</span></p>

  <p class="calibre_5"><span class="calibre_1">Bir önemli sorudur bu!</span></p>

  <p class="calibre_2"><span class="calibre_1">BİR DAĞLI DEMOKRASİ: İSVİÇRE</span></p>

  <p class="calibre_5"><span class="calibre_1">Bir benzeri Alplerin doğusunda ve batısında görülmediği halde, bağrında bir bağımsız devletin doğmuş olmasını coğrafya açıklayabilecek midir?</span></p>

  <p class="calibre_5"><span class="calibre_1">Kuşkusuz, İsviçre ovasındaki kantonlar, yüksek yerlerde oturanlar için çekici oldular ve hepsi birlikte, bir çatı katı gibi, güçlü komşuların akınlarının uzağında kaldılar. Geçici olarak Fransızların istilasına uğrayan İsviçre, Viyana Kongresi ile yeniden tanındı ve yansızlaştırıldı; o tarihten başlayarak da, ülke, savaştan yakasını sıyırıp kalabalık nüfusunun yaşam düzeyini hızla yükseltti.</span></p>

  <p class="calibre_5"><span class="calibre_1">1800’de nüfusu 2 milyonken 1900’de 3 milyonu aşar ve kilometre kare başına büyük bir yoğunluk görülür. Fazla nüfusun hatırı sayılır bir bölümü uzun süreden beri dış ülkelere göçerken, sanayi için de bol elemeği vardır. Kuşkusuz kent, kantonun boyutlarına uyup küçük kalır: 1900’de bile, sadece Zürih ve Basel’ın nüfusu 100 binden fazladır; ne var ki aile işletmesi, kırsal yörede varlığını dayatır ve tarımsal etkinlik ticaretin büyüsü altında kalır. Böylece İsviçre,</span> <span class="bold"><span class="calibre_1">sütlü bir dağ</span></span> <span class="calibre_1">olup çıkar; davar sayısını 1850 ile 1900 yılları arasında iki katına çıkarır, peynir ve çikolatası dünya çapında şöhret kazanır. Ayrıca, maden kömürü olmadığından,</span> <span class="bold"><span class="calibre_1">hüner isteyen yapımlara</span></span> <span class="calibre_1">yönelir. Eski dokuma sanayisi gelişmesini sürdürürken, ince mekanik işinin ustası işçiler çıkarır halkın bağrından. Coğrafi durumundan ve doğasından da yararlanan ülke, demiryolları sayesinde Avrupa trafiğini kendine çeker ve verimli bir turistik etkinlik yaratır. Arkasından, elektrik üretimi, pek değerli bir enerji kaynağı olarak ortaya çıkar. Eldeki para da, sigortalara ve yabancı ülkelerde girişimlere yatırılır ve nemalanır.</span></p>

  <p class="calibre_5"><span class="calibre_1">Böylece, bir arada topluca yaşama yolunda yurtseverce isteği güçlendiren çıkarlar demeti sıklaşır. Aristokratik ve korporatif heyetler - kent ileri gelenleri ile köy toplulukları - yığını olan İsviçre Konfederasyonu, 1815’te, sıradan bir kantonlar bağlaşıklığıdır hâlâ. Atadan kalma örflere bağlılık, bu bağlaşıklıkta, eski ailelerin etkisini sürdürür. Bununla beraber, burjuvazi ileriye doğru adımlar atmaktadır, ölçülü de olsa kararlıdır. Böylece, oligarşilere ve köy cematlerine karşı, Berne “baylar”ıyla Merkez’in küçük Katolik kantonlarına karşı bir evrim belirginleşir; Zürih’in, Basel’in, Cenevre’nin ve Lozan’ın kapitalist ve özellikle de Protestan gruplarının baskısı altında olur bu. Sonunda, 1848 Anayasası’yla, Fransız olmaktan çok Amerikanvâri bir gelişme olur: Bir</span> <span class="bold"><span class="calibre_1">konfederasyondan federasyona</span></span> <span class="calibre_1">geçilir, ne var ki “İsviçre Konfederasyonu” deyimi terkedilemeyecektir. İşler böyle de gelişse, federal iktidar ile kantonlar arasında, laiklik ile Kilise yandaşlığı arasında, tutucular, liberaller ve radikaller arasında bir mücadele sürer. Ulusal savaşların ertesinde 1874 Anayasa değişikliği, kamu hizmetlerine yatkın ama sosyalizan kanunlara da hasım radikal burjuva demokrat partinin yönettiği Konfederasyonun</span> <span class="bold"><span class="calibre_1">birleşik ve laik niteliği</span></span> <span class="calibre_1">güçlenir. Kantonlar, büyük bir kıskançlıkla, emeği düzenlemek ve kamu eliyle eğitimi örgütlemek hakkını ellerinde tutarlar; bunun gibi, önemli yasaların onaylanması, hatta bu konuda girişim yolunda, halkın yönetime doğrudan katılımı güçlendirilir.</span></p>

  <p class="calibre_5"><span class="calibre_1">Sıradan örflerin sahibi, teknik kültürü ve sağlık kurallarını seven, klasik edebiyata ve sanatlara oldukça kayıtsız, ama ciddi ve neşeli İsviçre, görkemli bir doğaya - büyük bir pratik anlayışla - özen üstüne özen gösterir.</span></p>

  <p class="calibre_2"><span class="calibre_1">DÜZEN İLE HAREKET ARASINDA FRANSIZ DEMOKRASİSİ</span></p>

  <p class="calibre_5"><span class="calibre_1">Ülke büyüklüğü bakımından, Fransa’nın çehresi değişmez pek: 1861’de Alplere doğru bir genişleme olur, on yıl sonra da Ren’e doğru; ne var ki, büyüme Avrupa dışındadır artık. Ortalama bir yoğunluğa yetebilecek bir toprak yüzeyinde, hemen hemen durağanlaşmış bir nüfus: Fransız yaşamında çoğu şeyi açıklayan bunlardır işte!</span></p>

  <p class="calibre_5"><span class="calibre_1">Fransa, kapılarını</span> <span class="bold"><span class="calibre_1">dışgöçe</span></span> <span class="calibre_1">alabildiğine açan tek büyük Avrupa ülkesidir.</span></p>

  <p class="calibre_5"><span class="bold"><span class="calibre_1">Ülkenin sağlam köylü temelleri</span></span><span class="calibre_1">, üzerinde zayıf bir nüfus baskısının olduğu bu ulusa omuz verip durur. Kentler büyümekle beraber, Fransızların çoğu, kırsal yöredeki ortahalli kasabalarda otururlar hep; ve Paris’in apayrı bir yeri varsa, iktisadi etkinliklerin orada toplaşmasının yanı sıra, hükümet ve kültür merkezi olmasındandır bu. Güneye oranla Kuzey ve Batıya oranla da Doğu gelişme eğilimindedir: Akdeniz’le sıkı ilişki kaybolmaksınız, İngiltere ile Almanya’nın büyük sanayi merkezlerine doğru bir akış görülür. Ne var ki, derin bir tarımsal gelenekten kopuştan daha çok, özellikle Orta Fransa ile güneybatıdaki kimi yöreleri boşaltan ağır ağır bir soğukluktur söz konusu olan. Elinde ahım şahım araç olmasa da toprağının sahibi ya da kiracı olan çiftçi tiksintiyle bakar yeniliklere; çıkarlarını savunması için milletvekiline bel bağlar, temsili rejime bağlanışı da o nedenledir; kısacası, hoş bir doğadan ve güleryüzlü bir rejimden, kendi sıradan tutkularını doyuracak yarınlar bekler. Madendeki ve kimi önemli merkezlerdeki büyük sanayi işçisi</span> <span class="bold"><span class="calibre_1">proletaryayı</span></span> <span class="calibre_1">oluşturur ve o proletaryada sınıf bilinci gelişirken, belki Fransız insanı ile açıklanabilecek bireyci bir anlayış da sürer. Dahası kendi hesabına ya da büyük satış yerleri için çalışan yığınla esnaf,</span> <span class="bold"><span class="calibre_1">bağımsızlık tutkusu</span></span> <span class="calibre_1">içindedir, saldırgan ve eleştiricidir. Birbirinden pek farklı karşılanan ve kazanan serbest ve kamusal meslekler, burjuvazinin unvan da beklediği ve sıradan kimselerin erişmek için can attığı bir ülkede, çoğu insanı çeker durur. Mülk sahiplerinde, iş adamları ve sanayicilerde kökleşmiş bir düzen aşkı, girişimlerde büyük bir ihtiyatlılık, gelirlere dokunabilecek mali önlemlere karşı tam bir tiksinti ve iş sözleşmelerine devletin müdahalesi karşısında alabildiğine horlama ile içiçedir: Asla mistik olmayan bir felsefede saflara ayrılmış bu insanlar, toplumu savunduğu ölçüde Katolik kiliseyle bağlaşıklığa iyi gözle bakarlar. Böylece,</span> <span class="bold"><span class="calibre_1">rahibin</span></span> <span class="calibre_1">toplumda oynadığı ve</span> <span class="bold"><span class="calibre_1">oynayacağı rol</span></span> <span class="calibre_1">sorunu, kafaları alabildiğine uğraştırır; siyasal yaşam da derinden derine etkilenmiş haldedir bundan.</span></p>

  <p class="calibre_5"><span class="calibre_1">Fransa’nın, temsili rejimde, “düzen”le “hareket” arasında sürekli duraksadığı ileri sürülmüştür. Bu iki eğilim, sosyal ve coğrafi bakımdan, Fransa’yı aralarında bölüşmüş olsalar gerek; öyle ki, seçim sarkacının en hafif bir sallantısı, söz konusu eğilimlerden birini ya da ötekini üste çıkarmaya yetmiştir. Aslında, Fransızların çoğunluğu, ne tutucu güçlerle paranın saltanatının egemenliğine yol açacak “gericilik’e eğilimli olmuştur, ne de sosyal yenileşmenin cesur öğretilerine; ilerlemenin, kazanılmış mevzilere fazla dokunmaması gerekiyordu. Bu, küçük burjuvaların ve küçük mülkiyet sahiplerinin anlayışı idi ki, proleter katmanlara bile sızıyordu.</span></p>

  <p class="calibre_5"><span class="calibre_1">1848’in büyük korkusunun arkasından, halkın oyuna dayanan ya da dayanmaya çalışan</span> <span class="bold"><span class="calibre_1">buyurgan yönetim</span></span> <span class="calibre_1">sadece bir “ehveni şer”dir: Mülk sahiplerine, iş ve sanayi erbabı ile köylülere düzen getirirken herkese de iş sağlar; 89’un ilkeleriyle otorite arasında bir uzlaşmadır bu. Ne var ki, mülk sahipleriyle iş ve sanayi erbabı, ellerine olanak geçer geçmez de liberal bir yönetimin yeniden kurulmasına çalışırlar ve 1870 felaketi işlerini kolaylaştırır. Komün’ün ertesinde, parlamentarizmi, mülk sahipleriyle iş ve sanayi çevrelerinin hem kralcıları hem cumhuriyetçileri ister: Manevi düzenin başarısızlığı, Kiliseye karşıt bir cumhuriyetin gelişine yol açar; ancak, söz konusu cumhuriyet,</span> <span class="bold"><span class="calibre_1">1875 Anayasası</span></span><span class="calibre_1">yla yetinir ki, burjuvazinin her iki eğiliminin ortak uzlaşmasının ürünüdür. Özetle, Üçüncü Cumhuriyet, Fransız halkının çoğunluğuna, uzun zamandan beri, belki de 1789’dan beri özlediği bir sığınak olarak görünür: Söz konusu rejim sürecektir, çünkü yerleşik düzene saygıyı sağladığı gibi, kimi reformları da gerçekleştirecektir. Böylece eyyamcı, ilerici, ılımlıdır bu cumhuriyet; Kilise karşıtlığını bile yumuşatır bir “yatıştırma”ya gider; büyük diplomatik gelenekleri dışarıda da sürdürüp Rus İmparatorluğuyla bağlaşıklık kurar; sömürgeci değil, “kolonyal” olduğunu söyler; bakanlıklarda istikrarsızlık perdesi altında, siyasal çalkantıları hafifletir ve yığınla bunalımın ustaca üstesinden gelir; sessiz adımlarla yürüyüp sabırla ve esneklikle kendini yerleştirir. Demokratik bir mayada olsa da, sosyalist, hatta köktenci bir programı kabul etmeye kadar gidecek değildir; dahası, öyle anlar olur ki, “felaket”leri “sol”un sırtına yükler ve mülk sahipleriyle iş ve sanayi çevrelerinin ayrıcalıklarını savunur. Trenler saatinde gelmez, garlar ve öteki kamu yerleri zarafetten yoksundur, evler Almanya’daki ya da İsviçre’deki kadar hızla iyileşip düzelmez, ama sofralar donanmıştır ve dışarıda esen havaya da diyecek yoktur.</span></p>

  <p class="calibre_5"><span class="calibre_1">Maddi üretim alanında başkalarına oranla hız kaybetse de, Fransız fikri ve sanatsal üstünlüğünü sürdürür. Bağımsız kafa ve zevk insanı olarak, düşünce ve eleştiri alanında parmakla gösterilir. Büyük işlerin burgacına kuzeydeki komşularından daha az gelip girse de, yaratıcı ve sanatsal dehaya karşı olmadığı gibi yaşamın zevklerinden de vazgeçmiş değildir.</span></p>

  <p class="calibre_2"><span class="calibre_1">AKDENİZ AVRUPASI’NIN KENDİNE ÖZGÜ NİTELİKLERİ</span></p>

  <p class="calibre_5"><span class="calibre_1">Sıcaklığını, hem kömür bölgesinin büyük sanayi ocağından, hem de Akdeniz güneşinden alan tek ulustur Fransa. Languedoc’u ve Provence’ı ile bu denizin kıyı ülkelerinin ışıklı yaşamına, hünerli ve şen, ticarette becerikli, edebiyat ve sanatta etkin halklarına katılır.</span></p>

  <p class="calibre_5"><span class="calibre_1">Oysa Akdeniz ekonomisi, bir durgunluğun hatta uzayıp giden bir gerilemenin yükünü taşır. Atadan kalma bir kültür ve sanayinin sürüklenip durduğu bu kıyıları, büyük akımlar boşaltmıştır. Çobanla “denizci”, mucize kabilinden karşılaşır; göçebe yerliyi iter; dağ, bereketli ovayı dört bir yandan sıkıştırır. Pek az maden kömürü vardır, öyle olduğu için de maden sanayisi yenilenmede güçlük çeker. Öte yandan, sermaye de azdır.</span></p>

  <p class="calibre_5"><span class="calibre_1">Bununla beraber, demiryolu ağı örüldüğü ve genel durumu - Süveyş kanalının da yardımıyla - gitgide büyük önem kazanan havzayı buharlı gemi kolaçan etmeye başladığından beri, bir kalkınma ete kemiğe bürünür: 1880’den başlayarak, dünya donanmasının dörtte biri Akdeniz limanlarını ziyaret eder, kömür, makine, dokuma dağıtır, şarap, yemiş, maden alır ve Asya ile transiti de gerçekleştirir. Avrupalıların Kuzey Afrika’ya ve Mısır’a yerleşmeleri, trafiğin artmasına yardımcı olur. Hıristiyanlık öncesi ve Hıristiyanlığın tarihsel mahallerine hac ziyaretleri gelişir. Bir Yunanistan, sonra bir İtalya yeniden ayakları üzerine dikilirler: Birincisi, vaktiyle İspanya’nın ve Portekiz’in yaptığı gibi İslamın vesayetinden sıyrılır; ikincisi, Piemonte’nin öncülük ettiği bir</span> <span class="italic"><span class="calibre_1">Risorgimento</span></span><span class="calibre_1">’nun uyanışı içine girer.</span></p>

  <p class="calibre_7"><span class="italic"><span class="calibre_1">İspanya ile Portekiz’in gecikmesi</span></span></p>

  <p class="calibre_5"><span class="calibre_1">İspanya yarımadasının durumu ne denli göz alıcı olursa olsun, üstünde yaşayan devletlere hiç de ayrıcalık tanımaz görünür. Bu devletler, İspanya ile Portekiz sürekli gerilerler ve ikinci sırada güçler durumuna düşmüşlerdir.</span></p>

  <p class="calibre_5"><span class="calibre_1">Ne var ki, insanca yoksul değildirler. 1880’e doğru, İspanya’nın nüfusu Büyük Britanya’nınkinden fazladır. 1910’da iki katına çıkacaktır ve Fransa’yı da aşacaktır bu. Ancak, her artış beraberinde bir yükü de getirir ve ancak dışarıya göç hafifletir bunu. 3’ken 6 milyona çıkan Portekizlilerin yaşam düzeyi de düşüktür. Öte yandan, nüfusun dağılışında da alabildiğine dengesizlik görülür Portekiz’de; bunun gibi, ortadaki yayla İspanyası bomboştur ve kıyı İspanyası ise insanla dolup taşar. Büyük inişli çıkışlı doğa bölgeleri de birbirinden ayırdığından, yerel özellikleri ve onları koruma isteğini destekler, bu da toprağın değerlendirilmesine zarar verir. Yol şebekesi hep yetersiz olduğu için, çoğu kez yabancı sermaye ve Fransız mühendisleri marifetiyle, gecikerek ve ateş pahasına yapılan demiryolları taşımacılıkta zayıf kalır. İspanyol bayrağıyla dolaşan donanma ise, taşınacak malların üçte birini yükleyebilir ancak: Kıyılara İngilizler egemendir ve Lizbon’da iyiden iyiye yerleşmişlerdir.</span></p>

  <p class="calibre_5"><span class="calibre_1">Maden zenginliklerinin çoğu yabancıların elindedir. Yarımadanın eski parlak madenci geçmişinden sadece bir anı kalmıştır geriye.</span></p>

  <p class="calibre_5"><span class="calibre_1">1880’de bir</span> <span class="bold"><span class="calibre_1">yeniden doğuş</span></span> <span class="calibre_1">başlar.</span></p>

  <p class="calibre_5"><span class="calibre_1">İnsanlar, acıktıklarında bir şey bulabilirlerse mutlu sayarlar kendilerini. Yüzyılın başlarında hâlâ tahıl satılıyordu dışarıya; kimi zaman, şarap ve yemiş satma karşılığında, dışarıdan buğday getirtmek gerekir. Bölgeler arasında pek büyük bir iklim, giderek ürün farklılığı görülür. Kimi yöreler, dışarıya yolladıkları şarap, sebze ve yemiş sayesinde üretimlerini arttırırlarsa da, kırsaldaki genel gelişme toprak rejimi yüzünden felce uğramıştır. Büyük çalışmalar, köylünün sefaletine ve cehaletine karşı bir çare olarak bir toprak reformuyla okullar açma: İşte, siyasal ve sosyal hareketler bakımından bereketli bir yüzyılın gerçekleştirdikleri!</span></p>

  <p class="calibre_5"><span class="calibre_1">Başlarda, Napoleon’un egemenliğine karşı sürdürülen yorucu bir savaş yer alır: Büyük toprak sahipleriyle Kilise’nin gelenekçi partisi, artık ordunun desteklediği liberal meşrutiyet partisiyle boy ölçüşmek zorunda kalır. Ve her şey de orduya bağlı olup çıkar; darbeler (</span><span class="italic"><span class="calibre_1">pronunciamento</span></span><span class="calibre_1">) hükümetleri kurar, dağıtır. Çok geçmeden, askeri klikler iki eğilim arasında bölünürler ve ilan edilen anayasalı rejim sadece bir paravanadır.</span></p>

  <p class="calibre_5"><span class="calibre_1">Ülkede, yer yer yanıp tutuşmaların nedeni budur.</span></p>

  <p class="calibre_5"><span class="calibre_1">1873’te ilan edilen Cumhuriyet, tek ve bölünmez bir İspanya’yı kuramaz ve federal olduğu için ordunun darbeleri altında çöker yıkılır. Öte yandan, daha ortaya çıkar çıkmaz, işçi hareketi de anarşizmi yeğler; burjuvaziyi ve ayrıcalıklı eski tabakaları korkutur. Arkasından krallık gelir: Kral, hem “ataları gibi Katolik”, hem de “yüzyılının insanı gibi gerçekten liberal” ilan eder kendini. Ne var ki, hiçbir şeyi değiştirmez bu. İç boğuşma yatışır, ancak merkezi iktidar güçlenemez pek, Meclislerin (</span><span class="italic"><span class="calibre_1">Cortes</span></span><span class="calibre_1">) bir dirhem saygınlığını yoktur, ordunun kadroları eğitim ve tarım bütçelerinin zararına bol bol maaşa bağlanmıştır; Bask milliyetçiliği canlılığını sürdürür, Katalan hareketi genişlik kazanır ve işçiler arasında kıpırdanış ve karışıklıklar artar.</span></p>

  <p class="calibre_5"><span class="calibre_1">Bununla beraber, bir yarım yüzyıllık karışıklığa karşın, - en azından görünüşte - anayasal kurumlar işler; onların örtüsü altında da, varlığını sürdüren eski toplumun yanı sıra, daha etkin bir kapitalist çevre su yüzüne çıkar. Buna benzer bir yatışma, Portekiz’de, sanatçı Prens I. Luis zamanında kendini gösterir. Ne var ki, cepleri her zaman delik Madrid ve Lizbon yöneticileri kıymeti harbiyesi olmayan kanunlar çıkarırlar ve asıl sorun, toplumun maddi olarak kendini derleyip toparlaması, aydınların gözünde karakterlerin sağlamlaşmasına bağlı görülür. İspanya’da yeni edebiyat ulusal olanakları tanımlamaya çabalar ve 1898’deki kolonyal felaket, çıkılacak yokuşun sarplığını daha da serer gözler önüne. Portekiz’de, krallığın yerine cumhuriyeti kurmak için yapılan bir girişim, ülkeyi güç durumdan çıkarmakta yetersiz kalır.</span></p>

  <p class="calibre_7"><span class="italic"><span class="calibre_1">Genç İtalya krallığının güçlükleri</span></span></p>

  <p class="calibre_5"><span class="calibre_1">İki yarımada, İspanya ve İtalya yarımadaları arasında benzerlikler eksik değil. İtalya yarımadasında daha da güçlü olan nüfus artışı (1800’de 18, 1901’de 33 milyon), kilometre kareye 100’ü aşan bir ortalama yoğunluğa varırken, kitleleri Po ovasında, Toscana vadilerinde, Campania’da, Sicilya kıyılarına yığar; dağlarla, kuru ya da sıtmalı ovalar bu birikmeden az etkilenirler.</span></p>

  <p class="calibre_5"><span class="calibre_1">Bunun sonucu dışarıya göçtür.</span></p>

  <p class="calibre_5"><span class="calibre_1">Bir yandan güzel zanaat gelenekleri vardır elde, öte yandan yakacak ve maden azlığı. Pek yoksul, geri ve cahil bir köylü kitle, büyük toprak sahipliliğinin ve sermaye eksikliğinin kurbanıdır. Uzayıp giden bir parçalanmanın, yoğun ama dar ufuklu bir kent yaşamının yarattığı bir bölgecilik görülür.</span></p>

  <p class="calibre_5"><span class="bold"><span class="calibre_1">Kuzeyle Güney arasında</span></span> <span class="calibre_1">bir</span> <span class="bold"><span class="calibre_1">zıtlık</span></span> <span class="calibre_1">vardır: Orta Avrupa’yla daha önceden yakınlık kurmuş ve kıtanın arta kalan bölümüyle daha sık ilişki içindeki Kuzey İtalya, özel olarak çalışkan ve sanayicidir; eskiye daha bağlı Güney, büyük malikânelerin sakıncalarının daha da acısını çeker. Güney, siyasal yönden daha az parçalanmış halde kalırken, dışarının da yardımıyla, kendisini dayatacak kadar gürbüz devleti doğuran Kuzey olur. Ne var ki, aceleyle kurulmuş ülke birliği her şeye çözüm getirmez: Hızla çoğalan ve geçim sıkıntısı çeken bir ulusun ihtiyaçları karşısında elindeki olanaklar sınırlı olan genç İtalya krallığının işi zordur.</span></p>

  <p class="calibre_5"><span class="calibre_1">Söz konusu güçlükler birleşme sırasında kendini göstermişti.</span></p>

  <p class="calibre_5"><span class="calibre_1">Gerçekten, Güney, Torino’nun idari ve askeri alışkanlıklarından tiksiniyordu. Appeninin’in kuzeyinde halka şirin gelen Savoia hanedanı güneyde husumetle karşılaşır. Meşruiyetçi ve zorunlu olarak Kiliseye karşı olan Piemonte sağcılığına karşı ruhban başkaldırır; yine Kilise’ye karşı, Mazzini’nin görüşlerine boyanmış ama sosyalizan da olmayan bir sol, eski Napoli krallığının hoşnutsuzları arasında yığınla yandaş bulur. Piemonte’liler, daha da büyük bir inatla, fieflere, dinci birliklere, güneydeki gerillalara saldırır, bütçeyi denkleştirmeye ve bütün İtalya’yı işe koşmaya çabalarlar. Ne var ki, burjuvazinin fazla güçlü olmadığı, büyük mülkiyetle ruhbanın cahil köylü kitleye egemen olduğu bölgelerde yankı zayıftır. Sol’un iktidara gelişi, Sicilyalıların gelişmelere egemen olması demektir: Paralı oyun çerçevesini genişletir, parayla adam satın alır,</span> <span class="italic"><span class="calibre_1">Braccianti</span></span><span class="calibre_1">’ler arasında açlıktan ayaklananları tepeler, dışarıda parlak sonuçlar vaadederler; eski Mason Cumhuriyetçi Crispi’nin, ortaya çıkıp eski Roma’nın yüceliğine ve mutsuz bir halkın büyüklüğüne çağrıda bulunarak - parasız pulsuz - emperyalizme soyunması böyle olur.</span></p>

  <p class="calibre_5"><span class="calibre_1">Maddi alanda ilerlemeler ağır ve dahası eşitsizdir. Kuzey ve Toskana, ekip biçme yöntemlerini - gözle görülür biçimde - iyileştirir, toprağı fethedip Güney’e oranla üretimi arttırırlar; şekerpancarı hasadı, bağcılık, hayvancılık gelişir. Kısacası, daha da çoğalır zıtlıklar Güney ağır vergilendirmeden yakınır hep ve kırsaldaki yoksunluklar, yığınları göç yollarına atar kitle halinde. El emeğinin tavrı, - özellikle yabancı - sermaye yatırımları, girişimler, sanayi alanında hidroelektrikten daha da yararlanan Kuzey’i şenlendirir. Yakacak ve hammadde fiyatları artar, bankacılık zayıftır ve koruyucu milliyetçilik çare bulamaz haldedir. Öte yandan, köylülerin sefaletine ve tarım sorununa, işçilerin sefaletiyle sorunları gelip eklenir.</span></p>

  <p class="calibre_5"><span class="bold"><span class="calibre_1">Derin sosyal hareketler</span></span><span class="calibre_1">in istilası altındadır İtalya. Yönetici sınıflar, ne yıkıcı askeri giderler dayatan bir büyük politikanın etkili olabileceği, ne durmadan açık veren bir bütçenin sağlığı, ne de ekonominin sağlamlığı konusunda hayale kapılacak durumda değildir. Ne var ki, uyanıklık edip, satışı ticaret dengesini düzeltmede yardımcı olabilecek tarım ve sanayi ürünleriyle ilgilenirler; geçmişi hatırlayıp ve ülkenin durumuna da uygun olarak donanmaya özen gösterirler ve böylece ilişkiler genişler; söz konusu genişleme ise, bir başka sermayeyi nemalandıracaktır: Hayranlık konusu yerler, görkemli anıtlar ve Papalıktır bu!</span></p>

  <p class="calibre_2"><span class="calibre_1">BİSMARK ALMANYASI’NIN EGEMENLİĞİNDEKİ ORTA AVRUPA</span></p>

  <p class="calibre_5"><span class="calibre_1">Fransa’nın desteğiyle birliğe doğru yürüyüşüne başladıktan sonra, İtalya, Prusya’nın yardımıyla, 1870 savaşından da yararlanarak bitirir onu. Yüzü Berlin’e dönük kalır ve Tunus olayı, Germen güçlere daha da bağlar kendisini: Gothard tünelinin açılışı, Fransa’yı bir kenara atıp Rusya’ya saygılı davranan Üçlü Bağlaşıklığın kuruluşuyla aynı zamana rastlar.</span></p>

  <p class="calibre_5"><span class="calibre_1">Yüzyıllar boyunca bir savaş alanı olan Orta Avrupa yeniden toplaşır ve iki büyük monarşi onu paylaşacaktır artık: Tuna havzasını elinde tutan Avusturya-Macaristan İmparatorluğu ile Prusya’nın öncülüğünde Kuzey ve Güney Alınanlarını birleştiren</span> <span class="italic"><span class="calibre_1">Reich</span></span><span class="calibre_1">! Avusturya-Prusya zıtlığı, sonuç olarak bir uzlaşmaya varmıştır, ancak yeni Alman İmparatorluğu’nun üstünlüğü de bir oldubittidir.</span></p>

  <p class="calibre_5"><span class="calibre_1">Alman</span> <span class="italic"><span class="calibre_1">Reich</span></span><span class="calibre_1">’ının dev gelişmesi ise apayrı önemde bir ‘öyküdür.</span></p>

  <p class="calibre_5"><span class="calibre_1">Gerçekten, 1871 sınırları içinde</span> <span class="italic"><span class="calibre_1">Reich</span></span><span class="calibre_1">, Fransa’dan bir parça geniş olarak, şunları içine almaktadır: Özerklik düşkünü, her şeyden önce de tarıma dayanan bir Güney Almanya; dağlık, maden ve ormanlarla kaplı, parçalanmış Orta Almanya; üst düzeyde bir sanayi ve ticaret zenginliği içine girmiş olan Ren Almanyası; tarımsal olduğu kadar sanayi yönünden de bir büyük zenginliği temsil eden Saksonya; çok daha yoksul, ama iki denize açılan ve büyük bölümü Prusya’nın elinde olan geniş Kuzey Ovası.</span></p>

  <p class="calibre_5"><span class="calibre_1">Batıda ve güneyde Katolikler vardır, kuzeyde ve ortada da Protestanlar. Sonra üç azınlık: Biri, doğuda Polonyalıdır ve Katolik; ikincisi batıda Alsace ve Lorraine’lidir ve özellikle Katoliktir; üçüncüsü de, kuzeyde Danimarkalıdır.</span></p>

  <p class="calibre_5"><span class="calibre_1">Kuzeyde büyük mülkiyet, güneyle batıda da orta ve küçük mülkiyet görülür. Büyük bir çeşitlilik, yığınla eskillik, bir örnekliliğe, kamu görevine, genel olarak otoriteye saygı, devletin hakemliğini kabul, birlikte başarılmış bir eylemin övüncü ve sabırlı bir toplu çaba iradesi!</span></p>

  <p class="calibre_5"><span class="calibre_1">Bu, İsviçre’deki gibi bir konfederasyon değildir, eski Germen federasyonundan da farklıdır: Prusya’nın siyasal üstünlüğü vardır, kralı aynı zamanda imparatordur, ancak</span> <span class="italic"><span class="calibre_1">Reich</span></span><span class="calibre_1">’ın hükümeti eyaletleri gözardı edemez;</span> <span class="italic"><span class="calibre_1">Bundesrath</span></span><span class="calibre_1">’ı seçen işte bu eyaletlerdir,</span> <span class="italic"><span class="calibre_1">Reichstag</span></span><span class="calibre_1">’ı da ulusun kendisi oluşturur; federal hizmetleri, hükümet, kendi kaynaklarıyla sürdürür.</span></p>

  <p class="calibre_5"><span class="calibre_1">Zaferlerin sevinci içinde doğmuş olan birliğin, özerklik eğilimleri ve dış tehditler karşısında ayakta durmak ve gönenci sağlamak için güçlü bir iktidara ihtiyacı vardır.</span> <span class="italic"><span class="calibre_1">Reich</span></span><span class="calibre_1">’i kurmuş otoriter bir kişi olarak</span> <span class="bold"><span class="calibre_1">Bismarck</span></span><span class="calibre_1">, devleti yönlendirmek amacıyla dümenin başında kalır; eserinin kökleşip sağlamlaşması için her şeydir o.</span></p>

  <p class="calibre_5"><span class="calibre_1">İnsansal gücünün artışı gururlandırır Almanya’yı ki, 1870 ile 1900 arasında 40 milyondan 56 milyona çıkmıştır bu: Rahatlığın artışı ve sağlığı korumada varılan yetkinlik, nüfusu arttırmasa da ölüm oranını azaltır, ömrü uzatır. Dışarıya göç, yoksulların sayısını büyük ölçüde düşürür; ne var ki, kentlere doğru yığılma öylesi bir boyuta yükselir ki, ülkeyi besleyecek yeterli toprak olmadığından, gitgide sanayi üretimine doğru yönelmek ve mübadeleye bel bağlamak gerekir. Dün dışarıya tahıl ve hayvan yollayan ülke, güçlük çekmeden şu sloganları kabul eder:</span> <span class="italic"><span class="calibre_1">Verkehr, Handel</span></span><span class="calibre_1">. Dolaşma ve ticaret kastediliyor. Vaktiyle</span> <span class="italic"><span class="calibre_1">Zollverein</span></span><span class="calibre_1">’in sloganları da bunlardı.</span></p>

  <p class="calibre_5"><span class="bold"><span class="calibre_1">Tarımsal çaba</span></span> <span class="calibre_1">yoğundur kuşkusuz: Almanya, başta gelen bir patates ve şekerpancarı, şerbetçiotu ve domuz üreticisidir; öyle de olsa, dışarıdan tahıl, yemiş ve kereste satın almak zorundadır. Aslında toprak her şeyi sanayiden bekler ve taşıt araçları ona gereksindiği makineleri ve gübreyi sağlar; bunun karşılığında toprak da, elde ettiğini büyük tüketim merkezlerine doğru yola çıkarır. Yığınla ucuz nesne üreten eski zanaatçılığa, büyük kapitalizmin, sosyal disipline ve yöntemlerdeki becerikliliğe dayanıp hızla yarattığı dev örgütlenişler eklenir. Böylece, pek erkenden, dışarıya ve içeriye yoğun satış yapabilecek</span> <span class="bold"><span class="calibre_1">kartelleşmiş bir iş dünyası</span></span><span class="calibre_1">nın çehresi çıkar ortaya: Dokumalar, demir-çelik, kimya, yapı malzemesi bu etkinliğin öğeleridir ve demiryolu ile yetkin bir denizyolları şebekesi sayesinde yurda yayılır. Hep burjuvadır görülen: Bu soğukkanlı, ciddi, bir parça ağır insanı, Freytag’ın arkasından, Sudermann’lar, Heinrich Mann’lar anlatırlar.</span></p>

  <p class="calibre_5"><span class="calibre_1">Yöneticilerin tek kaygısı vardır: Bu arı kovanındaki etkinliği yönlendirmek! Politikalarının bütün hedefi,</span> <span class="italic"><span class="calibre_1">Reich</span></span><span class="calibre_1">’in aygıtını, ulusal ekonominin hizmetine koşmaktır: Böylece, yalnız ticaret mevzuatını, ağırlık ve ölçüleri birleştirip bir federal para -mark- yaratmakla yetinmezler, bayındırlık işlerine de büyük rakamlar ayırırlar. Ne var ki, askeri giderler de pek büyüktür,</span> <span class="bold"><span class="calibre_1">ordu</span></span> <span class="calibre_1">Avrupa’nın başta gelen ordusu olup çıkmıştır.</span> <span class="italic"><span class="calibre_1">Reich</span></span><span class="calibre_1">, eyaletlerin elindeki hatırı sayılır paralara el sürmeden, istikraz ve tüketim vergileriyle gerekli kaynakları sağlar kendine. Bu arada Bismarck, bütçeyi onaylatmak için,</span> <span class="italic"><span class="calibre_1">Reichstag</span></span><span class="calibre_1">’la durup dinlenmeden çekişir.</span></p>

  <p class="calibre_5"><span class="calibre_1">1870’ten önce, tutucu toprak reformu yandaşları, düzen yanlısı, ancak parlamenter bir rejime de hoş gözle bakan burjuva liberallerle çatışıyorlardı. Bismarck, her iki tarafa da ödün verir: Geneloyu kabul eder, ancak</span> <span class="italic"><span class="calibre_1">Reichstag</span></span><span class="calibre_1">’ın yetkilerini kısıtlarken imparatorunkini pek geniş tutlar. Savaştan sonra ise, doğmakta olan sosyal demokrasiden çok, Polonyalı azınlık ve Alsace-Lorraine’li azınlıklar ile dirsek temasındaki Katolik muhalefetten korkar; o zaman da, Luthercilerle liberal milliyetçilerin desteklediği</span> <span class="italic"><span class="calibre_1">Kultur-kampf</span></span><span class="calibre_1">’ı sürdürür. Arkasından, 1879’da bu sonunculardan uzaklaşır, serbest mübadeleden vazgeçer, tutucu toprak reformu yanlılarına yaklaşır ve sosyalizme karşı, hem baskı yöntemlerinden yararlanır, hem de</span> <span class="bold"><span class="calibre_1">sosyal mevzuat</span></span> <span class="calibre_1">yoluna başvurur; böylesi bir mevzuatı ise, patronlardan çok kürsü sosyalistleri, Katolikler ve devletçi soylular severek kabullenirler.</span></p>

  <p class="calibre_5"><span class="calibre_1">Bu arada, büyük ekonomik bunalım, dışarısıyla boy ölçüşebilecek</span> <span class="bold"><span class="calibre_1">geniş bir pazarın</span></span> <span class="calibre_1">kurulmasını getirir gündeme. Ne var ki, iktisadi atılım mahreçlere bağımlı olacaktır. Böylece, birlik aşamasının yerine, yayılma, “dünya politikası” aşaması geçer.</span></p>

  <p class="calibre_5"><span class="calibre_1">İmparator II. Guillaume -iktisadi ve sosyal- “</span><span class="bold"><span class="calibre_1">Yeni Politika</span></span><span class="calibre_1">”yı başlattığında, Alman toplumu, maddi gönenç bakımından çarpıcı ilerlemeleri gerçekleştirmiş haldeydi. Köylüler ve işçiler, büyük mülkiyet sahiplerinden, iş adamlarından ve yüksek görevlilerden daha az yararlanıyorlardı bu gelişmeden kuşkusuz. Ne var ki, tasarrufun sağladığı yararlar, önemli yatırımlar, parasal olanakların arttığına işaret ediyor. Estetik yönden tartışılır halde de olsa, şehircilik, aletler gibi dev boyutlara doğru bir gidişi gösteriyor. Aslında, Wagner’in - o kartal kanatlı - orkestralaştırmasına varıncaya değin her şey, yığına ve kocamana, koskocamana bırakmaktadır yerini. Çoğunluğun arkasından giden sürücül bir uygarlıkta, insan, gönenç amacıyla,</span> <span class="bold"><span class="calibre_1">ulusal uygulamalara</span></span> <span class="calibre_1">bağlamıştır kendi eylemini.</span> <span class="italic"><span class="calibre_1">Teilmensch,</span></span> <span class="italic"><span class="calibre_1">Verein</span></span><span class="calibre_1">’in içinde erimektedir, birey de grubun. Dirsek dirseğe oluş özgünlüğü boğar: Nietzsche için, “güç aptallaştım” ve “Alman kültürünün bir zaferi söz konusu olamaz.”</span> <span class="bold"><span class="calibre_1">Güce tapış</span></span><span class="calibre_1">, kendi değerinin bilincine varmış ve üstünlük duygusu ile dopdolu bir Almanya’yı sarhoş etme tehlikesini taşımaktadır.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_20"></div>
</body>
</html>
