<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM V</span></span></span><br class="calibre2" />
    <span class="italic"><span class="bold"><span class="calibre_1">BATI SÖMÜRGECİLİĞİ VE EMPERYALİZMİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Francesco Crispi’nin, 1888’de söylediği şu sözler pek bilinir: “Sömürgeler, modern yaşamın bir zorunluluğudur.” Ama daha da çarpıcı olan, Eugene Etienne’in, 1897’de</span> <span class="italic"><span class="calibre_1">Temps</span></span> <span class="calibre_1">gazetesindeki bir makalesinde söyledikleridir: “Her sömürge girişimine uygulanacak tek ölçüt, onun sağlayacağı fayda, metropole akacak olan kazanç ve yararların toplamıdır.”</span></p>

  <p class="calibre_5"><span class="calibre_1">Bu sözlerin tiksindiriciliğine ekleyecek hiçbir şey yoktur.</span></p>

  <p class="calibre_5"><span class="calibre_1">Ancak, ne olmuştur da buralara gelinmiştir?</span></p>

  <p class="calibre_2"><span class="calibre_1">EMPERYALİZMİN DOĞUŞU</span></p>

  <p class="calibre_7"><span class="italic"><span class="calibre_1">Yüzyılın ortalarında Avrupa’da uluslar ve liberalizm</span></span></p>

  <p class="calibre_5"><span class="calibre_1">İspanyolların ve Portekizlilerin Amerika’daki kıta egemenliğinin yıkılmasından sonra, XIX. yüzyılın ortalarında, gerçekten dünya çapında tek bir imparatorluk kalmıştı ki,</span> <span class="bold"><span class="calibre_1">Britanya İmparatorluğu</span></span><span class="calibre_1">’ydu o da. Hollandalıların ele geçirdikleri topraklar, çoğunlukla Güneydoğu Asya’da toplanmıştı ve Fransa, Afrika, Okyanusya ve Çinhindi dolaylarında, şuraya buraya henüz yeni adım atmıştı. Oysa, yüzyılın ikinci yarısında, birkaç yıl içinde, Kuzey Amerika’da Birleşik Devletler’in geniş toprakları kesinlikle oluşurken, Avrupalılar, Afrika’nın büyük bölümünü (1875’te % 11’ini ve 1902’de de %90’ını) ve Okyanusya’daki toprakların da hemen hemen tümünü ele geçirirler. Fas’la geleceğin Libya’sı bir yana, Avrupa’nın sömürge alanı sabitleşmiştir: Yaşlı kıtanın dışında, yeryüzü topraklarının beşte üçü ile dünya nüfusunun yarıdan fazlası elindedir.</span></p>

  <p class="calibre_5"><span class="bold"><span class="calibre_1">Ulusal mücadeleler</span></span><span class="calibre_1">, bu yayılışı engellememiştir. Öte yandan, 1792 ile 1815 arasındaki büyük savaşlar, Fransa ile Pays-Bas’ın koloni çabasını geçici olarak kösteklemişse de, söz konusu çatışmalar, İngiltere’nin Avrupa dışındaki durumunun güçlenişi ile sonuçlanmıştır; ve kolonileriyle ilişiği kesilmiş bir gücün onları kaybedeceğini de görmek için 1914 yılını beklemek gerekir. Daha da güzeli, 1870 Alman zaferi ile İtalya krallığının ortaya çıkışı, güçlü bir emperyalist akımın doğuşunu hızlandırır daha çok. Bir yandan, Roma’nın istekleri, Akdeniz’i bir rekabetler alanına dönüştürmeye varır; öte yandan, Bismarck’ın politikası, geleneksel koloni devletlerinin iştahlarını azdırmada yardımcı olur, Fransa’yı Afrika’nın, Rusya’yı Asya’nın üzerine atar ve her ikisini Büyük Britanya’nın karşısına çıkarırken, o da yeni paylaşımlara kayıtsız kalamaz; bir rastlantı, yeni bir rakibi, Belçika kralı Leopold’u da, kara kıtanın yolları üzerine çıkarmıştır. Payların bölüşümü ileri bir noktaya vardığında, Almanya’nın doyumsuz kaldığını ilan etmesi ve korkunç bir</span> <span class="italic"><span class="calibre_1">Weltpolitik</span></span><span class="calibre_1">’i başlatması belki de pek gecikmiştir.</span></p>

  <p class="calibre_7"><span class="italic"><span class="calibre_1">Bir sömürge karşıtlığının sürmesi</span></span></p>

  <p class="calibre_5"><span class="calibre_1">Bununla beraber, kolonyal yayılışın hasımları vardır, Önce,</span> <span class="bold"><span class="calibre_1">ulusal güçlerin dağılışı</span></span><span class="calibre_1">ndan korkanlar arasındadır bunlar. Geleceğin III. Napoleon’unun, 1841’de söylediği şu sözler anlamlıdır: “Cezayir, amaçsız bir savaşla yitirilir... Barış zamanında külfetli, savaş zamanında felaket getiren bu uzak topraklar, bir zayıflama nedenidir.” Meksika seferine karşı, tutucuların önde gelenlerinin hatırı sayılır bir bölümü ile cumhuriyetçi muhalefet birleşir; kamuoyu, “masraflı ve çıkışı olmayan” bir şey olarak bakmaktadır ona. Üçüncü Cumhuriyet’te sağ ve radikaller, Avrupa dışına askeri birlikler gönderilmesini mahkûm etmek için anlaşırlar: “Şiddetin sırtına ikiyüzlü uygarlık giysisini yeniden geçirmeyi denemeyelim” diye haykırır 1882’de Clemenceau. Bismarck da, aynı yıl Reichstag’ûa şunları söyleyecektir: “Başbakan olduğum sürece, sömürge politikası gütmeyeceğiz.” Belçikalıların çoğunluğu Kral Leopold’un girişimini desteklemeyi reddeder.</span></p>

  <p class="calibre_5"><span class="calibre_1">Duygusal ve insancıl açıdan gerekçeler çoğu kez en öndedir ve sosyalizm, sömürgeciliğe karşı açıkça tavır alır, çünkü kapitalizmin emperyalist bir usulü olarak görmektedir onu. Ancak şunu da belirtmeli ki, tiksinti en başta liberal kapitalist saflarda kendini gösterir uzun süre. Yves Guyot 1885’te şunları söyler: “250.000 Fransız kolonunun Cezayir’de yerleşmesi kaç cana mal olacaktır diye temsili bir hesap yaparsak diyeceğiz ki, onlardan her biri, 2 askerin koruduğu 4 cesedin üzerine oturacaktır!” Şu da dikkate değer: Büyük Britanya’da, kolonilere</span> <span class="italic"><span class="calibre_1">self government</span></span><span class="calibre_1">’i yayma ve her türlü fetih düşünesine sırt çevirme adına pek güçlü bir hareket, 1840 ile 1860 yılları arasında kendini belli eder. Disraeli’nin 1852’de söylediği şu sözler ilginçtir: “Bu kutsal kolonilerin hepsi birkaç yılda bağımsız olacaklardır ve boyunlarımıza asılmış bir değirmen taşıdır onlar!” Sömürge Yönetim Dairesi’nde bir yüksek görevli de sömürgelerin yazgısının “bağımsızlık” olduğunu kabul eder. 1863’te de, Godwin Smith’in büyük yankılar uyandıran İmparatorluk adlı eseri yayımlanır: Yazar kitabında, Büyük Britanya ile Kanada ve Avustralya gibi ülkeler arasında gönül rızasıyla bir ayrılığı salık verir.</span> <span class="italic"><span class="calibre_1">Koloniler</span></span> <span class="calibre_1">adlı eserinde, Alman gezgini ve etnologu Adolf Bastian da, olanca açıklığıyla fetih düşüncesine karşı çıkar.</span></p>

  <p class="calibre_5"><span class="calibre_1">Öte yandan, Edouard Donwes-Dekker, 1860 yılında yayımladığı</span> <span class="italic"><span class="calibre_1">Max Javelaar</span></span> <span class="calibre_1">adlı romanında, Multatuli takma adıyla, Hollanda Hindistan’ındaki Van den Bosch sisteminin aşırılıklarını sergiler. Manchester Okulu’ndan Gladstone’un da sonuna değin güdeceği barışçı ve ihtiyatlı politika, ticaretin yararcılığına inanan ve antiemperyalist bir tavır takınarak bakacaktır gelişmelere: Dünya zenginliklerinin sömürülmesi, şu ya da bu toprağa, ulusal ya da uygarlıkçı bir ilkeden hareket ederek el koymayı, hiçbir zaman haklı çıkaramazdı; açık kapı siyaseti yoluyla özgür bir rekabeti gerektiriyordu bu. Palmerston’un denizlerin serbestliğini savunması yetiyordu; çünkü onunla, Büyük Britanya’nın ve bütün gelişmiş ülkelerin serveti sağlanmış oluyordu.</span></p>

  <p class="calibre_7"><span class="italic"><span class="calibre_1">Bir sömürge geleneğinin direnişi ve emperyalist bir öğretinin yüz çizgileri</span></span></p>

  <p class="calibre_5"><span class="calibre_1">İngiliz iktisatçısı Cobden, biraz da karamsarlıkla şunu söyler: “Aristokrasi ile orta sınıf kolonyal sisteme bağlı olduğu gibi, işçiler de daha fazla akıllı değildir.” Engels de, esef duyarak, işçilerin “tam bir sessizlik içinde, tutucu radikaller ve liberallerle birlikte, İngiltere’nin sömürge tekelinden ve dünya pazarı üstünde kurduğu tekelden yararlandıklarını” belirtir. Böylece, kamuoyu da ağırlığını koyunca işler şuraya varır: Kolonilerden vazgeçmek çaptan düşmek, olur!</span></p>

  <p class="calibre_5"><span class="calibre_1">Yüzyılın ilk yarısındaki seferler, sıcak ülkelerde mücadele edecek ve yönetecek bir</span> <span class="bold"><span class="calibre_1">uzmanlar birliği</span></span><span class="calibre_1">ni de geliştirmişti; Hindistan’da ve Cezayir’de askerler ve görevliler böyle oluşur ve onların deneyimi de, daha sonra Asya ve Afrika’nın öteki bölgelerine yayılır. Yığınla ailede, canlı gelenekler yaşar ya da yeniden canlanır; hepsi de bir “meslek”e sahip olmanın ve “hizmet etme”nin öğüncü içindedirler. Fransa’da İkinci İmparatorluk, İngiltere’nin, kendi durumunu güçlendirmek için de olsa bu yolda harcadığı çabaları sürdürür. Palmerston da şunu öğütler: “Bir toplu iğnesi başı kadar da olsa hakkınız, bunu elde tutabileceğinize inanıyorsanız, bırakmayız asla!”</span></p>

  <p class="calibre_5"><span class="calibre_1">Bunun bağlandığı, barışçı ya da silahlı, Hıristiyan haçlı seferinin - o eski- “</span><span class="bold"><span class="calibre_1">uygarlaştırıcı</span></span><span class="calibre_1">” anlayışıydı. Milliyetler hareketinin yarattığı coşkuyla da gençliğine yeniden kavuşmuş gibiydi bu. Kimi halklar, birlik kaygısının içine gömülü de olsalar, ötekiler daha geniş bir misyon biçiyorlardı kendilerine. Kireevsky, 1830’a doğru, “iki genç ve körpe halkı” yani Rusya ile Amerika’yı, ötekilerin tepesine yerleştirmiyor muydu daha önceden? Romantik Panslavizm Katkov’larda ve Aksakov’larda sürüyordu ve teması da şuydu: Tanrı, Ortodoks Rusya’ya zafer dolu bir rol ayırmıştır ve Dostoyevsky’nin kestirmesine göre de, “Her güçlü halk, uzun süre yaşamak istiyorsa, dünyanın kurtuluşunun kendi elinde, yalnız onun ellerinde olduğuna inanır ve inanmalıdır da.”</span></p>

  <p class="calibre_5"><span class="calibre_1">Darwinizm sömürülmeye başlanmadan ve Gobineau da</span> <span class="italic"><span class="calibre_1">Irkların Eşitsizliği Üstüne Deneme</span></span> <span class="calibre_1">adlı eserini yayımlamadan önce Agassiz ile Quatrefages,</span> <span class="bold"><span class="calibre_1">beyaz insanın üstünlüğü</span></span><span class="calibre_1">nü vurguluyor, Couret de Pisle, “doğal olarak üstün ırklar”dan söz ediyor ve Carlyle, önderlerin övgüsünü yapıyor ve şöyle diyordu: “Bizim küçük adamız pek dar hale gelmiştir bizler için, ama dünya, bir altı bin yıl için oldukça geniştir henüz.” Charles Kingsley, dinsel biçemiyle kolektif enerjiyi yüceltirken, Tennyson, Palmerstone’un politikasının hizmetinde olarak kahramanlığı şakıyordu. Charles Dilke Daha Büyük İngiltere adlı kitabını yayımladığında, okuyucuları, her şeyden önce, okyanuslar ötesi büyüklüğe söylenmiş neşideyle büyülenmişlerdi. Disraeli Toryzm’i, Manchester Okulu arabasına bağlı koşumundan çıkarır ve daha soylu görevler verir ona, Victoria’yı Hindistan imparatoriçesi yapar. Gladstone, Afganistan’la Transvaal’ı tahliye etse de, emperyalist kampanya gelişir artık: Darwin’in öğrencisi Seeley, İngiltere’nin Yayılışı adlı eserinde, Elizabeth’den başlayarak görkemli bir yükselişi sergiler; Kingsley’in çömezi Froude, Carlyle’ın vasiyetini yerine getirir, Britanya’nın geçmişinde ve evreninde dolaşır durur coşkulu. Birlikler</span><span class="italic"><span class="calibre_1">, Victoria League, League of the Empire, British Empire League</span></span> <span class="calibre_1">çıkar ortaya ve - o şoven-</span> <span class="italic"><span class="calibre_1">jingo</span></span> <span class="calibre_1">tipi belirir. Anlamlı bir dönüşüm olur o sıralar: Cıvata satıcısı, aynı zamanda Gladstone ve Manchester Okulu yandaşı Joseph Chamberlain, kendi kendine yeten ve egemen bir imparatorluk formülüne gelip yatar.</span></p>

  <p class="calibre_5"><span class="calibre_1">Öte yandan, yurtseverlikle kapitalizm,</span> <span class="bold"><span class="calibre_1">emperyalizm doğrultusunda</span></span> <span class="calibre_1">çalışmaya koyulurlar kolkola. Dupont-White, “Araçları arasına, kolonilerin üretimini ya da mübadelesini, uzak pazarları, yeni mahreçleri de ekleyerek, insanları zengin etmeyi” devlete görev olarak tanıdığında, bir öncü durumundadır. Ne var ki List ile Rocher, Adam Smith okuluna tepkide bulunmuşlardı ve sesleri Almanya’da işitilmeye başlanıyordu. Almanya’da ise, armatörlerin ve sanayicilerin desteklediği kolonyal dernekler Bismarck’ı zorluyorlardı.</span></p>

  <p class="calibre_5"><span class="calibre_1">İşte o sıralardadır ki, Fransız iktisatçısı Paul Leroy-Beaulieu,</span> <span class="italic"><span class="calibre_1">Modern Halklarda Sömürgeleşme Üstüne</span></span> <span class="calibre_1">adlı eserini yeniden yayımlar ve katıksız liberalizmi şu ilkeye sokar: “Sömürgeleştiren bir halk, gelecekte kendi büyüklüğünün temellerini atan bir halktır.” Ferry ise, büyüklüğü çıkara bağlayarak kendi girişimlerini haklı göstermeye çalışır: Bir yandan, “Bir koloni kurmak, bir mahreç yaratmaktır”, derken, öte yandan, “Yüksek ırklar aşağıdaki ırklar karşısında bir hakka sahiptirler” der. Ve daha sonra, emperyalist kapitalizmin programı söz konusu oldukta, şu cümleyle özetleyecektir onu: “Sömürge politikası, sanayi politikasının çocuğudur.”</span></p>

  <p class="calibre_2"><span class="calibre_1">ESKİ KUMPANYADAN YENİ KUMPANYAYA</span></p>

  <p class="calibre_5"><span class="calibre_1">Fransa’da Eski Rejim’in çöküşünün arkasından, 1815’ten sonra da, tekele dayanan belli sayıda kimi büyük girişimlerin su yüzüne çıktıkları görülür. Kuşkusuz Restorasyon, Napoleon gibi, Fransız Hint Kumpanyası’nı eski durumuna getirmez; bu dönemin kuruluşlarından hiçbirisi, Güneydoğu Asya’da ve Uzakdoğu’da -1875 yılına değin- pek kazançlı bir ticarete kendini verecek olan yeni Hollanda Kumpanyası bir yana, gelişip ilerleyemez. İngiliz Hint Kumpanyası da, sözleşmesinin yenilenmesi sırasında, yalnız Çin’le ticaret ayrıcalığını yitirmekle kalmaz, Hindistan’la ilgili hakları da kısıtlanır; bu haklar, ilerde daha da azaltılacak ve kuruluş, 1857’de yerlilerin ayaklanışının arkasından yıkılacaktır.</span></p>

  <p class="calibre_5"><span class="calibre_1">Özetle, eski ayrıcalıklı kumpanyaların çöküşü yaşanır 1850-70 dönemi, yani serbest mübadele dönemi ise, ayrıcalıklara hiç de iyi gözle bakmadı. Ne var ki, korumacılık yeniden su yüzüne çıkınca, belli bir kayırmadan yararlanarak</span> <span class="bold"><span class="calibre_1">koloninin sömürülmesi yolunu açan girişim</span></span> <span class="calibre_1">formülü, emperyalist kapitalizm için büyüleyici göründü.</span></p>

  <p class="calibre_5"><span class="calibre_1">Kumpanyaların en önemlileri</span> <span class="bold"><span class="calibre_1">İngiliz ya da Alman koruması altında</span></span> <span class="calibre_1">etkinliklerini sürdürürler. Hemen hemen hepsi de, Kongo havzasını değerlendirmek amacıyla, Belçika Kralı Leopold’un kurduğu uluslararası derneği örnek alıp, Afrika kıtasıyla ilgilenirler. Onların arkasında, iki gücün - İngiltere ile Almanya’nın- gelişen rekabeti görülür.</span></p>

  <p class="calibre_5"><span class="calibre_1">Kısa da sürse, bu ayrıcalıklı yeni kumpanyalar dönemi, kolonyal yayılışın tarihinde önemli bir yer tutacaktır. Örneğin, İngilizlerin sadece on üç yıl süren</span> <span class="italic"><span class="calibre_1">Royal Niger</span></span> <span class="calibre_1">kumpanyasının sona ermesinin arkasından, Londra artık Nijerya diye adlandırılan topraklara sahip olmak için 22 milyon harcar; Nijerya da yabana atılacak bir şey değildir, Fransa’nın iki misli büyüklüktedir ve 25 milyon nüfusu vardır.</span></p>

  <p class="calibre_5"><span class="calibre_1">Ne var ki, bu kumpanyalar içinde en ünlüsü,</span> <span class="bold"><span class="calibre_1">Cecil Rhodes’</span></span><span class="calibre_1">un kurduğu</span> <span class="italic"><span class="calibre_1">British South Africa</span></span><span class="calibre_1">’dır. Cecil Rhodes, tahtı olmadığı için hükümdar değildi; ama yine de pırlantanın ve altının kralı oldu ve İngiltere’ye, Afrika’nın güneyinde bir imparatorluk sağladı. Bir papazın oğlu olarak, sağlık nedenlerinden dolayı bulunduğu Afrika’da, pırlanta ve altın spekülatörü olarak atılır yaşama. İşleri tıkırında bir spekülatör olarak kalmaz yalnız. Mayasında İngiltere olmak üzere, Avrupa uygarlığının bir delisi sıfatıyla, temelinde Cap’ın bulunduğu bir Afrika İmparatorluğu düşler. Bunu gerçekleştirmeye giriştiğinde, Afrika’nın içinden ve dışından direnişler olur, kırar onları. 1889’da,</span> <span class="italic"><span class="calibre_1">British South Africa</span></span> <span class="calibre_1">kumpanyasını kurar; 1895’te de, Rodezya’yı haritaya yerleştirir ve çok geçmeden iki ayrı Cumhuriyeti, Orange ile Transvaal’ı katar ona. 1902 yılında öldüğünde, altın ve imparatorluk, Boer’lerin bağımsızlığını da yiyip tüketmiştir.</span></p>

  <p class="calibre_5"><span class="calibre_1">Üstünde durulması gereken bir başka girişim, Belçika Kralı</span> <span class="bold"><span class="calibre_1">II. Leopold’</span></span><span class="calibre_1">un girişimidir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Avrupa’nın en gözde hükümdar ailelerinden birine bağlı bu kurnaz ve inatçı adam, ülkesiyle yetinmez, bir imparatorluk kurar. 1861’de şunları yazar: “Devletlerin gücünü ve gönencini oluşturan şeyler arasında sömürgelerin hatırı sayılır bir yer tuttuğunu tarih bize öğrettiğine göre, biz de onlardan birini sağlamaya çalışalım kendimize.” Fırsatları kollar, Filipinler’i, Kanarya adalarını ya da Okyanus’ta filan takımadaları satın almaya hazır bir halde beklerken, seçimini Orta Afrika için yapar. 1876’da Brüksel’de, “bilim, insanlık ve ilerleme” adına bir konferans toplarsa da, başlangıçta çıkar gözetmeyen bir kuruluştan edineceği kişisel paya aklı takılır hemen. Aranışlar içine girer ve sonunda, Kongo ırmağının ağzında ticaret serbestliği isteyen eski kolonyal güçleri oralardan uzaklaştırmak gerektiğini anlar. 1885’teki Berlin Konferansı, söz konusu yöreyi, Uluslararası Kongo Derneği’nin güvencesi altına alırsa da, çok geçmeden, kendiliğinden bağımsız Kongo devletine dönüştürür ve Belçika Parlamentosu da başına onu geçirir; buradan kalkıp yeni devletin sınırlarını Doğu Afrika’daki büyük göller bölgesine doğru genişletmeye koyulur o da. Güçlüklerle karşılaşsa da, zorla çalıştırma yöntemiyle emek gücü sağlar, tacı için ayrılmış bir geniş bölgenin kârlarını kendine ayırır ve geri kalanını kumpanyalara verir; onlar da kazançları paylaşırken, onun payını da unutmazlar. Fil dişi ve kauçuk için korkunç bir av başlar ki, “Kongo vahşeti” diye şöhret kazanmıştır. Öyle de olsa, Leopold, öleceği güne değin, gururuna yediremediğinden kamuoyuna hesap vermekten kaçıp durmuştur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ne var ki, işler bu anlattıklarımızla da kalmaz, kapitalist çıkarlar adına</span> <span class="bold"><span class="calibre_1">devlet müdahalesi</span></span> <span class="calibre_1">başlar.</span></p>

  <p class="calibre_2"><span class="calibre_1">AVRUPALI DEVLETLERİN SÖMÜRGECİ MÜDAHALESİ</span></p>

  <p class="calibre_5"><span class="calibre_1">“Nerede çıkar varsa, orada egemenlik olmalı” diye yazar Dilke. Kongo deneyimini, Belçika ulusu doğrudan doğruya desteklememişti; ama Cap’ta, sahneye İngiltere’nin gücü girmeseydi, durum tehlikeli olabilirdi. Kimi yerlerde Fransa ile İngiltere açık bir müdahaleyi reddederler. Buna karşılık, kapitalist kumpanyalar, diplomasinin, hatta silahlı gücün işin içine girdiği hallerde, bayraklarını denizlerde -göğüslerini gere gere- dolaştırırlar. Böylece gözle görülür ya da örtülü bir halde,</span> <span class="bold"><span class="calibre_1">politikayla ticaretin iç içe geçişi</span></span> <span class="calibre_1">çoğu sömürge fetihlerini açıklar. Meksika’da başarıya ulaşılamamışsa, Tunus’ta ve Mısır’da bol bol tadılır bu!</span></p>

  <p class="calibre_5"><span class="calibre_1">Her ikisi tipik hallerdir ve aralarında şaşırtıcı bir benzerlik vardır: İki Müslüman hükümdar, debdebeli bir yaşamı sürdürmek için gırtlağına değin borçlanmışlardır; durumu ve kaynakları açgözlülükleri kışkırtacak nitelikte iki ülkedir ikisi de; hakları konusunda kıskanç ve uyruklarının isteklerini destekleyebilecek durumda iki güçtür. Her ikisi de, Avrupa sermayesi ile Avrupalı girişimcilerin istilasına uğrar, ekonominin eksiklikleri de işleri kolaylaştırır; Tunus Beyliği ile Mısır Hıdivliği mali bunalım içindedir, borç vadeleri yeni borçlanmalarla ertelenir; arkasından, kaygılı ve açgözlü alacaklıların dayattıkları uluslararası denetim gelir; geçici ve kısmi bir ferahlamada, sermaye durumunu güçlendirir, güvenceler elde eder ve mali’ kaynaklar geçirir eline. Ve oyunun son perdesi açılır: Tunuslu Bey, Fransız korumacılığına boyun eğerken, Hıdiv İsmail tahtından indirilir ve yerine geçen Hıdiv Tevfik, İngiliz ordusunun varlığına katlanmak zorunda kalır. Bir yandan Paris hükümeti bir İtalyan ipoteğini kaldırırken, öte yandan Londra hükümeti, iyi gözle bakmadığı Fransa ile ortaklaşa egemenlik formülünü bir yana iter. Sonuç, özetle şudur: İki ülke, siyasal, idari ve asken bir vesayet örtüsü altında, Batı’nın sanayi ve ticaretine açılmıştır.</span></p>

  <p class="calibre_7"><span class="italic"><span class="calibre_1">Sömürgeci subayın rolü: Fatih ve yönetici</span></span></p>

  <p class="calibre_5"><span class="calibre_1">Sömürgeciliğin, yapıcı olarak, “teknisyen” olarak önemli çehreleri belirir.</span></p>

  <p class="calibre_5"><span class="calibre_1">Avrupalı merkezlerde, sömürgeci kabineler vardır.</span></p>

  <p class="calibre_5"><span class="calibre_1">Oralardan gelecek emirlere bir uyan bir kulak ardı eden, pek sert konuşan, korkunç sorumluluklar yüklenen</span> <span class="bold"><span class="calibre_1">sömürgeci askerlerin</span></span> <span class="calibre_1">işlerini kolaylaştırıcı iki yardımcıları vardır: Mesafe ve günlük görevin güçlükleri. “Ruhun sevinci eylemdedir”: Lyautey’nin Shelley’den aldığı düsturu budur. Ve yine o, “Eylem, kutsal, tanrısal eylem...” diye haykırır ve olmak istediği de, “iyi bir savaşçı, babacan bir baş”, bir “genç feodal şef”! Cecil Rhodes’a göre, iyi bir sömürgeci, kriket ve futbol oynamayı iyi bilmelidir. Bir başka sömürgeci, kılıcını, sömürge yönetimine olduğu kadar imanın hizmetine de veren, gerçekten mistik Gordon, Günlük’ünü dindar özdeyişlerle süsler.</span></p>

  <p class="calibre_5"><span class="calibre_1">Gözüpek insanlardır bu askerler ve büyük çıkarlara her zaman uyulmaz. Dairelere karşı ağızlarına geleni söylerler ve diplomatlar da tiksindikleri kişilerdir. İdareci olarak yumuşak değildirler, ama yerlileri yakından tanımak isterler, örf ve adetlerine saygılıdırlar ve bir ideolojiye boyun eğmezler. Şu sözler, ünlü sömürgeci Mareşal Gallieni’nindir: “Avrupa uygarlık ve sömürgeciliğinin hizmete koştuğu enerjik görevlilerin güdümü altında gelişen bir ülkede, hiçbir şey oranın yönetiminden daha yumuşak, daha elastiki olamaz” ve ekler: “Her siyasal eylem, yararlanılabilir yerel öğeleri ayırdetmek ve onlardan faydalanmak demek olmalı; yararlanılamaz durumdaki öğeleri ise yansızlaştırmak ve yoketmelidir.”</span></p>

  <p class="calibre_5"><span class="calibre_1">İlk kuşak, Napoleon savaşlarından, İspanya ve Rusya savaşlarından doğar ve sabır, dayanıklılık, halklar ve kaynaklar hakkında güvenilir bir bilgi edinmeyi öğütleyen insanlardan oluşur. Bu sert okul, Mahrat’ları ve Sih’leri yenen bir Bugeaud’yu, bir Charles-James Napier’yi ve bir Gough’u, onların yanı sıra Kafkasya’da, Orta Asya’da ve Doğu Sibirya’da fetihten fethe koşan Paskeviç’leri, Muraviev’leri ve Perovski’leri yetiştirdi.</span></p>

  <p class="calibre_5"><span class="calibre_1">Onları, Kara Afrika’nın ve Hindistan’ın yoğurup biçimlendirdiği insanlar izler. Bir Faidherbe’in tutucu siyasal tutkuları yoktur, inatçı ve idealist, doğrudan gözlem meraklısıdır; elindeki pek az güçle Senegal’e sahip olur, Saint-Louis’ye düzen getirir. Dakar’ı kurar, zenci ticaretiyle mücadele eder, telgrafı getirir, bir Fransız lisesi ile laik bir Fransız-Müslüman eğitim arkasından koşar. Bir Gallieni, az konuşur, sağlam habere ve pratiğe önem veren biri olarak, Sudan’ı ve Tonkin’i fetheder, Madagaskar’da güçlü bir yöneticilik örneği verir. Onun öğrencilerinden biri olan Lyautey, ilkelerini Şeriflerin imparatorluğunda yetkinliğe ulaştıracaktır. Bunun gibi, İngilizlerin Afrika imparatorluğunun kurucuları da, Hindistan ordusundan çıkarlar: Sihapileri yenen bir Robert-Cornelis, Necaşi Theodoros’a karşı 1867’de şaşkınlık verici bir sefer yürütür; Wolseley, Aşanti’leri boyun eğmek zorunda bırakır, Zulu’lara karşı mücadeleye katılır, 1882’de Arabi Paşa’nın birliklerini itip kakar ve Kahire’ye girer, öyle de olsa Dervişler’in kuşattıkları Hartum’u kurtarma girişiminde başarısızlığa uğrar; Robert de, Hindistan’da ve Habeşistan’da geçirir ilk deneyimlerini, 1879’da Kabil üstüne ve 1886’da Birmanya’ya karşı seferi yürütür, son olarak da Boer’leri yenilgiye uğratacak güçlerin başında yerini alır; önce Hartum’â boyun eğdiren Kitchener’de, gelip Transvaal’i ele geçirir.</span></p>

  <p class="calibre_7"><span class="italic"><span class="calibre_1">Sömürge savaşları</span></span></p>

  <p class="calibre_5"><span class="calibre_1">XIX. yüzyıl,</span> <span class="bold"><span class="calibre_1">sömürge savaşlarının yüzyılı</span></span> <span class="calibre_1">olacaktır. Öteki kıtaların şurasında ya da burasında, Avrupalılarca girişilmiş bir harekâtla geçmeyen bir yıl yoktur belki.</span></p>

  <p class="calibre_5"><span class="calibre_1">Ruslar bir yana, bütün girişimler, denizden bir çabayı öngörürler. Cezayir seferi, bir yirmi bin insanı taşıyan 676 gemiyi seferber eder. 1894’te Majunga önünde 15 bin savaşçı yer alır. Böylece, denizcilere düşen rolün önemi anlaşılır. Deniz piyadesi, bir çıkarma hareketinin önde gelen silahıdır ve General Briere de l’İsle gibi parlak sömürgeciler sağlar.</span></p>

  <p class="calibre_5"><span class="calibre_1">Kısa süren seferler vardır; ancak çoğu savaşlar güç koşullarda olur, zaman ister, insanca ve malzemece büyük masrafı gerektirir. Başta gelen engel iklimdir çoğu kez. Constantin’e karşı ilk saldırı açlık, soğuk ve yorgunluk nedeniyle başarısızlığa uğrar. Ne denli dayanıklı olurlarsa olsunlar, Perovski’nin birlikleri, Hive üzerine yürüyüşte sert bir kışın kurbanı olmuşlardır; buna karşılık, Meksika’da, Tonkin’de, Madagaskar’da insanları kırıp geçiren, nemli sıcaklık ve ateşli hastalıklar olmuştur. Wolseley’in Aşanti’lere karşı saldırısı, kıyı bataklıklarında, sonra da balta girmez ormanlarda olmak üzere, en çetin koşullarda gerçekleşir. Afrika’da çağlayanlarla kesintiye uğradıkları halde, ırmakların önemi burada gösterir kendini: Stanley Kongo’dan yararlanır, Kitchener de Nil’den.</span></p>

  <p class="calibre_5"><span class="calibre_1">Dilleri, yaşam biçimleri, savaşma tarzları bakımından halklarla ilgili yetersiz bilgi de büyük sakıncalar ortaya kor. Kuşkusuz, Avrupalının teknik üstünlüğü ezicidir; ne var ki, onun ülkenin doğasına ve insanlarına uyum sağlaması gerektiği bir yana, Avrupalı karşısındakini sadece kendi silahlarıyla yenmeyi düşünmez. O zaman da sorun, yardımcı güçler edinme sorunu olup çıkar. Hindistan’da İngilizlerin giriştikleri bir deneme, korkunç bir sıcağa karşın parlak bir başarıyla sonuçlanır: Çünkü, orduya alınan Sih’ler ve Gurka’lar, nizami savaş usulünü kabul edip savaşırlar; Bugeaud zuavları, sipahileri, Magripli atıcı ve jandarmaları öteki Müslümanlara karşı kullanır; Faidherbe, başka bir halktan atıcılarla elinde tutar Senegal’i ve Laperrine Şamba’da Sahralıya polis görevini yaptırmayı düşünür.</span></p>

  <p class="calibre_7"><span class="italic"><span class="calibre_1">Koloni yönetimi</span></span></p>

  <p class="calibre_5"><span class="calibre_1">Otorite, doğrudan doğruya bir asker kişiye bırakılırsa da, koloni yönetimi, normal olarak</span> <span class="bold"><span class="calibre_1">özel sivil kadrolara</span></span> <span class="calibre_1">mensup memurlar arasından derlenir. Çoğu kez hem yönetmek hem savaşmak gerektiğinden, askerlerle siviller arasında uyuşmazlık adım başındadır. Her devlet kendi meşrebine göre ve durumları göz önünde tutarak hareket eder. Fransız sömürge rejiminin bozuklukları özellikle fazladır; sömürgelerinin yönetiminin, bir bütün olarak siyaset adamlarının ya da yüksek görevlilerin eline geçmesi için Üçüncü Cumhuriyet’i beklemek gerekir.</span></p>

  <p class="calibre_5"><span class="calibre_1">Büyük Britanya, kendi aristokrasisinin içinden olağanüstü yetenekte insanlar devşirir; bu insanlar da,</span> <span class="italic"><span class="calibre_1">Colonial Office</span></span><span class="calibre_1">’in rehberliğinde, sürekliliği kesintiye uğratmadan, imparatorluğun çeşitli parçalarında, yerinde, anın ihtiyaçlarına uygun çözümleri bulur. Bu büyük ailelerin çocukları, sömürge alanında, düzenleyici bir amprizmin ilkelerini büyük başarıyla uygularlar. Onların şaheserleri, Hindistan’ı aynı anda fethedip yönetmeleridir. Böylece, Marki de Dalhousie, savaşla teknik değişiklik gayretini hünerle yürütür, arkasından Lord Canning, kral naipleri kuşağını başlatır ki içlerinde Lord Elgin, Lord Lytton ve Lord Ripon gibi, güçlü kişilikler yer alır. Öte yandan,</span> <span class="italic"><span class="calibre_1">self governmen</span></span><span class="calibre_1">t’le donatılmış kolonilerde, kral ya da kraliçe hazretlerini temsil edecek valiler görülür: Mısır’ın ilk valisi Lord Cromer bunlardan biridir.</span></p>

  <p class="calibre_5"><span class="calibre_1">Avrupa nüfuslu topraklar ya da eski koloniler söz konusu olduğunda, “tekel” kaybolur ve</span> <span class="italic"><span class="calibre_1">self government</span></span><span class="calibre_1">’e ya da metropolca özümsenmeye doğru bir gelişme ortaya çıkarken, doğrudan vesayetten çok</span> <span class="bold"><span class="calibre_1">koruma altında devlet</span></span> <span class="calibre_1">formülü, yeni işgal edilen topraklarda kapitalist Avrupa’nın amaç ve araçlarına daha uygun görünür. Aslında İngilizlerin vaktiyle Hindistan’da, Hollandalıların da Java’da uyguladıkları bir yöntemdi bu. Aynı yöntem Cezayir, sonra Senegal ve Koşinşin için düşünüldü. Ruslar, Türkistan’da nüfuzlu birçok hanlıkları sürdürmede, zarardan çok yarar gördüler. Ferry, beye ivedi bir yardımda bulunma çağrısıyla Tunus’a gitmeyi uygun buldu ve Gambetta şunu söyledi: “Ne terk, ne ilhak!” Benzeri yapay bir yolu kullanaraktır ki, Londra hükümeti Kahire’ye müdahalesini haklı göstermeye çalıştı. Doudard de Lagree, Kamboçya kralından, komşuları Siyam ile Vietnam’ın saldırılarına ve gasplarına karşı, Fransa’ya kendisini koruma hakkını tanıması olanağını elde etti; Auguste Pavie de, aynı şeyi Laos’lu şeflerin elinden aldı. Sömürgeci güç, böylesi rejimlerle yüz yüze gelip de kendi çıkarma uygun bulduğu her defasında, isler bu yolda gelişti genellikle.</span></p>

  <p class="calibre_5"><span class="calibre_1">Bununla beraber, yerli iktidarın alabildiğine parçalanmış ya da halk nazarında saygınlığını yitirmiş ya da dinmez bir düşmanlık içine düşmüş olması halinde,</span> <span class="bold"><span class="calibre_1">ilhak</span></span> <span class="calibre_1">kendini dayatıyordu. İşte o zamandır ki, egemenlik altında sömürge söz konusu oluyordu: Avrupalı yönetim, yerel şefleri yerinde bırakmakla beraber, ellerinden siyasal iktidarı alıyor, sıkı bir denetime tabi tutuyordu onları; onların yerine sıradan kefilleri yeğlediği de oluyordu ki, güvendiği yerliler arasından seçiyordu bunları; ve yörenin işlerini, halkların çıkarına uygun sandığı bir doğrultuda, doğrudan doğruya çekip çeviriyordu. İngilizlerin Hindistan’da himaye altındaki devlet formülüyle yetinemediği noktalarda, uyguladığı bu sistemdi; Kara Afrika’da da o revaç kazanır ve krallığın yıkılmasından sonra Madagaskar’a da yayılır.</span></p>

  <p class="calibre_7"><span class="italic"><span class="calibre_1">Büyük rekabetler ve paylaşmalar</span></span></p>

  <p class="calibre_5"><span class="calibre_1">Geçmiş yüzyıllarda, sömürge uzlaşmazlıkları Avrupalı devletler arasında savaşlara yol açmıştı. Oysa, yerli şeflerle antlaşma politikası en iyi yol olduğu gibi, uluslararası uyuşmazlıklar da karşılıklı görüşme yöntemiyle dostça düzenlenmek istenir.</span></p>

  <p class="calibre_5"><span class="calibre_1">Yeni dünya, bu rekabetlerin dışına çıkar gitgide. Sömürge yöntemlerini Amerika kıtasından kovmayı hedef tutan Monroe doktrini adına, Birleşik Devletler, Avrupalıların kıtada ellerinde tuttukları son toprakları da satın alma yoluyla edinmeye başvurur: Böylece, 1867’de Ruslar Alaska’yı kendilerine bıraktıklarında, büyük bir egemenlik geçişi gerçekleşmiş olur. Ne var ki, Danimarka da Guena yöresini Büyük Britanya’ya, İspanya da Palos, Mariannes ve Karrolin’leri Almanya’ya satar.</span></p>

  <p class="calibre_5"><span class="calibre_1">Büyük sürtüşme bölgeleri başka yerlerdedir; içlerinde en önemlisi de batıdan doğuya, Cebelitarık Boğazı’ndan Büyük Okyanus’un batısına, iç denizler ve Avrasya ile Afrika arasında gidiş gelişi kolaylaştıran kanallar ve boğazlar boyunca uzanan, sonra da Asya’nın güneydoğusu ile güney cephesine yayılan bölgedir. Fransa ve İngiltere, bu bölgede, ya Rusya’yı safdışı edecek bir işbirliği içindedir ya da birbirleriyle çatışırlar. Akdeniz’de, 1870’de İtalya’nın sahneye çıkışının arkasından durum karmaşıklaşır.</span> <span class="bold"><span class="calibre_1">İngiliz-Rus düellosu</span></span><span class="calibre_1">, bütün Orta Asya’ya, özellikle de Hindistan yakınlarına kadar yayılır. Şunu da belirtmeli ki, tek silahlı çatışma, hem de Avrupa’da emperyalist rekabetlerin sonucu ortaya çıkan Kırım Savaşı’nın kaynağı, söz konusu bölgenin en tartışmalı parçasında, Yakındoğu’da üstünlüğü ele geçirme mücadelesidir.</span></p>

  <p class="calibre_5"><span class="calibre_1">Daha da büyük bir gerçek şu: Büyük Britanya ile Rusya arasındaki onulmaz çelişme, bir deniz imparatorluğu ile bir kara imparatorluğunu karşı karşıya getirir. Gerçekten, denizleri elinde tutan güç, karaların da güvenini sağlamak ister. Bu bakımdan, bütün Hindistan’ın fethi anlamlıdır. Ne, var ki, hiç de olağandışı bir hal değildir o; sömürgeciliğin niteliklerinden biri, geniş karasal dayanakların elde edilmesidir artık. Jules Ferry, konunun altını çizer: “Bugün, ilhak edilen kıtalardır, uçsuz bucaksız bir dünya paylaşılıyor.” Afrika kitlesinin bölüşümü bu politikayı pek güzel dile getirir. Bununla beraber, Büyük Okyanus’a egemen olma rekabeti vardır.</span></p>

  <p class="calibre_5"><span class="calibre_1">Böylece, eskiden olduğu gibi, uyuşmazlıklar,</span> <span class="bold"><span class="calibre_1">iki yanlı anlaşmalar</span></span> <span class="calibre_1">yoluyla devletten devlete çözülür genellikle. Papa’nın ve uluslararası konferansların hakemliğine başvurulduğu olursa da, pek zayıf sonuçlar elde edilir. Her birinin arkasından, yarış, eskiyi aratacak biçimde yeniden başlar. Bununla beraber, sömürgeciliğin en kılçıklı sorunlarını bir uluslararası kurulun önüne getirme düşüncesi sona ermez; bu düşüncedir ki, 1906’da</span> <span class="bold"><span class="calibre_1">Algesiras Konferansı’</span></span><span class="calibre_1">nın toplanışını esinletecektir. Ne olursa olsun, diplomatların kaz tüyünden kalemleri işsiz kalmaz: Dünya haritasına, paylaşmaların oynak ve yeltek biçimleri’ çizilir durur; söz konusu paylaşmaların iri lokmaları da çeşitli sömürgeci devletlere düşer sonunda ve Avrupa barışı da bundan sarsıntı duymaz.</span></p>

  <p class="calibre_2"><span class="calibre_1">SÖMÜRGE İMPARATORLUKLARI</span></p>

  <p class="calibre_7"><span class="italic"><span class="calibre_1">Rusların Avrasya İmparatorluğu</span></span></p>

  <p class="calibre_5"><span class="calibre_1">O uçsuz bucaksız ovada, Rusya,</span> <span class="bold"><span class="calibre_1">İslam’a karşı bir fetih siyaseti</span></span> <span class="calibre_1">sürdürür; püskürtüp geriletmez İslam’ı bu fetih, ne var ki derinden derine sokulup yerleşir bağrına. Ayrıca, kökü pek eskilere giden yerleşik halkla göçebe arasındaki çatışma bu ovada sürer gibidir; nitekim Ukrayna’da, tarımcı köylülerin kök saldığı da görülür. Son olarak, Sibirya, sert Rus doğasını sürdürür, Çarların İmparatorluğu sadece soğuk denizlere ulaşmakla kalmaz, Mançu yoluyla ta Uzakdoğu dünyasının yüreğine kadar gelip dayanır; bunun gibi, güneyde de Kafkas ötesi ve Turan yörelerine varır. Bu ilerleyişte, okyanuslarda pencereler açma isteğidir kendini gösteren başta: Hızla döllenip çoğalan bir halkın seyrek nüfuslu bölgelere doğru göçü ve ek kaynakların büyüleyip çekişidir söz konusu olan. Gogol,</span> <span class="italic"><span class="calibre_1">Ölü Ruhlar</span></span> <span class="calibre_1">adlı romanında şöyle diyecektir: “O hiçbir şeyin kendisini tutup dizginleyemeyeceği troyka gibi, bir bilinmeze doğru kopup gittiğini duymuyor musun ey Rusya?”</span></p>

  <p class="calibre_5"><span class="calibre_1">Uzun bir süreden beri sabırla sürdürülen bir davadır bu ve araçları da hep aynıdır: Kazak, ticaret, bahşiş adıyla rüşvet ve yararlı olduğu anlaşıldığında da dini alet edip görüşme. Balkanlarda ve Ortadoğu’da Ortodoks olan Rusya, Hive’de Müslüman ve Moğolistan’da Budisttir!</span></p>

  <p class="calibre_5"><span class="calibre_1">Bu sömürgeleştirmenin özgünlüklerinden biri,</span> <span class="bold"><span class="calibre_1">Kazakların başta gelen rolü</span></span><span class="calibre_1">dür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Avrupa’daki bütün savaşlarda onlar vardır ve daha da olacaklardır; ne var ki yaşadıkları bozkırlara pek benzeyen bu bozkırlarda daha da gönülden hizmete koşarlar. Çar, o eşsiz süvarilerini, Stanitsas diye bilinen, hayvancılıkla geçimlerini sağlayıp en çok da atları seven bu cemaatler arasından seçer.</span></span>
  </blockquote>

  <blockquote class="calibre_9">
    <span class="italic"><span class="calibre_1">On bir Kazak</span></span> <span class="calibre_1">Voiskos</span><span class="italic"><span class="calibre_1">’u -Tac’ın “on bir incisi”-nden her birini,</span></span> <span class="calibre_1">Ataman</span><span class="italic"><span class="calibre_1">’ları yönetir. Balık, et ve kuru ekmek yiyen, su içen, mahmuzsuz ata binen, elinde kamçı sırtında gocuğu ile Kazak, yorulmak bilmez bir savaşçıdır: Silah diye bir mızrağı, kabzasız bir kılıcı, bir tabancası ve bir karabinasıyla, haritasız pusulasız, güneşe ve yıldızlara bakıp sürer atını. Çoğu Ortodoks da olsa, kimileri</span></span> <span class="calibre_1">Raskolnik</span> <span class="italic"><span class="calibre_1">mezhebindendir; Terek’de ya da Kuban’da Müslüman, Baykal ötesinde Budist olabilirler; aralarında Yahudi olanlar bile çıkar.</span></span>
  </blockquote>

  <blockquote class="calibre_9">
    <span class="italic"><span class="calibre_1">Don Kazakları, Pavel Yakovleviç komutasında, İran’a karşı, Polonya’da, Kafkasya’da, Macaristan’da ve Kırım’da yürütülen savaşlarda ün kazanırlar. Arkasından, Kafkasya’nın fethini sağlama bağlamak için, Çar, Kuban ve Terek Kazaklarını örgütler ve bunun için de, bu bölgelerin topraklarını bağışlar onlara. Ural Kazakları, Perovski seferinin ayrılmaz bir parçasıdır. Skobelev, Türkistan’da ve 1877 Balkan savaşında onların kahramanıdır ve “beyaz paşa” diye anılır; Sibirya Kazaklarıyla Semireçinsk’de kurulan bir</span></span> <span class="calibre_1">Voisko</span><span class="italic"><span class="calibre_1">, Türkistan’a göz kulak olur. Baykal ötesindeki gruba, Muraviev, Buryat-Moğollar arasından -çay içen ve avcılıkla uğraşan- Budistlerle Amur grubunu oluşturup ekler. Bu sonuncular, bir Uzakdoğu egemenliğinin öncüleridirler ve söz konusu Uzakdoğu’yu ise, Avrupa Rusyası’na, yüzyılın sonunda trenyolu bağlayacaktır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bu imparatorlukla</span> <span class="bold"><span class="calibre_1">ölçüsüzlük</span></span> <span class="calibre_1">egemendir: Mesafe sorununu, o da yetersiz biçimde, telgraf hatlarıyla iki ya da üç büyük demiryolu çözmüştür. Toprağa egemen olma söz konusu olduğunda, bitmemiş bir şey kalır geriye: Şuraya buraya serpilmiş nüfusun yol açtığı kopukluktan ileri gelir bu. Bununla beraber, bütün Asya’yı ezeceğe benzeyen bu dev kitlenin sınırlarında, Rus tehdidi ciddiye alınmaktadır.</span></p>

  <p class="calibre_7"><span class="italic"><span class="calibre_1">Bir Fransız sömürge imparatorluğunun yeniden kuruluşu</span></span></p>

  <p class="calibre_5"><span class="calibre_1">Önceden bir plana sahip olmayan, bir göçü kabul edebilecek toprak ihtiyacıyla hiç de hareket etmeyen, her zaman maddi de sayılamayacak çıkarları savunma kaygısındaki Fransızlar, bir yüzyılda derledikleri malzemeyle, alabildiğine geniş - ama o ölçüde de hantal - bir sömürge yapısı ortaya koyarlar.</span></p>

  <p class="calibre_5"><span class="calibre_1">Geçmişte edindiklerinden, tropikal bölgede birkaç parça kalmıştır ellerinde ve onların çevresinde de merkantilist gelenek, sömürgelerde doğmuş Avrupalının görüşü ve 89’un ilkeleri çatışır. İkinci Cumhuriyet, kısa süren ömründe, köleliği kaldırmış ve özümseme politikasını başlatmıştır; İkinci İmparatorlukta ise, tekelcilik tarihe karışır.</span></p>

  <p class="calibre_5"><span class="calibre_1">Önemli olay</span> <span class="bold"><span class="calibre_1">Cezayir’in fethi</span></span><span class="calibre_1">dir ve soru işaretleri koymaktadır ortaya: Anayurdun uzantısı mıdır bu? Yoksa karma bir rejime göre yerlilerle birlikte yaşama mı? El yordamı ile yürünür. Biri Afrika’da öteki Asya’da, iki kıta sisteminin taslağıyla beraber, tropikal yöreler arasında Fransa’nın etkisi ete kemiğe büründüğünde, duraksamalar daha da artar: 1860’a doğru, iktisadi liberalizmin de etkisiyle, birbirinden pek farklı Kuzey Afrika, Senegal ve Koşinşin’de, esnek yönetim biçimi olarak koruma altında devlet formülü su yüzüne çıkar; ne var ki, Cezayirli Fransızlar “Arap Krallığı”na karşı çıkarlar.</span></p>

  <p class="calibre_5"><span class="calibre_1">Geleceğin belirsizliğiyle içine kapanıp düşünen Üçüncü Cumhuriyet, önce</span> <span class="bold"><span class="calibre_1">özümseme politikası</span></span><span class="calibre_1">nı seçer. Arkasından, Akdeniz’den Gine Körfezi’ne, Darfour’a ve hatta Kongo’nun içlerine kadar uzanan bir Afrika bloku oluşur; onu bir ikinci toplaşma izleyecek ve bir üçüncüsü de Hindiçini’de oluşacaktır. Amerika’dan Okyanusya’ya kadar da, yalnız İngiltere vardır Fransa’nın karşısında. İşte o sıralardadır ki, çeşitli eğilimler birbiriyle çatışmaya başlar: Oportünizm, sömürgeciliğe karşı muhalefeti de göz önünde tutarak işleri yürütürken, kapitalizmin atını rahatça oynatabilmesi amacıyla, sömürge valilerinin “aydın despotizmi” ne de yer verilir. 1894’ten önce, merkezde bağımsız bir sömürge bakanlığı yoktur; dağınık biçimde de olsa o kurulur ağır ağır. Ve metropola, Cezayir’e, eski kolonilere ve Madagaskar’a aynı gümrük esasları uygulanır olur.</span></p>

  <p class="calibre_5"><span class="calibre_1">Fransa ile başka kıtalardaki bu topraklar arasındaki bağların sıkılaştırılması, bir</span> <span class="bold"><span class="calibre_1">iktisadi bunalım</span></span><span class="calibre_1">ı da getirir beraberinde. Oportünizm ve ampirizm yeni yöntemler bulur. İdare bakımından merkeziyetçilikten uzaklaşmaya, mali yönden kendi kendini yönetime doğru bir yönelim de eklenir.</span></p>

  <p class="calibre_5"><span class="calibre_1">Fransızlar kafalarında bir yere oturtmakta güçlük de çekseler, bu “Daha büyük Fransa” duygusal dünyaya girer; ne var ki, ahım şahım bir gelişmesi de olmaz uzun süre.</span></p>

  <p class="calibre_7"><span class="italic"><span class="calibre_1">İngiltere’nin üstünlüğü</span></span></p>

  <p class="calibre_5"><span class="calibre_1">XVIII. yüzyılın sonlarından başlayarak, İngiltere’nin yükselişi yeniden başlar. Tacir ve başka yerlerde olduğundan çok daha âlâ Amerika’da temsil edilen birinci imparatorluğun yerine, 1850 yılı dolayında ete kemiğe bürünen bir ikincisi, 1870-80 yıllarında doruğuna çıkar.</span> <span class="bold"><span class="calibre_1">Kraliçe Victoria Çağı’nın İmparatorluğu</span></span><span class="calibre_1">’dur bu: Serbest mübadelenin diyarıdır ve gerçekten Büyük Britanya’dır; yalnız denizde ve ticarette değil, sanayide ve bankacılıkta da, dünyanın - hiç tartışmasız - en büyük gücü olup çıkmıştır. Öte yandan, üstünlüğü karşısında direniş pek mümkün değildir; bununla beraber, imparatorluğun varlığı ilerleme için bir güvencedir de.</span></p>

  <p class="calibre_5"><span class="calibre_1">Daha önceki yüzyıllardan devraldığı ve ilerleme halinde üç öğe taşır bağrında: Önemli yerlerde sömürgeler, aralarında özellikle Hindistan’ın bulunduğu tropikal ülkeler ve bir de, ılımlı bölgelerde bol nüfuslu koloniler.</span></p>

  <p class="calibre_5"><span class="calibre_1">İngiltere’nin yeryüzünde ördüğü</span> <span class="bold"><span class="calibre_1">olağanüstü ağ</span></span><span class="calibre_1">, aşağı yukarı tamamlanmıştır. Adım başında ticaret durakları, dayanak noktaları ve limanlardan oluşan bir ağdır bu ve Portekiz usulü koloni deneyimlerinin mirasıdır hepsi de. Nerede ki bir salim koy, geçici bir yerde karaya kolayca yanaşabilecek uygun bir nokta vardır, İngiltere oradadır. Adalar arar durur, hatta boğazlarda adacıklar. Donanmalarının, bu arada yabancı gemilerin de su, yiyecek ve yakacak edineceği deniz üsleri yapıp çıkar oraları. Telgraf kabloları döşer bu yerlere. Ve gerektiğinde, bu duraklardan kalkıp yakındaki kıtalarda ticaret aranışına girişir; denizde ve hatta karada harekâta kalktığında, birer üs olarak yararlanır oralardan. Böylece, Yeni Dünya’nın Atlantik’e bakan yüzündeki adalardan çoğu onundur ve hepsi bir arada, Avrupa’dan Güney Afrika’ya doğru dev yığınlar oluştururlar; kendine ayırdığı denizlerden biri olan Hint Okyanusu’na serpili ve Çin Denizi’nin girişini tutan adaları da saymalı. Çevrede olan bitene göz kulak olmak için Perim’i Aden’e, Çin ticaretini kendine çekmek amacıyla da Hong Kong’u Singapur’a eklemiştir;</span> <span class="italic"><span class="calibre_1">British North-Borneo</span></span><span class="calibre_1">’nun oluşumuna bir başlangıç olarak, Borneo’nun kuzeyinde Labuan adasını işgal etmiştir; Rusya’yla gerilimin pek keskinleştiği 1878 yılı boyunca, Doğu Akdeniz’de Kıbrıs’ı sağlar kendisine; Bahreyn adalarına inmekle yetinmez, İran Körfezi’ni denetlemek için Hürmüz Boğazı’nda kimi adaları işgal ederken, Güney Arabistan’da ve Aden Körfezi’nin girişinde kimi yerlere göz diker; Fiji adalarını ele geçirerek, kuzeyden güneye Okyanus aşırı yolun en önemli duraklarından birini kendine alıkoyar. Komşu topraklar üzerine açılmış pencere görevini görecek yığınla üs vardır elinde: Singapur Malezya devletlerine, Labuan Borneo’ya, Aden Arap artbölgesine, Lagos Nijerya’ya, Mombaz Doğu Afrika’ya bakar; 1890’da, Heligoland’a karşı olağanüstü bir değiş tokuş aracı olan Zanzibar’ı katmalı bunlara.</span></p>

  <p class="calibre_5"><span class="calibre_1">Batı’da, Antil takımadaları, güzelim Jamaika, Guyan’ların büyük bölümü ve Honduras’ın bir parçası; ama doğuda, varsa yoksa Hindistan ve çevresi. Afrika’da, batı kıyılarında, Gambiya ile Sierra Leone, Accra ve Lagos. Ne var ki, bütün dikkatler</span> <span class="bold"><span class="calibre_1">Hindistan’</span></span><span class="calibre_1">a, onu kıskançlıkla korumaya çevrilmiştir: Afrika’nın güneyindeki İngiliz egemenliği daha da sağlamlaştırılır; kuzeyde Mısır’ın işgali aynı gerekçeyledir ve böylece Cebelitarık, Malta ve Kızıldeniz yoluyla, Londra’dan Bombay’a bir imparatorluk zinciri tamamlanmış olur.</span></p>

  <p class="calibre_5"><span class="calibre_1">Ne var ki Kanada, Güney Afrika ve Avustralya’daki koloniler, nüfusların çapından çok yüzeylerinin genişliğiyle önemlidir. Bununla beraber Avrupalılar, çok sayıda oraya gelmeye başlarlar ve İngiltere’deki türde bir yaşam gelişir. Bu topraklarda, sağlam ulusal kişilikler gelişmektedir; göç edenler, anayurdun örflerine yeni alışkanlıkları da getirir eklerler.</span></p>

  <p class="calibre_5"><span class="calibre_1">Metropolde ve kolonilerde, liberalizmin yanı sıra, daha genişliğine bir temsili rejime doğru da bir gelişmenin içine girildiği sırada, İkinci İmparatorluk bir değişme aşamasına gelip girer.</span></p>

  <p class="calibre_5"><span class="calibre_1">Rekabeti daha sert kılan ve emperyalist isteği kamçılayan bir iktisadi bunalımın etkisiyledir bu; ve öte yandan da silahlanma yarışını başlatır. İngilizler, Süveyş aracılığıyla, Hint yolu üzerinde önlemler alırlar; ancak Afrika ile Okyanusya’nın hızlanan bölüşümünün de dışında kalamazlar. Öte yandan,</span> <span class="italic"><span class="calibre_1">self-government</span></span><span class="calibre_1">’le donattığı sömürgeleri üzerinde milliyetçilik filizlenir: Kanada dominyonu, yeniyetmeliğini yaşadığı bir dönemde Kuzey Amerika’da açılıp serpilirken, Avustralya Okyanusya’daki takımadalarda eyleme götürür insanları ve Cap’da, İngiliz damgasını taşıyan geniş bir güney Afrika gelişir. Böylece, İran ve Himalaya geçitlerini tutup Birmanya’yı imparatorluğa katarak, Hindistan’ın çevresini güçlendirdikten sonra, Albion, Afrika’nın üstüne sürer birliklerini. 1880 ile 1902 yılları arasında ülkece kazanım pek büyük çaptadır: 11 milyon kilometre karedir!</span></p>

  <p class="calibre_5"><span class="calibre_1">İmparatorluk, denizci niteliğini sürdürse de</span> <span class="bold"><span class="calibre_1">karasal</span></span> <span class="calibre_1">olmuştur daha çok. İçinde barındırdığı arkaik ya da az gelişmiş halklar daha da kuvvetle temsil edileceklerdir bundan böyle ve onlarla, dominyon oluşturan Avrupa tipi toplumlar arasında siyasal alanda zıtlık artar. Ne var ki, Büyük Britanya her yörenin eğilimine en uygun formülü bulur. Zorunluluk, yöntemlerde çeşitlilikleri dayatır; merkezkaç güçler yeni Anglosakson halklar üzerinde işleyip durursa da, ortak savunma ihtiyacı ve korumacılığın yükselişi bir dayanışmayı da ayakta tutar.</span></p>

  <p class="calibre_5"><span class="calibre_1">Yüzyılın sonlarında, Büyük Britanya dünyası iç tutarlılığını korur ve üstünlüğüyle de gururludur.</span></p>

  <p class="calibre_7"><span class="italic"><span class="calibre_1">Son gelenler: Belçika’nın mirasından Alman ve İtalyan tutkularına</span></span></p>

  <p class="calibre_5"><span class="calibre_1">1900 yılında, sömürgeciliğin parçalayıp bölmesi pek ileri bir aşamadadır ve işten aslan payını alanlar da, eski devletler, Fransa ile İngiltere’dir. Ne var ki, adaylıklarını koyan yeni emperyalizmler vardır.</span></p>

  <p class="calibre_5"><span class="calibre_1">Bir krallığın girişimi sonucu ortaya çıkmış ve uluslararası antlaşmaların da geleceğini hükme bağladıkları</span> <span class="bold"><span class="calibre_1">Kongo Devleti</span></span><span class="calibre_1">, Brüksel yönetiminin denetimine girer: En iri, en türdeş, en zengin lokmalardan biridir bu ve kanırta kanırta sömürülecektir.</span></p>

  <p class="calibre_5"><span class="calibre_1">Bismarck, bağımsız bir devletin doğuşuna başkanlık etmişti. Henüz sorumluluklarını almaya kararlı değil miydi? İngiltere’yi kollayıp gözetmek mi istiyordu? O andan başlayarak, büyük bölüşmeden sonra arta kalanları kendine ayırmanın dışında ne yapabilirdi Almanya?</span></p>

  <p class="calibre_5"><span class="calibre_1">Böylece, yirmi yıldan az bir zamanda, bir</span> <span class="bold"><span class="calibre_1">Alman sömürge alanı</span></span> <span class="calibre_1">oluşur ve iki parçayı içine almaktadır: Biri Afrika dolayındadır bunların ve yarı yarıya çöl (Güneydoğu Afrika), kopuk kopuk ve sömürülmesi de güçtür; öteki de Büyük Okyanus’tadır, böylece alabildiğine uzakta, üstelik fazla türdeş olmayan bir durumdadır (Samoa’da, Yeni Gine’de ve komşu takımadalarda). Aslında Bismarck, kendi yurttaşlarının girişimlerini desteklemeyi düşünmektedir sadece: Hemen hemen her yerde, sözleşmeli kumpanyalar üzerinde yönetim kaygılarının uzağında kalır ve</span> <span class="italic"><span class="calibre_1">Reich</span></span> <span class="calibre_1">da kumpanyaların yerine geçtiğinde, söz konusu olan</span> <span class="italic"><span class="calibre_1">Schutzgebiet</span></span><span class="calibre_1">, yani “imparatorun koruması altına konulmuş topraklandır ve imparatorluğun başbakanlığının yetkisine girmektedir. Bismarck’tan sonra, sömürgeler Berlin’de, ancak Pangermanist politikayla ilişkileri oranında göz önünde tutuldu; kumpanyalara da terkedildiklerinde açık kart verildi ellerine ve onlar da, Belçika ya da Fransızlar ne türlü insanlık dışı şeyler yapmışlarsa, onları yaptılar.</span></p>

  <p class="calibre_5"><span class="calibre_1">Gerçekte, ne yoğun bir dışarıya göçün ihtiyaçlarına yanıt veren, ne pek girişken hale gelmiş bir kapitalizmin istediklerini karşılayan, ön sırada hiçbir yer tutmayan ancak öteki devletlerin sahip oldukları topraklarla kuşatılmış sömürgelerin sahibi durumundaki Almanya, yeni yararlar elde etmek yolunda ciddi bir tehdit öğesi oluşturacaktır kaçınılmaz olarak.</span></p>

  <p class="calibre_5"><span class="calibre_1">Bununla beraber, daha az güçlü bir haldeki İtalya, Tunus’u işgal etmenin düşünü görür; ancak ilk hayal kırıklığına orada uğrar. Arkadan, Doğu Afrika’ya çevirir gözlerini: Ne var ki, çıkış üsleri (Eritre ile Somali) dardır ve Habeşistan’a karşı’ saldırısı 1896’da felaketle sonuçlanır. Nüfusça zengin, ama hareket araçları bakımından yoksul olan İtalya, doymamış bir halde kalacaktır ve tutkularını Trablus’a ve Sirenaik’e yöneltecektir yeniden.</span></p>

  <p class="calibre_5"><span class="calibre_1">İspanyolların gerileyişinden yararlanarak Birleşik Devletler’in de sahneye çıktığı bir sırada, rekabet alanları daralıp büzülür. Geriye kalan son bölgelerin - Fas, Ortadoğu, Uzakdoğu - çevresinde, eski ve yeni emperyalist güçler dolanıp dururlar. Ve Uzakdoğu’da, bir başka rakip ayağa kalkmaktadır üstelik:</span> <span class="bold"><span class="calibre_1">Japonya’</span></span><span class="calibre_1">dır bu</span></p>

  <p class="calibre_5"><span class="calibre_1">Avrupa’nın sömürgeci yayılışı gerilemenin kapısındadır.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_15"></div>
</body>
</html>
