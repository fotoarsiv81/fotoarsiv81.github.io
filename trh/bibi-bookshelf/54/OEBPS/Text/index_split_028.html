<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2" style="margin:0pt; border:0pt; height:1em"></p>

  <blockquote class="calibre_10">
    <span class="italic"><span class="bold"><span class="calibre_1">BÖLÜM V</span></span></span><br class="calibre2" />
    <span class="italic"><span class="bold"><span class="calibre_1">TROPİKALAR ARASI AFRİKA VE OKYANUSYA</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Göçebe yaşam, Afrika’da, Kanser tropikasının güneyinde oldukça uzaklara yayılmasına karşın, savana ile yoğun orman görünür görünmez, halklar, özellikle yiyecek toplayarak, balık avcılığı ve gezici tarımla yaşarlar. Ortam, salgın hastalıklara yol açan haşaratla doludur. Örneğin uyku hastalığı yapan sinek buralarda dolaşır. İlkel yaşam biçiminin bir başka alanı, Okyanusya’dır; bununla beraber, iklim sağlığa daha yararlıdır orada. Büyük Okyanus’un takımadalarına, Hindiçini’nin bir bölümünü de eklemeli; ne var ki, bu sonuncu uzantı, Güney Asya kökenli, daha ileri uygarlık biçimlerinin istilasına uğramıştır pek eskiden beri ve söz konusu uygarlık biçimleri tâ Madagaskar’a değin uzanır.</span></p>

  <p class="calibre_5"><span class="calibre_1">Avrupa uygarlığı, batıda sıcak Amerika’da, doğuda Asya ve Hint Okyanusu takımadalarında XVI. yüzyıldan başlayarak ortaya çıkarken, Tropikalar arası Afrika ve Okyanusya topraklarını ele geçirmesi için XIX. yüzyılı beklemiştir.</span></p>

  <p class="calibre_2"><span class="calibre_1">TROPİKALAR ARASI MÜSLÜMAN AFRİKA</span></p>

  <p class="calibre_5"><span class="calibre_1">Kıyıları barınmaya fazla elverişli olmayan, çağlayanların kestiği büyük ırmakların ülkesi dağlık Afrika, çölle el değmemiş orman arasında bir köşeye çekilmeye zorlar insanı. Bununla beraber, genişleyip açıldığı kuzey yarıkürede, Akdeniz’e komşu stepin simetriği olan bir bozkır bölgesi sergiler: Bu, yarı çorak bir kenar, bir</span> <span class="bold"><span class="calibre_1">Sahel’</span></span><span class="calibre_1">dir ki, Senegal’in ağızlarından Kızıldeniz’e değin uzanır ve hayvan yetiştiriciliği gözdedir. O bölgede</span> <span class="bold"><span class="calibre_1">iki dünya</span></span> <span class="calibre_1">göğüs göğüse ya da daha çok içiçedir: Beyazla siyahi’nin dünyalarıdır bunlar; bir yanda Berberi’ler, Araplar ve Hamiler -bu sonuncular Samileşmişlerdir ya da değildirler-, öte yanda Sudan’ın siyahileri bulunur. Söz konusu Sahel, kuzeyden çöl ötesinden gelenlerle, savanadan çıkanlar arasında tartışılıp durulmuştur sürekli. Afrika’nın ortası ile Akdeniz kıyılarını birbirine bağlayan kervan yolları, Gine körfezinden gelen yolların da vardığı Tombuktu’ya, Kano’ya, Kuka’ya gelip kapanır. Bunların dışında, Meridyen doğrultusunda ve daha doğuda, Nil’e ve Kızıldeniz’e giden Büyük Göller yolu vardır sadece.</span></p>

  <p class="calibre_5"><span class="calibre_1">Düşüncelerin, ticaretin ve siyasal biçimlerin büyük taşıyıcısı olarak,</span> <span class="bold"><span class="calibre_1">İslam</span></span> <span class="calibre_1">görünür bu bölgede. Kervanlarla aşmıştır çölü ve otsu ve ağaç görünüşlü bitkilerin yoğun sınırında durur; Kızıldeniz’le Hint Okyanusu’ndan başlayarak doğudaki yaylaları da tırmanır. Çobanın egemen olduğu yerde hazırdır; çünkü savanaya ve ormana gömülmüş yerlinin animizmini pek sarsamamıştır. Tek hörgüçlü deve kullanır; ancak Senegal’de, Nijer’le Çad’ın kıvrıntısında, bulduğu ya da yeniden bulduğu attır ve fetih için en değerli yardımcı da odur. Sultanlıkları ve emirlikleri dine döndürür, karar yoğurur, yıkar ve kurar, kurdukları da geçicidir. Ve sonra, kara kıtanın bağrında köle devşirir ve satıp ticaretini yapar.</span></p>

  <p class="calibre_5"><span class="calibre_1">Beyaz insan ticaretinin, Hıristiyanlara, Yeni Dünya’yı işletmek için bir araç olduğu sıralarda, bu ticaret Magrip’le Yakındoğu’nun büyük pazarlarını besliyordu. Senegal’den Zengibar’a değin, haçlı anlayışıyla birlikte, Müslüman yayılışına isteklendirici oluyor ve siyasal egemenlikleri için değerli bir kaynak sağlıyordu. Kapitalist ve insancıl Avrupa, köleliği kaldırmaya soyunduğunda tarihin bu utanç verici sayfasını çevirir ama öte yandan</span> <span class="bold"><span class="calibre_1">sömürgecilik</span></span> <span class="calibre_1">sayfasını açar; köleliği ortadan kaldırırken, aynı zamanda İslam devletlerini de yıkar. Kuran’a kazanılmış geniş alan da elinde kalır Avrupa’nın.</span></p>

  <p class="calibre_7"><span class="italic"><span class="calibre_1">Müslüman Sahra ve Fransız müdahalesi</span></span></p>

  <p class="calibre_5"><span class="calibre_1">7-8 milyon kilometre kare genişliğindeki Sahra hiçbir zaman insansız olmadı: Oradan geçip gidenler vardır; ama kimi insanlar da vardır ki orayı mekân bellemiştir. Sonunda -kesin olarak- üstün gelenler de</span> <span class="bold"><span class="calibre_1">Kuzey Afrikalı Müslüman halklar</span></span> <span class="calibre_1">oldular: Askeri üstünlükleri, dinde bağnazlıkları, yönlendirmede örgütlenişleriyle...</span></p>

  <p class="calibre_5"><span class="bold"><span class="calibre_1">Batı Sahra</span></span><span class="calibre_1">, Arap-Berberi karışımı bir yer; Arapça konuşan vahalı da göçebeler üzerinde egemendir. Siyahi ticaretiyle uğraşan Şeyh Ma-el-Amin, Senegal’i işgal etmiş ve 1900’de Sahra’ya da el atmış Fransızlara karşı şiddetle karşı koyacaktır. Doğu Sahra’da ise, Sudan dilini konuşan koyu renkli Berberiler yaşar; Trablus ve Çad’a doğru Fizan yollarını denetlerler ve özellikle tuzlalarıyla ünlü kimi yerler için komşularıyla çatışma halindedirler.</span></p>

  <p class="calibre_5"><span class="calibre_1">Sahra’nın ortasının efendisi</span> <span class="bold"><span class="calibre_1">Targui’</span></span><span class="calibre_1">dir: Yüzü örtülü, Berberi dili konuşan, kendini beğenmiş, ama büyüleyici bir kişidir; tek eşlidir, karısı büyük bir özgürlükten yararlanır, okur-yazardır ve tek telli bir keman çalar. Bir soylular kastının etkisiyle savaşçı ülküler arkasındadır Targui; kendilerine vergi ödeyen vassalleri ya da serfleri vardır bu soyluların, ayrıca siyahi köleleri çalıştırırlar. Onlar ve başka göçebe topluluklar çapul ya da rehine arkasındadırlar. Bu yüzden tam bir çöküş içindedir vaha: Hurmasını, tahılını, sebze ve darısını verir; çoğu kez pek az şey kalır elinde kendi yiyeceği için.</span></p>

  <p class="calibre_5"><span class="calibre_1">Fransızlar, haydutluğa son vererek, yerlilerin de hoşuna gidecek bir asayişi kurma çabasındadırlar. Ne var ki, ticaretin yeni yollara çevrilişi ve bu arada zenci ticaretinin yasaklanışı, herkese zarar verir. Sonunda, Fransa bütün Sahra’ya sahip olup çıkar.</span></p>

  <p class="calibre_7"><span class="italic"><span class="calibre_1">Senegal’le Sudan’ın Müslüman halkları. Gine Bölgesi</span></span></p>

  <p class="calibre_5"><span class="calibre_1">Fransızlar Senegal’de ve bir süre sonra Sudan’dadırlar da.</span></p>

  <p class="calibre_5"><span class="calibre_1">Birbirinden kesin çizgilerle ayrılan iki iklimin hüküm sürdüğü Senegal’de, yayla hayvancılığıdır gözde olan. Yerli, çobandan daha kötü beslenir. Sudanlı hayvan yetiştiricisi için tuz pek önemlidir. Ayrıca ülke, elindeki altın tozunu ateşli silahlar ve onların barutu için harcar. Her iki ülkede de nüfus alabildiğine azdır. 1900’de, süreğen bir anarşi sonucunda, nüfusta uzun bir düşüş döneminin sonundayız.</span></p>

  <p class="calibre_5"><span class="calibre_1">Bu alabildiğine geniş alanlar içinde, Beyaz Afrika, hemen yanı başındaki Kara Afrika’ya açılır; ne var ki şaşırtıcı karışmalar görülür ırklar arasında. Zenci ticareti, söz konusu karışmaya katkıda bulunurken ülkeyi de takatten düşürür.</span></p>

  <p class="calibre_5"><span class="calibre_1">İslâm, eski inançların yerine geçmekten çok, üstüne örtülür onların.</span></p>

  <p class="calibre_5"><span class="calibre_1">Savana görünüp de orman yoğunlaştığında, mevsimin sarartıp soldurduğu ve tse-tse sineğinin canına yapıştığı sürü insanı yaşatmaz olur artık; insan, başka hastalıkların yanı sıra sıtmaya direnmek zorundadır. Bitkilerle beslenir.</span></p>

  <p class="calibre_5"><span class="calibre_1">Bu halkların hepsi de, kabile şefliklerini aşmış değillerdir. Ne var ki, hepsi Sudan ağızlarını konuşurlar ve kuzeyden gelen istilacılar, İslamı sızdıramamış da olsalar birçok krallıklar kurmuşlardır.</span></p>

  <p class="calibre_5"><span class="calibre_1">Avrupalılar, bu yörelerin şefleri ve önde gelenleriyle uzun zamandan beri ilişki içindeydi: Bir köleler Sahili, bir Altın Sahili, bir Fildişi Sahili vardı; gözalıcı sanat eserleriyle ve tüyler ürpertici insan kurban edişleriyle dikkatleri toplayan Benin’i de eklemeli. Güzel şeylere duyulan zevk, Sudan’dan daha gelişmişti; bronz, pişmiş topraktan nesneler, ağaç ya da fildişinden maskeler, oyma sandalyeler, eski bir sanat geleneğini dile getiriyordu.</span></p>

  <p class="calibre_7"><span class="italic"><span class="calibre_1">Batı Afrika’da ve Çad’da Avrupa sömürgeciliği</span></span></p>

  <p class="calibre_5"><span class="calibre_1">Sahra ile Gine Körfezi arasını içine alan uçsuz bucaksız bölgenin - uzun soluklu bir çabayla - ele geçirilişi, 1900 dolaylarında tamamlanır. Avrupalı büyük devletlerin kendi aralarındaki toprak uyuşmazlıkları 1890’la 1900 arasında çözülür. Herkes, bir ötekinin önünü kesmek için ileriye atılmıştır ve ülkelerin bölünüşü de, bu ele geçirme hırsının yarattığı çarpıklıkları koyar ortaya; doğaldır ki, alabildiğine yanlış bir iş yapılmıştır.</span></p>

  <p class="calibre_5"><span class="calibre_1">Sömürgecilerle beraber, Katolik ve Protestan</span> <span class="bold"><span class="calibre_1">misyonerler</span></span> <span class="calibre_1">gelirler ve haç, boyun eğdirilmiş halkların hilali ile çatışmaya başlar. Mangin adlı bir subayın söylediği açıkça şudur: “Burada yaptığımız gerçek anlamda bir haçlı seferidir!”</span></p>

  <p class="calibre_5"><span class="calibre_1">Devletleri yıkan Avrupalı, zorunlu olarak</span> <span class="bold"><span class="calibre_1">geleneksel yerel kadrolara</span></span> <span class="calibre_1">çevirir yüzünü. Köyler başına sosyal parçalanış, sorumlu otoritenin belirlenmesini kullanışlı kılmaz. Öyle olduğu için de, İngilizler, bile bile</span> <span class="italic"><span class="calibre_1">indirect rule</span></span><span class="calibre_1">’u (dolaylı yönetim) uygularlar ve yerleşik egemenliklere - yetkilerini kötüye kullanmalarını gözardı etme bahasına da olsa - mümkün olduğunca saygı gösterirler; görevli sayısını azaltma gibi bir yararı da vardır bunun. Nijerya’yı, Hindistan’daki prenslikler gibi yönetmeyi düşünürler. Fransızlar, kabile şefliklerini görevliler olarak almayı yeğlerler daha çok; ne var ki, yerliler “Fransız uyruğu” olarak vicdan özgürlüğünden yararlansa ve kimi zaman kendi mahkemelerine sahip olsalar da, pek sıkı yükümlülükler altındadırlar: Koloniyi terkedemezler; toplaşma ve dernekleşme özgürlükleri yoktur; kimi nesneleri sağlamak, yolların bakımında - bedava - çalışmak, vergi vermek ve gerektiğinde askerlik yapmakla sorumludurlar.</span></p>

  <p class="calibre_5"><span class="calibre_1">Asayişi ve düzeni sağlayıp görevleri en iyi biçimde dağıtarak yaşam düzeyini yükseltmek,</span> <span class="bold"><span class="calibre_1">koloni iktidarı</span></span><span class="calibre_1">na düşer. Ne var ki çaba, sömürgenin metropolle ticaretini besleyecek tarım ve madenler üstüne yoğunlaşır. Bu bakımdan başarı, İngilizlerin elindeki Altın Sahili ile Nijerya’da, Fransız kolonilerine oranla daha hızlı ve daha örgütlüdür: Altın Sahili, kakao üretiminin başını çeker, ormanlarını, manganezini, elmaslarını işletir; Nijerya ise, elindeki kereste ve palmiye yağının büyük bir bölümünü verir. Buna karşılık, Sierra Leone, zenci ticaretine son verileli büyük bir çöküşün içindedir ve Liberya siyahi cumhuriyeti bitkisel bir yaşam sürdürmektedir. Bunun gibi, Fransızların elindeki Gine, Fildişi Sahili ve Dahomey, taşıt araçlarındaki eksikliğin, liman donatımlarındaki yetersizliğin ve - gözaltında bir çalışmadan tiksinti duyan - el emeğinin dağınıklığının acısını çekmektedir.</span></p>

  <p class="calibre_5"><span class="calibre_1">Senegal, elindeki yerfıstığından ve Sudan’la alışverişinden yararlanır, Dakar bulvarlarını genişletir ve Atlantik’teki büyük taşımacılığa açılırken, Nijerya’nın içerleri savaşın acıları ve kuraklıkla başbaşadır; gerçekten neyin istendiği bilinmeden çok beklenir. Çad ülkesine gelince, hâlâ askeri sorunlar çıkarmaktadır; kesin olarak sindirilişi geleceğe ait bir iştir.</span></p>

  <p class="calibre_5"><span class="calibre_1">Şu da gözlemlenir: - Metropolün kararsızlıkları idari planda kendini göstermektedir: Sudan ve “Güney Irmakları”, başlarda Senegal’e bağlı durumdaydılar. 1895’te kurulan Fransız Batı Afrikası yığınla değişikliğe uğrayacaktır. Çad’a gelince, Fransız Ekvator Afrikası’na bağlanacaktır: İngiltere ile Almanya, Afrika’daki Büyük Göl kıyılarına değin, Fransa’nın elindeki toprakların birliğini bozduğundan, Sahil bölgesinin çeşitli bölümleri arasındaki dayanışma kopmuş olacaktır.</span></p>

  <p class="calibre_5"><span class="calibre_1">Öte yandan, Mısır’ın Yukarı Nil’e ilişkin tutkuları vardır ve Muhammet Ali zamanından başlayarak oraya doğru genişleme girişimlerinde bulunur. Bir süre sonra, Sudan’da, özellikle zenci ticaretinin kaldırılmasıyla patlak veren korkunç bir ayaklanma,</span> <span class="bold"><span class="calibre_1">Dervişler hareketi</span></span> <span class="calibre_1">olur; ancak, kısa sürede sesi soluğu kesilir. Sonunda, Mısır’a yerleşen İngilizler, 1898’de Kitehener’in seferini düzenlerler: Sefer, bir yandan Dervişler hareketini bastırırken, Fransızların Kongo-Kızıldeniz yoluna ilişkin niyetlerine son verir. Mısır Hidivi adına da, Sudan, İngiliz-Mısır egemenliğine girer.</span></p>

  <p class="calibre_7"><span class="italic"><span class="calibre_1">Bir Hıristiyan adacığı: Habeşistan</span></span></p>

  <p class="calibre_5"><span class="calibre_1">Doğuda Kızıldeniz’e açılan kurak bölgenin ortasında, dağlık Habeşistan, bir su şatosu, bir sığınak-dağ gibi yükselir. Müslüman dalgası, bu Hıristiyan adacığın kıyılarını gelip döğer, ama içine alıp boğamaz.</span></p>

  <p class="calibre_5"><span class="calibre_1">Garip bir bölünüş içinde bir ülkedir bu: Tek başına bir yaşamı olan her vadinin bir başı vardır; ancak ortak ve vahim bir tehlike karşısındadır ki, dayanışmayı kabul eder şef. Toprak, bir feodal kasta aittir; kastın başları (</span><span class="italic"><span class="calibre_1">ras</span></span><span class="calibre_1">) da, az çok siyahi melez bir kasttandır. Zaman zaman bütün o şeflerin de üstünde, sadece savaşın palazlandıracağı sözde bir iktidarla donanmış, bir</span> <span class="italic"><span class="calibre_1">negus</span></span><span class="calibre_1">’u ortaya çıkarır. Bu monofizit Hıristiyanların inançları ile dolaydaki Gallas’ların paganizmi arasında derin bir farklılık yoktur. Çok karılılık geneldir ve hali vakti yerinde her Habeş yığınla hizmetçi alır yanına.</span></p>

  <p class="calibre_5"><span class="calibre_1">Ülke, ilke olarak orta halli kaynaklarıyla yaşarsa da, Orta Afrika ile limanlar arasında kervanlarla yapılan transitten de yararlanır. Bu yüzden, ticaret yollarındaki etkinlik, siyasal tarihe de ağırlığını koyar.</span></p>

  <p class="calibre_5"><span class="calibre_1">XVIII. yüzyılın sonunda, şefler (</span><span class="italic"><span class="calibre_1">ras</span></span><span class="calibre_1">) arasındaki mücadeleler ülkeyi zayıflatır. Ne var ki, Kassa adlı şefle bir silkinip kalkınma olur: Kassa, Habeşistan topraklarını yeniden birleştirir; Theodoros adıyla kendisini</span> <span class="italic"><span class="calibre_1">negus</span></span> <span class="calibre_1">ilan eder; soyunu Davut’a kadar çıkarıp onun halefi kılan bir şecere düzenletir; çar’a mektuplar yazıp Islama karşı bir anlaşma önerir kendisine. Ona rakip biri, Fransızlara çağrıda bulunup onlara Kızıldeniz kıyısında Obock’da yerleşme hakkı tanırken, Theodoros İngilizlere dayanır.</span></p>

  <p class="calibre_5"><span class="calibre_1">Böylece,</span> <span class="bold"><span class="calibre_1">Avrupalıların müdahalesi</span></span> <span class="calibre_1">başlar.</span></p>

  <p class="calibre_5"><span class="calibre_1">Büyük Britanya ile ilişkiyi ihtiyatsızca kesen Theodoros, Sir Napier’nin ordusunu püskürtemez ve canına kıyar. Onu, yeni bir karışıklıklar dönemi izler; bundan yararlanan hidiv, sonra da sömürgeci güçler, Eritre ve Somali kıyılarını ele geçirirler. Yeni</span> <span class="italic"><span class="calibre_1">negus</span></span> <span class="calibre_1">Johannes, Dervişler ayaklanmasında öldürülür ve bir şef (</span><span class="italic"><span class="calibre_1">ras</span></span><span class="calibre_1">), Menelik, kendisini dayatmak amacıyla, İtalya ile bir antlaşma imzalar ve Roma da, kendisini korumacı bir devlet haline getirdiği biçiminde yorumlar söz konusu antlaşmayı. Ne var ki, 1896’daki bir yenilgi, Crispi’nin tutkularına son verir.</span></p>

  <p class="calibre_5"><span class="calibre_1">Habeşistan’ın bağımsızlığı tanınınca, Menelik, kendi dağlılarının dolaydaki halklar üzerinde üstünlüğünü kurmayı başarır. Bununla beraber, daha büyük bir Habeşistan’ı gerçekleştirse de, ülke, Avrupalıların elindeki yerlerle çevrili kalacaktır. Başkenti Addis-Abeba’yı kıyıya demiryoluyla bağlamak için, Fransızlarla anlaşır.</span></p>

  <p class="calibre_5"><span class="calibre_1">Aslında kitle, modern akımları kendine çekmekten çok, iter onları...</span></p>

  <p class="calibre_2"><span class="calibre_1">BANTU AFRİKASI VE MADAGASKAR</span></p>

  <p class="calibre_5"><span class="calibre_1">Kamerun’dan Zengibar’a çekilecek bir çizginin güneyinde, Bantu’ların bölgesi uzanır; insan olarak tiplerin ve dillerin - en az 182 ağız! - Sudan ile Gine’dekinden açıkça farklı olduğu bir dünyadır bu. Ne var ki, doğal görünüm ile yaşam biçimlerindeki ikilik burada da çıkar karşımıza: Bir yanda, yoğun orman ve kalın bir savana örtüsünden oluşan Kongo havzası; öte yanda, Doğu Afrika’dan güneye doğru uzanan ve hayvancılığa uygun yaylalar.</span></p>

  <p class="calibre_7"><span class="italic"><span class="calibre_1">Bantu’lar ve Zengibar’ın yükselişi</span></span></p>

  <p class="calibre_5"><span class="calibre_1">Gine Körfezi ile Büyük Göller arasındaki bereketli yağmurlar bölgesinde oturan</span> <span class="bold"><span class="calibre_1">Bantu</span></span><span class="calibre_1">’lar, kısa boylu, pek kıllı, koyu benizli insanlar. Komşuları Negril’ler, hemen he men sadece avcılık ve yiyecek toplayıcılığı ile yaşar, bir yer de tutunmayıp hatta ağaçlarda uyurken, ormanın Bantu’ları köyler halinde örgütlenmişlerdir; gezici bir tarımdır yapılan da. Kimi zaman açlık toprak yemeğe bile götürür insanları ve -uyku hastalığı dahil- hastalıklar kırar geçirir. Böylesi bir ekonomi gibi, toplumun örgütlenişi de en ufak birimler halindedir. Çevresi ve köleleriyle aile grubudur önemli olan. Büyük sorun, toprak değil</span> <span class="bold"><span class="calibre_1">el emeği</span></span><span class="calibre_1">dir. Birkaç köyün bir şefin buyruğu altında toplandığı olur: Anlık ihtiyaçlardan doğar bu ve arkasından da dağılır. Kimi kabilelere özgü etkinlikler, ırmakta taşımacılık, maden taşıma ya da çalışması, bu arada animizm, daha genişliğine si yasal iktidarlara olanak sağlamaz.</span></p>

  <p class="calibre_5"><span class="calibre_1">Ormandaki Bantu, koşullara uymanın ürünüdür. Bozkırdaki Bantu ise kuzeyde Araplar ve İslamla, güneyde ise Avrupalılarla komşudur. Loango, Luanda, Luba krallıkları Kongo havzasında kaybolurken, Monomotapa’dan büyük anılar kalır; Uganda, feodal nitelikli bir devlet olarak sürer hep.</span></p>

  <p class="calibre_5"><span class="calibre_1">Hotanto’ları ve Boşiman’ları sürüp atan kimi halklar, güney tropikanın altına gelip tutunmuşlardır. Hayvancılık ve darı tarımı yaparlar. Savaşçı insanlardır. Onlardan Zulu’lar, ok, yay ve -öküz derisinden- kalkan taşırlar; ne var ki, ateşli silahların yararlarını da çabucak farkederler; Natal’la Veld’in sınırlarında Boer’ler ve İngilizlerle çarpışırlar ve yenilmeleri de kolay olmaz.</span></p>

  <p class="calibre_5"><span class="calibre_1">Hint Okyanusu yönünden büyük olay, yeni bir Arap saldırısı önünde Portekizlilerin yenilgisidir; Afrika kıtasının içinde İslamın ilerleyişi ve zenci ticaretinin doğuya doğru yer değiştirmesiyle aynı zamana rastlamıştır olay. Öyle olunca da, iktidar Zengibar’ın olur ve Maskat imamı, 1840’ta başkentini oraya taşır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Kıyıdaki bu ada, bir ticaret yeri olarak büyük özellikler taşıdığını yeniden görür: Bir Müslüman sultanlık yararına, Aden ya da Singapur’dakine benzer bir rol oynayacaktır. Karışık kanlı bir halk olan Suahili’ler, karanfil tarımını sokarlar; bakır ve fildişi ile de ilgilenirler. Oysa, toprakta çalışmak ve taşımak için insana gerek vardır: Böylece, Zengibar adına layık olacaktır (</span></span><span class="calibre_1">Zenc-bar</span><span class="italic"><span class="calibre_1">, köleler ülkesi demek!). Öte yandan, zenci ticareti, Hint Okyanusu’nun pazarlarına satılan tutsaklar da işin içine girince, dev boyutlar kazanır. Kimi bölgelerde ağır yıkımlara da yol açar bu iş. Gezgin Livingstone, esir tacirlerinin yaktığı yığınla köyden ve köle kafilesine katılmayı reddettiği için asılmış kadınlardan söz eder. Stanley, sırayla yürüyen boyunlarından bağlı binlerce insanla karşılaşır; yerli şef de, Arap taciri hesabına sürek avı düzenlemektedir. Vere vere 2300 esir sağlayan 118 köyün kuşatılması da anlattıkları arasındadır. Kıyılardan Büyük Göller’e ve Kongo havzasına değin, yollar boyunca insana rastlanmaz; filler yok edilmiş ve halklar kıyıma uğramıştır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Zengibar’ın yükselişi 1860-80’e doğru gerçekleşir. Sultanlar, egemenliklerini Kongo’ya kadar yayarlar. Kendileriyle anlaşma imzalayan devletler vardır ve adada yerleşen de Avrupalılar. Bununla beraber, zenci ticareti yasaklandığında, köleci Zengibar’ın da düşüşü başlar.</span></p>

  <p class="calibre_7"><span class="italic"><span class="calibre_1">Bantu Afrika’sının kolonyal sömürülüşü</span></span></p>

  <p class="calibre_5"><span class="calibre_1">1880’den başlayarak, emperyalizm, Orta, Doğu ve Güney Afrika’yı tam bir</span> <span class="bold"><span class="calibre_1">bölüp parçalama</span></span><span class="calibre_1">ya girişir. Yüzü Atlantik’e dönük Kongo, Fransız-Belçika egemenliği altındadır; Hint Okyanus’u boyunca bir bölge, İngiliz-Alman işgalindedir; bir üçüncü olarak da, daha güneyde, eski Portekiz kolonilerinin dolayında, yine Almanlar ve İngilizler vardır.</span></p>

  <p class="calibre_5"><span class="calibre_1">Düşündüğü tek şey vardır Avrupalının: Kendi amaçları doğrultusunda, yerlinin emeğini çekip çevirmek! Siyahiyi Hıristiyanlaştırmak, kölelikten kurtarıp aklın nimetlerini ona öğretmeyi de ister. Ancak, yerlinin ürettiklerini -örneğin kauçuğu!- tuz karşılığında yok bahasına bırakmaya ve Avrupalının dokumalarını da ucuz fiyata satın almaya; ayrıca plantasyona, yola ya da yapım halindeki demiryoluna gelip hamallık etmeye nasıl zorlamalı onu?</span></p>

  <p class="calibre_5"><span class="calibre_1">Kara derilinin ise durmadan tekrarladığı şudur:</span> <span class="italic"><span class="calibre_1">mbi-ambi</span></span> <span class="calibre_1">(bittim!),</span> <span class="italic"><span class="calibre_1">kokolu</span></span> <span class="calibre_1">(acı!); derdini daha da anlatamadığında kaçar işten. 1877 tarihli</span> <span class="italic"><span class="calibre_1">Times</span></span> <span class="calibre_1">şöyle yazar: “Çekip çevrilmesi güç halklar bunlar... Uygarlık denen şeyi oluşturan karmaşık istek ve ihtiyaçlar hakkında bir fikirleri yok; hoşnut ve mutlu yaşadıkları barbarlık halinde - karşılık beklemeden - onların rahatını bozmaya kalkmak, ağır bir sorumluluk.” Bir başka Avrupalı da şöyle der: “Yerliler, ne istediğimizi henüz anlayabilmiş değiller, böylece ormanlardan ağaç keserken dikkat edelim!” Livingstone’un çağrıları dinlenmediği gibi o da dinlenmez. Belçikalılar ve Almanlar, sertlikleriyle ün yaparlar. Örneğin, Dr. Peters’in söylediği şudur: “Bu siyahiler, bizimkilerden bütünüyle farklı güdülerin emrinde. Bir siyahi şefe bir öküz verirsem, adam hemen bütün sürümü aşırmaya kalkacak. Tutup bir kamçı cezası uygulasam, elindeki davarı bana verecek.” Bundan çıkarılan sonuç da şu: “Siyahiye iyi davranırsanız korktuğunuzu sanacak. Ona kötü davranırsanız üstün olduğunuza inanacak.” Böylece, çoğu kez son söz, Portekizlilerin vaktiyle uyguladıkları gibi, Hipopotam derisinden kamçı olup çıkar. Dövme, para cezası, hapishane yetmediğinde de rehine alınır, kadınlar ve çocuklar kamplara kapatılır. Orta Afrika, amansız bir rejime tabi tutulur.</span></p>

  <p class="calibre_5"><span class="calibre_1">İki Portekiz sömürgesi, Angola ile Mozambik, bitkisel yaşam sürdürür, Fransızların elindeki topraklarda sıradan sonuçlar alınırken, Belçika kongosu ile doğudaki İngiliz-Alman bölgeleri daha hızlı bir gelişme gösterirler. Serbest bölge, önce fil avına verir kendini; ancak akıl almaz kıyımı durdurmak ve ırkı korumak gerekir. Korkunç bir sömürünün konusu olan değerli kereste çağıdır da bu. 1895’te kauçuğa saldırı (</span><span class="italic"><span class="calibre_1">rush</span></span><span class="calibre_1">) başlar ki, bir on yıl kadar sürer. Ancak Katanga ile Uelle’deki madenlerin daha başka bir etkinliği gerektirdiği anlaşılır. Kuşkusuz, su yolları da koloniye alabildiğine yardımcı olmuştur. Stanley, yine de şöyle demişti vaktiyle: “Demiryolu olmadan on para etmez Kongo!” ve 1898’de Matadi’den Leopoldville’e giden hat hizmete açılır.</span></p>

  <p class="calibre_5"><span class="calibre_1">Almanlar ve İngilizler de, doğu sahilinden başlayarak, kervan yollarına açılan girişimlerde bulunurlar; kahve ve kauçuk işletmeyi düşünürler, hayvancılığı savsaklarlar, ama fildişi onlara da büyük kazançlar sağlar. Demiryoluna onlar da yer verecek, değerli ağaçların kesimi başlayacak, Katanga’ya yaklaşılacak ve Mozambik’in “limanlar”ına gözler çevrilecektir.</span></p>

  <p class="calibre_5"><span class="calibre_1">Bütün aşırılıklarına karşın, beyazların dayattıkları düzen, tropikalar arası Afrika’yı yeni bir ekonominin yolu üzerine çıkarır.</span></p>

  <p class="calibre_7"><span class="italic"><span class="calibre_1">Madagaskar</span></span></p>

  <p class="calibre_5"><span class="calibre_1">Madagaskar, aslında Afrikalı olmaktan çok, Hint Okyanusu’na ve Büyük Okyanus’a serpili toprakların hışmı; adadaki kimi dillerden ve insanlardan anlıyoruz bunu.</span></p>

  <p class="calibre_5"><span class="calibre_1">Ülkenin batısı, kuru iklimi, ağaçsız toprağıyla, sadece hayvancılığa elverişli; doğu ise, rüzgârlı ve nemli havasıyla, tropikal tarımı sürdürür haldedir. Araplar, adaya uğramamazlık etmediler; Diego-Suarez, korsan yuvalarından biri oldu ve Fransızlar da, XVII. yüzyılda Fort-Dauphin’i kurdular. Ormanlık kıyıda dağınık yaşayan Betsimisaraka’lar hiçbir zaman önemli bir rol oynamadılar; buna karşılık, Tsimiheti’ler pek yetkin tarımcılar olarak ileri aşamalardaydılar.</span></p>

  <p class="calibre_5"><span class="calibre_1">Asıl göze çarpanlar, Tananarive ve Fianarantsoa dolaylarında, yüksek dağlarda ve havzalarda oturan Betsileo’lar ile Merina’lardır. Betsileo’lar dört kasta bölünmüşlerdir: Feodaller, küçük soylular, özgür insanlar ve serfler. Merina’larda ise, insan tipleri sosyal sınıflara göre farklılaşmaktadır. Beslenme, temelde pirinçledir ve öküz batıda olduğu kadar önemli değildir. Yaşamın her alanında animizmin pek büyük yeri vardır ve Asya’yı hatırlatmaktadır. Aile başı olma kutsal bir görevdir ve köyü de bir ihtiyar heyeti yönetir.</span></p>

  <p class="calibre_5"><span class="calibre_1">Ada fazla nüfuslu değildir. İnsanlar kötü beslendiği gibi, sıtma, cüzzam, veba ve başka hastalıklar kol gezer ülkede; frengi pek yaygın gözükür ve Avrupalılarla ticaretin daha da geliştireceği alkolizm büyük yıkıntılara yol açacaktır.</span></p>

  <p class="calibre_5"><span class="calibre_1">Bununla beraber, egemenlik amacı güden bir</span> <span class="bold"><span class="calibre_1">Hova devleti</span></span> <span class="calibre_1">kurulur: XVIII. yüzyılın sonlarında,</span> <span class="italic"><span class="calibre_1">Andrianam-poinimerina</span></span><span class="calibre_1">, Merina’ları bir araya toplar ve Betsileo’lara başeğdirir; bir ordu kurup, köy heyetleri aracılığıyla düzenli vergi salar. Toprak kendisine aittir ve yönetime katılan soylular arasında fieflerine dağıtır. Bentler ve yollar yaptırır; başeğdirdiği halklar arasında da garnizonlar yerleştirir. Servajla kölelik de gerekli el emeğini sağlar.</span></p>

  <p class="calibre_5"><span class="calibre_1">Tananarive’deki krallık yönetimi, bir zekâ eseri olarak, İngiliz-Fransız rekabetinden uzun süre yararlanır ve Avrupalıların hizmetlerinden - şartlarına boyun eğmeden - faydalanır. Adada Protestan misyonlar Katoliklere oranla pek çok da olsalar, 1862’de Fransa’yla bir dostluk anlaşması imzalanır. Ne var ki, asıl önemli olan, 1864-1896 yıllarıdır: O dönemdedir ki, bir halk adamı olan</span> <span class="bold"><span class="calibre_1">Raynilayarivona</span></span><span class="calibre_1">, Kraliçe Resoherina’nın başbakanı olmuştur ve gelişmelere damgasını vurur; daha sonra II. Ranavalona ile III. Ranavalona’nın da eşi olacaktır. 1868 de, Hova devleti, Mutsu-Hito’nun Japonya’sı gibi kendi</span> <span class="italic"><span class="calibre_1">Meiji</span></span><span class="calibre_1">’sine doğru adımlar atacaktır; Büyük Britanya’nın da yardımı olmuştur bunda ve ondan da subay ve teknisyen istenmiştir. Protestanlık devlet dini olarak kabul edilir; İngiliz-Hova dilinde eğitim veren okullar açılır; krallık görevlileri feodallerin yerini alır; örf ve âdetler yasalaştırılır ve yabancıların toprak edinmeleri yasaklanır. Ağır ağır Avrupa âdetleri gelir girer ülkeye; zanaatlar gelişir, eğitim de. Ne var ki, servajla kölelik sürmektedir.</span></p>

  <p class="calibre_5"><span class="calibre_1">Aslında, İngilizlerin lehte bir müdahalesi olmadıkça, Hova hükümetinin bir başka Avrupalı devletle silahlı bir çatışmada üstün gelmesi mümkün değildir. Fransızlar, adadaki Sakalav’ları korumaları altına aldıklarında böyle bir uyuşmazlık da ortaya çıkar. 1885’te, Tunus’tan az sonra Tananarive, bir Fransız vali kabul etmek zorunda kalacaktır. Ancak, koruma altında devlet rejimi direnişlerle karşılaştığında, bir on yıl sonraya kalacaktır bu.</span></p>

  <p class="calibre_5"><span class="calibre_1">Fransa, Merina’ların hegemonyasına toptan son verse de, Hova hükümdarlarının eserini sürdürür. Genel vali</span> <span class="bold"><span class="calibre_1">Gallieni</span></span><span class="calibre_1">, bir tür aydın despotluğu uygular. Ülkeye boyun eğdirmek için güç kullandıktan sonra, yerli seçkinlerden yararlanmaya koyulur ve metropol görevlilerinin emrine sokar onları; köleliğe son verir, ama yılda elli gün bayındırlık işleri için çalışma yükümlülüğü koyar (sonra da vergiye dönüşecektir bu); din adamlarının eğitimini denetler, okullar ise görevli yetiştirmektedir; kast ayrıcalıklarına son verir, ancak Fransızların yerli topluluktan ayrı durmalarını göz önünde tutar. Kuşkusuz, taşıt araçlarının korkunç yetersizliğine bir çare bulmak ve adayı büyük kapitalist şirketlerin işletmesine karşı korumak ister; ne var ki, gelişmeler sadece ona bağlı değildir. Eski başkentin aşağısında Avrupa tarzında bir kent kurulur; ancak başka yerlerde şehircilik içler acısıdır.</span></p>

  <p class="calibre_5"><span class="calibre_1">Dışardan bakıldığında, Madagaskarlı yazgısına boyun eğmiştir.</span></p>

  <p class="calibre_7"><span class="italic"><span class="calibre_1">İki şeker adası: Maurice ve Reunion</span></span></p>

  <p class="calibre_5"><span class="calibre_1">Volkanik yapıları, sıcak ve nemli iklimleri, yoğun nüfuslarıyla, Bourbon ve Fransız Adası, Hint Okyanusu’nda, küçük Antiller’in yanıtı iki mücevher gibidir. İkisi de, XVIII. yüzyılda Mahe de La Bourdonnais’nin yönetimindeydiler.</span></p>

  <p class="calibre_5"><span class="calibre_1">Birincisi, 1815’te Büyük Britanya’nın eline geçer; vaktiyle Hollandalıların Maurice d’Orange onuruna verdikleri adı yeniden alır. Dili ve anlayışı bakımından Fransız kalan Maurice, şekerkamışı işletmelerinin başarısını, İngiliz yönetimine, metropolitan pazarının sağladığı alıcılara ve Hintli bol el emeğine borçludur. Buna karşılık, Süveyş Kanalı’nın açılışı adadaki Port-Louis’nin ticaretine zarar verir.</span></p>

  <p class="calibre_5"><span class="calibre_1">Reunion’un yazgısı, biraz daha değişiktir. “Bourbon” kahvesi ile karanfilin güzel dönemlerinin arkasından, iki felaket çöker adanın üstüne: 1806 siklonu ile Fransız-İngiliz savaşları. Bununla beraber, İngiliz işgali boyunca, adaya şeker kamışı sokulur ve bir kalkınma olur. Kahvecilik gerilerken, şekerkamışı ile vanilya yetiştirme gelişir; her ikisinin işletmelerini de,</span> <span class="italic"><span class="calibre_1">commandeur</span></span><span class="calibre_1">’ler yönetmektedir. Şeker üretimi, yiyecek ve orman bitkilerinin zararına olur. Nüfus da, 1830 ile 1870 arasında iki katına çıkar. Adayı kuşatan bir yol yapılır, yine adayı dolaşan demiryoluna girişilir; çok geçmeden yığınla küçük hatlar eklenecektir buna. Daha sonra, şekerkamışı bir böceğin yol açtığı hastalıkla şekerpancarının saldırısına uğrar. Bir çöküştür bu! Hindiçi-ni’den emekçi getirme girişimi başarısızlıkla sonuçlanır. Ticaret, yıkıma doğru gider. Başına buyrukluk bir yaradır. Akkan yangısı hastalığı salgın halindedir ve bitmek bilmez, sıtma da katılır buna.</span></p>

  <p class="calibre_5"><span class="calibre_1">Adada oturanların sayısında da bir azalma başlar.</span></p>

  <p class="calibre_2"><span class="calibre_1">BÜYÜK OKYANUS DÜNYASI</span></p>

  <p class="calibre_5"><span class="calibre_1">Büyük Okyanus’a serpili adalar, XIX. yüzyılda Avrupalıların gözünde apayrı bir dünya gibidir; tek başına halleriyle ve etnik tiplerinin özelliğiyle dikkatleri çekerler. Adalarda oturan yığınla halkın kökeni ve yakınlıkları üstüne alabildiğine tahminler yapılmış durmuştur: Malenezyalılarla Mikronezyahlara, “doğu zencileri” denirken, Polinezyalılara “beyaz vahşiler” adı verilmiştir. Kimi halklar, Mısır’dan başlayarak Polinezyalıların göçlerini izlemişlerdir ve varsayımlardan biri, olan biteni “İsrael’in kaybolmuş birkaç kabilesi”nin eseri olarak görür. Ne olursa olsun, bu halklar doğaya ne denli uyarlarsa uysunlar, cilalı taş dönemini aşmış değillerdi.</span></p>

  <p class="calibre_5"><span class="calibre_1">Derken, bir tarihte Avrupalılar gelir.</span></p>

  <p class="calibre_7"><span class="italic"><span class="calibre_1">Misyonerler, kaçakçılar ve balinacılar çağı</span></span></p>

  <p class="calibre_5"><span class="calibre_1">Büyük Okyanus dünyasını gerçek bir cennet diye niteleyen kaşiflerin arkasından, hemen misyonerlerle başkaları geldiler: Birinciler, Okyanusya’da İsa’nın sözlerini kabule hazır topluluklar bulunduğu inancındaydılar; ötekiler ise, kaynakları kolayca işletebileceklerini umut ediyorlardı. Hükümetler ihtiyatla izlerler gelişmeleri.</span></p>

  <p class="calibre_5"><span class="calibre_1">Hıristiyanların yayılışı 1797’de Tahiti’den başlar. Çok geçmeden, hemen hemen her yanda, “muhterem pederler” kabile şeflerini kazanmanın ve onların aracılığıyla halkları etkilemenin arkasına düşerler. Putları yıkmayı, tabulardan, yamyamlık ve savaşlardan vazgeçmeyi öğütler; çıplaklığa, bedene dövme yaptırmaya ve dinsel danslara karşı çıkarlar; tekkarılığı önerir, ailenin erdemlerini över, okullar açarlar; kimi zaman da Polinezya’da soyluların ayrıcalıklarına saldırırlar. Kimi yerde, tam bir teokratik denetim uygulanır; kimi yerde, şefler korkuyla boyun eğer, başkaları da çıkar icabı Hıristiyan olurlar. Çoğu kez yerli, Hıristiyan örflerini alır ama özümseyemez; tabunun, kimi güdüleri dizginleme gibi bir görevi vardı, o engeller yıkılır. Topluluğun iç tutarlığı zayıflayınca çözülme başlar. Ayrıca, gelen din adamları, her vesileyle kendi ceplerini doldurmayı da unutmazlar.</span></p>

  <p class="calibre_5"><span class="calibre_1">Bu arada, tam bir maceracı sürüsü de adaların üzerine çöreklenir. Taşır getirirler taşır götürürler; kimi yerde güleryüzle, kimi yerde zorbalıkla. Halkların iyi niyeti kötüye kullanılır, kadınların ırzına geçilir, insanlar tutsak edilir ya da öldürülür. Balina avcılarının getirdikleri felaketler de işin cabasıdır.</span></p>

  <p class="calibre_5"><span class="calibre_1">Hemen hiçbir ada yakasını kurtaramaz bu afetlerden.</span></p>

  <p class="calibre_7"><span class="italic"><span class="calibre_1">Tarım işletmeleri ve madencilik dönemi</span></span></p>

  <p class="calibre_5"><span class="calibre_1">1850’den sonra da yağmacılık sürer gider. Bu kez Torres Boğazı, incili istridyeye saldırının tiyatrosudur ve “Okyanus’un lağımı” diye ad takılır. Ne var ki, zorla çalıştırmanın eşliğinde yeni sömürü biçimleri gelişir.</span></p>

  <p class="calibre_5"><span class="calibre_1">1835’ten başlayarak, Havai adaları, şekerkamışı için sağladığı uygun koşullar nedeniyle dikkatleri çeker. Amerikan şirketleri topraklar satın alır, Çinlileri, Japonları, Filipinlileri, sonra da Portekizlileri getirirler oralara. Fici adaları, Ayrılıkçı Savaş sırasında umutların bağlandığı pamuk ekiminin başarısızlığa uğramasından sonra şeker üretimine çevirir yüzünü.</span></p>

  <p class="calibre_5"><span class="calibre_1">Ne var ki, Okyanusya asıl hindistancevizi için uygun bir yer olarak görülür. Bir hindistancevizi uygarlığından söz edilir; çünkü bu ağaç, -beslenme dahil- adalıların günlük yaşamı için gerekli ne varsa sağlar. Birçok takımadalarda, ticaret konusudur da. Kimi yerlerde elemeği kıtlığı çekilir; bir adadan ötekine taşınır insanlar.</span></p>

  <p class="calibre_5"><span class="calibre_1">Toprakaltı zenginlikler söz konusu olduğunda daha da önem kazanır kol gücündeki eksiklik. Gübre diye kullanılan güvercin kakası (guano), çoğu kez çıplak ve oturtamayan adalarda görülünce, Amerikan şirketleri üzerine üşüşürler; bu yolda Polinezyalıların verdiği kurbanların haddi hesabı yoktur.</span></p>

  <p class="calibre_5"><span class="calibre_1">1900’e doğru, kimi bölgelerde fosfattan söz edilmeye başlandığında, onun üzerine de Japonlar atılır. Yeni Kaledonya’da nikel, krom ve kobalt çıkarılmaya başlanır; elinden toprakları alınan yerliler rahatsız olur bundan ve 1878’de de büyük bir ayaklanma patlak verir.</span></p>

  <p class="calibre_7"><span class="italic"><span class="calibre_1">Eski düzenin yıkılışından sömürge paylaşımına</span></span></p>

  <p class="calibre_5"><span class="calibre_1">Okyanusya’da iletişim araçlarının gelişmesi, düzenli ticaret ilişkilerinin kurulması ve kimi zenginliklerin keşfedilmesinden çok, 1880 ile 1895 arasındaki olaylardır ki, adaların paylaşımı konusunda rekabeti kamçıladı ve iştahları kabarttı. 1850’de sadece Tahiti koruma altına alınmıştı. Paris, Yeni Kaledonya’yı Fransa’ya katmaya karar verdiğinde, Avustralya’dan bir protesto geldi. İngiltere, Fici adalarını sessiz sedasız birleştirdi. Hanseman şirketi, Yeni Gine’de bir sömürge kurmayı önerdiğinde, Bismarck desteğini hâlâ esirger durumdaydı. Bununla beraber, Godeffroy şirketinin Samoa’da iflasının ertesinde Almanya’nın sahneye çıkışıyladır ki, adaların Büyük Britanya, Fransa, Almanya ve Birleşik Devletler arasında paylaşımı hızlandı.</span></p>

  <p class="calibre_5"><span class="calibre_1">Diplomasi de yetti işe!</span></p>

  <p class="calibre_5"><span class="calibre_1">Tropikalar arası Afrika’da olduğu gibi Okyanusya da, elindeki insan öğesinin çarçur edilişinin korkunç acılarını çekmişti. Açıktır ki, ilk gezginlerin değerlendirmeleri kuşkuludur: Kaptan Cook, Tahiti’nin nüfusunu 200.000, Havai adalarınkini de 3 ya da 400.000 olarak kestirmemiş miydi? 1900’de, bu sonuncusu olsa olsa 125.000 nüfusluydu ki, bunun 20.000’i yerliydi. Kuşku götürmeyen bir nokta da şu: Yığınla yerde, halkın - tamamı değilse de - dörtte üçü yokolup gitti. Bir süre sonra da, dışardan göçler boşlukları doldurdu: Tasmanyalılar, Avustralyalılar ve Maori’ler yok olur ya da ona yüz tuttuğunda, Avustralya’nın Anglosaksonlaşması gibi, kaybolup gitme aşamasındaki küçük cennetleri melezler ve Asyalılar gelip şenlendirdiler.</span></p>

  <p class="calibre_5"><span class="calibre_1">Kuşkusuz, nüfus çoğalışındaki zayıflık yeni bir olay değildir; savaşlar, yamyamlık ve hastalıklar, artışı büyük ölçü de kösteklemekte etkili olmuşlardır. Ne var ki, yeni gelenler felakete felaket eklemişlerdir: insanları kıyıma uğratmışlar, zorla çalıştırıp tüketmişler ve kitle halinde sürgüne yollamışlardır, daha öldürücü silahlar satmış ve alkolü sokmuşlardır. Eskiden de var olan frengiyi ve veremi getirmediyseler de, çiçek hastalığını ve kızamığı onlar yaydılar. Pierre Loti, olan bitene bakıp can çekişen bir insanlık izlenimi edindiğini söyler; beyazlar “alışkanlıklar”ı ve “ahlaksızlıklar”ı ile çözülüşe tuz biber ekmişlerdir. “Esrimek, sessizlik ve sanat” için kalkıp Tahiti’ye gelen Gauguin, “kendisinin de tiksindiği bir uygarlığın” yerlilere neler çektirdiğine bakıp acılar içinde kalır. Bougainville’in yarattığı Tahiti mitosu ne olmuştu? Diderot, şunu öğütlemişti: “Onlarla ticaret yapınız, ellerindeki tahılı satın alıp kendinizdekileri veriniz, ama zincire vurmayınız!”</span></p>

  <p class="calibre_5"><span class="calibre_1">Güzel olanı, bu öğüde uymak değil miydi?</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_28"></div>
</body>
</html>
