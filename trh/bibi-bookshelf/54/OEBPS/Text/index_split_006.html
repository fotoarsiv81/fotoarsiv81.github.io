<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre_6"><span class="italic"><span class="bold"><span class="calibre_1">BÖLÜM I</span></span></span><br class="calibre2" />
  <span class="italic"><span class="bold"><span class="calibre_1">AVRUPA’DA YAŞAMIN GERÇEKLERİ VE BEKLENTİLERİ</span></span></span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Avrupa’da yaşam yeni gerçeklerle yüzyüzedir.</span></p>

  <p class="calibre_5"><span class="calibre_1">Ve beklentileri vardır.</span></p>

  <p class="calibre_5"><span class="calibre_1">Konuya nüfus hareketleriyle girmekte yarar var.</span></p>

  <p class="calibre_2"><span class="calibre_1">NÜFUS HAREKETLERİ</span></p>

  <p class="calibre_5"><span class="calibre_1">Yeryüzünde insanların sayısı, XVIII. yüzyılda pek artmıştı: 1700’e doğru 600 milyon ve 1800’e doğru da 900 milyon olanak saptanır bu sayı. Ne var ki, Avrasya’nın pek eski üstünlüğü sürüyordu. Kuşkusuz Kuzey Amerika, bir milyon yerine 6 milyona yükselirken, yeni kıtanın geri kalanı 12 yerine 19 milyona çıkmış ve Afrika’da -100 milyon dolayında olmak üzere- hemen hemen durağan kalmıştı; buna karşılık, Asyalılar, daha önce 330 milyonken 575 milyon, Avrupalılar da 118 milyonken 187 milyon olmuşlardı. Öte yandan, Avrupa’da nüfusun artış oranı Asya’nınkinin üstündeydi.</span></p>

  <p class="calibre_5"><span class="calibre_1">Peki XIX. yüzyılla başlayan nedir?</span></p>

  <p class="calibre_7"><span class="italic"><span class="calibre_1">Çoğalan insanlar, ölümler ve salgınlar</span></span></p>

  <p class="calibre_5"><span class="calibre_1">XIX. yüzyılın ilk yarısında, dünya nüfusunun artış hızında bir yavaşlama olmadığı gibi, dağılışı da hissedilir ölçüde değişmemiştir: 1850’ye doğru 1.200 milyon dolayında insan yaşamaktadır yeryüzünde; ve Kuzey Amerika 6 milyondan 25 milyona çıkarak en yüksek artış oranını korusa da, Asya 760 milyona erişir ve Avrupa da 266 milyon olur. Bu sonuncusunun payı büyümüştür böylece; ve, Birleşik Amerika’ya göç edenler göz önünde tutulursa -1850’de nüfusun yüzde 10’a yakını- daha da yüksek olurdu bu rakam.</span></p>

  <p class="calibre_5"><span class="calibre_1">Bunun yanı sıra, Avrupa topluluğunun içinde nüfusun dağılışı değişir. Kuşkusuz, 1850’de, 35 milyon Fransıza sadece 57 milyon Rus baskın durumdadır; ne var ki, Avusturya dışında Alman devletleri hemen hemen Fransızlarınkine yakın bir rakama ulaşırlarken, İtalya 18 milyondan 25 milyona çıkar ve özellikle Britanya takımadalarında nüfus, 1700’de 9 milyon, 1800’de 16 milyon olarak hesaplanmışken, 27 milyonu geçer (bunun 8 buçuk milyonu İrlanda’ya aittir). Şu da var: Fransız nüfusunda artış, doğum oranındaki düşüş nedeniyle yavaşlar. Tersine, öteki ülkeler artışlarını sürdürürler. Fransa 1800’de, binde 32 artış oranına sahipti; İngiltere, 1850’de de korur bu oranı; Almanya için bu oran 40, Birleşik Amerika içinse 43.3’tür.</span></p>

  <p class="calibre_5"><span class="calibre_1">Doğum oranındaki yüksekliğin karşısında, ölümlerin korkunç fazlalığı kendini gösteriyor. Yaşam umudu kısa, nüfusun çoğunluğu gençtir: 1815’te, Fransızların yüzde 44’ü, 20 yaşın altındakilerden oluşuyor; 60’ın yukarısındakiler ise, sadece yüzde 7’si nüfusun. Hiç olmazsa batıda ve İskandinavya’da, ölüm oranında az buçuk bir düşme görülürse de, kötü iktisadi koşullar düzelmeyi geciktirir. Avrupalıların büyük bir bölümü, iyi beslenemedikleri için pek az dirençlidirler; ve hastalıklar karşısında, Asyalı ya da Afrikalılardan pek daha iyi durumda değildirler. 1830’dan sonra, Fransa’da Lille’de, çocuklar 5 yaşını aşmaz; Mulhouse’da ortalama ömür uzunluğu, sadece yirmi ikidir. Binlerce yoksulun toprağa gömülmesi için kötü bir hasat yeterlidir.</span></p>

  <p class="calibre_5"><span class="calibre_1">Jenner’in aşısı çiçeği geriletirken, cüzzam da güneyde ve İskandinav yarımadasında sığışıp kalmaya yüz tutar; ne var ki, sıtma, Akdeniz havzasında hüküm sürer ve nemli yörelerde kalabalık merkezlere musallat verem bağışlamaz insanları.</span></p>

  <p class="calibre_5"><span class="calibre_1">Öte yandan tifüs veba ve kolera, en korkunç salgınlardır.</span></p>

  <p class="calibre_8"><span class="italic"><span class="calibre_1">Verem gibi, kötü sağlık koşullarını, yoksul meskenleri, yetersiz beslenmeyi ve savaşları gözetleyip durur tifüs. Napoleon savaşları, bu felaketin Almanya’da korkunç bir biçimde yayılmasıyla sonuçlanmıştı; ne var ki, fır dolanır canavar bütün Avrupa’da, gelip gelip vurur ve Belçika’da, 1846-47 bunalımı sırasında 20.000 cana kıyar; Doğu’da savaşanlar da, 1829’da ve özellikle de Kırım’da, ağır bir vergi öderler ona. Bununla beraber Avrupa, 1810 ile 1832 yılları arasında Osmanlı İmparatorluğu’na çökmüş veba salgınından yakasını sıyırmayı başarır; göründüğü kadarıyla, XVIII. yüzyılda, kendi topraklarında kara sıçanla kahverengi sıçanın kökünü kazımış olmanın sonucudur bu.</span></span></p>

  <p class="calibre_5"><span class="calibre_1">Buna karşılık, kolera, arsız, dehşet salan, üstelik yeni bir konuktur.</span></p>

  <p class="calibre_8"><span class="italic"><span class="calibre_1">İlk büyük salgın, Rus seferlerinin arkasından Ermenistan’da, İran’da ve bir de ilk Türk-Mısır uyuşmazlığı sırasında kendini gösterir; hastalığın Avrupa’ya bulaşmasını, 1831’de, Ruslarla Polonyalılar arasındaki savaşlar; 1833’te de, içinde Don Pedro hesabına birlikler taşıyan -salgına yakalanmış- gemilerin Portekiz kıyılarına varması kolaylaştırır. Salgın, 1823’te Astragan’ı geçemez; ancak, 1830’dan başlayarak, yedi yıl boyunca Avrupa’yı dolaşır ve Cezayir’e sıçrar. Fransa’da, 16.500’ü Paris’te olmak üzere, 100.000 kurban vardır; Berlin’de 1.400, Viyana’da 2.000, Norveç’te 1.000, Londra’da 6.700 cana kıymıştır. Salgına daha kolay uğrayan kentlerden kırsal yörelere kaçıp sığınır insanlar; olaya “Büyük Korku” diye ad takılır.</span></span></p>

  <p class="calibre_5"><span class="calibre_1">Nedir başvurulan çareler?</span></p>

  <p class="calibre_5"><span class="calibre_1">Bizmut, klor, kinin, buhar banyosu yeterli midir?</span></p>

  <p class="calibre_5"><span class="calibre_1">Paris’te, Seine valisi, evlerden çöplerin arabacıklar üzerinde alınıp götürülmesini emreder; ancak paçavracılar, ekmek paralarından yoksun kılındıklarını görünce, tutar birçok aracı ateşe verirler ve Louis-Philippe’in hasımları da olaydan yararlanırlar: Bakan Casimir Perier, hekimler ve rahiplerle birlik olmuş, halkı zehirliyor, denir; çok geçmez, tabut ve cenaze arabası çekişmesi başlar; Casimir Perier ile beraber, Genç Champollion, Cuvier, Sadi Carnot da salgında canlarını yitirirler.</span></p>

  <p class="calibre_5"><span class="calibre_1">1847 ve 1851 yıllarında, bir yiyecek kıtlığının yaşandığı sırada, Asya bozkırlarından acı bir rüzgâr eser yeniden: Yeterince beslenemediği için pek zayıflayan Belçika halkı ağır bir felakete uğrar (23.000 ölüm); 1832’de Londra’da, kurbanların sayısı bunun iki katıdır ve Çarların imparatorluğunda en az 600.000 insan can vermiştir. Paris’te 17.000 kişiyi alıp götürmüştür salgın ve daha çok da “yoksul mahalleler”i ziyaret etmiştir. Felaketi, İtalya’ya, Avusturya ordusu sokar; Marsilya’dan da Cezayir’e sıçrar. Salgın, 1855 yılında da aynı yolları izler; bu kez, Akdeniz havzasının batısıdır yeğlediği can almak için; bir de, Kırım’daki Fransız birliklerinin arkasına düşer ve Amerika’ya da göçmenler taşıyıp götürürler.</span></p>

  <p class="calibre_5"><span class="calibre_1">Ne var ki, artık savunmaya geçecektir Avrupa!</span></p>

  <p class="calibre_7"><span class="italic"><span class="calibre_1">Malthus’un başlattığı tartışma</span></span></p>

  <p class="calibre_5"><span class="calibre_1">Birden gelen bir ölüme hazır ya da cılız bir yaşama mahkûm olduktan sonra, onca insanı dünyaya getirmek neden?</span></p>

  <p class="calibre_5"><span class="calibre_1">Rahip Malthus’un sorduğu soru özetle budur ve 1798’de yayımlanan</span> <span class="italic"><span class="calibre_1">Nüfus İlkesi Üstüne Deneme</span></span> <span class="calibre_1">adlı eseri, büyük yankılar yapar. XVIII. yüzyıl felsefesinin dile getirdiği “ilerleme” inancına karşı çıkarak, İngiltere’de, sefalet içinde çoğalmaya iten Yoksullar Hakkında Kanun’u mahkûm etmek ister.</span> <span class="bold"><span class="calibre_1">Nüfusun geometrik artışı</span></span><span class="calibre_1">ndaki kaçınılmazlığa işaret ederken, “yiyecek maddeleri...</span> <span class="bold"><span class="calibre_1">aritmetik artış</span></span><span class="calibre_1">tan daha fazla çoğalamaz asla” der.</span></p>

  <p class="calibre_5"><span class="calibre_1">Tehlikeli saptamalardır bunlar!</span></p>

  <p class="calibre_5"><span class="calibre_1">Ne var ki, onun bu sözlerine yanıtlar vardır.</span></p>

  <p class="calibre_5"><span class="calibre_1">Godwin, “ulusal zenginliğin pek eşitsiz dağılımının ve gayrimenkul mülkiyetinin küçük bir azınlığın elinde toplanmasının” sonucudur sefalet, der. “Bırakınız yapsınlar” politikasına tepki duyan ne kadar insan varsa, Malthus’a karşı ileri sürülmüş bu görüşten yana olurlar. Sismondi’ye göre böylesi bir politika, “genel sefaletin ancak maddi zenginlikle çoğalmaktan alakonduğu gönenç içindeki uluslara” yarar.</span></p>

  <p class="calibre_5"><span class="calibre_1">Ama özellikle Marx ve Engels karşı çıkacaklardır Malthus’a: Onlara göre, Malthus, “üretim gereksinmesi için, işçiyi, yük hayvanı derekesine indirmekte ve üstelik onu, açlıktan ölürken bekâr yaşamaya da mahkûm etmektedir.”</span></p>

  <p class="calibre_5"><span class="calibre_1">Tersine, liberal iktisatçılar, sosyal reformları safdışı eden bir ilkeyi severek karşılarlar. İyimser görüşlü Jean-Baptiste Say şöyle der: “insanları, çocuk yapmaktan çok, para biriktirmeye özendirmek yerinde olur”; şunu da ekler sözlerine: “En gönençli uluslarda bile, nüfusun bir bölümü ihtiyaç yüzünden her yıl ölüyor.” Bir başkası, Dunoyer, 1833’te, bir çocuktan fazla çocuğu olan ailelere yapılan yardımlara son verilmesini önerir. Son olarak, John Stuart Mill, sarhoşluğa ya da bir başka bedensel aşırılığa karşı hangi tiksintiyi gösteriyorsa, çok çocuklu ailelere de aynı gözle bakmakta duraksamaz. Ve bir Malthus’çu dernek, İngiltere’de, sefalet içindeki insanların hızla çoğalmalarına karşı çıkar.</span></p>

  <p class="calibre_5"><span class="calibre_1">Kısacası tartışma başlamıştır.</span></p>

  <p class="calibre_5"><span class="calibre_1">Yüzyıl, haklı mı çıkaracaktır Malthus’u haksız mı?</span></p>

  <p class="calibre_5"><span class="calibre_1">Göreceğiz...</span></p>

  <p class="calibre_2"><span class="calibre_1">TOPRAKTA ESKİ İLE YENİ</span></p>

  <p class="calibre_5"><span class="calibre_1">Bütün bunlar olurken, hâlâ bir</span> <span class="bold"><span class="calibre_1">köylü çehresi</span></span><span class="calibre_1">dir Avrupa’nınki.</span></p>

  <p class="calibre_5"><span class="calibre_1">Gerçekten XIX. yüzyılın eşiğinde, “Sanayi Devrimi”, Avrupa’nın, kırsal kesimin başta geldiği -o pek eski- niteliğini silememiştir. Kapitalist ilerleme, İngiltere’de gözle görülür de olsa, adada yaşayanlarda, gayrimenkul servetle (</span><span class="italic"><span class="calibre_1">landed interest</span></span><span class="calibre_1">) menkul servet (</span><span class="italic"><span class="calibre_1">moyened interest</span></span><span class="calibre_1">) arasındaki denge, bu sonuncusunun yararına ağır basar durumda değildir kesinlikle. Fransa’da, Restorasyon döneminde, toprak, ulusal zenginliğin beşte üçünden fazlasını oluşturmaktadır; ve bu oran, kıtadaki devletlerin çoğunluğunca aşılmıştır. İnsanın toprakta çalışmayla yaşamadığı zaman bile, acıktığında doyasıya yiyebilme kaygısı hiçbir gün terketmez kendisini; ve kıtlık korkusu, olağanüstü bolluk yıllarında kaybolur ancak. Öte yandan, genellikle orta halli bir önem taşıyan kentler, bir kırsal ortamda sürdürürler yaşamlarını, köylerden alır köylere satarlar.</span></p>

  <p class="calibre_7"><span class="italic"><span class="calibre_1">Geleneksel köylü ekonomisi</span></span></p>

  <p class="calibre_5"><span class="calibre_1">Yiyecek kaygısı içindeki Avrupalılar, her şeyden önce, günlük tüketim ürünlerini sağlayacak toprağı elde etmeye verirler kendilerini. Kendi kendine yetmeyi başaran yöre, mutludur; kira borçlarını, ödentileri ve vergileri verdikten sonra, üç-beş kuruş biriktirme olanağını sağlayan mevsime şükredilir.</span></p>

  <p class="calibre_5"><span class="calibre_1">Tahıla ayrılan toprak genişliği hiçbir zaman fazla değildir, çünkü tohumdur önemli olan. 1840’ta, Britanyalıların yüzde 90’ını besleyen, kendi adalarında ürettikleridir hâlâ. Çavdar gerilediğinde, buğday alır yerini. Bununla beraber, has buğdaydan ekmek bir lüks olarak kalır: Çavdar, arpa ya da mısır, ortaklaşa girerler somuna, galetaya ya da çorbaya; İskoçya’da kek yulaftandır.</span></p>

  <p class="calibre_5"><span class="bold"><span class="calibre_1">Hayvancılık</span></span><span class="calibre_1">, vazgeçilmez bir yan gelire kavuşturur çoğu kez: Daha çok tarladaki üretime bağlı olarak, ayrı bir güç kaynağıdır o; sütlü yiyeceklerin yanı sıra, domuz söz konusu oldukta et, gübre sağlar. Otlakta ve tarlada artıkla şöyle böyle beslenen sürü hayvanları, kimi zaman tuz da yetmediğinden salgınlara uğrar ve sığır vebasında olduğu gibi telef olur çoğu. Bununla beraber, güneyde koyun, yaylaya çıkıldığı için geniş mekânlara kavuşur ve yoksulun ineği diye bilinen keçi, ağaçların genç sürgünlerini nerede bulursa tüketir.</span></p>

  <p class="calibre_5"><span class="bold"><span class="calibre_1">Patates</span></span><span class="calibre_1">, alabildiğine önem kazanmıştır beslenmede. Nemli yörelerde, yetersiz kaynaklar fazla yoğun bir nüfusu besleyemeyince, patates kurtarıcı olur: Nitekim patates olmasaydı, çok daha erkenden boşalırdı İrlanda.</span></p>

  <p class="calibre_5"><span class="calibre_1">Birçok yerde, ekilebilir bir toprak parçası elde edebilmek için, yüzyıllardır süren çaba bitmemiştir. Kimi zaman, geçici bir işgalle yetinilir: Toprak, ağaçlardan, çalılardan temizlenir ya da tarlayı verimli kılmak için otları yakılıp küllenir. İki yılda bir ya da üç yılda bir almaşık ekim, bir nadası gerektirir. Hayvansal gübre olmayınca, yeşil gübreye başvurur köylü; çift hayvanlarına sahip değilse, Çin usulü beller toprağı. Kötü tohum, ekimde gecikme, yetersiz çapalama, hasatları sık sık olumsuz etkiler. Çalışmalar, büyük zahmet, zaman, kol gücü ister: Elle ekilir ve ekicinin yüce tavrı yüzyılın sonuna değin övülecektir; orak olmadığında tırpanla kesilir başaklar; döveçle harman yapılır ya da saplar hayvanlara çiğnetilir. Firavunlar dönemi Mısır’ından kalma resimlerdeki gibidir kimi yapılanlar...</span></p>

  <p class="calibre_5"><span class="calibre_1">Tarımda zaman zaman bunalımlara yol açmaz olur mu böylesi bir ekonomi?</span></p>

  <p class="calibre_5"><span class="calibre_1">Gerçekten, bu</span> <span class="bold"><span class="calibre_1">tahıl ekonomisi</span></span><span class="calibre_1">, acayip hareketler gösterir: Ortalama üretkenliğin zayıflığı, verimlilikte pek büyük değişkenlikler, taşıt araçlarının yetersizliği ve yavaşlığı yol açar bu garipliğe. Bunun gibi, tahılın fiyatları da alabildiğine bir duyarlık içindedir; hızlı dalgalanışlar gösterir, yükselir, alçalır: XVIII. yüzyılın ikinci yarısına damgasını vurmuş olan uzun yükseliş döneminin arkasından, 1817’den kalkarak alçalış başlar.</span></p>

  <p class="calibre_5"><span class="calibre_1">Barışla beraber tersine dönmüştür eğilim; ancak, bunalımın patlak vermesi için bir</span> <span class="bold"><span class="calibre_1">ürün açığı</span></span> <span class="calibre_1">yeter.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">1816 yılından başlayarak, böylesi bir bunalım da patladığında, Fransa’da buğdayın hektolitresi 22 franktan 34 franka, hatta 46 franka çıkar. 1789’da olduğu gibi, istifçiler suçlanır ve narh koyma istenir; halktaki kızıp köpürme, un hırsızlığına ve silahlı saldırılara dönüşür. XVI. Louis döneminde olduğu gibi, hükümet, tahılı giriş vergisinden bağışık tutar; dışarıdan zahire getirtilmesine prim verir ve hayır atölyeleri açar. 1825’ten başlayarak, bu kez patates kıtlığı tahıl fiyatlarında yeni bir yükselişe neden olur: Karışıklıklar yeniden başlar, Temmuz Monarşisisinin başlarında sürer ve soylularla dolaylı vergi memurlarına karşı şiddet hareketleriyle içiçedir. Fiyatlar düşer, bir yatışıp dinme olur; 1832’de yeniden fırlar, karışıklıklar tekrar başlar. Kıtlık, 1838 ve 1840 yılları arasında düzeni sağlamada pek uygunsuz bir iklim de yaratır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1848 büyük devrimci hareketinin de kaynağında bu kıtlık vardır: Bir parazitin, ürünü çürütüp yok etmesi sonucu, patates kıtlığı ortaya çıkmıştır. İrlanda’da yüzbinlerce kişi ölürken -1 milyondan fazla insan adayı terkedecektir!- bir kuraklık, Seine’le Ren arasındaki tahıl verimini yok edip Akdeniz kıyılarındaki geniş bir bölgeyi de kıtlığın kucağına atar. Fransa’da buğdayın hektolitresi, 18 ile 23 frank arasında değişip dururken, 43 franka fırlar ve ekmeğin fiyatı iki katına çıkar; ve Jules Valles, Buzançais’deki ayaklanmayı bir kitapla anlatacak, adını da</span> <span class="italic"><span class="calibre_1">Gömlekler</span></span> <span class="calibre_1">diye koyacaktır. Ne var ki, fiyat yükselişi ile dışarıdan tahıl alımı, parayı nadir hale getirdiğinden, sanayi kesimine de yayılır bunalım. Tutucu güçlerin etkisi bir parça azaldığı bir sırada, hemen her yanda ayaklanan yığınlar aynı anda üzerine yürüyüp bu güçleri alaşağı ederler.</span></p>

  <p class="calibre_7"><span class="italic"><span class="calibre_1">İngiliz usulü “tarım devrimi”nin sonuçları</span></span></p>

  <p class="calibre_5"><span class="calibre_1">Bununla beraber, XVIII. yüzyıldan başlayarak hissedilir değişiklikler haber vermektedir kendini.</span></p>

  <p class="calibre_5"><span class="calibre_1">Gerçekten, Arthur Young, şu noktanın altını çiziyordu: “Sürü hayvanlarını beslemeye yarayan bitkilerle tahılı nöbetleşe yetiştirme sistemi, İngiliz tarımının can damarıdır.” Şöyle ki: Norfolk adı verilen dört yıllık almaşık ekim nadası ortadan kaldırdığından, azotça zengin bir çapalama, bitki ya da hayvanlar için yemlik ot, ekimin gündemine giriyordu; “</span><span class="bold"><span class="calibre_1">tarım devrimi</span></span><span class="calibre_1">” diye adlandırılan şeyin kaynağında da bu görünüyor. Bu bakımdan, bir haççiçeklinin -örneğin şalgam- ve otsu türden bitkilerin -örneğin yonca, eşekotu- ekilmeye başlanması, modern zamanların en önemli olaylarından biri olarak görülmelidir.</span> <span class="italic"><span class="calibre_1">Gentlemen Farmers</span></span><span class="calibre_1">’ın kabul ettiği, dört zamanlı nöbetleşe ekim, Fransa gibi ülkelerde insanların gelenekçi anlayışına çarpar. Bununla beraber, Manche’tan Bohemya’ya değin, sonra da Po ovasında, şeker pancarı üretmeye hazırlanılırken, kolza, bir tahıl bitkisi ya da patatesle almaşık ekilmeye başlanır ve sebzecilik kentlerde pek ilginç pazarlar bulur. Batı’da, üzüm bağı elmaya bırakır yerini, çünkü orada toprağını bulamamıştır, ancak Güney’de rahatça gelişir: Bunun yanı sıra, şerbetçi otu, “şarap tanrısı bitkisinin bu soğuk rakibi”, Kuzeybatı’da Ren vadisine, Burgonya’ya ve Bavyera’ya doğru ilerler.</span></p>

  <p class="calibre_5"><span class="calibre_1">Ne var ki,</span> <span class="bold"><span class="calibre_1">sürü hayvanları</span></span><span class="calibre_1">ndadır kazanç.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Britanya’daki yetiştiriciler, ırkların arındırılmasına çevirirler gözlerini. Etleri ve sütleri için sığırgillerin ve iyi yapağı elde etmek için de koyungillerin düzeltilmesini isterler; ve pek büyük şöhretler yaratırlar:</span></span> <span class="italic"><span class="bold"><span class="calibre_1">Durham Shorthorned</span></span></span> <span class="italic"><span class="calibre_1">bir örnektir ki, şeceresi tutulmaya başlanır. Onun yanı sıra, sulama sanatına çevrilir dikkatler: Akdeniz bölgesindeki kimi uygulamalardan (</span></span><span class="italic"><span class="bold"><span class="calibre_1">huertas</span></span></span><span class="italic"><span class="calibre_1">) esinlenilip, İngiltere’de üstün nitelikli besi çayırları elde edilir ve kıta Avrupa’sında da birtakım başarılı sonuçlara varılır bu konuda.</span></span>
  </blockquote>

  <blockquote class="calibre_9">
    <span class="italic"><span class="calibre_1">Öte yandan, kıta Avrupa’sı da, melez türler yetiştirmeye girişir. Fransa’da 1815’te, 27 milyon baş hayvandan 1 buçuk milyonu merinostur; 1840’a doğru, 30 milyonda 8 milyona çıkar bu oran. Öyle de olsa, başka yeni ülkeler sahneye çıkmadan önce, Kıta Avrupası, özellikle de Almanya hâlâ küçükbaş hayvanlara saplanıp kalmıştır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Tahıl tarlalarının verimini arttırma bir büyük kaygıdır ve kireç suyu püskürtme yöntemi kullanılır. Hayvan gübresine daha çok güvenilse de, İngiliz girişimcileri kemik toplamaya kalkarlar ve içlerinden biri, Napoleon savaşlarının olduğu yerleri kazmaya girişir. 1840 yılından başlayarak, Güney Amerika’nın Büyük Okyanus kıyılarının sağlayacağı deniz kuşu artıkları büyük servetlere yol açar. Verimlilik sağlayan maddelerin sanayi yoluyla elde edilmesi yolunda Liebig’in buluşu pek önemlidir.</span></p>

  <p class="calibre_5"><span class="calibre_1">Ne var ki, özellikle ilgi çeken</span> <span class="bold"><span class="calibre_1">su üzerindeki fetih</span></span><span class="calibre_1">lerdir. Su biriktirme tekniği, 1823’te İskoçyalı Smith’in önerdiği silindir biçiminde kiremitle ilerler: Peel, Preston’daki Whitehead atölyeleri silindir biçiminde boru çıkarmaya başlayınca, Staffordshire’deki topraklarında bu tekniği kullanarak ün kazandırır ona. Sulama ile içiçe alınınca, suların boşaltılması, Po ovasını tarıma açar; İngiltere’de ve Fransa’da kimi çukur yörelerle, Kuzey Almanya’nın geniş bataklık bölgelerinin yazgısını değiştirecektir aynı teknik.</span></p>

  <p class="calibre_5"><span class="calibre_1">Daha da dikkat çekeni, denizden ve göllerden kurutularak</span> <span class="bold"><span class="calibre_1">toprak kazanma</span></span><span class="calibre_1">nın sürmesidir: İngilizler Fens’in işgalini tamamlarlar, Fransız Moeres’i kuruturlar; özellikle Hollandalılar, 1675’ten beri elde ettikleri 27.000 hektara karşılık, 1815 ile 1875 yılları arasında 58.000 hektarlık toprak kazanırlar ve bu konuda, rüzgâr gücünün yerine, buharla işleyen pompayı kullanmaya başlarlar. Bunlar olurken, Fransızların sürdürdükleri başka çalışmalar vardır. Böylece, Avrupa’nın Atlantik cephesi genişler ve sağlamlaşır.</span></p>

  <p class="calibre_5"><span class="calibre_1">Tarım araçlarının yetkinleştirilmesinde atılmış dev adımlar yoktur. Ne var ki sabanlar, İngilizlerin önlerine at koşma adetinde oldukları Bible, Howard ile Mathieu de Dombasle türleri, ağır ağır kıta Avrupa’sında yayılmaya başlarlar.</span></p>

  <p class="calibre_5"><span class="calibre_1">Bununla beraber, tarımbilimin elde ettiği başarılarda kesinlik görülmez. Bir Mathieu de Dombasle’ın, bir Yvart’ın ya da bir Boussingault’un girişim ve denemeleri, kamu güçlerince her zaman desteklenmez Paris’te. Prusya’da ve soylular (Junker’ler) arasındadır ki, İngiliz örneği en derin yankılara yol açar; Thaer’lerin ve Thunen’lerin oluşturduğu okullar vardır ve Bismarck, bu sonuncusunun öğütlerini dinleyip, Kniephof’taki topraklarını değerlendirir. Avusturya İmparatorluğu’nun soylu sınıftan yüksek görevlileri, İtalya’da -Cavour gibi- büyük toprak sahipleri, hatta Rusya’dakiler, yenilik yaparlar.</span></p>

  <p class="calibre_5"><span class="calibre_1">1850’ye doğru Fransa ile İngiltere’nin kırsal kesimleri karşılaştırıldığında, İngiltere’nin ilerde olduğu göze çarpmaz değildir. Kuşkusuz Normandiya ile Limousin arasında büyük bir farklılık vardır şimdiden; ancak, Fransa’nın 1800’den beri gerçekleştirdiği ilerleme hızı göz önünde tutulduğunda, komşusuna erişebilmesi için -aşağı yukarı- üç çeyrek yüzyıl gerekmektedir kendisine.</span></p>

  <p class="calibre_7"><span class="italic"><span class="calibre_1">Büyük toprak sahiplerinin İngiltere’si</span></span></p>

  <p class="calibre_5"><span class="calibre_1">Çok öncelerden başlamış olan bir hareket 1845’e doğru sona erer ve</span> <span class="bold"><span class="calibre_1">büyük toprak sahipleri</span></span> <span class="calibre_1">(</span><span class="italic"><span class="calibre_1">land-lords</span></span><span class="calibre_1">), İngiliz toprağının büyük bir bölümünü mülkiyetlerine geçirmiş olurlar. İçlerinden 2.000’i toprakların üçte birine el koyar; kimilerinin 100.000 ile 400.000 hektar arasında toprağı vardır ve çoğu işletmeye açılmamış yerler ve otlaklardır.</span></p>

  <p class="calibre_5"><span class="calibre_1">Gelirlerini arttırmak arzusundaki toprak aristokrasisi, toprağı kazançlı bir yatırım alanı yapmaya çabalar: Bataklıkları kurutmuş, ham toprağı ekime açmış Bedford’ların, 2 buçuk milyondur yıllık gelirleri o zamanın parasıyla; ve onlardan birinin, Londra alanlarından birinde, bir saban demirine yaslanmış bir heykeli vardır bugün. Yeni almaşık ekim tekniğinin yayıcısı Leicaster kontunun ekilebilir 12.000 hektar toprağının değeri 1776’da 5 milyonken 1840’ta 25 milyona çıkar. Toprak, saygınlık da sağlar: Ne kadar büyük bir burjuva olursa olsun, Peel, Drayton Manor’un insanıdır. Küçük bir şato görünümündeki bu konaklardan bir 200.000 kadar vardır; bir koruluğun çevirdiği çimenliğin ortasında, içleri yalın ve kullanılıştı yerlerdir bunlar. Av bakımından zengin bir park, avlanmanın yanı sıra ata binme zevkine de yanıt verir. Gürültülü ve dumanlı Sheffield’ın komşusu olan Devonshire dükünün şatosu, suları, çağlayanları, heykellerle süslü havuzlarıyla Versailles sarayını canlandırır ve serasında 1851 Londra sergisi açılacaktır. Yüzlerce</span> <span class="italic"><span class="calibre_1">Country gentlemen</span></span><span class="calibre_1">, sürek avı için toplaşırlar zaman zaman: Kimi yerde tilki avı çekerse insanları, kimi yerde çalıhorozunun arkasına düşerler.</span></p>

  <p class="calibre_5"><span class="calibre_1">Yerel</span> <span class="italic"><span class="calibre_1">self-government</span></span><span class="calibre_1">, milisi, adaleti, hatta ruhbanı, varlıklı sınıfın hizmetine sokar; böylece mülkiyet otorite sağlar. Üstüne yapısını kurduğu, altını da işlettiği topraktan dev bir kazanç sağlayan büyük toprak sahibi, kentlerin ve sanayinin gelişmesine alabildiğine katılır. Londra’nın bir bölümü, Lord Westminster’le dük de Bedford’a aittir ve ikisi de uzun süreli kira uygular, gelir getiren sayısız yapılar kurdurtur ve kiralarlar kentte; Lord Durham ile Lord Londorderry kömür satarlar; öteki lordların fabrikaları vardır; toprağın sağladığı gelire bir şeyler borçlu olmayan ne bir ticaret ortaklığı vardır, ne de bir banka. Bu gelir, yabancı buğdayın girişini yasaklayan tahıl üstüne kanunlar (</span><span class="italic"><span class="calibre_1">corn laws</span></span><span class="calibre_1">) sayesinde, kıta Avrupa’sında olduğundan daha yüksektir; ancak, çitleme yasaları (</span><span class="italic"><span class="calibre_1">enclosure acts</span></span><span class="calibre_1">) ile tahılın değerlenişi arasında bir koşutluk da vardır. Oysa Fizyokratlarla Adam Smith toprak rantına bir Tanrı bağışı diye bakarlarken, Malthus, nüfus baskısının kaçınılmaz bir sonucu olarak görür onu; Ricardo, seyrekliğin ortaya çıkardığı bu ürüne, aylak mülkiyetin bu yemişine karşı çıkarken, iyimser görüşlü Cobden, toprak soylularının kentlileri sonuna değin aç bırakıp bırakamayacakları sorusunu sorar. Böylece, 40’h yılların kıtlığı, büyük toprak sahiplerini ödünlerde bulunmaya zorlayacaktır.</span></p>

  <p class="calibre_5"><span class="bold"><span class="calibre_1">Çiftlik sahibinin durumu</span></span> <span class="calibre_1">kıta Avrupa’sındaki benzerinden üstündür. Çoğu kez salonlu bir burjuva evinde oturmaktadır, kitap okuma ve resim asma zevki vardır ve karısını kente yollayarak giydirip kuşandırmaktadır; ne var ki buna karşılık, emek piyasasındaki dalgalanışlarla burun buruna bir proletarya ve -işevine (</span><span class="italic"><span class="calibre_1">workhouse</span></span><span class="calibre_1">) yazılı insanların yüksek oranının gösterdiği gibi- sürekli bir yoksulluk da görülür. Sanayi kapitalizmi ile tarım kapitalizmindeki eşzamanlı ilerlemelerin katmerleştirdiği bu yoksullukta, birincisi kırsaldaki zanaatçıları yıkıma uğratırken ikincisi toprakları ele geçirir. 1834 Reformu da, bu bozuk düzene bir değişiklik getirmez.</span></p>

  <p class="calibre_5"><span class="calibre_1">Öte yandan,</span> <span class="bold"><span class="calibre_1">İrlanda köylüsü</span></span> <span class="calibre_1">de acılar içindedir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Büyük toprak sahipleri, fetih hakkına dayanarak egemenliklerini sürdürürler adada. İster sürekli otursun, ister Belfast’da, Dublin’de ya da İngiltere’de yaşasın, toprak sahibi pek az bir işletme faizi üstlenir; çünkü, elinin altında kullanacağı emek gücünün bulunduğunu bilir. Alabildiğine hızla çoğalan bir nüfus -Büyük Britanya’nın sadece 200.000 çiftliğine karşılık- 700.000 çiftlik arasında serpiştirilmiş durumdadır; rakamın büyüklüğünün bir sonucu olarak, bu çiftliklerin yarısının 2 hektardan fazla toprağı olmadığı gibi, ayrıca hepsi çoğu kez 6.000 ile 60.000 arasında değişen malikâneler arasında bölüşülmüş haldedirler. Çiftliğin sıradan kesenekçisi, öyle bir kira sözleşmesiyle bağlıdır ki, ancak altı ay önceden haber vermek koşuluyla terkedebilir toprağı; borcundan bütün bir köy de sorumludur ve öylesi büyük bir ödeme yükümlülüğü altına girmiştir ki, bütün umudu iyi bir hasattadır. Bir yurtluğa bağlı olmanın serfe sağladığı güvenceden bile yararlanamaz. Tohum edinmek için borç para alır; -Anglikan olsun olmasın- yerleşik Kilise’ye ondalık verecektir ve Londra’nın son savaşlardan beri daha da ağırlaştırdığı bir toprak vergisi ödeyecektir. Rant, kaba ürünün sadece üçte birine ulaşabildiğinden, toprak sahibi, aradaki boşluğu tefeci faizleri ve tahıl satışlarıyla doldurur. Dışarıya yapılan bu tahıl satışı, ülkenin kaynaklarını tüketir durur. Köylü yığınların yiyeceği için gerekli buğday tarlalarının çayırlar önünde gerileyip daralması ölçüsünde bir kat daha artar bu. Böylece, aileyi besleyen bir tek patates kalmıştır ve bir de evde beslenen domuz! Ne yapacaktır bu koşullarda fukara köylü? Ya başını alır iş aramaya gider (600.000’e yakın köylü, yılın yarısı işsizdir); ya da bataklık kömürü ile ısıtabildiği toprak damında sefaletiyle başbaşadır. Özetle, yazgıya boyun eğme ile umutsuzluk arasında parçalanmış haldedir İrlanda köylüsü!</span></span>
  </blockquote>

  <blockquote class="calibre_9">
    <span class="italic"><span class="calibre_1">Üstelik bir din savaşı ve yabancıya karşı bir mücadele niteliğine bürünen topraktaki sıkıntı ve çırpınış, İngilize olsa olsa kısa soluklar sağlar. 1763-73 yıllarındaki karışıklıkların, 1796-97’deki ayaklanma ile 1810-1814 yılları arasındaki anarşi döneminin arkasından, 1822 kıtlığı yeni çalkantılara yol açarken, 1831 kıtlığı şiddet hareketleri, yangınlar ve cinayetler rüzgârını estirir. Sessizlik, 1846-48 dramıyla gelir ancak: Onunla köyler yarı yarıya boşalır. Ne var ki, yeni bir ayaklanma patlak verir arkasından...</span></span>
  </blockquote>

  <p class="calibre_7"><span class="italic"><span class="calibre_1">Sıradan toprak sahiplerinin ülkesi: Fransa</span></span></p>

  <p class="calibre_5"><span class="calibre_1">1814’te krallık yönetimine yeniden geçtiklerinde, Bourbon’lar,</span> <span class="bold"><span class="calibre_1">feodal bağlardan kurtulmuş bir köylülük</span></span> <span class="calibre_1">bulurlar. Bununla beraber, birçok bölgede, çiftlik kiracılığı, ortakçılık, hatta gündelikçiler hâlâ vardır. İçlerinden en yoksulları, paylaştırma özlemlerini bastırıp cemaatçi uygulamalara bağlı kalırlar; oysa, bu tür eğilimleri, bireyci ve fizyokratik kanunlar mahkûm etmektedir. Temmuz yönetimi, boş otlakla serbest geçidi, bir de komün mülklerinin tarıma açılmasını yasaklamak istediğinde, yöresel kurullar halk hareketleriyle korkuturlar onları; kiralama bölüşmeye yeğlenecek ve 1850 tarihli bir kanun bunun uygulanmasını yalınlaştıracaktır. XVIII. yüzyılda olduğu gibi, pek ilerde bir tarım biliminin yöntemlerine göre yönetilen malikâneler vardır ki, şöyle böyle bakılan ve verimi zayıf toprak parçalarından alabildiğine farklıdır. Mülklerinin başına dönüp gelmiş toprak soylularıyla burjuvalar, hâlâ</span> <span class="bold"><span class="calibre_1">pek kapalı bir tarım toplumu</span></span><span class="calibre_1">na egemendirler. Büyük çiftliklerin güçlü geleneklere sahip oldukları kimi yöreler dışında, mülkiyetin çapı genellikle orta hallidir ve toprağı işletenin, gönençli bir düzeye erişebilmesi için yeterli para yoktur elinde. Fourier, 1829’da, Picardie köylülerinin yaşamından söz ederken, “topraktan kulübelerinde yatakları yoktur” ve “kuru yapraklardan bir şilte atarlar altlarına”, onu da tahtakuruları basar geceleri, derken pek abartıyor değildir. Öyle yöreler de vardır ki, atalarınınkinden çok da farklı değildir yaşamları: “Yedikleri, yetingenlikten de ilerdedir; kara ekmek, peynir, sebze, istedikleri kadar su; ancak o bile sürekli değildir, çünkü yaz olduğunda kuyular kurur kimi zaman”; et de “domuz yağlı lahana adına, lahanalı domuz yağıdır”! Kuşkusuz, yılda kişi başına düşen buğdaydan ekmekle et miktarı artmıştır; patates, sebze, süt ve kimi zaman şarabı da eklemeli bunlara. Öyle de olsa, tarım ekonomisi,</span> <span class="bold"><span class="calibre_1">kendi kendine yeter</span></span> <span class="calibre_1">bir durumdadır hep; artan olursa da satar. Kişilere egemen olan anlayış, her şeye katlanıp elindekine bir şeyler daha katmaktır. Öyle de olsa, borç yapmaktan kaçınmak mümkün değildir; Proudhon, ipotek sorununa pek önem verirken, Marx’ın gözünde feodal ödentinin yerine geçmiş bir şeydir bu.</span></p>

  <p class="calibre_5"><span class="calibre_1">Böylece, bölgeler arasında zıtlıklar ne olursa olsun, Fransa’nın kırsal kesimi, insanları</span> <span class="bold"><span class="calibre_1">kendi yağıyla kavrulma</span></span><span class="calibre_1">ya götüren alışkanlıklarla bağlarını koparmış değildir. Yakınmayla geçirirler zamanlarını; öğretmenin hizmetlerini horlarken hekiminkileri kabullenir, ama bu arada kırıkçı-çıkıkçıya inanır; esnaftan korkar, ama işverenlerin düzenledikleri şenliklerde güleryüzle dolaşır; bir yerde rahibe sırt çevirirse, öte yerde ona saygı duyar; Hıristiyanlığın en pagan uygulamalarını sürdürür, Meryem’in suretinin yanına Napoleon’unkini de yerleştirirler. Kendisini Kilise ondalığı ile feodal haklardan çekip kurtarmış, ancak toprağa sahip olmada kendisine elle tutulur olmaktan çok hukuksal bir hak sağlamış olan 1789 Devrimi’nin uzağında, bu yığın, maddi olarak hatta anlayış olarak Eski Rejim’e pek yakın bir haldedir. Nüfus sayısı bakımından ise, 1846-48 yıllarının bunalımından alabildiğine etkilenecektir.</span></p>

  <p class="calibre_7"><span class="italic"><span class="calibre_1">Avrupa’nın öteki ülkelerinde toprak ve insanlar</span></span></p>

  <p class="calibre_5"><span class="calibre_1">Avrupa’nın başka yerlerinde olansa şudur: Kuzey Deniz’i ile Apenin arasında senyörlük rejimi gerileme halindedir; Doğu Avrupa sınırlarında ve Akdeniz yarımadalarında büyük toprak sahipliği sürerken, Rus imparatorluğunda “</span><span class="bold"><span class="calibre_1">büyük serf köyü</span></span><span class="calibre_1">” yaşar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Başka ülkelerde olduğundan çok daha fazla, Rusya’da, soylular, aydın despotluğundan yararlanarak köylüyü bağımlı hale getirdiler; bu olurken servaj yaygınlaştı, köy cemaatı (</span></span><span class="italic"><span class="bold"><span class="calibre_1">mir</span></span></span><span class="italic"><span class="calibre_1">) kökleşti, Çarlık verginin toplanmasından onu sorumlu kıldı.</span></span>
  </blockquote>

  <blockquote class="calibre_9">
    <span class="italic"><span class="calibre_1">Fizyokrasi, büyük toprak sahipleri olan Galitzin’leri, Samarin’leri, Muraviev’leri büyülemekten geri kalmadı kuşkusuz; hepsi de İngiliz, Fransız ve Alman iktisatçılarının görüşlerini tanıyorlardı. 1807-1811 yıllarındaki Prusya reformu, tahıl satan ve Alman dilini konuşan Baltık soylularını etkilemişti.</span></span>
  </blockquote>

  <blockquote class="calibre_9">
    <span class="italic"><span class="calibre_1">Serf emeğinden kesin olarak zarar gören sanayiye, ücretle çalışanlar gelip girer; köle emeğinin özgür çalışmanın yerini tutamayacağı düşüncesi yayılır. Ne var ki, köylü özgürlüğe özlem duyuyorsa, angarya ve ödentilerden kurtulmak, mir’i de onlardan kurtarmak içindir; yoksa, senyörün toprağında belli süreler çalışmak zorunda kalmak için değil. Bununla beraber Çar, Livonya’da bir denemenin arkasından Baltık ülkelerinde servaja son verdiğinde, bağımsızlığını kazanmış köylü emeğinin Baronlarca kullanılması gerektiği biçiminde anlaşıldı bu reform. I. Nikolay, rejimin kötüye kullanılmasına karşı tepkisini, 1831 ayaklanmasına bulaşmış soyluları zayıflatmak amacıyla gösterdi. “Servaj, bugünkü haliyle açıkça bir kötülüktür” derken, şunu da ekliyordu: “Ancak ona şimdi dokunmak, daha da büyük kötülüğe yol açar.” Birbiri arkasından patlayan karışıklıklar -1826 ile 1855 yılları arasında 555 köylü ayaklanması!- kimi ödünlere götürür Nikolay’ı, ancak onlardan yararlananlar da Tac’ın köylüleri olur. Öte yandan, reformcular duraksarlar: Pestel’le “Güney Toplumu” köklü değişiklikler düşünürken, Nikita Muraviev’in kurduğu “Kuzey Toplumu” toprakları bölüşmeyi reddeder.</span></span>
  </blockquote>

  <blockquote class="calibre_9">
    <span class="italic"><span class="calibre_1">Özetle, huzursuzluk katmerleşir yavaş yavaş. Bereketli yıllarda, iç pazar bütün üretimi özümseyemez ve fiyatlar alabildiğine düşer; kötü yıllarda ise kıtlık bastırır. Köylü kitleler, sefalet içindedir; çoğu tembel ve tasasız mülk sahipleri ise, topraklarının gelirlerinin karşılayamayacağı ihtiyaçlar içinde olduklarından borçlanırlar. İmparatorluk, büyük bir bunalıma doğru ilerler.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ne yapmalıdır?</span></p>

  <p class="calibre_5"><span class="calibre_1">Toprak sorunu nu zamanında çözmek gerekir; yani servajdan ve senyörlük rejiminden vazgeçilmeli, tarım kapitalizminin içine gelip girilmelidir. Koşullar, kurtuluşun bunlarda olduğuna inandırır soylu sınıfı; ancak, böylesi bir reformu siyasal ve sosyal düzeni sarsmadan başarmalıdır, sorun da budur!</span></p>

  <p class="calibre_2"><span class="calibre_1">BİLİMİN İLERLEYİŞİ. ÜRETİM VE TAŞIMADA YENİ TEKNİKLER</span></p>

  <p class="calibre_5"><span class="calibre_1">Bir yüzyıldan ötekine başka büyük değişiklikler de vardır.</span></p>

  <p class="calibre_5"><span class="calibre_1">İlk göze çarpan bilimdeki ilerleyiştir.</span></p>

  <p class="calibre_7"><span class="italic"><span class="calibre_1">Bilimin ilerleyişi</span></span></p>

  <p class="calibre_5"><span class="calibre_1">Aydınlıklar yüzyılı, tanıyıp bilmenin tutkunu idi. Bu amaçla da, kendini matematik araştırmalara başarıyla vermiş, evren hakkında -mekanist anlamda- dev bir açıklama ortaya koymuş, gökte takımyıldızları incelemiş, uzak denizleri arayıp bulmuş, bitkibilimi örgütlemiş, kimyanın egemenliğini gerçekten başlatmış, elektrik deneylerinden hoşlanmış, teknik motora çalışmış, -o karışık- üreme sorunu üzerinde düşünmüş, eski söylemlerin ayrıcalığını reddetmişti.</span></p>

  <p class="calibre_5"><span class="calibre_1">XIX. yüzyılın başlarında ise, kuşkusuz büyük savaşlar, kozmopolitliğin kurduğu etkili temasları kesintiye uğratıyordu; ne var ki, zorunluluklar bilginlerin dikkatini hep uyanık tutuyor ve barış gerçekleşir gerçekleşmez de bağlar yeniden kuruluyordu. Chateaubriand’la Madame de Stael “iğrenç matematik” derken, Lamartine “matematik, insan zekâsının zincirleridir” diye konuşsa da, Goethe soğukkanlılığını sürdürüyor ve Auguste Comte, bir felsefe sisteminde bilime başköşeyi vererek</span> <span class="bold"><span class="calibre_1">pozitivizm</span></span> <span class="calibre_1">yoluna giriyordu.</span></p>

  <p class="calibre_5"><span class="calibre_1">Ne var ki,</span> <span class="bold"><span class="calibre_1">çalışma koşulları</span></span> <span class="calibre_1">değişmez pek: Paris, Konvansiyon’un kurduğu büyük okulların, College de France, Bilimler Akademisi ve eski Sarbonne’la yarıştığı eşsiz bir merkez olarak kalır. Büyük Britanya’da, Oxford’la Cambridge’den çok daha fazla, bağımsız derneklerdir önde giden. İtalya, inceliğin hazinelerini bağrında saklar hep ve Orta Avrupa’nın “bilgin cumhuriyetleri” aydın prenslerin kol kanat gerdikleri üniversitelerdir. Rusya, bu harekete katılır. Çok geçmeden, öğretirken de inceleyen üniversite hocasının çağı sona erecektir, çünkü aristokratik koruyup gözetme çözülüş halindedir. Ne var ki, akıl istediği yerde dolaşmaktadır ve karşılıklı düşünce alışverişi sayesinde, Fransız gökbilimcisi Le Verrier’nin hesap yoluyla Neptün gezegeninin yerini işaret ettiği bir sırada, İngiliz Adams Cambridge gözlemevinde gezegeni görür; bunun gibi Alman Gauss, Rus Lobaçevski ve Macar Bolyai, “hiperbolik” adı verilen -Euklides’çi olmayan- bir geometrinin babalığını dava etmeye başlarlar.</span></p>

  <p class="calibre_5"><span class="calibre_1">Aslında, öteki bilimlerin yararlandığı,</span> <span class="bold"><span class="calibre_1">matematik kültürün derinliği</span></span><span class="calibre_1">dir. Laplace, Lavoisier ile işbirliği yapmış ve birbirinden pek farklı sorunlara yaklaşımda bulunmuştu. Merakı doymak bilmeyen Ampere, mıknatıslı iğrenin sapması üstüne Oersted’in deneyine dört elle sarılır ve formülünü bulur. Gauss çözümlemeye, sonsuz küçük geometriye, yüksek matematiğe, olasılıklar hesabına, gök mekaniğine, yer ölçümü bilimine adını verir. Bununla beraber, salt matematikle uğraşan dehalara rastlanır. Şu iki harika genç böyledir: Abel, eliptik entegrallerin anahtarını bulur, Evariste Galois da gruplar kuramını ortaya koyar; birincisi sefalet içinde ölür, ikincisi düelloda yaşamını kaybeder. Klasik dönemde Newton’la Leibniz’in temellerini attıkları sonsuz küçük hesabının alışılmış verilerinin ötesinde, Euler, Fourier ve Legendre’in arkasından Cauchy, analitik fonksiyon ve diferansiyel denklem kavramlarını oluşturur; bu arada Riemann, cebirsel fonksiyonlar kuramını gerçek temeline oturtur ve yine Riemann’dır ki, Euklides’çi olmayan bir geometri hakkında yeni bir varsayım ileri sürecektir.</span></p>

  <p class="calibre_5"><span class="calibre_1">Ne var ki</span> <span class="bold"><span class="calibre_1">deneysel bilimlerin kazanımları</span></span> <span class="calibre_1">daha uygulanabilir gözükmektedir. Optikte yayılma hakkındaki Newton kuramına karşı, Huygens’in daha önce farkettiği dalga kuramını, Fresnel üstün hale getirir. O sırada Biot, Arago, David Brewster, ışığın kutuplanma olayını aydınlığa çıkarırlar. Volta pili sayesinde Oersted mıknatıslı iğnenin sapmasını bulurken; arkasından Ampere, elektro-manyetizmin temellerini atar: “Solenoi” denen bobin, elektro-mıknatıs ve elektrikli telgraf bundan doğacaktır. Tam tersine Faraday, bir başka olayın üstüne gider ve dinamonun kökenindeki indüklemeyi bulur; Jacobi ile birlikte, maden kaplama alanında çeşitli uygulamaları olacak elektrokimyayı yaratır: Galvanoplasti, altın ve gümüş kaplama, basım harf ve klişeleri yapımı, doğrudan gravür, bu uygulamaların başında gelir. Antoine Becquerel ile Daniell Volta pilini daha yetkin hale getirirlerken, Seebeck, Ohm’un kanununu koyduğu termo-elektrik etkiler üzerinde kafa yorar.</span></p>

  <p class="calibre_5"><span class="calibre_1">Lavoisier ile Laplace, arkalarından da Fourier, ısının çözümlemeli kuramını koydular ortaya. Oysa ısı, uzun süre, moleküllerin oluşturduğu canlı bir güç olarak görüldü: Gay-Lussac’la Biot, Berthollet ile Proust, Dalton ve Avogadro, bu noktada kaldılar. Kuşkusuz Rumford ve Davy, ısı ile çalışma arasındaki ilişkiyi buldular; ancak ikisi arasındaki denkliği kurmak, Lazare Carnot’nun oğullarından birine, Sadi Carnot’ya nasip oldu; bu, termodinamiğin temeli idi ki, ona dikkati çekenler de Robert Mayer ile Joule oldu. Enerjiyi koruma ve enerjiyi azaltma: Uygulamalı mekanik, daha sonra bu ilkelere dayanacaktır.</span></p>

  <p class="calibre_5"><span class="calibre_1">Maden kimyası, Lavoisier’den başlayarak sırlarını kesin olarak vermişti. Organik kimya da kendi sırlarını vermeye başlar: Chevreul, yağlı asitlerle gliserinden yağ çıkarmayı başarırken, Pelletier ile Caventou da bitkilerden alkaloitleri elde eder.</span> <span class="bold"><span class="calibre_1">Yeni bilimin yasaları</span></span> <span class="calibre_1">üzerine büyük bir savaş verilir: Dalton, ilk kez olarak atomik varsayımı ortaya koyduğundan, denkçiler ile atomcular çatışırlar ve birincilerin başında Jean-Baptiste Dumas vardır, ikincileri ise Berzelius yönlendirir. Ne var ki, çok geçmeden Gerhardt, Wurtz ve Kekule’nin savunduğu “birleşme değeri” kavramı üstün gelirken, Butlerov da “eşizlik” (isomerie) kavramını aydınlığa çıkaracaktır.</span></p>

  <p class="calibre_5"><span class="calibre_1">Başka büyük tartışmalar vardır ve</span> <span class="bold"><span class="calibre_1">doğa bilimlerindeki atılımı</span></span> <span class="calibre_1">göstermektedir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Diderot ile Buffon, dönüşümcülüğü hissetmişlerdi ve Rousseau, daha o yıllarda, doğal ayıklanma üzerinde ısrar etmişti. Bu, yaratış düşüncesinden kuşkulanmak demekti; aynı düşünceden hareket eden ve türlerin daha baştan saptanıp değişmeden kaldıklarını ileri süren “saptanımcılık” (fixisme) kendini herkese dayatan bir görüştü ki o da kuşkulu hale geliyordu. Buffon’un öğrencisi Lamarck, 1809’da</span></span> <span class="calibre_1">Hayvanbilimi Felsefesi</span> <span class="italic"><span class="calibre_1">adlı eseriyle tartışmayı başlatır: Bilgin kitabında, türlerin değişkenliği üstüne düşüncelerini açıklarken, Linne’nin yerleştirir gibi olduğu “saptanımcılık” öğretisini sarsar böylece. Memelilerin sınıflandırılması üzerine dikkate değer bir incelemenin yazarı olan Cuvier -ki karşılaştırmalı anatominin ve paleontolojinin de kurucularından biridir- 1812’de,</span></span> <span class="calibre_1">Yeryüzündeki Köklü Değişiklikler Üstüne Denemeler</span> <span class="italic"><span class="calibre_1">adlı eserini yayımlar ve soyu tükenmiş türlerin kayboluşunu felaketlerle açıklamak için yazmıştır bunu: Bunun anlamı şu oluyor ki, yeryüzünün yeniden şenlenmesi bir Tanrı vergisi olabilirdi ancak. Yer kabuğunun, daha sonra Lyell’in yeniden ele alacağı, zaman boyunca gitgide oluştuğunu ileri süren “Vulcancı” varsayıma karşı çıkan “Neptüncüler” de, felaket düşüncesinden yanaydılar ve Cuvier onları destekliyordu. Cuvier, bu görüşünden dolayı,</span></span> <span class="calibre_1">Anatomik Felsefe</span> <span class="italic"><span class="calibre_1">adlı eserinde -o eski- varlıkların kademelenmesi kavramını yeniden ele alan dostu Geoffroy Saint-Hilaire’le çatıştı. Bu uyuşmazlık, büyük gürültülere yol açtı: İşe Bilimler Akademisi karıştı. Goethe, “alabildiğine vahim bir tartışma” diye yazacaktır Eckermann’a. Ne var ki, resmi durumu sağlam olan Cuvier, tartışmadan yengin çıkar ve onunla beraber, doğa filozoflarının ve Goethe’nin az çok övdükleri bir evrimciliğin hasımları -bir anlığına da olsa- zafer kazanmış olurlar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bichat’nın çalışmaları anatomide kendini dayatırken, Dollond ailesine çok şey borçlu olan</span> <span class="bold"><span class="calibre_1">mikroskop</span></span> <span class="calibre_1">sayesinde de, sonsuz küçük ağır ağır farkedilmeye başlanır. Beklenmedik ipuçları ve yeni sırlardır bunlar. Hugo von Mohl’un “protoplazma” diye adlandırdığı madde nedir? Harvey’in, Schleiden’le Schwann’ın arkasından Virchow’un belirttiği gibi hücre, olsa olsa bir başka hücreden geliyor değil mi? Dönüşümcülük üstüne tartışmaların dışında, yaşam bilimleri, bir yeni ve önemli geçidi aşmaya hazırlanırlar.</span></p>

  <p class="calibre_5"><span class="calibre_1">Ne olursa olsun,</span> <span class="bold"><span class="calibre_1">doğa tarihi</span></span><span class="calibre_1">nin coşkulandırıcı bir yanı vardır. Paris’te, Geoffroy X. Charles’a, Mısırlı Muhammet Ali’nin armağan ettiği bir zürafayı gösterdiğinde, seyirciler yığını coşup kendinden geçer ve olaydan Doğa Tarihi Müzesi yararlanır. Auguste Comte, sosyolojisinin temellerini atmak üzere, Cuvier’nin hasmı Blainville’den esinlenir; Sainte-Beuve, insan zekâsının doğal tarihini yazmaya kalkar; Alexandre von Humboldt, Cosmos’una girişir ki, doğa ile ilgili bilgilerin gerçek bir envanteri durumundadır eser.</span></p>

  <p class="calibre_7"><span class="italic"><span class="calibre_1">Sanayi dehasının fetihleri</span></span></p>

  <p class="calibre_5"><span class="calibre_1">Batı’da makine, insanın yaşamını gerçekten değiştirmeye hangi anda başladı? Bunu aramak boş! Hiç kuşku yok, çeşitli bilimlere dayanan teknik anlayış tutkulu umutları okşar ve Auguste Comte da şunları yazar: “Mühendisler sınıfı, bilginlerle sanayiciler arasındaki işbirliğinin doğrudan ve zorunlu etkeni olacaktır kuşkusuz; ve yeni sosyal sistem de doğrudan doğruya işte bu işbirliğiyle başlayacaktır.” Gerçekten, sanayi çağının peygamberlerinde bir sabırsızlık görülmektedir; zekâlarda ve enerjilerdeki savurganlığa, ilerlemenin düzensiz ve akıldışı yürüyüşüne bakıp üzülürler.</span></p>

  <p class="calibre_5"><span class="calibre_1">Watt’ın öldüğü -1819- sıralarda, onun buhar makinesi, su ya da yel değirmeninin egemenliğini sarsmamıştır henüz; ve dokuma tezgâhlarının kurulacağı yeri ırmak dayatmaktadır hâlâ. Yine de</span> <span class="bold"><span class="calibre_1">buharın kullanılışı</span></span><span class="calibre_1">, XVIII. yüzyılda başlamış ve bütün bir XIX. yüzyıl boyunca uzanan “sanayi devrimi”nin en göz alıcı niteliğidir. Ne var ki, buhar kullanılan yakacak -gerektiğinde odun- ne olursa olsun, kaynayan sudur: Dolaşan su yerine kaynayan su! Sonuç olarak, Watt’ın yöntemini yetkinleştirme ile yetinilir; genleşmeden önemli sonuçlara varılır: İçinde bir ocağı olan bir kazan yapılır; 1829’da</span> <span class="bold"><span class="calibre_1">Stephenson</span></span><span class="calibre_1">, lokomotifini,</span> <span class="italic"><span class="calibre_1">The Rocket</span></span><span class="calibre_1">’i (füze), boru biçiminde bir kazanla donatır. Yakacakla elde edilen gücün onda birini pek aşmaz verim. Ayrıca, İngiltere dışında, kullanılan personel çok yeterli değildir; bu yüzden, bu ülke ileri konumunu sürdürür: 1830’da, Fransa’nın 3000 ve Prusya’nın 1000 makinesine karşılık, İngiltere’nin 15.000 makine vardır elinde.</span></p>

  <p class="calibre_5"><span class="calibre_1">Yine İngiltere, o güne değin Kara Avrupa’sının üstün olduğu madenciliğin ihtiyaçları için, demirle maden kömürünü çabucak bir araya getirir. Delmede yetenekli uzmanlar yollar. Galeriler açma ve ağaç yıkımı kol gücüyle olmaktadır; ne var ki, madenden kafesleme, tuğla kaplamaların yerine geçer yavaş yavaş; buhar makinesi aracılığıyla, küçük vagonlar, ray denen maden kaplama merteklerin üzerinde toprağın üzerine doğru çekilir; ve pompalama sistemi de geliştirilir. Grizuya karşı görece bir güvence sağlayan kimyacı Humphrey Davy’nin lambası da yine İngiltere’den gelir. Bununla beraber, yerin altına doğru gömülmekte duraksanır: Böylece, Renan bölgesinde, bir tepeceğin yamacına yapılır kazılar ve ancak 1838’de, Essen yakınlarında bir yerde, 54 metre derinlikte büyük bir damar açılır.</span></p>

  <p class="calibre_5"><span class="calibre_1">Kokla maden dökümü bir yenilik değildir; işçiden zahmetli bir çaba isteyen demiri eritip arıtma da öyle. İngilizlerin XVIII. yüzyılda göz önünde tuttukları bu usuller, açık bir üstünlük sağlar onlara. Demir çubuk, 1825-30 yıllarına doğru, İngiltere’de olduğundan iki buçuk kat daha pahalıdır Fransa’da. Son odunlu fırın, önce İngiltere’de söner. İngiliz Wilkinson, kokla ısıtılan bir yüksek fırını 1782’de tutuşturmuştur; Belçika, 1822’ye değin bekleyecektir bunun için; Saint-İngbert 1832’ye, Ruhr da 1847’ye kadar. Demiri eritip arıtma da aynı doğrultuyu izler: 1824’te Neuwied’dedir, 1831’de Ruhr’da Stumm’ların imalathanelerindedir ve beş yıl sonra da Silezya’da. Camcılık da, odunla ısıtmayı terkedip ızgaralı ocağı kullanmaya başlar. Seramik, 1760’ta Wedgwood’un koyduğu usullerden daha iyisini bilmemektedir ve bu usuller sayesinde de, İngiliz malı kapkacak her yanda satar durur.</span></p>

  <p class="calibre_5"><span class="calibre_1">Çömlekçinin tornasının karşısında, doğramacının sanatı da, bir değirmen taşını ya da bir dokuma tezgâhını yapmaya uygun olmalıdır. Bununla beraber, buharlı makine, çarklarda belirginlik sağlayamamanın acısını çeker. Öyle olunca da,</span> <span class="bold"><span class="calibre_1">alet-makine</span></span><span class="calibre_1">nin yararının farkına varılır; ve bir yüzyıllık aranışlar, saatçiliğin ve kereste sanayisinin kullandığı mekanizmaları göz önünde tutarak, bu alet-makineyi gerçekleştirecektir. Bramah, hidrolik sıkma makinesini tasarlamıştı, Wilkinson toplar için bir delgi makinesini, Maudsley vidalara yiv açan bir madeni torna ile bir rende makinesi, Marc-İsambert Brunel de değirmi testere; bir madeni dokuma tezgâhı yapmayı başaran Fairbairn, döner delgiyi yetkinleştirir. Onların arkasından, 1838 ile 1842 yılları arasında, buharla işleyen ve en iri parçaları olduğu kadar en küçük parçaları da dövüp birleştiren şahmerdan gelip girer işin içine. Bütün bu çeşitli araçların yapımı, François Cave gibi hünerli mekanisyenleri zenginleştirir.</span></p>

  <p class="calibre_5"><span class="calibre_1">Mekanik mesleği,</span> <span class="bold"><span class="calibre_1">iplik ve dokumacılık</span></span><span class="calibre_1">taki bu ilk fetihlerini, bir yeni ürünün, pamuğun ihtiyaçlarına borçluydu. Amerikalı Elie Whitney, 1793 yılında, ülkesinin pamuğuna zenginliğin yollarını açacak olan taneleme makinesini yaratırken, İngilizler, iplik ve dokuma makineleri imalatını kuşatan sırları saklamaya kıskançlıkla gayret ederler. Bir asker kaçağı olan Dixon’un katılımıyladır ki, Risler, Mulhouse’lu Schlumberger’e, iplik makineleri üreteceği bir işyeri açmak olanağı sağlar. Bununla beraber, Perrot, dokuma üzerine baskıya yetkinlikler getirirken, başkaları da iplik bükmeye sağlarlar onları ve içlerinden biri, Heilmann mekanik tarama makinesini bulur. Bunlar olurken, buhardan yararlanan Cartwright’ın dokuma makinesi yetkinleşir ve yün sanayisi köklü değişiklikler içine girer. Bu yüzyılın başlarının kazanç bölümünde, örgü meslekleri, dikişsiz korseler, mekanik nakış ve başka yenilikler de var. Bu teknik ilerlemelerin kapsamı hakkında şunu da belirtmiş olalım: Sadece pamuk sanayisinde, bir dokumacı, makine sayesinde, elle dokuduğundan yedi kez fazla üretmektedir.</span></p>

  <p class="calibre_5"><span class="calibre_1">Pek göz alıcı olan bir başka yenilik, küçük bir terzi durumundaki Thimonnier’nin</span> <span class="bold"><span class="calibre_1">dikiş makinesi</span></span><span class="calibre_1">dir: Bu makine, giysi sanayisinde devrim yapacak ve</span> <span class="italic"><span class="calibre_1">sweating systemi</span></span> <span class="calibre_1">(“terleten sistem”) de yaygınlaştıracaktır. Söz konusu makineyi Birleşik Amerika’da Howe ile Singer yetkinleştirirken, yine Amerika’da, ayakkabı makinesi seri halinde ayakkabı sanayisinin kapısını açacaktır.</span></p>

  <p class="calibre_5"><span class="calibre_1">Buna karşılık, gariptir, besin ihtiyaçları geleneksel uğraşlarla karşılanmaktadır. Makineciliğin tarıma uygulanması yeni yeni görülmektedir: Amerikalı Mac Cormick’in bulduğu orak makinesi daha sonra kabul ettirecektir kendini. Su ve rüzgâr değirmenleri kaybolmanın eşiğinde değildir; ahım şahım olmamakla beraber, mekanik bir hamur teknesi 1811 yılında ortaya çıkmış olsa da, fırıncı eskisi gibi eliyle yoğurur hamuru. Bağcı, ayakla ya da dibekte tokmakla ezer üzümü ve bira maltı için arpanın çimlenmesi pek ince bir özeni gerektirir. Eti saklamak için bilinen sadece tuzlamak ya da islemektir; peynir bir yana bırakılırsa, sütlü yiyecekler hemen ve yerinde tüketilir. Çürüyüp kokuşmaya karşı koymada yapay soğuk elde etmenin vakti henüz gelmemiştir. Sadece şeker pancarından şeker elde etmede, kimi yeni usuller yetkinlik sağlar.</span></p>

  <p class="calibre_5"><span class="calibre_1">Bunun gibi,</span> <span class="bold"><span class="calibre_1">ev yapma sanatı</span></span><span class="calibre_1">nda da, 1824’te bulunan portland çimentosu bir yana bırakılırsa hissedilir hiçbir değişiklik yoktur;</span> <span class="bold"><span class="calibre_1">ısınma</span></span> <span class="calibre_1">için de öyledir. Bununla beraber, elindeki kömürü yakmanın arkasındaki İngiltere, ızgaralı soba, hatta su buharını yapının içinde dolaştırma tekniğine dayanan kaloriferi salık verir.</span></p>

  <p class="calibre_5"><span class="calibre_1">Amerikalıların ele geçirmeye başladıkları doğal gaz olmadığından ormanların ve maden kömürünün gazlarından yararlanarak</span> <span class="bold"><span class="calibre_1">aydınlanma düşüncesi</span></span><span class="calibre_1">, Lebon’la Murdoch’un ilk denemelerinin arkasından ilerler. Londra, Paris’ten önce bu uygulamadan yararlanmanın gururu içindedir ve Fransız kentlerinde burjuva evlerinin “her katta gaz”a sahip olup övünebilmeleri için bir yarım yüzyıl gerekecektir. Genel olarak, herkesin kullandığı kolza gazından lambadır; onun yanı sıra, o titrek, zararlı mum da görevini yapar ve bu arada akıl edilip bir de fitil konmuştur içine. Denizcilerin vazgeçilmez aracı olan fener, dışbükey bir sistemle ve Fresnel’in yansıtacıyla da donatılınca daha çok ışık sağlar ve daha çok iş görür.</span></p>

  <p class="calibre_5"><span class="calibre_1">Batı’nın</span> <span class="bold"><span class="calibre_1">kitabı, gazeteyi</span></span> <span class="calibre_1">ve</span> <span class="bold"><span class="calibre_1">resmi</span></span> <span class="calibre_1">yayma konusunda gerçekleştirdiği ilerlemeler, hiç de daha az göz alıcı değildir. Keten ve kenevir liflerinden -belli bir teknikle- yapılan kâğıt kullanılır. Harfler, döküm kalıbıyla ve elle elde edilir. Matbaa mürekkebi daha iyi hale getirilir; bir tek biçimi sonsuz biçimde üretme olanağını sağlayan klişe tekniği ilerler ve Lord Stanhope - bir örneği daha gösterilemeyecek yetkinlikte - bir matris elde eder. Aynı adam, Gutenberg’in baskı makinesini fersah fersah gerilerde bırakan bir madeni baskı makinesi bulur; 1810’da onun yerini, Anglosakson Koenig’le Londralı basımcı Bensley’in buldukları bir başka makine alır. 29 Kasım 1814’te, ilk kez olarak, Londra’nın ünlü bir gazetesi, buhar gücünün harekete geçirdiği bir makinede basılır. Koenig, çok geçmeden iki turlu bir baskı makinesi bulurken, Rousselet de, 1837’de tepkili baskı makinesini yapacaktır. Bununla beraber dizilen forma masa üzerine düz konuluyordu hep; onu bir silindirin üzerine bağlayabilmek için 1846’yı beklemek gerekecektir; işte, bu silindir biçimindeki forma geleceğin</span> <span class="bold"><span class="calibre_1">rotatif</span></span><span class="calibre_1">ine giden yolu açacaktır. 1814’te saatte 1.100 sayfa basılırken, bu tarihlerde 8.000’e çıkar bu sayı: Geniş dağılımlı gazete çağı başlamıştır.</span></p>

  <p class="calibre_5"><span class="calibre_1">Kitap da yararlanır bu gelişmelerden ve teknik zevk sürer. Paris’te hüküm süren Didot basımevidir. Desenleri çoğaltmaya yetenekli gravür, tahta ve taş üzerine olmak üzere, yayılır. Gün, magazin denen resimli gazetenin günüdür. Banknot da, bu sanattan payını alacaktır ve çok geçmeden posta pulu çıkarılmaya başlanınca, pulculuk da hem bir zevk kaynağı olacak, hem de yeni bir kazancın kapısını açacaktır.</span></p>

  <p class="calibre_5"><span class="calibre_1">1829’da da Braille, Foucault’nun yardımıyla, körler için çıkıntı noktalardan oluşan yazı sistemini bulur.</span></p>

  <p class="calibre_7"><span class="italic"><span class="calibre_1">Yolcu arabalarının parlayışı</span></span></p>

  <p class="calibre_5"><span class="calibre_1">XVIII. yüzyıldaki</span> <span class="bold"><span class="calibre_1">yol yapımı</span></span> <span class="calibre_1">çabası sürdürülmüştü. Yolun, insanların sadece yaya, hayvan sırtında ya da arabayla geçmesi amacıyla değil, her bakımdan yeterli olması için çalışılır. İspanya, bir elli yılda 3.000’den 6.000 kilometreye çıkarır yollarının uzunluğunu ve bunlar arabaya uygun diye şöhret salar. Sicilya XIX. yüzyılın ortalarından önce, bu tür yollara sahip olmayacaktır ve Moskova’dan Petersburg’a uzanan şose ancak 1834’te biter. Buna karşılık, belli bir siyasal ve anıtsal anlayışa göre yapılmış Fransız yol şebekesi -33.000 kilometre!- Almanya’ya, İsviçre’ye ve İtalya’nın kuzeyine değin genişler. Prusya devleti de kendi Gümrük Birliği’nin (</span><span class="italic"><span class="calibre_1">Zollverein</span></span><span class="calibre_1">) zaferini sağlamak amacıyla aynı biçimde hareket edecektir. Pay-Bas’da da ateşli bir çaba sürer. İsviçre, Grison ve Gothard yolunu açar.</span></p>

  <p class="calibre_5"><span class="calibre_1">Belki en güç olanı yolun bakımıdır.</span></p>

  <p class="calibre_5"><span class="calibre_1">Kimi, her yağmurdan sonra temizlemeyi önerir; kimi 1780’den beri düşünülen yol silindirini salık verir. Dünyanın en güzeli diye şöhret salmış Fransızkinin tersine, İngiliz yolunun kötü bir ünü vardır; çünkü dar, dolambaçlı ve engellidir. Bir İngiliz yazarı, Tufan’dan sonra Tanrı ne halde bırakmışsa öyle kalmış diye alay eder onunla. Yol yapımı ve onarımı, zadegânın yerel kuruluşlarına aitti; onlar da geçiş ücreti alıyor ve aynî edimler uyguluyorlardı. Bununla beraber, şebeke hızla uzar: 1830’da 32.000 kilometre ise, 1850’ye doğru 50.000 kilometreye çıkar. Özellikle teknik değişikliğe uğrar: Sızan suların akabilmesi için toprak altı tümsekleştirilir; bir süre sonra, silindirlemeyi kolaylaştırmak amacıyla, çakıllı kumdan oluşan bir altyapıya gidilir. 1830 yılına doğru Belçika’da bilinen “makadam”, yani kırma taş döşenip üzerinden silindir geçirilerek yapılan yol tekniği, Fransa’da yüzyılın ancak ikinci yarısında genelleşecektir. Mesafeleri yenmek için çok daha fazla çaba harcayan Amerikalılar, bu yeni usulü 1840’a doğru genelleştireceklerdir.</span></p>

  <p class="calibre_5"><span class="calibre_1">Eskiden olduğu gibi, yol yayalarla, küçük esnafla ve iş arayanlarla tıklım tıklımdır; varlıklı takımı atlarıyla dolaşırlar, körüklü ya da üstü açık gezinti arabaları gider gelir. Ancak, bu arada kamu hizmeti de gelişir. İngilizlerin yolcu arabaları (</span><span class="italic"><span class="calibre_1">coach</span></span><span class="calibre_1">) büyük şöhret yapar; Londra’dan kimi başka kentlere mesafeleri kısaltır dururlar yıldan yıla. Manche’ın beri yakasında, İmparatorluk döneminde, yolcu arabalarıyla (</span><span class="italic"><span class="calibre_1">diligence</span></span><span class="calibre_1">) Paris’ten Rennes’e dört günde, Lyon’a altı, Strasbourg’a on iki günde ulaşılır; yolculuk süresi, 1815 ile 1848 arasında yarı yarıya azalacaktır, çünkü saatte 3 yerine 6 kilometre yapılmaktadır. Ağırlığı 5 tona kadar çıkan ağır arabalardır söz konusu olan; içerde dört bölümlüdür ve 16 ila 18 yolcu alırlar. Ne var ki, Directoire yıllarından başlayarak, mektup taşıyan posta arabası 3 ya da 4 kişi alır; bu 5 atın çektiği daha hafif arabalar, 1815’e doğru saatte 10, 1840’ta 15 kilometre yol katederler ve Paris’ten Bordeaux’ya, Lyon’a ya da Strasbourg’a bir kırk saatte ulaşırlar. Victor Hugo’ya bakarsanız, “rüzgâr gibi” uçup giderler. Bununla beraber, yolculuğun renkli yanları eksik olmasa da, çoğu yönden güçlüklerle doludur. Özetle, bir parça daha hızlı gidilse de, bir yerden bir yere ulaşmanın koşulları öyle pek fazla değişmemiştir.</span></p>

  <p class="calibre_5"><span class="calibre_1">Yolcu sayısının artmasıyla gelirler çoğalırken, taşıma ücretleri iner yıldan yıla. Ne var ki, eşya taşınmasında artan bir hız yoktur. Mektup için ödenen para gönderilen mesafeyle oranlıdır. Bununla beraber, Fransa’da, Devrim arifesinde 30 milyon mektup dağıtılıyor idiyse, bu rakam 1840’a doğru 100 milyonun üstündedir. Çok geçmeden köhnemiş kanunlar değiştirilir, tek tip ücret alınır; sonucu şu olur ki bunun, yollanan mektup sayısı birden artar.</span></p>

  <p class="calibre_5"><span class="calibre_1">Aslında yol, ancak belli başlı kentlerin ulaşımını sağlamaktadır; çoğu yer hesapta yoktur. Köy yollarının bakımı kullananlara aittir. Fransa’da 1836 tarihli bir kanun, büyük ulaşım yollarını görevlilerin gözetimine bırakır; komünler arası yollar ise komünlerin yetkisindedir. Demiryolu işin içine girince, eşya taşıma da içinde olmak üzere, ulaşım baştan aşağıya değişecektir.</span></p>

  <p class="calibre_7"><span class="italic"><span class="calibre_1">Su yolları coşkusu</span></span></p>

  <p class="calibre_5"><span class="calibre_1">Ağır malların karayoluyla taşınması pahalıya geldiğinden</span> <span class="bold"><span class="calibre_1">su yolu</span></span><span class="calibre_1">nun yararı dikkatleri çeker; maden ve maden sanayisinin ihtiyaçları daha da sivriltir bu dikkatleri. İngilizler, vakit yitirmeden büyük haliçlerini birleştirir ve sanayi merkezlerine bağlarlar.</span></p>

  <p class="calibre_5"><span class="calibre_1">Bourbon’ların yeniden onardıkları krallık eski bir geleneğe mirasçı oluyordu; devrim de, geçiş ücretlerini kaldırmıştı. Krallık, kanalları satın aldı tekrar ve XVI. Louis’nin başlattığı çalışmaları sürdürdü. Louis-Philippe döneminde, havuzlar arasındaki bağlılıklar daha belirgin hale geldi. Ne var ki şebeke pek eksikti ve türdeş olmaktan da uzaktı.</span></p>

  <p class="calibre_5"><span class="calibre_1">“Ren, bütün uluslar arasında tek bir bağ olmalıdır” diyordu Strasbourg Ticaret Odası 1830’da. Irmak üzerinde bir yerden bir yere ticaret eşyası götürmek ateş pahasınaydı. Daha Viyana Kongresi, Ren kıyısı devletleri, yürürlükteki rejime çeki düzen getirmek için anlaşmaya çağırmıştı. Buharlı gemi erkenden göründü Rotterdam’la Köln arasında ve Strasbourg’a değin uzandı. Ne var ki, büyük ırmağın düzene konmasına ancak 1851’de başlandı. Pay-Bas kıyısındaki limanlara canlılık geldi; bundan doğan rekabetleri, ilerde demiryolu daha karmaşık hale getirecektir. Öte yandan Prusya ile komşuları, Elbe üzerindeki geçiş özgürlüğünü yerleştirir ve bir Rusya-Prusya anlaşması Vistül üzerinde çalışmalarda bulunmayı öngörürken, Viyana da Tuna’dan yararlanmayı programına alır. İsveç’te de, kereste ile demirin limanlara ulaşabilmesi için çalışmalar yapılıyordu.</span></p>

  <p class="calibre_5"><span class="calibre_1">Rusya’nın ve Kuzey Amerika’nın uçsuz bucaksız topraklarında, büyük göller ve uzun ırmaklar, alabildiğine değerli doğal yollardır; onları da düzene sokmak ve kanallarla birbirine bağlamak önem kazanır. Çarlar işe daha önce başlasalar da, Yeni Dünya’daki gerçekleştirmelerin karşısında geride kalırlar. 1835’te, Birleşik Amerika’da, 7.000 kilometre uzunluğunda su yolu vardır ve buharlı gemi orada zafer kazanmıştır. Öyle de olsa, kısa süren bir coşkudur bu ve demiryolunun gitgide artan saygınlığı karşısında başka türlü olacaktır işlerin akışı.</span></p>

  <p class="calibre_7"><span class="italic"><span class="calibre_1">Demiryolunun ortaya çıkışı</span></span></p>

  <p class="calibre_5"><span class="calibre_1">Buharın taşıt araçlarına uygulanışının, bir anda ortaya çıkmış bir devrim olduğu düşünülür genellikle. Aslına bakılırsa, bir kuşak, demiryolunda yürüyüp gidecek trenin geleceği hakkında, umutla kuşku arasında yaşadı.</span></p>

  <p class="calibre_5"><span class="calibre_1">Neydi demiryolu?</span></p>

  <p class="calibre_5"><span class="calibre_1">Başlarda, birbirine koşut odundan iki şeritti; sonra dökme maden, arkasından da demir oldu; XVIII. yüzyılın sonlarından başlayarak, İngiliz madencilerinin, ocaklarda kömür dolu küçük vagonları sürmek için yararlandıkları bir şeydi bu. Cugnot’nun arabası ile 1814’te Stephenson’un</span> <span class="italic"><span class="calibre_1">Puffing Billy</span></span><span class="calibre_1">’si arasında kesin hiçbir şey görülmez. Böylece, 1814 önemli bir tarihtir: Napoleon’un iktidarının sonu olduğu gibi, her biri 30 ton ağırlığında 8 vagonu arkasına takıp saatte 7 kilometre hızla giden lokomotifin doğuşu tarihidir de o. Ne var ki, denildiği kadarıyla pek pahalıya malolmuş bir araçtır bu ve maden kömürünü kısa bir mesafeye çekip boşaltmaya yarar; bir madencinin madendeki ihtiyaçlar için düşündüğü bir şeydir. 1823’te Fransa’da Marki de Lur-Saluce, Loire’dan Saint-Etienne’e yakacak taşıyan bir demiryolu düşünür ve atlara, eşeklere bırakır çekişi. Bununla beraber yine George</span> <span class="bold"><span class="calibre_1">Stephenson’</span></span><span class="calibre_1">dur ki, 1825’te,</span> <span class="bold"><span class="calibre_1">lokomotifi</span></span> <span class="calibre_1">hizmete sokar ve 27 Eylülde de töreni yapılır coşkuyla.</span></p>

  <p class="calibre_5"><span class="calibre_1">Demiryolu, eşyanın ve insanın hizmetine girmiştir kesin olarak!</span></p>

  <p class="calibre_5"><span class="calibre_1">Fransa’da konu, mühendisleri pek sararsa da, birçok çevreler kuşkuyla bakarlar; oysa buluş, İngiliz kamuoyunu fetheder ve Amerikalıları da büyüler. Amerika’da yarı-trajik, yarı-eğlenceli kimi denemelerin arkasından yeni araç geleceğini sağlar. O tarihlerden başlayarak, Birleşik Devletler, Avrupa’dan daha hızlı gidecektir: 1830’da, Avrupa’nın 316 kilometrelik (279 kilometresi İngiltere’nin) demiryoluna karşılık Birleşik Devletlerin 65 kilometrelik bir yolu vardır; 1840’ta ise, Avrupa’nın elindeki demiryolu 3.534 kilometre iken, Birleşik Devletler 4.509 kilometreye ulaşırlar ve bir on yıl sonra da 14.400 kilometreye yükselecektir bu rakam. Elbette sorunsuz değildir bu gelişme; ne var ki, daha 1854’te, Kuzey Devletlerinin demiryolundan sağladığı yarar apaçık ortadadır.</span></p>

  <p class="calibre_5"><span class="calibre_1">Yaşlı Avrupa kıtası, bu tutkulu ve uzağı gören gerçekleştirmelerin uzağındadır. Kara yolu ve ırmak büyük güçlerdir; ve her ülke kendi eğilimine ve çıkarlarına göre tepkide bulunmaktadır. Bir yandan, Güney’in ve Doğu’nun sermayesi ve teknisyenleri azdır: O yüzden, 1845’e doğru İtalya’nın elinde birkaç parça demiryolu vardır; Macaristan’ın, uzun yıllar, Budapeşte dolayında ufacık bir demiryolu olacaktır ve kim ki trenin geçtiğini görür tepesi atmaktadır; Rusya’da, demiryoluna “çağın hastalığı” olarak bakıp Moskova-Petersburg demiryoluna karşı çıkanları Çar umursamaz. Öte yandan, İngiltere, komşularına olan üstünlüğünü sürdürür. Başlıca kentlerini birleştiren gerçek bir demiryolu ağına sahip olan sadece odur. 1840-47 yıllarında, kimi engellemelere karşın büyük bir coşku içinde çalışılır. Belçika’nın da elinde, kimi terslikler olsa da, 1843’te, Fransa’nınki kadar demiryolu vardır ve elindeki şebekeyle, Ren yöresinin ticaretini çeker kendisine. Komşularından geride kalan Pay-Bas, transit ticaretin kendisine sağladığı yararın bir bölümünü yitirecektir.</span></p>

  <p class="calibre_5"><span class="calibre_1">Siyasal yönden parçalanmış Almanya’yı birleştirmek ve Gümrük Birliği’ni (</span><span class="italic"><span class="calibre_1">Zollverein</span></span><span class="calibre_1">) çabuklaştırmak amacıyla, demiryolunun sağlayacağı yararları gören kapitalist iktisatçı ve yöneticinin sayısı pek çoktur. Orada da, bu yenilikçilerin karşısına dikilen yığınla engel vardır (hızın yolcuların gözlerini kör edeceğini söyleyen hekimler bile çıkar!). Öyle de olsa, 1835’te, ünlü iktisat profesörü List’in yüreklendirmesiyle Nürnberg-Fürth arasında olmak üzere ilk demiryolu açılır; onu, Leipzig-Dresden yolu izler. Böylece her kent, komşusuyla ya da en yakın ırmakla bağlılık kurmak ve düğüm noktası olmak ister. Ne var ki, resmi makamlar, yönetimler, özel girişime hor bakarlar: Bir Prusya kanunu, tasarıların sıkı sıkıya denetimini öngörmektedir; kimi Alman devletleri de, yolların işletmesini bile elinde tutmak ister. Böylece, aykırı görünecek, merkezi bir yönetimden yoksun bir Almanya’da, kamu yetkilisi, İngiltere’de olduğundan çok daha fazla rol oynar. 1850’de, Gümrük Birliği’nin elindeki demiryolu Fransa’dakinden fazladır: 3.000’e karşı 5.800 kilometre!</span></p>

  <p class="calibre_5"><span class="calibre_1">Fransa’da, el yordamları uzun sürer. Bir yanda konuya sıcak ve cesur bir gözle bakanlar vardır; öte yanda hükümet içinde ve dışında, kuşkulu, dahası horlayıcı bir biçimle eğilenler. 1842 yılına değin, birkaç kısa demiryolu parçası bulunuyordu elde. Ve bir de, Nime-Beaucaire yolunun açılması vesilesiyle, lokomotife yazılmış bir şiir:</span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="italic"><span class="calibre_1">İşte soluk soluğa cilveli lokomotif,</span></span></p>

  <p class="calibre_5"><span class="italic"><span class="calibre_1">Tatlı bir koku karışan beyaz buharlarına!</span></span></p>

  <p class="calibre_5"><span class="italic"><span class="calibre_1">Sür, ey bereketin arabası,</span></span></p>

  <p class="calibre_5"><span class="italic"><span class="calibre_1">Vadilerimizi ve ovalarımızı!</span></span></p>

  <p class="calibre_5"><span class="italic"><span class="calibre_1">Bir tohumdur senin dumanın,</span></span></p>

  <p class="calibre_5"><span class="italic"><span class="calibre_1">Tarla izlerimize yaşam veren.</span></span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Ünlü yazar Michelet’yi Londra’dan Liverpool’e götüren trenin yazara esinlettiği coşku eklenecektir buna: “Bir peri öyküsü gibi bu şaşırtıcı panoramayı derip devşiren şu korkunç hızın düşüncesini hiçbir şey veremez. Koşmuyoruz; tarlaların, kayalıkların, bataklıkların, asma köprülerin, şaşırtıcı ustalık ve sağlamlığı, her an bize Etrüsk ve Roma yapılarını hatırlatan - su yollarının üzerinden uçuyoruz. Uçurumların yukarısından süzülüp gidiyoruz.”</span></p>

  <p class="calibre_5"><span class="calibre_1">Ne var ki Fransa’da mesafeler büyüktür; sermaye devlet rantını yeğler, yığınla küçük işletme bitkisel yaşam içindedir. Sadece Guizot rejimi zamanında ve kısa süren bir iktisadi canlanış sayesinde, 1842 tarihli kanun çıkarılır; yasa, denetlemekle beraber özel girişimleri desteklemektedir; yeni ortaklıklar kurulur, hisse senetleri fırlar, işlikler uzar gider. Sonra bir bunalım çalışmaları ağırlaştırır, hatta durdurur. Öyle olunca da, demiryolu, Paris’ten taşraya kesintilerle ilerler. Demiryoluyla yolculuk yolcu arabalarıyla olanından daha ucuza da gelse, eşya taşımacılığı daha hızlıdır ve daha doğrudandır.</span></p>

  <p class="calibre_7"><span class="italic"><span class="calibre_1">Yeni telgraf tekniği. Yelkenlilerin gelişimi ve buharlı geminin başlangıçları</span></span></p>

  <p class="calibre_5"><span class="calibre_1">İletişim araçlarındaki yavaşlığa, XVIII. yüzyıl, düşüncenin hızlı iletimi yoluyla ilk çareyi bulmayı başarmıştı. Mesafeli işaretleşme sistemlerinin yararı canlılığını sürdürse de, kimi insanlar, daha şimdiden, elektrikli telgrafa doğru çevirmişlerdir yüzlerini. Özellikle elektromanyetizmin bulunuşu büyük olanaklar sağlar. Bu arada Amerikalı</span> <span class="bold"><span class="calibre_1">Morse’</span></span><span class="calibre_1">un ortaya koyduğu basit şifre sistemi kolaylıklar getirir: Morse, 1844’te, Washington’la Baltimore arasında telgraflaşmayı başarır. Yeni buluşun üzerine, haber ajanslarının, bir Bernard Wolff’un, bir Reuter’in atlamaları gecikmeyecektir. Gözle görülür işaretleşmeye gelince, ordularda ve denizcilikte yararlı olmayı sürdürecektir.</span></p>

  <p class="calibre_5"><span class="calibre_1">Bir başka önemli olay,</span> <span class="bold"><span class="calibre_1">yelkenlilerin gelişimi</span></span> <span class="calibre_1">ile</span> <span class="bold"><span class="calibre_1">buharlı gemi</span></span><span class="calibre_1">nin ortaya çıkışıdır.</span></p>

  <p class="calibre_5"><span class="calibre_1">Gerçekten, insanlar deniz üstünde, rüzgârların cilvesine göre dolaşabiliyorlardı ve bu rüzgârın gücüne iyi kötü egemen olabilmeyi başarmışlardı. Ne var ki, yelkenli üstündeki yolculuk çetin ve tehlikelidir; ayrıca yelkenliyi yönetmek hüner ve soğukkanlılığı da gerektirmektedir. İhtiyaçlara ve anın olanaklarına göre yola çıkılır.</span> <span class="italic"><span class="calibre_1">Black Ball Line</span></span> <span class="italic"><span class="calibre_1">ile</span></span> <span class="italic"><span class="calibre_1">Red Star Line</span></span><span class="calibre_1">, New York ile Liverpool arasında, çıkış tarihleri belli servislere başlarlar; önce aylıktır bunlar, sonra on beş günde bir olur. Başkaları da katılır böylesi düzenlemelere. Birkaç haftayı alan yolculuklardır bunlar. Öte yandan, güvenlik, hava koşullarından daha önemlidir.</span></p>

  <p class="calibre_5"><span class="calibre_1">Bununla beraber, Avrupalı, kıtalara sahip olmadan önce, dalgalar üzerinde uzun mesafeleri göze alır. XVIII. yüzyılın sonlarında, boylamların ölçülmesinde, sektan, yani bir yıldızın ufuk üstündeki açısını ve geminin bulunduğu noktayı belirlemeye yarayan alet, astrolabın yerine geçmiştir ve kronometre de alabildiğine yetkinleştirilmiştir. Çok geçmeden, denizcinin elinde, rüzgârların durumuna göre düzenlenmiş -mevsimlik- yolculuk haritaları olacaktır. Gemi pusulasındaki yetkinleşme daha sonra gerçekleşecektir.</span></p>

  <p class="calibre_5"><span class="calibre_1">Peki, yelkenlinin yerine, daha hızlı ve daha güvenli bir gemiyi nasıl olmalı da geçirmeli?</span></p>

  <p class="calibre_5"><span class="calibre_1">Yeni Dünya’nın iç sularında yandan çarklı geminin başarı kazanması, buhardan yararlanma düşüncesine götürür; özellikle Fulton’un</span> <span class="italic"><span class="calibre_1">Clermont</span></span> <span class="calibre_1">adlı gemisiyle Hudson üzerindeki deneyimi, bir çıkış noktası olur. En ilkel biçimiyle buharlı gemilerden, Birleşik Devletler’de, 1815’te bir yüz kadar, 1830’da da 400’den fazlası hizmet görmektedir. Peki, uzun yolculuklara çıkılabilecek midir buharlı gemiyle? Kuşkusuz Savannah, Kuzey Atlantik’i 1819’da yirmi beş günde aşmıştır; ne var ki, Amerikalı gemi, Liverpool’a ancak yelken yardımıyla dönebilmiştir. Çeşitli teknik güçlükler vardır; hele savaş gemileri için daha da düşündürücüdür bunlar. Yangın ve patlama tehlikesi de korkutucudur. Yakacak diye odunun yerine kömür geçirilmiştir; ama onca kömürü gemiye yığmak da bir sorundur. Bütün bunlara bakıp armatörler de sermayelerini yatırmakta duraksarlar.</span></p>

  <p class="calibre_5"><span class="calibre_1">Bununla beraber deneyimler sürer.</span></p>

  <p class="calibre_5"><span class="calibre_1">Sonunda, yığınla tayfayı gerektiren yelken takımı çıkarılıp atılır. Tek başına buhar egemen durumdadır gemide; kıçında da, Arşimedis’in vidasından esinlenen ve daha XVIII. yüzyılda kimi insanların düşündüğü bir uskur!</span></p>

  <p class="calibre_5"><span class="calibre_1">Yüzyılın ortalarına doğru buharlı gemi kimliğini tanıtlamıştır.</span></p>

  <p class="calibre_5"><span class="calibre_1">Ne var ki, yelkenlinin egemenliği birden sona ermeyecektir. 1850’de, yelkenli 10 milyon ton yük alırken, buharlı gemiye düşen pay 750.000 tondur. Ne olursa olsun, Britanya filosunun tonilatosu iki katına çıkar; Avrupalılar ise, 1815’e doğru sadece 3 ya da 4 milyon iken 1870’te 14 milyon tonilatoya sahip olacaklardır.</span></p>

  <p class="calibre_2"><span class="calibre_1">KAPİTALİZMİN VE BURJUVAZİNİN YÜKSELİŞİ</span></p>

  <p class="calibre_5"><span class="calibre_1">Tarihin bu dönemi, Avrupa’da</span> <span class="bold"><span class="calibre_1">kapitalizmin ve burjuvazinin yükseliş yılları</span></span><span class="calibre_1">dır da; Rothschild’ler birer simgedir. Para darlığı, devletlerin mali güçlükleri ile beraber yürür bu. Ne var ki, para kamuoyunun fethine girişmiştir; basında büyük atılımlar görülür. Yarının şehirciliğini haber veren gelişmeler de vardır.</span></p>

  <p class="calibre_7"><span class="italic"><span class="calibre_1">Bir nadir para dönemi</span></span></p>

  <p class="calibre_5"><span class="calibre_1">Teknik, her alanda önde gitmektedir. Peki piyasa kendinden bekleneni yapmakta mıdır?</span></p>

  <p class="calibre_5"><span class="calibre_1">Bir para kıtlığı dönemi olan XVII. yüzyılda olduğu gibi,</span> <span class="bold"><span class="calibre_1">değerli maden üretiminin yavaşladığı</span></span> <span class="calibre_1">görülür: 1840’tan önce yılda 20 bin kilogramı aşmaz bu; oysa 1840 ile 1850 arasında ortalama 55 bin kilograma ve 1851 ile 1855 yılları arasında da 200 bin kilograma ulaşacaktır. XVIII. yüzyılın ikinci çeyreğinden beri fiyatları etkilemiş olan yükseliş hareketi, genel barışın kuruluşunun hemen arkasından durmuştur; göstergelere bakılırsa, 1850’lere kadar hissedilir bir düşüş vardır.</span></p>

  <p class="calibre_5"><span class="calibre_1">El emeği bol olduğundan girişimci ücretleri kısar; ve hem gümrük korumasına başvurma, hem de mahreçlerin genişletilmesi eğilimi içindedir. Kazanç, kendini tehlikeye atan parayı alabildiğine semirtse de, bu para kolay kolay görülmez ortalarda. Dönemin tipik kişileri, Balzac’ın Grandet Baba’sı, Dickens’in</span> <span class="italic"><span class="calibre_1">David Copperfield</span></span><span class="calibre_1">’indeki Murdstone’la kızkardeşi, yani</span> <span class="bold"><span class="calibre_1">cimriler</span></span><span class="calibre_1">dir. Gobsek, yüzde 50, hatta yüzde 100’le borç verir. İş dünyasında, önde gelen kaygı vadedir; çünkü en oturmuş görünen bir girişim bile, borcunu ödemeyen bir borçlunun insafına kalmıştır. Öyle olduğu için, borç için hapis tacirin uykusun kaçırtır ve kanuna göre hırsız durumundadır.</span></p>

  <p class="calibre_5"><span class="calibre_1">Büyük devletler, mali darlık ve sıkıntılar içindedir.</span></p>

  <p class="calibre_5"><span class="calibre_1">Stendhal, “Banka devletin başındadır; banka burjuva sınıfının soyluluğudur” diye yazar.</span></p>

  <p class="calibre_5"><span class="calibre_1">Hükümetlerin hiç vazgeçemeyecekleri bir</span> <span class="bold"><span class="calibre_1">mali oligarşi</span></span> <span class="calibre_1">oluşur yavaş yavaş. Üyeleri de, çoğunlukla Protestan çevrelerdendir. 1815’ten sonra, bu grup “Yüksek Banka” diye adlandırılmaya başlanır. Heine’ler gibi, Almanya kökenli birkaç Yahudi bankacı da katılır onlara. Sağlam bir şöhreti vardır grubun ve Fransız Bankası’na egemen olur. Londra’da Baring’ler yükselmeye başlar ve devletle içiçedirler. Başka ülkelerde başka örnekleri vardır.</span></p>

  <p class="calibre_5"><span class="calibre_1">1830’a değin, sermaye piyasası az gelişmiştir; borsalar, özellikle Londra’daki</span> <span class="italic"><span class="calibre_1">Stock Exchange</span></span><span class="calibre_1">, yeni yeni ortaya çıkar ve sanayi şirketlerine ait az sayıdaki tahviller üzerine iş yaparlar ve dikkatleri, ayrıca borç verenlerin güvenini toplayan, devlet istikrazlarıdır. Bu bakımdan, Yüksek Banka, gerçek bir kamu hizmeti rolü oynar.</span></p>

  <p class="calibre_7"><span class="italic"><span class="calibre_1">Rothschild’lerin yükselişi</span></span></p>

  <p class="calibre_5"><span class="calibre_1">1815’te Viyana Kongresi sırasında Metternih’e eşlik Gentz’in bir gördüğü de şudur:</span> <span class="bold"><span class="calibre_1">Rothschild’ler</span></span><span class="calibre_1">, “hayran olunacak bir içgüdü ile donanmışlardır; onun sayesinde, hep doğru çözümü bulmakta ve iki doğru çözüm arasında da en iyisini yeğlemektedirler.” XIX. yüzyılda ulusların yazgısını belirleyecek olan aileler arasında büyük bir ün sağlayacak bir aile için önemli bir andır bu!</span></p>

  <p class="calibre_5"><span class="calibre_1">Frankfurt’un “Yahudi Mahallesi”nde doğan Amschel-Meyer, para değiş tokuşunda ustadır ve Hesse-Cassel yöneticisinin mülklerini de pek güzel yönetmiştir. Beş oğlu vardır: En büyüğü olan Amschel, asıl ticarethanenin başında kalmayı sürdürür; bir ötekisi Salomon Viyana’da yerleşmiştir, en yeteneklisi Nathan Londra’ya gider, Jacob Paris’te, Karl da Napoli’dedir. Ne var ki, her yıl bir kentte toplaşır bilançolarını çıkarır kardeşler. Yalan ya da doğru, Waterloo borsasındaki ünlü olay, devlet başkanlarından çok daha iyi bilgilendirildikleri konusundaki şöhretlerini tanıtlar. Koalisyonun bankacıları olmuşlardır ve başarılarının sırrı şuradadır ki, uzak mesafelere para göndermenin pek tehlikeli olduğu bir zamanda, İngiltere ile yardımcıları arasında hayali transferlerde bulunmuşlardır. Istenceleri de dikkat çekicidir:</span> <span class="italic"><span class="calibre_1">Concordia, industria, integritas!</span></span></p>

  <p class="calibre_5"><span class="calibre_1">Ve hükümdarlar kendilerinden vazgeçemez haldedirler. 1820’den başlayarak çoğu devlet istikraz onların elinden geçer. İmparator François, baron mevkiine yükseltir Rothschild’leri. Öte yandan, işlerine pek uygun gelen barışın da kaygısında olduklarından, hükümdarlar arasında barışı sürdürme çabasındadırlar; bir gözleri de, hırpalanıp duran kendi dindaşlarındadır.</span></p>

  <p class="calibre_5"><span class="calibre_1">Çok geçmeden masalsı bir niteliğe bürünecek olan zenginlikleri için nasıl olur da korkmazlar? Kazançlarını, geliri bol işlere yatırırlar: Daha önceki yılların Fugger’leri gibi, İdria cıva madenlerine sahiptirler ve Nathan Almadan cıva madeninin tek başına sahibidir; Witkowitz maden ve döküm ocakları Salomon’undur, ayrıca Avusturyalı Lloyd’un tanıtımı ile ilgilenir. Çay ve tütün dikkatlerini çeker. 1848 yılından başlayarak, bir parça önemi olan bütün demiryolu girişimlerinin içindedirler. Eğlence yerleri edinir, görkemli konaklar yaptırır ve oralarda yüksek sosyeteyi kabul ederek dillere destan şenlikler düzenlerler. Nathan ve oğlu Lionel, İngiliz aristokrasisinin gözbebeğidir; 1847’de, Londra’nın iş merkezinden Avam Kamarası’na seçilir ve görevini yerine getirebilmesi için yemin metni değiştirilir. Napoli’de istenmez kişi ilan edilen Karl, Vatikan’ı fetheder; Papa elini öptürür ve nişan takar göğsüne. Kızıl sarı saçlı, teni kızılımsı, Fransızcayı İngiliz aksanıyla konuşan Jakob, sanatçıları koruyup gözetmekten hoşlanır; Meyerbeer’e bakar, Berlioz ile Heine’nin yardımına koşar, Balzac’a borç verir -romancı da kendisine kitaplarını ithaf edecektir-, sanat eserlerinin koleksiyonunu yapar.</span></p>

  <p class="calibre_5"><span class="calibre_1">Şöhretlerini destekleyecek gazeteciler kiralasalar da, gözleri büyüleyen başarıları Yahudisever bir akım yaratmaz. Hayranlıkla, “Rothschild gibi zengin” denir, ne var ki kıskançlık da vardır bu söyleyişte. 1830’da yaşamlarından korkarlar; 1848’te, Paris’te Boulogne ormanındaki küçük şato ateşe verilmiştir ve konağı işgal edilen Salomon da Viyana’dan kaçmak zorunda kalmıştır. Fourier’ci bir yazar, Toussenel, 1844’te yayımladığı</span> <span class="italic"><span class="calibre_1">Devrin Kralları, Yahudiler</span></span> <span class="calibre_1">adlı bir yergi eserinde şunları söyler: “Yahudi milletinin yüce karakterini benden daha iyi karşılayıp tanıyan kimse yok...”; ancak ekler: “Fransa’da Yahudi’den başka kral yok. Egemen olan ve yöneten, Yahudi’dir... Yahudi, İngiliz, Hollandalı, Cenevreli, şu sözde Tanrı halkının dört büyük kabilesidir; o halk ki, insan soyunun geri kalanının başına akbabalar gibi çökmüş, vurgun ve murabaha ile beslenmektedir”.</span></p>

  <p class="calibre_5"><span class="calibre_1">Tehlikeli vurgulamalar vardır bu sözlerde...</span></p>

  <p class="calibre_5"><span class="calibre_1">Kredinin genişliğine yayılışı, bu ihtiyatlı para aristokrasisini korkutur. Oysa ticaret ve sanayi, kredinin alabildiğine güzel dağılımı ihtiyacı içindedir ve özellikle iskonto için kolaylıklar arkasındadır. Öyle olduğu için de, kıta Avrupası’nda iş bankalarının ilki olarak görülebilecek olan,</span> <span class="italic"><span class="calibre_1">Ulusal Sanayiyi Destekleme Genel Şirketi</span></span><span class="calibre_1">’nin Pay-Bas’da kurulması olağanüstü bir olaydır. Bu yeni bankacı tipi İngiltere’de kolayca kabul edilir; orada bir kanun, sanayicilerle büyük tacirlerin yöneteceği ve amacı</span> <span class="bold"><span class="calibre_1">işlemleri kolaylaştırmak</span></span> <span class="calibre_1">olan “hisseli kumpanyalar”ın kuruluşuna izin verir. Komandit ortaklık yürüyüş halindedir kuşkusuz, ancak açılıp serpilme için daha uygun zamanları beklemek zorundadır; ve “anonim şirket” formülü ise, daha genişliğine bir kapitalist yayılış aşamasına denk düşmektedir, kimse de bir şey bilmemektedir bu konuda.</span></p>

  <p class="calibre_7"><span class="italic"><span class="calibre_1">Para, kamuoyu ve basın</span></span></p>

  <p class="calibre_5"><span class="calibre_1">Para,</span> <span class="bold"><span class="calibre_1">kamuoyunu fethetme</span></span><span class="calibre_1">nin ve o gücün denetimini de ele geçirmenin de arkasındadır. Kamuoyu da basılmış olan şeydir, özellikle de onun oluşumuna katkıda bulunan gazete!</span></p>

  <p class="calibre_5"><span class="bold"><span class="calibre_1">Basını</span></span> <span class="calibre_1">ele geçirebilecek bir hükümet, rahatça zenginler takımının himayesine de sokabilir. Gazetelerinse sayfa sayısı sınırlıdır, baskı adeti zayıf, fiyatı yüksek; öyle olunca da, gazete abone olup müşterileri çeken kahvede okunacaktır. Bununla beraber, halk daha iyi haber alıp bilgilendirilmeyi istemektedir.</span></p>

  <p class="calibre_5"><span class="calibre_1">İngiltere’de</span> <span class="italic"><span class="calibre_1">Times</span></span><span class="calibre_1">, başına geçen bir yenilikçinin, John Walter’in yardımıyla büyük atılımlar yapar. Teknik, daha hızlı, daha çok sayıda basıma olanak sağlamaktadır. Walter, yürürlükteki posta sisteminin ağırlığını görüp Avrupa ile Asya arasında bir sistem yaratacaktır. İşin içine</span> <span class="bold"><span class="calibre_1">haber ajansları</span></span><span class="calibre_1">, Havas ve Reuter girecek ve haber ağı hızla genişleyecektir; öyle ki haberci güvercinler yetmez, demiryolu ve telgraf yardıma gelir.</span> <span class="bold"><span class="calibre_1">Duyurular ve ticaret ilanları</span></span> <span class="calibre_1">sütunlara girer. Bunlar, gazetenin mali yükünü azaltırken satışını arttırır, dahası fiyatını düşürür. Amerika’da</span> <span class="italic"><span class="calibre_1">Sun</span></span><span class="calibre_1">, heyecan verici haberlere de yer verirken,</span> <span class="italic"><span class="calibre_1">Morning Herald</span></span><span class="calibre_1">, tutkuları depreştiren olayları öne çıkarır.</span></p>

  <p class="calibre_5"><span class="calibre_1">Fransa’da, Emile de Girardin’in açtığı yolda, bütün bu yeniliklerin yanı sıra, bir başkası vardır:</span> <span class="bold"><span class="calibre_1">Tefrika roman</span></span><span class="calibre_1">! Kimi duraksamaların arkasından büyük yazarlar, bir Balzac, bir George Sand işe soyunurlar; Alexandre Dumas, Eugene Sue de şöhretlerini bu yolla sağlayacaklardır. Bu sonuncusunun yazdığı</span> <span class="italic"><span class="calibre_1">Paris Esrarı</span></span> <span class="calibre_1">bir gazetede ise,</span> <span class="italic"><span class="calibre_1">Serseri Yahudi</span></span> <span class="calibre_1">bir başkasındadır. Doğaldır ki, yakınmalar da vardır. Balzac, biraz da abartarak, şunu söyletir romanlarındaki kişilerden birine: “Bütün gazeteler aşağılık, ikiyüzlü, namussuz, yalancı, katildir; düşünceleri, sistemleri, insanları öldürecekler ve bunlarla semirecekler!”</span></p>

  <p class="calibre_7"><span class="italic"><span class="calibre_1">Ekonominin gelişmesi ve güçlükleri. Sanayiyi koruma</span></span></p>

  <p class="calibre_5"><span class="calibre_1">Bireysel ya da ailecek işletme her zaman önde gelir. Kanunlara göre, sınırsız sorumluluğun dönemidir bu; bir iş, cesur bir girişimin sonucudur genellikle ve pek risklidir.</span></p>

  <p class="calibre_5"><span class="calibre_1">Girişimci-tacir tipi kaybolmamıştır: Mamul maddeyi satmakta, sermayeyi kullanmaktadır; pazar bilgisine sahiptir ve hünerli yığınla zanaatçıya ham madde sağlamaktadır. Örneğin bu</span> <span class="italic"><span class="calibre_1">domestic system</span></span><span class="calibre_1">, XVIII. yüzyıldan kalma aletleri kullanarak dokumacılıkta sürebildi. Ne olursa olsun, evdeki dokumacı, kendisini ezen sefalete karşın, fabrikaya uzun süre direnecektir. Eski işyeri (</span><span class="italic"><span class="calibre_1">workshop</span></span><span class="calibre_1">), bu yolla, emeğin toplaşmaya başladığı fabrikaya (</span><span class="italic"><span class="calibre_1">factory</span></span><span class="calibre_1">) karşı çıkar hep.</span></p>

  <p class="calibre_5"><span class="calibre_1">Bununla beraber, başka ticaret dalları gelişir: Yalnız perakende ticaret değil, sanayi ile küçük tacir arasında aracı bir rolü üstlenen bir</span> <span class="bold"><span class="calibre_1">büyük tacir</span></span> <span class="calibre_1">ortaya çıkar. Böylece, ticaret evleri, dışalım ve dışsatımla uğraşarak büyürler; komisyoncuların ve simsarların etkinliği artar. Bu arada, modayı izleyen müşterilere yanıt veren, örneğin çamaşırlarda</span> <span class="bold"><span class="calibre_1">uzmanlaşan mağazalar</span></span> <span class="calibre_1">açılır; onlara nitelikli mallar satan yerler katılacaktır.</span></p>

  <p class="calibre_5"><span class="calibre_1">Çoğu fabrika sahibi soylular sınıfındandır. İngiltere’de, Gentry’nin yığınla sanayi kuruluşu vardır; Prusya’da da</span> <span class="italic"><span class="calibre_1">Junkertum</span></span> <span class="calibre_1">bu durumdadır. Ne var ki ticaret, daha da büyük bir rolü</span> <span class="italic"><span class="calibre_1">factory sistem</span></span><span class="calibre_1">’in gelişmesinde oynar. Bu arada, oldukça sık biçimde, bir buluş sahibinin elinden tutulduğu olur; bunun ünlü örneklerinden biri lokomotifi bulan George Stephenson’dur; ya da kimi mühendislere, teknik bilgi sahiplerine, hünerlerini geliştirip ortaya koyacaklar, olanaklar hazırlanır.</span></p>

  <p class="calibre_5"><span class="calibre_1">Almanların deyimiyle,</span> <span class="italic"><span class="calibre_1">Einheitsbetrieb</span></span><span class="calibre_1">’dir bu! Bu gözüpek, mücadeleci, sorumluluklarının bilincinde bir sanayici takımıdır. Aslında hâlâ kırsal ortamda yüzen fabrika, pek kapalı bir kuruluştur. Gerçekten patronun bir eşyasıdır burası ve o da bir mülk gibi yönetir onu; işçiler adına bir yakınma olmadıkça, devlete bile aldırmaz. Yüksek duvarlarıyla bir hapishaneye benzer orası ve bu yeni sanayi feodalitesinin kalesi gibi yükselir.</span></p>

  <p class="calibre_5"><span class="calibre_1">1815’ten sonra eğilimin yön değiştirmesine karşın, üretim ve değiş tokuş, gelişmelerini sürdürürler.</span></p>

  <p class="calibre_5"><span class="calibre_1">Üretim, 1815Te 1848 arasında, bir bütün olarak iki katına çıkar, İngiltere başta olmak üzere, Fransa’da, Prusya’da, hatta Rusya’da gözalıcı gelişmeler vardır; Birleşik Devletler’deki tırmanış daha da çarpıcıdır. Bununla beraber, değiş tokuştaki yükseliş, XVIII. yüzyılda olduğundan daha az güçlüdür ve bir süre böyle gider. Dış ticaret bunun bir göstergesidir. Anlamı şudur bunun: Tüketim, oldukça hızlı artmaz! Artmaz çünkü, tarım pazarı, ürün yetersiz olduğundan alım gücü zayıftır. Zanaatçı ile işçiye gelince durumları eğretidir. Zaman patron karşısında tehlikeli ise, o da berikiler karşısında çetindir. Kapitalist dünya, sık sık -tarım kökenli- bunalımlara uğramakla kalmaz yalnız, sermaye piyasasındaki esneklik eksikliğinin de acısını çekmektedir.</span></p>

  <p class="calibre_5"><span class="calibre_1">Adam Smith’in çömezi liberal iktisatçıların iyimserliği ne olursa olsun,</span> <span class="bold"><span class="calibre_1">ekonominin güçlükleri</span></span> <span class="calibre_1">yadsınacak türden değildir. 1848’de, John Stuart Mill, bir “duraklama hali”nden sözedecektir. Ne var ki, birçok gözlemci, üretimde arzla talep arasında sürekli bir dengesizlik tanısı koymuşlardır: Sismondi, daha önce davranıp, olan bitenin, “bütün zamanların açık bir gerçekliği” olduğunu söylemiş ve bunun kapitalist ekonominin kaçınılmaz bir sonucu olduğunu belirtmiştir. İlerde sosyalist adını alacak bir rejimi öneren kuramcıların kaleminden, kapitalist ekonominin -biçimsel de olsa- mahkûm edilişidir söz konusu olan!</span></p>

  <p class="calibre_5"><span class="calibre_1">Böylece, büyük çıkarlar devlete çevirirler yüzlerini.</span></p>

  <p class="calibre_5"><span class="calibre_1">1815’ten sonra, İngiltere’de, Fransa’da, Birleşik Devletler’de,</span> <span class="italic"><span class="calibre_1">Zollverein</span></span> <span class="calibre_1">ülkelerinde,</span> <span class="bold"><span class="calibre_1">sanayiyi koruyucu bir politika</span></span> <span class="calibre_1">uygulanmaya başlayacaktır. Ünlü iktisatçı List, bir iktisadi milliyetçiliğin savunmasına gidecektir. Böylesi bir siyaset, I. Nikola’nın hoşuna gittiğinden olacak, List’in kimi eserlerini Rusça’ya çevirtecektir.</span></p>

  <p class="calibre_5"><span class="calibre_1">Bununla beraber, bu korumacı politika, genç ve iyimser bir kapitalizmin zıddına idi. Kendi kendileriyle tutarlı olan Adam Smith’in çömezleri, bir</span> <span class="bold"><span class="calibre_1">iş bölümünün bütün dünyaya yayılması</span></span> <span class="calibre_1">gerektiğini belirtmeye başlarlar. Çok geçmeden, yine İngiltere’den, liberalizm doğrultusunda sesler yükselmeye başlayacaktır. Öyle de olsa tam olmaktan uzaktır bu. İktisatçı Bastiat, 1850’de, bütünlüğüne bir liberalizmin bildirisi olan,</span> <span class="italic"><span class="calibre_1">İktisadi Uyumlar</span></span> <span class="calibre_1">adlı eserini yayımladığında, Amerikalı Carey,</span> <span class="italic"><span class="calibre_1">Çıkarların Uyumu</span></span> <span class="calibre_1">adlı kitabında, List gibi bir tek ve aynı ülke için, üretici güçlerin dayanışmasını ilan eder. İş dünyası, bu iki yol arasında duraksama içinde kalacaktır hep: O yollardan biri anlık bir güvence sağlarken kendisine, öteki</span> <span class="bold"><span class="calibre_1">daha da yaygın mahreçler</span></span><span class="calibre_1">in kapısını açmaktadır.</span></p>

  <p class="calibre_7"><span class="italic"><span class="calibre_1">Dünün ve yarının kentleri</span></span></p>

  <p class="calibre_5"><span class="bold"><span class="calibre_1">Bu ekonomiye egemen olan kenttir</span></span> <span class="calibre_1">ve öyle olduğu için de, doğallıkla büyür. Ticaretin gelişmesi ve belli bir ölçüde de sanayinin yoğunlaşması kente hizmet eder; öte yandan, kamu hizmetleri ve serbest meslekler alabildiğine ilerler. Ne var ki, olan bitene güç uyum sağlar kent: Çehresi, çoğu kez köhneliğini sürdürürken, yeni yüz çizgileri alelacele ve beceriksizce çıkar ortaya.</span></p>

  <p class="calibre_5"><span class="calibre_1">Buradan kalkıp kentin üstünlüğünü kurduğuna inanmayalım hemen. Bununla beraber, İngiltere’dedir ki büyüme, daha o yıllardan çarpıcı boyutlara varmıştır; Londra’dan başlayarak,</span> <span class="bold"><span class="calibre_1">kentlerin nüfusunda büyük sıçrayışlar</span></span> <span class="calibre_1">vardır. Birleşik Devletler’de, New York’la beraber, kimi kentler için de aynı şeyi söyleyebiliriz. Kıta Avrupa’sında, bu artış, öylesine çarpıcı da olmamak üzere, özellikle Paris ve Roma gibi başkentler ve birkaç sanayi merkezi içindir.</span></p>

  <p class="calibre_5"><span class="calibre_1">Ticaret ve sanayi etkinliğinin uyarıcı olmadığı yerlerde, kent yaşamı, donmuş bir çerçeve içinde sürer ve renkleri -ne denli gözalıcı olursa olsun- uzun bir geçmişe aittir.</span></p>

  <p class="calibre_5"><span class="calibre_1">İspanya’da kentler böyledir.</span></p>

  <p class="calibre_5"><span class="bold"><span class="calibre_1">Eski kent</span></span><span class="calibre_1">, yarı yarıya yıkılmış bir surun ortasında yığışmış haldedir: Yığınla küçük dükkân, işyeri ve ev dirsek dirseğedir; kent alabileceği her şeyi alır; genişleme için hiçbir şey öngörülmüş değildir ve kentle kırsal arasındaki ayırım çizgisi, çoğu kez taşıma ihtiyaçlarının yarattığı ve o iş için kullanılan birkaç dış mahallede dalgalanıp durur. Örneğin Birmingham, Manchester, Liverpool, gezginleri şaşırtır; çünkü, ilk çekirdek, büyük varoşlarla alelacele kaplanmıştır ve onlar da genişlikleri ve görevleriyle kent merkezleri olup, çıkmıştır. ‘</span></p>

  <p class="calibre_5"><span class="calibre_1">İngiltere, sanayi çağının kent görünümünü haber veren bir görünüşü yaratmayı başaran tek ülkedir belki de. Özellikle Londra’da böyledir. Paris, daha çok büyüleyicidir. Ne var ki kentlerin çoğu, daracık boyutlarıyla, kırsalın etkilerine olduğu gibi açıktır; kent ne denli küçükse kırsalın daha da kollarına düşer. Ayrıca, çamur içindedir. Akar su yoktur; suyun taşındığı bir zamanı yaşar hâlâ. Pis suları boşaltacak kanalizasyon yoktur; pislik ve hastalıklar atbaşı gider.</span></p>

  <p class="calibre_5"><span class="calibre_1">Öte yandan, geçmişi ve geleneği olmayan</span> <span class="bold"><span class="calibre_1">Yeni Dünya’nın kentleri</span></span><span class="calibre_1">, geniş, düz ve ağaçlıklı yollarıyla, “cepheleri boydan boya beyaz mermerden” zengin evleri ve canlılığıyla, Avrupalı insanı çarpar; örneğin bir Filadelfiya, bir New York böyledir. Gerçi, yığınla kentin savsaklanmış bir görünümü vardır; ne var ki, yerden mantar biter gibi özgürce çoğalan bu kentler, çapları ve geometrik görünümleriyle, yaklaşmakta olan bir çağın şehirciliğini haber vermektedir şimdiden.</span></p>

  <p class="calibre_7"><span class="italic"><span class="calibre_1">Sanayi Devriminin şafağında burjuvazi</span></span></p>

  <p class="calibre_5"><span class="bold"><span class="calibre_1">Burjuvazinin yükselişi</span></span> <span class="calibre_1">sürer; bütün Batı’da, ses perdesini ayarlayan odur. İlginçtir, soylu sınıftan gelmeyen kişi, giysisini kabul ettirmiştir: Pantolon zafer kazanmış, peruk kaybolmuştur. Ne var ki burjuvazi, çoğu kez gömlek ve kasketi ile dolaşan halk adamından, redingotu ile ayırır kendini; iskarpinleri, bağcıklı potinleri ya da ince deriden çizmeleri vardır, boynunda da geniş bir kravat! Pek yukarılara çıkmaya gerek yok, “iyi çevreden” kadın da, giyimi ve saç tuvaleti ile gelişmeye kendini uydurmaya çalışmaktadır; giydiği şeye göre “bey”, “hanım” ya da “hanım kız” olunur ya da olunmaz.</span></p>

  <p class="calibre_5"><span class="calibre_1">Bireyi, toplumda bir yere oturtan, giderek saygınlığını sağlayanlaradır!</span></p>

  <p class="calibre_5"><span class="calibre_1">Kamu görevinin yanı sıra,</span> <span class="bold"><span class="calibre_1">serbest meslek</span></span><span class="calibre_1">, yani yetenek vardır. Fransa, İngiltere ya da Birleşik Devletler gibi ülkelerde, devletin yüksek makamlarına çıkmakta, burjuvazinin önünde engeller yoktur; öyle de olsa, eski soylular, orduda ve diplomaside yüksek görevleri kendilerine ayırmanın savaşı içindedirler. Orta Avrupa’da, Rusya’da, soylu olmayan kişi, idare görevlerine, gözde ise ya da olağanüstü bir yeteneği varsa girebilir. Buna karşılık</span> <span class="bold"><span class="calibre_1">hukuk mesleği</span></span><span class="calibre_1">, temsili rejim dolayısıyla, burjuvazinin davasına alabildiğine hizmet eder. Kentte olsun köyde olsun,</span> <span class="bold"><span class="calibre_1">hekim</span></span><span class="calibre_1">, önde gelen kişiler mertebesine yükselir; Balzac’a göre, “uygarlığın en büyük kaldıraçlarından biri” olmuştur o; bilgisi, gitgide artan bir saygınlık sağlar kendisine ve siyasal tutkularını okşar durur.</span></p>

  <p class="calibre_5"><span class="bold"><span class="calibre_1">Burjuva gibi yaşamak</span></span> <span class="calibre_1">demek, dayalı-döşeli evi olmak, oğullarına yüksek öğretim gördürmek ve kızına çeyiz vermek demektir; eşi ise, konuk kabul eder, ziyaretine gidilir. Ve burjuva vardır, burjuva vardır: Örneğin Fransa’da Nantes kentinde, 1835 yılına doğru, yaşam düzeyine göre en az sekiz tabaka yaşamaktadır burjuva sınıfında. Parisliler gibi bir bölümü içmelere ve deniz banyolarına gider; gidemeyenler, evlerinin dolayında gezinti ile yetinirler. Ancak, hepsi de tiyatroyu sever ve komedilere can atarlar. Büyük tacir ve dokumacılar görkemli konaklarda otururlar; iş yaşamından çekildiklerinde de, gider dolaydaki şatolarda sürdürürler yaşamlarını.</span></p>

  <p class="calibre_5"><span class="calibre_1">Joseph Prudhomme, Jerome Paturot ya da Cesar Birotteau gibi, romanlara bile geçmiş bu insan tipi; bu onur, muaşeret, hatta belli bir idealizm iddiası taşıyan, halkı korkuturken kendisine halk diyen ve onun adına konuştuğuna inanan bu tip, yüzüne karşı, aslında sanat duygusundan yoksun, yer yer ikiyüzlü ve gülünç olduğunu söyleyenlere karşı da ateş püskürür.</span></p>

  <p class="calibre_5"><span class="calibre_1">Ne var ki, burjuvazinin güle oynaya yaklaştığı sanayi, çağının şafağında romantizm patlar ve bağımsız güçleri serbest bırakır; sosyal eleştiri de, çok geçmeden kapıp istediği gibi yararlanacaktır onlardan.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_6"></div>
</body>
</html>
