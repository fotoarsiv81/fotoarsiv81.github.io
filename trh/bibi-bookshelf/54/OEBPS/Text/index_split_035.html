<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM IV</span></span></span><br class="calibre2" />
    <span class="italic"><span class="bold"><span class="calibre_1">İŞÇİLERİN TEPKİLERİ VE SOSYALİZMİN YÜKSELİŞİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Büyük Fransız yazarı Anatole France, 1908’de yayımladığı bir tür kurgu-tarih anlatısı olan ünlü</span> <span class="italic"><span class="calibre_1">Penguenler Adası</span></span><span class="calibre_1">’nda, yüzyılları gözden geçirdikten sonra sözü çağdaş dünyaya getirir ve şu anlamlı satırları yazar bir yerinde: “Yaşam için gerekli olan şeyleri üretenler onlardan yoksun halde; bu nesneleri üretmeyenlerin evlerinde ise bolluktan geçilmiyor.”</span></p>

  <p class="calibre_5"><span class="calibre_1">Hangi gerçekliğe tanıklık ediyordu bu sözler?</span></p>

  <p class="calibre_2"><span class="calibre_1">EMEK, TOPLUM VE DEMOKRASİ</span></p>

  <p class="calibre_7"><span class="italic"><span class="calibre_1">Yüzyılın sonunda proletaryanın durumu</span></span></p>

  <p class="calibre_5"><span class="calibre_1">1895 yılından başlayarak iktisadi eğilimin yön değiştirmesi ve üretimle alışverişte görülen yeni atılım, kapitalizmin alabildiğine işine yaradı kuşkusuz. Ne var ki, büyük sömürge paylaşmalarının son bulması ve hammaddeler ile mahreçlere sahip olmak için daha da kıran kırana mücadele,</span> <span class="bold"><span class="calibre_1">dev bir tekelci oligarşinin oluşumu</span></span> <span class="calibre_1">ile aynı ana rastlar. Aslında emekçiler, kaçınılmaz biçimde bireyci olan tutumlarını azar azar terketmek zorundadırlar; çünkü böylesi bir tutum, çıkarlarını savunmada hiçbir şey getirmez onlara: Sadece Fransa’da, 1890 ile 1914 yılları arasında, sendikaların sayısı 1.004’ten 4.967’ye, kayıtlı olanların sayısı da 93.000’den 402.000’e çıkar.</span></p>

  <p class="calibre_5"><span class="calibre_1">Bunun anlamı şudur:</span> <span class="bold"><span class="calibre_1">Ücretli emek dünyası</span></span><span class="calibre_1">, sayısal yönden çarpıcı bir</span> <span class="bold"><span class="calibre_1">büyüyüş</span></span> <span class="calibre_1">içindedir. Küçük, orta ve büyük sanayi işletmelerinde çalışan çeşitli işçi kategorilerine, kendini üretilenlerin dağıtımına ve kamu hizmetlerine vermiş –“</span><span class="bold"><span class="calibre_1">üçüncü</span></span><span class="calibre_1">” diye adlandırdığımız - bir kesimde çalışanlar eklenir: Takma yaka, kravat ve kasket taşıyan proleterlerdir bunlar. Fransa’da, 1866’da 240 işçiden 10’u, 1906’da 145 işçiden ve 1914’te de 120 işçiden 10’u müstahdemdir. 1895-1914 dönemiyle ilgili bir kestirmeye göre, Almanya’da sadece aylıklarına bakan aile şeflerinin ‘sayısı 8 milyondan 12 buçuk milyona yükselir; Birleşik Devletler’de gerçek anlamıyla işçi 5 milyondan 7 milyona, Rusya’da da 3 milyondan 4 milyona çıkar.</span></p>

  <p class="calibre_5"><span class="calibre_1">Orta ve Batı Avrupa için olduğu kadar denizaşırı Anglosakson ülkeleri emekçilerinin bütünü bakımından da, büyük depresyon, onların yaşam koşullarında kimi ilerlemeler anlamına geliyordu. Ne var ki, nominal ücretin yükselişi yeni konjonktürde sürerken, gerçek ücretin artışı, yaşam pahalılığı göz önünde tutulursa, ağırlaşır. Bu artış, bir ülkeden ve bir meslekten ötekine değişir: Ücretlerin daha zayıf olduğu İtalya’da da belirgindir bu; İngiltere’de en azdır; Belçika’da, 1904’ten başlayarak kesintiye uğrar, sonra tam bir durgunluk içine düşer.</span></p>

  <p class="calibre_5"><span class="calibre_1">En kayrılmış dallar, madenler ve demir-çelik sanayisidir; çünkü, onlar için istem alabildiğine artar. Ama buna karşılık, hakettiğini gitgide daha da az alan, dokuma emekçileridir.</span></p>

  <p class="calibre_5"><span class="calibre_1">Çoğu mesleklerde ücret pek düşük durumdadır.</span></p>

  <p class="calibre_5"><span class="calibre_1">Asya’da rakamlar daha da aşağıya iner.</span></p>

  <p class="calibre_5"><span class="calibre_1">Dahası, hiçbir yerde tam istihdam yoktur.</span> <span class="bold"><span class="calibre_1">Süreğen bir işsizlik</span></span> <span class="calibre_1">görülür ve sefalet içindeki insanların dışarıya dev boyutlarda göçü, bir</span> <span class="bold"><span class="calibre_1">kitlesel yoksullaşma</span></span><span class="calibre_1">nın devam ettiğinin işaretidir. En gelişmiş ülkelerde bile, emek, sermayeye oranla pek elverişsiz durumda kalır hep.</span></p>

  <p class="calibre_7"><span class="italic"><span class="calibre_1">Daha güçlü üretkenlik: Taylorizmin doğuşu</span></span></p>

  <p class="calibre_5"><span class="calibre_1">İşletmeci, kazancını sürdürmek, hatta daha da arttırmak için,</span> <span class="bold"><span class="calibre_1">işbölümü sorunu</span></span><span class="calibre_1">nu dikkatle incelemeye koyulur. Bütün ücretlilere üretimin tek biçim öğeleri olarak hiçbir zaman bakmamıştı; gözünde, hep iyi ve kötü işçiler vardı. Ne var ki, bireysel çabanın, herkesin yeteneğine ve kullanılan tekniklere göre, bir kişiden ötekine değiştiğini de bilmez değildi. Oysa dayatan olay, kalifiye denen emeğin makine önünde gerileyişidir. O yüzden de, yüzyılın başlarındaki işçi, elin becerikliliğini öldürüyor deyip makineyi içgüdüsel olarak horlamıştı. Gerçekte ise, mekanik, onu yönlendirmede nitelik kazanmış, rolü sadece bu olan</span> <span class="bold"><span class="calibre_1">yeni bir işçi tabakası</span></span><span class="calibre_1">nı gerektiriyordu. Bu işçiler, bunun üretimin bütününde nasıl bir görev üstleneceğini bilmiyorlardı doğallıkla; dikkatli gözeticiler olacaklardı, ama bakışları bulundukları dar kesimin ötesine yayılmayacaktı: Parça parça yapılan çalışmanın zafer kazanmasıydı bu. Böylece, Birleşik Devletler’de, uzman olmayan emekçilerin sayısı, 1830 ile 1910 arasında yüzde 65’ten 25’e iner.</span></p>

  <p class="calibre_5"><span class="calibre_1">Bu koşullarda maşinizm işin içine girince verimliliğin artışına olanak sağlar ve kişiden tasarrufun da kapısını açar. Örneğin daha derinlere indikçe verimliliğin düştüğü kömür madenlerinde, mekanik kesme arttırır bunu. Ücretin yükselişi, aletlerdeki ilerlemeye bağlı gözüktüğünden şu görüş yaygınlaşır:</span> <span class="bold"><span class="calibre_1">Emeğin iyi örgütlenişi</span></span><span class="calibre_1">, işverene olduğu kadar işçiye de yarar. İşveren kuruluşları da yine bu noktayı bir kanıt olarak alıp ileriye sürer: Söz konusu kuruluşlar, bir köşeye çekilmiş işletmecilerden çok daha iyi olarak, en iyi işletme usullerini uygular ve kendi üretim giderlerini azalttıklarından, ücretleri yükselterek daha ucuza satarlar.</span></p>

  <p class="calibre_5"><span class="calibre_1">Dahası var: İşçileri,</span> <span class="bold"><span class="calibre_1">mekanik aletlerin ihtiyaçlarına</span></span> <span class="calibre_1">en uygun biçimde dağıtmak gerekir. İnsanın makineye akla uygun olarak uyarlanışı, onun makineyle de uzlaşmasına yardımcı olacaktır. Bilimcilikten, bir bilimsel emek yöntemi düşüncesi çıkarılır. Bu, uygulamalı psikolojinin işidir. Her insanın yeteneğini belirleme olanağı sağlayan testlere başvurma yolu 1880’e doğru işin içine girerken, Wundt’un bir öğrencisi, Birleşik Amerika’ya göçmüş Munsterberg, gerçek bir psikoteknik yöntemin kabulünü önerir.</span></p>

  <p class="calibre_5"><span class="calibre_1">Ne var ki, emeğin ilk bilimsel örgütleniş yöntemi, mühendis</span> <span class="bold"><span class="calibre_1">Taylor’</span></span><span class="calibre_1">un eseri diye bilinir. Taylor, işçinin işbaşındaki her hareketinin zamansal ortalamasını belirler; bir planlama bölümüne, standart bir iş için standart zamanı hesaplatır ve saptanan plana uymayacak kim ki var safdışı edilmesini öğütler.</span></p>

  <p class="calibre_5"><span class="calibre_1">Böylece, Taylorizmin asıl amacı, işçinin en iyi konumda olması değildir. Onun önerdiği, insanı makinenin bir parçası haline getiren</span> <span class="bold"><span class="calibre_1">sert bir otomatizm</span></span> <span class="calibre_1">aracılığıyla en fazla verimliliği gerçekleştirmedir. Ne var ki kapitalizme uygun gelse de emekçilerin aleyhteki tepkileri fazla gecikmez. Washington’daki Kongre,</span> <span class="italic"><span class="calibre_1">Scientific Management</span></span> <span class="calibre_1">üstüne bir soruşturma açılmasını emreder. Avrupa’daki eleştiriler de serttir: Fizyolojist Sachs’a göre, “aşırı çalışmadan bitkinliğin örgütlenişi”dir söz konusu olan; ve sendikacı Pouget, bu deyimi kitabına ad olarak verir ve işçiyi “sersemleyip aptala dönmüş” bir otomat haline getiren böylesi bir yönteme karşı çıkar.</span></p>

  <p class="calibre_5"><span class="calibre_1">Ford 1912’de, parasını yatıran ve düzgün bir yaşamı olan uysal işçiye bir prim verir ve o da, verimliliğin düzenlenip iyileştirilmesini göz önünde tutar.</span></p>

  <p class="calibre_5"><span class="calibre_1">Böylece, insanla makinenin ilişkileri o durumdadır ki, insan, kapitalizmin yasalarına göre üretimin gereklerine ve kârın sürdürülmesine tabi olup çıkmıştır.</span></p>

  <p class="calibre_7"><span class="italic"><span class="calibre_1">İnsancıl edebiyatın sürekliliği</span></span></p>

  <p class="calibre_5"><span class="calibre_1">Sosyal romantizm yapmış bir kuşaktan sonra gelen gerçekçilik ve naturalizm kuşakları da, sıradan insanları,</span> <span class="bold"><span class="calibre_1">yoksul ve nasipsizleri</span></span> <span class="calibre_1">yeğleyip inceler: Nesnel olmak isteyen resimlerde genellikle bir duyarlık da vardır.</span></p>

  <p class="calibre_5"><span class="calibre_1">Ve bu eğilimler, Fransa’da olmasa da bütün öteki ülkelerde, yüzyılın sonuna değin alabildiğine sürer yaygınlaşır. Flandra’dan Baltık’a kadar, kimi büyük yazarlarda</span> <span class="bold"><span class="calibre_1">Zola’nın etkisi</span></span> <span class="calibre_1">derindir;</span> <span class="italic"><span class="calibre_1">Mujikler</span></span> <span class="calibre_1">öyküsünde olduğu gibi Çekov’da bile görülür bu etki:</span> <span class="italic"><span class="calibre_1">Germinal</span></span> <span class="calibre_1">ve</span> <span class="italic"><span class="calibre_1">Toprak</span></span><span class="calibre_1">, biçemlerde ve çeşitli edebi türlerdedir.</span></p>

  <p class="calibre_5"><span class="calibre_1">O etkiyi taşıyanlardan biri olan G. Hauptmann, ünlü şiiri Dokumacılarında şöyle söyletir:</span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="italic"><span class="calibre_1">Ayaktakımı denen biziz,</span></span></p>

  <p class="calibre_5"><span class="italic"><span class="calibre_1">Biziz çaresiz, biziz tükenen,</span></span></p>

  <p class="calibre_5"><span class="italic"><span class="calibre_1">Kalmadı takatimiz, kalmadı gücümüz,</span></span></p>

  <p class="calibre_5"><span class="italic"><span class="calibre_1">İskeletlerimizdir ayakta giden;</span></span></p>

  <p class="calibre_5"><span class="italic"><span class="calibre_1">Kızlarımız oğullarımızla,</span></span></p>

  <p class="calibre_5"><span class="italic"><span class="calibre_1">Kefenimizdir dokuduğumuz.</span></span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Sosyal ayaklanma, Birleşik Devletler’de de Dreiser’in, Upton Sinclair’in ve Whitlock’un kalemlerinde patlar: “Çamur hareketlenir.” Rusya’da da, Korolenko’yla, Gorki ve Kuprin’le sürer.</span></p>

  <p class="calibre_5"><span class="calibre_1">Ne var ki, idealist tepki, zalim görünümlerin önünde bir kaçış değildir zorunlu olarak. Frenssen acıyarak, Leon Bloy sert bir tavırla, Hıristiyanca yoksulun yanında yer alırlar; Leon Bloy’un ruhban karşıtlığı İbanez’in ve Zola’nınkiyle birleşir hemen hemen.</span></p>

  <p class="calibre_5"><span class="calibre_1">Bir Bernard Shaw ve bir H.G. Wells, burjuva toplumunun çehresindeki maskeli yalanı indirerek adaletsizliklere karşı savaşa atılırlar; Dreyfus davası, Jules Renard’ı sosyalizme iter; Anatole France’ı, içinde güzel şeylerle oynaştığı fildişi kulesinden çıkarır. Bir halk tiyatrosu, halk şenlikleri düşleyenler vardır: Barışçı bir insanlığın gerçek mistiği olan Romain Rolland, yaşamı soylulaştırmak için acılar çekmiş büyük insanları anlatmak ister. Kimi zaman taşra ağzıyla konuşan ya da düpedüz argoya başvuran ama gerçek anlamıyla</span> <span class="bold"><span class="calibre_1">halktan şairler ve romancıların</span></span> <span class="calibre_1">ayaklanışıdır görülen: Charles-Louis Philippe ile Emile Guillaumin olsun, yirmi yılını</span> <span class="italic"><span class="calibre_1">Marie-Claire’</span></span><span class="calibre_1">i yazmaya harcayan dikişçi Marguerite Audoux olsun, Fransa’nın o yıllarda kendi kendini yetiştirmiş bu sıradan ve yüreği titreyen insanların en tanınmış temsilcileri arasındadırlar. Önceleri okuması yazması olmayıp oradan oraya dolaşan Maxim Gorki, sonra oturur, bir romantizmle içiçe kahraman serseri tipini çizmeye başlar.</span></p>

  <p class="calibre_5"><span class="calibre_1">Sosyal acılar üzerine tanıklıklar artar durur.</span></p>

  <p class="calibre_7"><span class="italic"><span class="calibre_1">Kamu özgürlükleri, dayanışmacılık ve bir “Hıristiyan Demokrasisi” sorunu</span></span></p>

  <p class="calibre_5"><span class="calibre_1">Bütün bunlara karşın, çalışan sınıflar,</span> <span class="bold"><span class="calibre_1">siyasal yaşama katılma</span></span> <span class="calibre_1">da gitgide daha fazla bir pay edinirler. Bu sınıflar, devletlerin temsili biçimlere doğru evriminden yararlanırlar; bu evrimi, liberal burjuvazi de kabul etmiştir, hatta yol açmıştır ona. Şu da var: Siyasal kurtuluş, bireyci ilkelere ve ulusal egemenlik öğretisine uygun olarak gelişmesini sürdürürken, sosyal güçler, sanayiye ilişkin anlaşmalar ve mesleki kuruluşlar yoluyla örgütlenmeye yüzlerini şimdiden çevirmişlerdir. Soru şudur: Yurttaş, “soyut yurttaş”, demokratik toplumda, hangi noktaya kadar</span> <span class="italic"><span class="calibre_1">homo ekonomikus</span></span><span class="calibre_1">’la içiçedir?</span></p>

  <p class="calibre_5"><span class="calibre_1">Önce şunu hatırlatmalı: Japonya’da 1889’dan beri yerini anayasal bir rejime bırakan despotik iktidar, arka arkaya Rusya’da (1905), Osmanlı İmparatorluğu’nda (1908), İran’da (1909) ve Çin’de (1911) tarihe karışır. Oy hakkı, az çok uzun süreden beri servet sahibi olmanın bir ayrıcalığı iken,</span> <span class="bold"><span class="calibre_1">genel oy</span></span> <span class="calibre_1">gitgide onun yerine geçmeye yüz tutar. Belçika’ya, İsviçre’ye, Arjantin’e giren nispi temsil kuralı Fransa’da da adımlar atar.</span></p>

  <p class="calibre_5"><span class="calibre_1">Kamuoyunun dikkati - özellikle basın sayesinde- parlamentoların etkinliğine isteyerek çevrilmiş de olsa, oy hakkının genişlemesi, yurttaşın kamu işlerinin yürütülmesine gerçek anlamda katılması anlamını taşımaz. Söz konusu katılım, seçmenlerin, uyuşukluk ya da bilgisizlik sonucu, haklarına ve ödevlerine pek zayıfça sahip çıktığı ilkelerde, alabildiğine kuramsal kalır. Öte yandan, bu katılma gerçekten dolaylıdır: Ne olursa olsun, bizzat temsili sistemin usulleri, kişisel etkiler, yaranlıklar, paranın gücü, sık sık gelip karşısına çıkarlar onun. Dahası var: Hızla gelişen kamu hizmetleri, hep belli bir “meslek”in içinden çekip alır elemanlarını; daha da özel olarak Fransa’da, sendikacı anlayışı gelip işin içine girmeye başlasa da, bu hizmetler, bir bütün olarak bakıldığında,</span> <span class="bold"><span class="calibre_1">siyasal hareketlerin dışında</span></span><span class="calibre_1">dır. Ne var ki devlet, eski liberalizm yandaşlarının iktisadi ve sosyal yaşama gelip girişini şiddetle eleştirip durdukları devlet, rolünün gitgide arttığını görür; çeşitli toplu çıkarların örgütleri de baskısını çoğaltmaktadır o devlet üzerinde.</span></p>

  <p class="calibre_5"><span class="calibre_1">Tam anlamıyla bireyci bir</span> <span class="bold"><span class="calibre_1">liberalizmin gözden geçirilişi</span></span><span class="calibre_1">ni John Stuart Mill ile Renouvier başlatmışlardı; bu tavır, pozitivizmin, Spencer sosyolojisinin ve Durkheim okulunun etkisiyle hızlanır. İnsanların birbirlerine karşılıklı olarak bağımlı oluşları, her biyolojik türün üyelerini birbirine bağlayan bir doğa yasasının zorunlu sonucu gibi görünür çoğuna. Bireye alabildiğine tek yanlı bakan insan haklarının yerine, Leon Bourgeois, geçmişte antlaşılan ve bireyle toplum arasında bir bağı önceden varsayan bir sözleşmeyi geçirir.</span> <span class="italic"><span class="calibre_1">Bir Dayanışma Felsefesi Üstüne Deneme</span></span> <span class="calibre_1">adlı eserinde, düşünür, yeni bir liberalizm türünün ana çizgilerini çizer ki, Fransız radikalizmi de benimser onu. İnsancıl bir laikliktir bu: “Ayrıcalıklılar”a, adalet adına bir “sosyal borç” ödeme görevini yüklerken, nasipsiz yurttaşlara da, doğal yeteneksizliklere ve sosyal risklere karşı bir yardımı öngörür; bu arada, herkesin eşit olarak yararlanacağı bir ilk eğitimin faydalarını göz önünde tutar. İskandinav ve Anglosakson ülkelerde, İsviçre’de ve İtalya’da yığınla liberal ve tutucu parti ve Birleşik Devletler’de “ilericiler”, benzer bir programı kabul ederler.</span></p>

  <p class="calibre_5"><span class="calibre_1">Böylesi bir görüş, kimi Protestanların</span> <span class="bold"><span class="calibre_1">sosyal Hıristiyanlığıyla</span></span> <span class="calibre_1">da uzlaşır. Kooperatifçiliğin tutkunu iktisatçı ünlü Charles Gide de dayanışmacı bir tez ortaya atar. Wilfred Monod’nun kalemiyle,</span> <span class="italic"><span class="calibre_1">Hıristiyanlığın Sonu</span></span> <span class="calibre_1">adlı eserde, sorun alabildiğine açıklıkla konur: “Hıristiyanlık horlanıp dışlanıyor; çünkü sefaletin ortadan kaldırılmasını ciddiye almadı o. Ücret düzeni, bugün, düşünce karşısında, vicdanlar karşısında ve tarih karşısında mahkûm edilmiştir.” Almanya’da, genişliğine bir insanlıkçı tavır, tutucu ve Yahudi düşmanı Sosyal-Hıristiyan emekçiler partisinden çok, rahip Naumann’ın ulusal-sosyal partisine rehberlik eder. İngiltere’de Fabien ve emekçi eğilimlerin içine gelip sızan, Protestan anlayıştır.</span></p>

  <p class="calibre_5"><span class="calibre_1">Açıktır ki,</span> <span class="bold"><span class="calibre_1">Katolik Kilise</span></span><span class="calibre_1">, emekçi kitlelerin “Hıristiyanlıktan uzaklaşması”nın önüne geçme olanağını kendisine sağlayabilecek bir yola girer görünür. 1891 tarihli ünlü Papalık bildirisi,</span> <span class="italic"><span class="calibre_1">Rerum Novarum</span></span><span class="calibre_1">, sosyalist öğretilerin Tanrıtanımazlığını ve materyalizmini top ateşine tâbi tutarken, kapitalizmi de ayıplar ve onunladır ki “dağınık ve savunmasız işçiler, insanlıkdışı ustaların insafına ve dizginlerinden boşanmış bir rekabetin açgözlülüğüne terkedildi” der; ama öyle de olsa, “her iki sınıfın yazgısında, doğa gereği ahenkli biçimde birleşmek ve tam bir denge içinde karşılıklı olarak dayanışmak var” diye de ekler. Böylece, “ücretliler” karşısında yerine getirmesi gereken ödevleri olduğunu hatırlatır devlete ve patronlarla işçiler arasında, kardeşlik derneklerinin, başka bir deyişle, “ihtiyatlı bir yönetime” tabi karma sendikaların kurulmasını öğütler.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Ne var ki, “Sosyal Katoliklik”, bir yandan laiklikle her türlü işbirliğine düşman korporatist eğilimli tutuculuk, öte yandan “Hıristiyan demokrasi”yi kendisine bayrak edinmiş hareketler arasında, hangisine tutunayım diye çabalar durur. Katolik Parti, Belçika’da ve Almanya’da, sosyalizmin elinden işçi seçmenlerin bir bölümünü çekip almayı başarırken, Avusturya’daki Sosyal-Hıristiyanlar her şeyden önce Yahudi düşmanlığına yapışırlar; Fransa’da, Dreyfus davası sırasında, Hıristiyan demokrat bir hareketin şanslarının içine eden de, kimi Katolik çevrelerin Yahudi düşmanlığıdır yine.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1901’de bir Papalık bildirisi,</span> <span class="italic"><span class="calibre_1">Graves de communi</span></span><span class="calibre_1">, siyasal eylemle sosyal etkinliğin birbirinden ayrılmasını öğütler. Ve Papa X. Pius, seçilir seçilmez Fransa’da Sosyal Haftalar’ın tutumunu uygun bulurken, Hıristiyan Halk Eylemi hareketini Kilisenin emirlerine uymaya çağırır. Kilise içinde işçi sınıfına karşı birtakım çıkışlar “kaygılandırıcı eylemler” diye mahkûm edilirken, Almanya’da görüldüğü gibi sendikalarda inançlararası anlaşmalar horlanır. Köktendinciliğin ödleğinde,</span> <span class="italic"><span class="calibre_1">Rerum Novarum</span></span><span class="calibre_1">’dan kala kala şunlar kalmıştır: “Yoksulluk yüz karası bir şey değildir”; “İnsan, durumunu sabırla karşılamalıdır!”</span></p>

  <p class="calibre_7"><span class="italic"><span class="calibre_1">Demokratik vergicilik ve çalışma kanunlarında ilerlemeler</span></span></p>

  <p class="calibre_5"><span class="calibre_1">Kamusal hizmetlerin süreklilik kazanan ihtiyacına bakıp, liberalizm de, bireylerin olanakları üzerine bir vergi koyma hakkını devlete tanıyordu. Ancak, çoğunun istediği, verginin</span> <span class="bold"><span class="calibre_1">gelirin yeniden dağılımının bir aracı</span></span> <span class="calibre_1">olmasıydı. Devletin giderlerinin hızla arttığı bir sırada, vergi anlayışında da böylesi bir evrim gerçekleşti. Kuşkusuz sosyalistler, küçük gelirler ve ücretler üzerine vergi salmayı iğrenç bir el koyma olarak görüp karşı çıksalar da, dolaylı vergiler kitlelerin üzerindeki ağırlıklarını sürdüreceklerdir. Ne var ki, varlıklılardan bir ek çabada bulunmalarını istememek de güçtür. Buradan kalkarak, az çok “</span><span class="bold"><span class="calibre_1">müterakki vergi</span></span><span class="calibre_1">” ye, yani oranı matrahın çokluğu ile yükselen vergiye başvurulur: Böylesi bir türü, serbest mübadeleleci Büyük Britanya’ya öykünerek, kimi İsviçre kantonları -sermaye üzerine vergiyle birlikte- kabul eder; Prusya ve Saksonya da onlara katılır. Açıklanmış gelirler üzerinde bir inceleme ve denetlemeye dayandığı için, hasımları zorbaca nitelerler bu vergi türünü; “müterakki” olmasına bakıp, çoğu sosyalist ya da ona meyyal yandaşları, tersine, hakkaniyetli bir önlem olarak gösterirler. Böylece, İngiltere’de 1911’de, liberallerle İşçi Partisi üyeleri bir araya gelip, bir</span> <span class="italic"><span class="calibre_1">income-tax</span></span><span class="calibre_1">’ın yanı sıra, müterakkiliği daha da baskın olan miras üzerinde vergiyi Parlamento’da oylarlar. Harekâtın pahasını da toprak aristokrasisi öder. Buradan kalkıp bir Parlamento kararı, Lortlar Kamarası’nın yetkisini azaltır ve genişliğine bir sosyal yasamanın yolunu açar. Fransa’da bu konuda mücadele yirmi beş yıl sürecek ve 1914’te sonuç alınabilecektir. Birleşik Devletler’de, gümrük vergilerinde hafifletmenin arkasından, 1913’te İngiltere’de olduğu gibi,</span> <span class="italic"><span class="calibre_1">income-tax</span></span><span class="calibre_1">’a başvurulur.</span></p>

  <p class="calibre_5"><span class="calibre_1">Rekabet ekonomisinin çerçevesi içinde, sosyalizmin esamisi okunmaz; sadece Birleşik Devletler’de</span> <span class="bold"><span class="calibre_1">antitröst kanunlar</span></span> <span class="calibre_1">çıkarılır. Cumhuriyetçi Parti, çatısı altındaki ilerici “muhalefet”çe tehdit edilince,</span> <span class="italic"><span class="calibre_1">Standard Oil</span></span> <span class="calibre_1">ile</span> <span class="italic"><span class="calibre_1">American Tobacco</span></span><span class="calibre_1">’nun feshedilmesini emreder; onlar da gider başka biçimlerde yeniden örgütlenirler. 1912’de yeniden iktidara gelen Demokratlar kanunsal önlemleri güçlendirirler; ne var ki 1890’da</span> <span class="italic"><span class="calibre_1">Sherman Act</span></span><span class="calibre_1">’daki çerçeveleriyle etkili oldukları kuşkuludur.</span></p>

  <p class="calibre_5"><span class="calibre_1">Avrupa’da ise sanayi anlaşmalarına karşı mücadele henüz başlamış olmasa da, yığınla devlette demiryolu şebekeleri geriye satın alınır. Atlantik’in her iki yakasında, su, gaz ve taşıma hizmetlerinde “</span><span class="bold"><span class="calibre_1">tekelleştirme</span></span><span class="calibre_1">” denen bir olay yaygınlaşır. 1890’a doğru, Birmingham’da, o sıralarda “radikal” olan Joseph Chamberlain, müterakki vergi ile ranta vergi salmayı öneriyordu ki, düşük fiyata konutlar yapılması olanağını sağlayacaktır bu.</span></p>

  <p class="calibre_5"><span class="calibre_1">Sosyalistler, sosyal konulardaki kanunların böylesi adımlar atmasına, kimi zaman kuşkucu kimi zaman da hoşnut bir gözle bakarlar. Söz konusu kanunlar, daha önce de olduğu gibi, kapitalist rejimin gözleri en çok tırmalayan kötü yanlarına çareler önerirler; öyle ki, patronlarla emekçiler arasındaki ilişkiler bir parça düzelir. Ne var ki, yasal müdahale, hiçbir zaman sistematik görüşlerden yola çıkmaz; sosyal yapıya ve ulusal anlayışa bağlı olarak, bir ülkeden ötekine değişir durur. Birleşik Devletler’de, bu tür bir müdahale, federal yönetimden çok federe devletleri ilgilendirir.</span></p>

  <p class="calibre_5"><span class="calibre_1">Fransa’da bireycilik, yükümlülüklere alabildiğine inatçılıkla direnir; Almanya’da ve kimi Anglosakson ülkelerde önlemler daha da kolaylıkla yürürlüğe girer; hep en önde ölün Avustralya’da, asgari ücretin güvenceye bağlanmasına kadar gidilir, oysa İngiltere’de böylesi bir önlem madencilere uygulanmakla sınırlı kalır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">İşgünüyle ilgili düzenlemeler az çok saygı görür, yayılır ve belirginleşir. Ne var ki, işçileri ilgilendirdiği noktalarda bir gecikme vardır bu konuda: Avustralya’da, sekiz saat kuralı 1890-93 yıllarından başlayarak kabul edilmiştir; İngiltere’de ancak madenlerde ve Birleşik Devletler’de de demiryollarında bu ilke uygulamaya konulabilir. Hafta sonu tatili bir dinsel adet olduğu içindir ki, XIX. yüzyıl liberalizmi onu zorunlu olarak tanıtmayı istememiştir. Sendikaların yasallığı - Japonya bir yana- büyük sanayi ülkelerinde artık pek tartışılır olmasa da, patronlar, işçi kuruluşlarının, işletmelerde, ücretlilerden yana söz hakkı sahibi olmalarına alabildiğine karşı çıkarlar. O yüzden de, burjuva hükümetler, şu ya da bu uzlaşmaların arkasından koşarlar hep; iş sözleşmesine, ücretin korunmasına ve sağlık önlemlerine ilişkin kimi kurallar önerirler: Çoğu Avrupa ülkesi, Almanya’yı örnek alıp kazalara karşı sigortayı sokarlar kanunlarına; İngiltere, Norveç ve Belçika işsizliğe karşı sigortayı örgütlerken, Fransa sadece sendika sandıklarına yardımda bulunur. Almanlardan çok sonra, İngilizler, 1911’de çıkardıkları</span></span> <span class="calibre_1">National Insurance act</span> <span class="italic"><span class="calibre_1">ile zorunlu sigortayı kabul ederler; Fransa’da ise, hastalık ve yaşlılığa ilişkin, Birinci Dünya Savaşı’ndan önce, bölük pörçük önlemlerden bütünlüğüne bir sisteme varılmış değildir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">1890’da Berlin Konferansı’yla beraber çabalar, çalışma alanında</span> <span class="bold"><span class="calibre_1">uluslararası bir düzenleme</span></span><span class="calibre_1">ye yönelir. Bununla beraber, iktisadi etkenler, insanlıkçı birtakım önlemlerin alınmasını geciktirir. Basel’deki Büro’nun en etkin üyelerinden biri olan İsviçreli Frey, aşırı üretime karşı çareyi çalışma saatlerinin azaltılmasında görür. 1905’teki Bern Kongresi’nde, kibrit üretiminde beyaz fosforun yasaklanması ilke olarak kabul edilir; ancak İsveç, toplantıda bulunmayan Japonya imzasını koymadıkça, protokolü onaylamayı reddeder. Çocukların ve kadınların geceleyin çalıştırılmalarının yasaklanması bile, 1914 yılına değin sürecek yığınla toplantıda uzun ve boş yere tartışmalara konu olur. İşçi gönderen ve işçi kabul eden ülkeler arasında olmak üzere, çalışanların korunmasına ilişkin, örneğin Fransız-Belçika ve İtalya-Almanya arasında iki yanlı sözleşmeler yapılır.</span></p>

  <p class="calibre_7"><span class="italic"><span class="calibre_1">Avrupa ile Amerika’da sosyal hareketlenip ve sendikacılığın büyük saldırısı</span></span></p>

  <p class="calibre_5"><span class="calibre_1">80 ve 90 yılları boyunca iş uyuşmazlıkları pek yoğunlaşmıştı. Doğrudan eylemini grevlerle, 1 Mayıs kutlamalarıyla, sendikacılığın gelişmesiyle ortaya koyan işçi hareketi, İkinci Enternasyonal’den daha korkutucudur.</span></p>

  <p class="calibre_5"><span class="calibre_1">Grev, istemlerini kabul ettirmenin en iyi aracı olarak görünür işçi sınıfına. Sadece 1909 yılında, Fransa’da 1.025, Almanya’da 1.537, İngiltere’de 435 grev olur ki, 300 bine yakın emekçiyi ilgilendirir. Birleşik Devletler’de madenler 1900’de, 1902, 1903, 1912, 1914’te; demir-çelik sanayisi 1901 ve 1909’da; demiryolları 1904’te ve 1911’de; dokuma ile giyim sanayisi 1910, 1912, 1913’te hareketlenir. İtalya’da. 1870’den 1890’a değin 1.250, 1890’dan 1900’e değin 1.700, sadece 1901’de 1.400 hareket saptanır.</span></p>

  <p class="calibre_5"><span class="calibre_1">George Sorel’in gözünde bir “destan”dır bu!</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Amerika’daki işçi mücadelelerine etkin biçimde katılan ünlü bir sendikacı militanın, Jones Ana’nın Anılar’ını okuduğumuzda, anlattıkları heyecanlandırır insanı. İşte 1903’te Colorado’da durum: “9 Kasım 1903’te grev ilan edildi; amaç, sekiz saatlik bir işgünü, madencilerin belirleyecekleri bir ağırlık denetimcisi, ücretlerin bono yerine para olarak ödenmesini sağlamaktı... Ocaklardan tek bir kömür parçası bile çıkmadı. Colorado’da kasım soğuğu titretiyordu ve halk grevin etkilerini hissetmeye başladı... Sonunda, bir ültimatom verildi madencilere... En çetin savaşlar, Cripple Creek dolayında oldu. Madenciler, kumpanyanın mülkiyetindeki evlerinden kovuldular. Çıplak dağlara sığınıp 45 santimetre karda korkunç bir kışı çadır içinde geçirdiler. Çaputlar içindeydi ayakları, zayıfladılar ve ormanlardaki kurtlar misali acıktılar...”</span></span>
  </blockquote>

  <blockquote class="calibre_9">
    <span class="italic"><span class="calibre_1">Sonunda işbaşı yapmalarını zorlayan bu açlık olur!</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Avrupa’da da maden grevleri sık sıktır ve çarpıcıdır.</span> <span class="bold"><span class="calibre_1">Sanayi dayanışması</span></span><span class="calibre_1">nın (</span><span class="italic"><span class="calibre_1">industrial solidarity</span></span><span class="calibre_1">) geliştiği görülür. Ruhr’da makineler, 1912’de İngiliz kömürüyle çalışır; öyle olduğu için de, kömür madeninde çalışanların ücret ve çalışma koşullarında hissedilir bir iyileşme olur.</span></p>

  <p class="calibre_5"><span class="calibre_1">Pek mutsuz Rus işçileri sık sık hareketlenirlerse de, Meksika’dan Arjantin’e ve Şili’ye kadar, maden ve liman proletaryası, 90’lı yıllardan başlayarak belli bir sertlikle haklarını isterler. Japonya’da kimi hareketlenişler olur: 1900’deki demiryolu görevlilerinin bir grevi az buçuk başarı sağlar. 1907 yılında da, Güney Afrika’daki maden kumpanyalarına bir direniş başlangıcı görülür; 1913 ve 1914 yılları pek hareketlidir orada.</span></p>

  <p class="calibre_5"><span class="calibre_1">Bir yenilik de şudur ki,</span> <span class="bold"><span class="calibre_1">kamu hizmetleri</span></span> <span class="calibre_1">girer sahneye: Yalnız demiryolu görevlileriyle ticaret gemilerinde çalışanlar değil, postacılar da tek düze çalışmaya karşı hayır derler. 1911’de İngiliz demiryolu görevlileri, madencilerin, doklarda çalışanlarla yapı işçilerinin isteklerini desteklerler.</span></p>

  <p class="calibre_5"><span class="bold"><span class="calibre_1">Kırsal kesimde kaynaşmalar</span></span> <span class="calibre_1">belli boyutlara varır. Söz konusu kaynaşma, Rusya ve Latin Amerika dışında, bağcılıkta bir bunalımın yoksul düşürdüğü ya da çarptığı Güney Avrupa’yı etkiler daha da özel olarak. İtalya kırsalında gerçek ayaklanmalar olur ve grevler</span> <span class="italic"><span class="calibre_1">braccianti</span></span> <span class="calibre_1">arasında süreklidir. Portekiz’den Galiçya’ya değin her yanda yoksul köylülüğün içinde bulunduğu huzursuzluk, kitleler halinde Amerika’ya doğru göçlere yol açar. Büyük sömürünün bir başka bölgesi olan İngiltere’de gündelikçiler de haklarını isterler. Fransa’da, Akdeniz yöresindeki bağcılar, birçok kez şamatalı gösterilere kalkarlar; üzerlerine asker yollanır, Narbonne’da kan akar. Paris bölgesinde oduncular ve reçine işçileri, gündelikçi olmanın bütün sefaletiyle harekete geçerler.</span></p>

  <p class="calibre_5"><span class="calibre_1">Georges Sorel’in dayanılmaz “itici düşünce” olarak nitelendirdiği, yenilmez ve zafere ulaştırıcı</span> <span class="bold"><span class="calibre_1">gene1 grev fikri</span></span><span class="calibre_1">, 1904’te İtalya’da uğradığı başarısız bir girişime karşın, ortalıkta gezinmeye başlar. Marksistlerin ütopyacı olarak baktıkları bu düşünce, başlıca salt erkinlik yanlısı ve siyaset dışı çevrelerde yayılır. Trotsky’nin,</span> <span class="italic"><span class="calibre_1">Yaşamım</span></span> <span class="calibre_1">adlı eserinde “Batı’da pek nadir” diye sözünü ettiği siyasal grev, “Rusya’da mücadelenin temel yöntemi”dir: Orada, 1905 Devrimi sıralarında iki milyona yakın insanı sürükler arkasından; 1914’ün ilk altı ayında da bir milyondan fazla insanı hareketlendirir.</span></p>

  <p class="calibre_5"><span class="calibre_1">Başka anlamlı olaylar vardır: İşçi sınıfı, istemlerini ileriye sürüp haykıracağı gösteriler için,</span> <span class="bold"><span class="calibre_1">1 Mayıs’</span></span><span class="calibre_1">ı seçmiştir kendine ve kızıl bayrağı kabul etmiştir; uluslararası bir gün ve simgedir bunlar. Nitekim, Jules Simon, 1890 1 Mayıs’ı ile ilgili olarak şunları söyler: “Vahim olan, sesin sınırların ötesinden işitilmesi, ortak bir istemler metninin, ortak bir hareket biçiminin kabul edilmesidir. Sosyal düzende derin bir değişikliğe işaret ediyor bu!” Gerçekten de, “emek bayramı”nın kısa ama kahramanca bir dönemi olur: 1891’de, şimşekli halk gösterileri patlak verir; Fransa’nın kimi yerlerinde çatışmalar görülür; Roma’da ve Floransa’da, İspanya’da ve Macaristan’da karışıklıklar ortaya çıkar; Şikago ve Brezilya’da dalaşmalar ve 1892’de Lodz’da kanlı sahneler sergilenir.</span></p>

  <p class="calibre_5"><span class="calibre_1">İşte o sıralardadır ki, Jean-Baptiste Clement, şu savaşçı dizeleri yazar:</span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="italic"><span class="calibre_1">O tepeden konuşan sermayeye</span></span></p>

  <p class="calibre_5"><span class="italic"><span class="calibre_1">Şudur dediğimiz bu uyanış gününde:</span></span></p>

  <p class="calibre_5"><span class="italic"><span class="calibre_1">Güneş altında herkes yerine,</span></span></p>

  <p class="calibre_5"><span class="italic"><span class="calibre_1">Gönençten herkes payını alsın!</span></span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Sonra, coşku çaptan düşer.</span></p>

  <p class="calibre_5"><span class="calibre_1">Her yıl belli bir tarihte gelen 1 Mayıs, imgelemleri çarpmaz ve varlıklı sınıfları korkutmaz olur. Törenlerde kafileler ilerler: Eugen Pottier’nin 1871 Haziranı’nda bestelediği</span> <span class="italic"><span class="calibre_1">Enternasyonal</span></span> <span class="calibre_1">ağızlardadır; Komüncülerin “barışın ve eşitliğin bayrağı” diye selamladıkları kızıl bayrak açılır kimi zaman; ne var ki polis karşı çıkar ve kaçıp dağılan göstericilerin arkasına düşer. 1893 1 Mayısı’nın ertesinde, artık yaşlanmış Engels’in düştüğü not şöyledir: “Burada (Londra’da) 1 Mayıs bayramı pek güzeldi, ancak bütün öteki günler ya da daha çok bütün öteki yıllar gibi olup çıkmış daha şimdiden; ilkinin tazeliği çekip gitmiş halde!” Ve 1895 1 Mayıs’ında,</span> <span class="italic"><span class="calibre_1">Küçük Cumhuriyet</span></span> <span class="calibre_1">adlı gazete şunları yazar: “Dün, devrimler yapılıyordu, bugün geçit törenleri. Dün, bir varoşu dizginlemek için bir ordu gerekiyordu; bugün, yarım düzine polis, binlerce göstericiyi kaçırtmak için yetiyor. Böyle bir sonuca varılacak ise, sokağa inmek niye?”</span></p>

  <p class="calibre_5"><span class="calibre_1">Kuşkusuz, sendika yöneticileri 1 Mayıs’tan yararlanmak için, birçok kez girişimde bulunurlar. 1896 1 Mayıs’ı için, İş Borsası adına bir çağrıda bulunur; ancak ploletaryanın, her şeyden önce, çıkarlarının ve onları gerçekleştirecek araçların bilincinde dev bir örgüt oluşturması gerektiğini düşünür. Yeniden, 1906’da Genel İş Konfederasyonu, sekiz saatlik iş günü için mücadeleyi canlandırmak amacıyla, çarpıcı bir 1 Mayıs hazırlamaya koyulur; ne var ki, bu “dev hareket”in de bir geleceği yoktur gerçekte.</span></p>

  <p class="calibre_5"><span class="calibre_1">Sendikacılığın üye sayısını arttırdığı ülkelerde (1914’te İngiltere’de 4 milyon, Almanya’da 2 buçuk milyon, Birleşik Amerika’da 2 milyon sendikalı), sendikalar, siyasal eyleme hor bakar ya da açıkça reformist bir programa kapılanırlar.</span></p>

  <p class="calibre_5"><span class="calibre_1">Amerikan İş Federasyonu, grev kırıcılığına başvuran ve adli otoriteden yararlanan - aşılması güç- bir patron direnişine çarpar; öyle olunca da oyunun kuralına uyup işçinin durumunu düzeltmeyi iş edinir sadece. Bununla beraber, 1905’te</span> <span class="italic"><span class="calibre_1">Dünya Sanayi İşçileri</span></span> <span class="calibre_1">hareketi daha köktenci bir tutumdadır. Ve yine aynı yıl, Upton Sinclair, “Üniversite Sosyalist Derneği’”ni kurar, başkanlığına da Jack London seçilir.</span></p>

  <p class="calibre_5"><span class="calibre_1">Almanya’da sendikacılık, Hıristiyan, liberal ve sosyalist eğilimler arasında bölünür; bu sonuncusu, Marksist sosyal demokrat şefler kendisiyle ilişki içinde hareket etmediği için, bürokratlaşır.</span></p>

  <p class="calibre_5"><span class="calibre_1">Büyük Britanya’da olduğu gibi Avustralya’da da,</span> <span class="italic"><span class="calibre_1">trade-unionisme</span></span><span class="calibre_1">, parlamentodaki işçi partisine omuz verir ve doğrudan eylemlere güvensizlik duyar. Belçika’da, Pay-Bas’da ve Avusturya’da da pek farklı bir durum yoktur; bu sonuncusunda, dinsel örgütler, ayrıca şiddete her türlü çağrıyı reddederler.</span></p>

  <p class="calibre_5"><span class="calibre_1">Fransa’da sendikacılık, tersine, Marksist olsun ya da düpedüz reformcu olsun, siyasal sosyalizme güven duymadığı için, Genel İş Konfederasyonunun çerçevesi içinde,</span> <span class="bold"><span class="calibre_1">bağımsız bir eylem</span></span> <span class="calibre_1">uygular. Söz konusu konfederasyonun 1914’te bir yarım milyon üyesi vardır. Hareketin başındakiler, Pelloutier’den başlayarak, Marx’tan çok, Proudhon’un, Bakunin’in, Jean Grave’in, anarşizmin arkasından gittiklerini söylerler; ve konfederasyon, “patronluk ile ücretliliğin ortadan kalkmasını” hedefleyip, boykota, sabotaja varıncaya değin öğütler, kararlı biçimde bütün ülkelerin proleterlerini birleşmeye çağırır ve “gerçek işçi partisi” olarak bakar kendine. 1905’te kabul edilen Amiens anlaşması ile, Konfederasyon, “her türlü siyaset okulunun dışında bir sınıf mücadelesi” sürdürmek istediğini açıkça belirtmiş olur böylece.</span></p>

  <p class="calibre_5"><span class="calibre_1">İtalya’da da gücünü kendinde gören bir hareket palazlanır; ulusal çapta ilk genel grev denemesine gidilir ve savaşçı örgütler kurulur: Direniş Komitesi, Doğrudan Eylem ve Sendika Birliği adını taşır bunlar. Labriola ile Leone, Georges Sorel’in yazdıklarını yayar ve İtalyan Genel İş Konfederasyonu’nun reformizmini saf dışı ederler. Öte yandan, 1907’de Amsterdam’da, anarşistler bir kongre toplarlar ve Malatesta’nın bağımsız sendika eylemine yatkın önerisi oylanır. Buradan kalkarak, Katalonya’da, tepeden tırnağa ruhban karşıtı ve antimilitarist İşçi Dayanışması kurulur ve 1911’de de, bütün yarımadada, 1888’de kurulmuş Genel Emekçiler Birliği karşısında tavrını koyan Ulusal İş Konfederasyonu oluşturulur; 1888, İspanyol Sosyalist İşçi Partisi’nin de kurulduğu tarihtir. Latin Amerika’da da, gücünü kendinden alan ideolojinin önde gittiği benzer bir durum vardır.</span></p>

  <p class="calibre_5"><span class="calibre_1">Bu bölünüşler oldukça derindir; öyle olduğu için de, sendikacılık eylemi</span> <span class="bold"><span class="calibre_1">uluslararası planda</span></span> <span class="calibre_1">zarar görür bundan. Mesleki sekreterlikler 1889’dan beri çalışır haldedirler: 1914’te 28 sekreterlik vardır ki, onların 24’ünün merkezi Berlin’dedir. Ayrıca, ulusal merkez temsilcileri arasında belli aralıklarla toplantılar düzenlenir. Bir Uluslararası Sendika Federasyonu, 1913’te Zürih’te kurulur.</span></p>

  <p class="calibre_5"><span class="calibre_1">Bununla beraber, kapitalizme karşı mücadele olsun ya da savaş halinde ulus karşısında işçi dünyasının tavrı olsun, işçi kuruluşları,</span> <span class="bold"><span class="calibre_1">sosyalizmin siyasal eylemi</span></span><span class="calibre_1">ni bütünüyle gözardı edemezler.</span></p>

  <p class="calibre_2"><span class="calibre_1">SOSYALİZM, MARKSİZM VE DEVRİM</span></p>

  <p class="calibre_7"><span class="italic"><span class="calibre_1">Sosyalizmin itişi ve Marx’ın mirası</span></span></p>

  <p class="calibre_5"><span class="calibre_1">Sendikacılık gibi sosyalizm de</span> <span class="bold"><span class="calibre_1">önemli ilerlemeler</span></span> <span class="calibre_1">kaydeder.</span></p>

  <p class="calibre_5"><span class="calibre_1">Seçmenlerin hatırı sayılır bölümlerinin dikkatini çekemediği Birleşik Devletler’de bile, sosyalist aday Debs, 1900 Başkanlık seçiminde 100 bin oy toplayamadığı halde, 1912 seçiminde bir milyona yakın oy elde eder. Avrupa’da, Alman sosyal demokrasisi, 1890 ile 1912 yılları arasında, oy sayısını 1.500.000’den 4 milyonun üstüne çıkarır ve bu son tarihte bir milyon üyesi vardır. Fransa’da, 1914’te bağımsız sosyalistler bir yana, 103 sandalye, İşçi Enternasyonali Fransız Bölümü’ne aittir. İtalya’da da sosyalist grupların göz doldurucu bir ağırlığı vardır. İngiltere’de İşçi Partisi (</span><span class="italic"><span class="calibre_1">Labour Party</span></span><span class="calibre_1">), 1906’da 29 ve 1909’da da 40 seçilmiş üyesiyle sahneye çıkar kesin olarak. İspanya gibi bir ülkede -proleterlerin sayısına kıyasla - sosyalizmin görece zayıflığına karşın (1910’da parlamentoya bir tek sosyalist seçilebilmiştir), Rusya’da 1905 Devrimi’nin havası içinde, sosyal demokrat, sosyalist-devrimci, popülist örgütler hızla serpilirler: İlk Duma’da sandalyelerin yüzde 40’ı onlarındır ve 1907’de, seçmen statüsünde, onların temsili azalsın diye sert önlemler alınır.</span></p>

  <p class="calibre_5"><span class="calibre_1">Fransız Devrimi’nden beri, kanun yapmak, genellikle burjuvaların işidir. Açıktan açığa köylüleri savunan hiçbir parti yoktur. Böylece, kendini belli bir sosyal sınıfın savunmasına vermiş ve üyelerini sert bir oy disiplinine zorlayan siyasal kuruluşların ortaya çıkışı, heyecana yol açar.</span></p>

  <p class="calibre_5"><span class="calibre_1">Şu da bir gerçektir ki, parlamento yaşamına katılan sosyalizm,</span> <span class="bold"><span class="calibre_1">meclis yöntem ve örfleri</span></span><span class="calibre_1">ne de karşı çıkmaz. Anglosakson ülkelerde, sosyalizm “öğretişiz” olmayı sürdürür: Reformist bir sendikacılığın yanı sıra ahlak derslerine de yer veren bir işçi ideolojisidir bu. Avustralyalı Watson şöyle der: “Avrupa’nın sosyalist anlayışlarıyla bağlanamayız. Sosyalizmin temelindeki ilkelere inanıyoruz. Ancak, her şey ağır ağır olacak.” İngiltere’de, mezheplerin ve Fabienne topluluğunun İşçi Partisi üzerinde derin bir etkisi vardır. Maden işçisi Burt, milletvekili olunca mezhebini vaaz etmekten vazgeçmez. Arkadaşı Keer Hardie, “İsa’nın, yaşamı pahasına ilan etmek istediği büyük gerçeği, yani ruh toplulukça kurtulmazsa birey olarak ruhun kurtulamayacağı gerçeği”nden söz eder. Ruskin’den, Shaw’dan, William Morris’ten Webb’lere ve Ramsay Mac Donald’a kadar, kapitalist toplumun eleştirisi, sömürücüye karşı bir ayaklanma çağrısıyla sonuçlanmaz asla. Bu eleştiri, daha çok</span> <span class="bold"><span class="calibre_1">ulusun genel çıkarını</span></span> <span class="calibre_1">göz önünde tutar. Karı koca Webb’ler şöyle derler: “Amacımız, kapitalizmin ortadan kalkmasıdır, yoksa ücretli sınıfın değil” ve “bütün insanları devletin ücretli görevlileri” yapmayı düşünürler. Üretim araçlarının ve kamu hizmetlerinin millileştirilmesi, hakkaniyetli bir sosyal düzenin kurulmasına olanak sağlamalıdır. Her halükârda, koşullara uygun kanunların barışçı etkisiyledir ki, proletaryanın durumu yavaş yavaş ortadan silinecektir. Bunun gibi, açıktan açığa reformcu Belçika İşçi Partisi Liberal Parti aleyhine ilerler, ama sonra onunla Katolik çoğunluğa karşı birleşir; İngiltere’de İşçi Partisi, Lloyd George’un radikalleşen liberalizmini destekler ve Lortla kamarası da buna uyar. Fransa’da, sosyalist parlamenter çoğunluğu, seçim taktiği adına da olsa, gerici ve kilise yanlısı diye şöhret kazanmış milliyetçilikle mücadele eden “sol bloklar”ı desteklemek zorundadır.</span></p>

  <p class="calibre_5"><span class="calibre_1">Aslında Birleşik Devletler’de ve Büyük Britanya’da da üzerinde durulan Marksizm, Avrupa kıtasını istila eder; bu arada anarşizm, batıda sendikacılar arasında ya da Rus devrimci sosyalist parti saflarında kendine bir yer edinir. Engels, 1895 yılına kadar yaşar. Bir sosyalistin, Vandervelde’in söylediği şudur onunla ilgili olarak: “Bir yarı tanrı gibiydi gözümüzde; Marx’ı tanımış bir insan, bir büyük insandı.” Ne var ki, Engels’in etkinliği, büyük ustanın temel metinlerinden doğru dürüst yararlanılmasından çok, kimi nadir metinlerin üzerine eğilmeyle sınırlı kalıyordu.</span> <span class="italic"><span class="calibre_1">Sermaye</span></span><span class="calibre_1">’nin 10 bin nüsha olarak çıkarılmış ilk Fransızca basımı, aradan bir yirmi beş yıl geçtiği halde hâlâ tüketilmiş değildi. Öyle olunca da, Marksist öğretinin saygınlığının bir bakıma</span> <span class="bold"><span class="calibre_1">esrarlı bir yanı</span></span> <span class="calibre_1">vardı: Yeni bir tür inançtı yapılan! Ve gelecek zamanlar kaçınılmaz soruları haber verirken, Marx’ın çömezleri de birbirlerine sorup duruyorlardı: Wilhelm Liebknecht’in itiraf ettiği gibi, “Marx, Kutsal Kitap gibi, birbirine en zıt anlamlarda yorumlanıp duruyor!”</span></p>

  <p class="calibre_5"><span class="calibre_1">Engels, ölmeden önce tehlikeyi sezmişti. Şu hatırlatmayı yapma gereğini duymuştu: “Bizim kuramımız bir dogma değil, bir evrim sürecinin açıklanışıdır ve bu süreçte birbirini izleyen evreler var.” Demokratik fetihlerin yararını yadsımamakla beraber, burjuva liberalizminin kumlarına gömülme tehlikesine karşı sosyalizmi uyarıyordu; “bilinçli küçük bir azınlığın yönlendirdiği destekleyişler, başkaldırmalar zamanı geçmiştir”, “proletarya diktatörlüğü” zorunluluğuna, “sınıf egemenliği için mücadeleden zaferle çıkan proletaryanın mirasçı olduğu bir hastalık” olarak bakıyordu.</span></p>

  <p class="calibre_5"><span class="calibre_1">“Marx ve Engels’in öngörüleri doğrulanmamıştır” diyen Pareto ya da “sosyalizm, sosyal bilimin simyasından başka bir şey değildir” diyen Leroy Beaulieu gibi kestirip atmadıkça, söz konusu öğretiden çıkarılabilecek bir pratik program olabilir. Ancak, kapitalizm davasının sonunda açıklanmış ölüm kararının tam anlamı üzerinde anlaşmak da gerekmektedir. Felaket kapıda bekliyorsa, bu korkunç sonucu göğüslemeye hazırlıklı olmalı; ama saatin çalması gecikiyorsa, o zaman da burjuvazinin saatin akreple yelkovanının yürüyüşünü nasıl olup yavaşlattığını bilmek yerinde olur. Ya ekonomi kendi başına hareket ediyordur ya da rolü abartılmıştır. Ne olursa olsun, metinler incelenmeli, olayların öğrettiklerinin ışığında yine yönteme uygun olarak aydınlatılmalıdır.</span></p>

  <p class="calibre_5"><span class="bold"><span class="calibre_1">Anarşizm</span></span> <span class="calibre_1">Grave’ların, Reclus’lerin, Kropotkin’lerin kaleminden gitgide berraklığa kavuşur: Kapitalist sömürüye karşı mücadeleyi her türlü baskıya karşı mücadeleye tabi kılmakta, bireysel özgürlüğün altını durmadan çizmekte ve kendiliğinden yardımlaşmayı duraksamaksızın kabullenmektedir; bu durumda, yığınla sosyalist, Marksizme bağlılıklarını sürdürseler de onun gözden geçirilmesini isterler.</span></p>

  <p class="calibre_5"><span class="calibre_1">1898 yılından başlayarak, Georges Sorel,</span> <span class="italic"><span class="calibre_1">Sosyalizmin Bunalımı</span></span><span class="calibre_1">’ndan bahseder. Sonra, Bergson’un görüşlerine uygun olarak, sosyalizmi, dinamik bir ahlakın hizmetine vermek ister ve Guesde’in tersine, Dreyfus savaşının içine gelip giren Jaures’in tutumuna alkışlar. Davadan sonra ise, olan bitene bakıp Sorel’in sapması hızlanacak, hayal kırıklığı Peguy’u de sosyalizmden uzaklaştıracaktır.</span></p>

  <p class="calibre_5"><span class="calibre_1">Ne var ki,</span> <span class="bold"><span class="calibre_1">en çarpıcı saldırı</span></span><span class="calibre_1">, 1899’da Almanya’dan gelir: Görünüşte sağlığı yerinde olan sosyal demokrasi, gerçekte bürokratlaşmaktadır. Bernstein,</span> <span class="bold"><span class="calibre_1">Kuramsal Sosyalizm ve Pratik Sosyal Demokrasi</span></span> <span class="calibre_1">adlı eserinde, diyalektiği, tarihsel materyalizmi, temerküz, emek-değerle bunalımlar üstüne kuramları kalburdan geçirir ve bir yeni Kant’çı olarak, iyiliğe doğru özgürce atılıma güvenilmesini ister. 1848 yılı için uygun Blanqui usulü bir Marksizme inanışın karşısına çıkar ve oportünist taktiği benimser. Kautsky ile Rosa Luxemburg kendisine yanıt verirler, rakamlar sürerler önüne ve getirdiği yorumun yanlışlarını koyarlar ortaya. Örneğin Bernstein, bir küçük azınlığın elinde servetlerin toplanması ile üretim araçlarının toplanmasını birbirine karıştırmıştır. Öte yandan, parlamento çatısı altındaki savaşın, Rosa Luxemburg’un deyişiyle “bir uzun ve inatçı mücadele”nin yararını belirtirler. Bütün bunların sonunda, 1900’de Paris’te toplanan Enternasyonal’in Kongresinde, Kautsky, “Proletaryayı sosyal savaşa hazır bir ordu halinde örgütleme”yi önerir ve, Guesde’in de arzuladığı gibi, sosyalistlerin burjuva partileriyle her türlü bağlaşıklığına karşı çıkar.</span></p>

  <p class="calibre_5"><span class="calibre_1">Ne var ki, birlik kolay gerçekleşmez.</span></p>

  <p class="calibre_5"><span class="calibre_1">Fransa’da, Jaures’le Guesde çatışırlar. Jaures’in düşüncesi, sentetik bir uzlaşmaya doğru uzanmıştır: “Yöntemimizle nasıl derinliğine reformcu ve gerçekçi isek, amacımız bakımından o denli devrimciyiz” der. Öte yandan ekler: “Doğrudur, insanlık tarihinin temeli ve zembereği iktisadi yaşamdır, ancak insan, düşünen güç olarak, tam bir düşünce yaşamına, kaygılı aklın canlı ortaklığına özlem duyar, birliğe ve evrenin esrarına tutkundur... Cesaret, ideale yürümek ve gerçekliği kavramaktır... İnsanları yönlendirmek için fikrin aydınlığı gerekir...”</span></p>

  <p class="calibre_5"><span class="calibre_1">Adalet istediği kadar, umut ve yiğitlik de aşılamaktadır.</span></p>

  <p class="calibre_5"><span class="calibre_1">Rusya’daki sosyal demokraside, güdülecek taktik bakımından,</span> <span class="bold"><span class="calibre_1">Menşevikler’le Bolşevikler</span></span> <span class="calibre_1">1903’te birbirlerinden ayrılırlar: Birinciler, bir kitle partisinden yunadırlar, ikinciler ise disiplinli ve merkezileştirilmiş bir parti isterler; birinciler, burjuva reformcularıyla bağlaşıklıkları kabul ederken, ikinciler köylülük üstüne yapılmış hesaba inanırlar daha çok.</span></p>

  <p class="calibre_5"><span class="calibre_1">Tersine, revizyonistlerle reformistler, Alman sosyal demokrasisinde davayı kaybedince, 1904’te Amsterdam’da toplanan Enternasyonal’in Kongresinde, biçimsel olarak, Fransız sosyalist grupları birleşmeye çağırır ve Jaures bu davete uyunca, 1905’te İşçi Enternasyonalizmi Fransız Bölümü (S.F.İ.O.) doğar.</span></p>

  <p class="calibre_5"><span class="calibre_1">Oysa, sosyalizmi dünya çapında sarsan bir büyük olay olmuştur: Rusya’da devrim patlamıştır.</span></p>

  <p class="calibre_7"><span class="italic"><span class="calibre_1">1905 Rus Devrimi ve sosyalist harekete etkisi</span></span></p>

  <p class="calibre_5"><span class="calibre_1">1871: Paris Komünü; 1905: Rusya’da işçilerin, köylülerin, denizcilerin çarlığa karşı ayaklanışı. Birinci Enternasyonal Komünde ayaklananları kurtaramamıştı; İkinci Enternasyonal ise, Petersburg’tan Moskova’ya ve Odesa’ya değin tutuşan yangına seyirci kalır, hiçbir şey yapamaz.</span></p>

  <p class="calibre_5"><span class="calibre_1">Bir iktisadi bunalımın ertesinde, uzakta bir yerde, Japonya’ya karşı bir savaşın içine - hiç de istemeyerek- gelip girmiş olan Rus halkı başkaldırın Çarlık rejimi için vahim bir olaydır bu ve bir daha kendine gelemeyecektir, Çar II. Nikola, “Devrimi durdurmak için küçük bir zafer kazanmak” gerektiğine inanmaz değildi. Ne var ki, savaş çetin olur, halk kitlelerinin acılarını yoğunlaştırır; kaybedilince de, ulusu küçük düşürür, alçaltır. Yurtseverce öfkelenişin meyvesi olan Paris Komünü, yeteneksizliği ve ihaneti ayan beyan olan burjuva yöneticilerinin karşısına dikilmişti; Rusya’da ise, mutlakiyetin sakatlıkları, çürüyüp kokuşmuşluğu çığlık çığlıktır; öyle de olsa, proletarya yeni bir başarısızlığa uğrar.</span></p>

  <p class="calibre_5"><span class="calibre_1">Niçin?</span></p>

  <p class="calibre_5"><span class="calibre_1">İkinci İmparatorluk Fransa’sında olduğu gibi, çarların imparatorluğunda da kapitalist ekonomi ilerler. Bununla beraber, Batı’da, burjuvazinin önünde liberal bir gelenek vardır ve mülkiyet sahibi köylülüğün desteğiyle toplumu yönetebilir; Doğu’da ise, 89 gerçekleştirilmeyi bekler. Ayrıca, Rus burjuvazisi, ne sayıca güçlüdür ne de iktisadi bakımdan bağımsız; ülkede devletin ve yabancı sermayenin sanayi gelişmesinde oynadığı başrolü hatırlatmak yeter. Buna karşılık, işletmelerin belli noktalarda toplaşması, işçi sınıfına belli bir tutarlılık sağlar. Peki köylülüğün yeri ne olacaktır? Ve burjuvazi güçsüzse, pek yoksul bir proletaryanın iktidarı ele geçirmesi, hâlâ yarı Ortaçağlı yapıdaki bir devlette, sosyalist açıdan arzu edilebilir bir şey midir gelecek için?</span></p>

  <p class="calibre_5"><span class="calibre_1">Marx, düşüncelerinin Rusya’da kazandığı başarıya bakıp şaşırmıştı önce. “Anarşi, komünizm ve Tanrıtanımazlık bulamacı bir hükümdarlıkta ölümcül bir sıçrayış” yapmak zorundaki bir halkla, Rus halkıyla alay etmişti uzun süre. Yenilgiler, Lenin için şaşırtıcı olmadı: Öyle olduğu için de, Port-Arthur’un düşüşünün arkasından, “Geri bir ülkenin savaşı, tarihte çoğu kez görüldüğü gibi, devrimci büyük bir rol oynadı bir kez daha” diye yazar. Ne var ki, sosyalizm böylece nazik bir durumdadır. Bolşevikler’in başı olarak Rusya’ya dönerken Lenin’in altını çizdiği şudur: “Rus Devrimi’nin burjuva sınırlarından, birden ve tek bir atılımda çıkamayız!”</span></p>

  <p class="calibre_5"><span class="calibre_1">Olaylar, hem bunalımın yoğunluğunu ortaya korlar, hem de - Marksist ya da popülist - devrimciler için Eski Rejim’i devirmenin olanaksızlığını!</span></p>

  <p class="calibre_5"><span class="calibre_1">Gerçekten, bir köylü ayaklanması görülür, kent proletaryasında bir başkaldırıya tanık olunur; dev grevler, orduda ve donanmada ayaklanmalar vardır. Hatırda kalması gereken kimi olayların altını çizmeli: Petersburg’ta 22 Ocak 1905’te kanlı pazar, Prens Potemkin zırhlısının başkaldırısı, II. Nikola’ya anayasalı bir yönetim vaadettiren 30 Ekim gösterisi, aralıkta Moskova’da sokak savaşları... Kimi Marksistler, kitlelerin kendiliğinden Sovyetlerde örgütlenişinin arkasından bir halk iktidarının çıkacağı anın geldiğini sanırlar: Genç Bronstein, namı diğer Trotsky, bu inançladır ki Petersburg</span> <span class="italic"><span class="calibre_1">sovyet</span></span><span class="calibre_1">inin oluşumuna omuz vermiştir. Lenin için, hazırlık yapılmadığından, girişim başarısızlığa adaydır; ne var ki, gerçek bir ayaklanma taktiğinin yararı bakımından da öğreticidir.</span></p>

  <p class="calibre_5"><span class="calibre_1">Çarlık, bu koşullarda</span> <span class="italic"><span class="calibre_1">Duma</span></span> <span class="calibre_1">deneyimini tezgâhlar: Melez bir rejimdir söz konusu olan; öyle ki, ne mutlakiyet kendini - olduğu gibi- gerçekleştirebilir, ne burjuva liberalizmi tutunabilir, ne Stolypin’in bireysel mülkiyet doğrultusundaki toprak reformu yemişlerini verebilir, ne tarımsal olduğu kadar sanayi üretiminin tartışılmaz gelişmesi sosyal hareketlenişi durdurabilir.</span></p>

  <p class="calibre_5"><span class="calibre_1">Rusya’daki sarsıntının</span> <span class="bold"><span class="calibre_1">Batı’da uyandırdığı izlenim</span></span> <span class="calibre_1">derindir: Jaures, peygamberce bir söyleyişle, “Rus halkının kurtuluşu, hiç kuşkusuz Rus proletaryasını Avrupa proletaryasının öncüsü yapıp çıkacak bir emek rejiminin kuruluşuna varacaktır” derken, Anatole France da, “Dev ve korkunç bir girişimin sonu ne olursa olsun, proleterler, daha şimdiden, ülkelerinin ve dünyanın yazgısını kesinkes etkilemişlerdir” diye açıklamada bulunur. Bu açıklamaya, Arthur Meyer, bir gazetede şu yanıtı verir: “Her büyük devrim dünyaya kötülük tohumları ekmiştir, ama Rus Devrimi bir başka korkuncu olacaktır”; ve ekler: “Ben, tam bir karşı-devrimden yanayım, bizi daha da korkunç felaketlerden kurtaracak olan yalnız odur.” II. Guillaume’a gelince, II. Nikola’ya şöyle yazar: “Rusya, tarihinde bir sayfayı çevirir halde adeta... Alınması uygun önlemler, başvurulması gerekli eylem biçimleri ve onları yerine getirecek kişiler, bütün bunlar, sınırlarınızdaki başka ulusları doğrudan etkileyeceklerdir.” Şu da bir gerçek: Çar despotluğuna indirilmiş darbe, Asya’da, Ruslar arasında olduğu gibi, Batılı etkinin özellikle emperyalist kapitalizmin girişiyle kendini belli ettiği bu dünyada belli bir yankılanışa yol açar.</span></p>

  <p class="calibre_5"><span class="calibre_1">Olay,</span> <span class="bold"><span class="calibre_1">Rus Marksistlerini</span></span> <span class="calibre_1">de aralarında</span> <span class="bold"><span class="calibre_1">bölüyordu</span></span> <span class="calibre_1">sonunda: Lenin, olan bitene bakıp, Menşeviklerin de istediği gibi, Sovyetleri sadece “idarî organlar” olarak görmeyi reddeder; Trotsky gibi o da, “başkaldırı örgütleri” rolünü tanır onlara. Engels, daha önce şunları yazmıştı: “Uçtaki bir partinin yönetimini üstlenmiş bir kişinin başına gelebilecek en korkunç şey, temsil ettiği sınıfın üstünlüğünü tarihsel hareketin olgunluğa eriştirmediği bir sırada, iktidarı ele almak zorunda kalmasıdır.” Plekhanov, Martov, Dan, bu metni hatırlatmaktan hoşlanıyorlardı. Ne var ki Lenin, sosyal demokrasinin omuz vereceği bir burjuva devriminin ertesinde, “İşçilerin ve köylülerin demokratik diktatörlüğünü” gitgide artan bir güvenle göz önünde tutar. 1912 Prag Kongresi’nde, daha da altını çizerek, proleter güçlerin dar çerçeveli ve sert yönetimli örgütlenişini Bolşeviklere görev olarak verir. Çünkü, ona göre sorun, “Avrupa’nın hiçbir yerinde bizde dayattığı gibi kendini dayatmıyor.” Yoğun bir sosyal hareketlenişe bakıp, çarların imparatorluğunda kesin bir bunalımın eli kulağında oluşuna inandığı için, 1913 ve 1914’te, Cracovie’den emirler verir: Böylesi bir bunalım, güçlü örgütü sayesinde halk güçlerini arkasından sürükleyebilecek bir Marksist partiyi eyleme hazır bulmalıdır.</span></p>

  <p class="calibre_5"><span class="calibre_1">Rusya’da bütün bu olanı bitenin tersine,</span> <span class="bold"><span class="calibre_1">Batı ve Orta Avrupa sosyalizmi</span></span><span class="calibre_1">, milliyetçi ideolojilerin saldırılarını ve liberal reformizmin gözleri büyülemesini güçlükle püskürtür. Lenin,</span> <span class="italic"><span class="calibre_1">Materyalizm</span></span> <span class="calibre_1">ve</span> <span class="italic"><span class="calibre_1">Emprio-kritisizm</span></span> <span class="calibre_1">adlı eserinde, gerekirciliğe karşı oluşun taşıdığı burjuva içeriği boşuna sergileyip eleştirmez. Fransa’da Jaures, kardeşlik ve adalete tutkun bir sosyalizm ülküsünü alabildiğine coşkuyla belirtmeye verir kendini; Georges Sorel, burjuva demokrasisine çullanır, bilimciliği reddeder,</span> <span class="italic"><span class="calibre_1">Marksizmin Çözülüşü</span></span><span class="calibre_1">’nü ilan eder, kurtuluşu “yüce duygu”dan, “mitos”tan bekler artık ve böylece sonunda gelip durduğu saf gelenekçilerin saflarıdır. Onun çömezlerinden Edouard Berth, “demokrasinin alacakaranlığı”ndan söz eder ve Peguy gibi, “aydınlar”ın hükümranlığının ölüm çanını çalar; 1914’te de, Peguy’ün hemen yanı başında safını bulur. “Bağımsız” sosyalistlere gelince, radikal ve ılımlı cumhuriyetçilerin işbirliği karşısında gerilemezler: “Bir öğretinin içine sığışıp kalmamışlardır, sekter görüşleri yoktur, böylece evrime yatkın insanlardır.”</span></p>

  <p class="calibre_5"><span class="bold"><span class="calibre_1">Alman sosyal demokrasisi</span></span><span class="calibre_1">nde ise, görünüşte mahkûm edilmiş olan revizyonizm uygulamada başarı sağlar: Bebel, arkasından Scheidemann, “Bir yıllık devrimin Rus proletaryasına sağladığı eğitimi, otuz yıllık parlamento ve sendika mücadelesi Alman proletaryasına sağlayamamıştır” savını ciddiye almazlar ve Rosa Luxemburg’un önerdiği siyasal amaçlı genel grevi ellerinin tersiyle iterler.</span></p>

  <p class="calibre_5"><span class="calibre_1">Ne var ki sosyalizm, kapitalist ekonominin gelişmesine de kayıtsız kalamaz. Hilferding</span> <span class="italic"><span class="calibre_1">Mali Kapital</span></span> <span class="calibre_1">adlı eserinde ve Rosa Luxemburg da</span> <span class="italic"><span class="calibre_1">Sermayenin Birikimi</span></span> <span class="calibre_1">adlı kitabında, şunun altını çizerler: Zorunluluk, tekelci sermayeye, ayakta kalması için kapitalist olmayan alanları ele geçirme konusunda kendini dayatmaktadır. Almanca yazılan bu eserler,</span> <span class="bold"><span class="calibre_1">sosyal demokrasinin şaşkınlığı</span></span><span class="calibre_1">nı daha da arttırır ve hareket, emperyalizmin sanayi uluslarına sağlayacağı yararların saplantısına kapılarını ardına değin açar. Soru şudur: Emperyalizm, en gelişmiş halkların yaşam düzeyini yükselterek mi sosyalizmin gelişini hızlandıracaktır, yoksa savaş yoluyla burjuva rejimlerin düşüşünü çabuklaştırarak mı bu sonuca varacaktır?</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_35"></div>
</body>
</html>
