<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM II</span></span></span><br class="calibre2" />
    <span class="italic"><span class="bold"><span class="calibre_1">TUTUCU GÜÇLERLE SOSYALİZM ARASINDA LİBERAL DÜZEN</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">XIX. yüzyılın ikinci yarısında, liberal düzen, tutucu güçlerle sosyalizm arasında sıkışmış haldedir; siyasal yapıdan özgürlük anlayışına ve eğitime varıncaya kadar böyledir. Genel oyun sistemin içine girmeye, emekle sermayenin kıran kırana çatışmaya başladığı, sosyalist partilerin ve enternasyonallerin kurulduğu yıllar.</span></p>

  <p class="calibre_5"><span class="calibre_1">Çetin yıllar...</span></p>

  <p class="calibre_2"><span class="calibre_1">ULUS VE DEVLET</span></p>

  <p class="calibre_7"><span class="italic"><span class="calibre_1">Ulusal devletler ve ulus kültü</span></span></p>

  <p class="calibre_5"><span class="calibre_1">Avrupa, XIX. yüzyılda,</span> <span class="bold"><span class="calibre_1">ulusal ilkeye dayanan</span></span> <span class="calibre_1">bir devletler topluluğu olmuştur. Bir hanedanın yönetimine bağlı tek bir ülke vardır ki, Habsburg’ların monarşisidir bu; o bile, kendisini oluşturan halklara ödünlerde bulunmakla yükümlüdür. Romanof’lar, imparatorluklarını güçlendirmek amacıyla, ulusal Rus duygusuna seve seve seslenirler. Osmanlı İmparatorluğu, oldukça canlı bir yurtseverliğin alevinde ısınamamanın acısını çeker.</span></p>

  <p class="calibre_5"><span class="calibre_1">Nedir liberal burjuvaların gözünde ulus?</span></p>

  <p class="calibre_5"><span class="calibre_1">Liberal burjuvaların gözünde, ulus, bir duygular ve çıkarlar topluluğudur; insan ve yurttaş haklarına saygıyı sağlar bu ulus. Ne var ki, bir ulusa özgürce ait olma düşüncesinin karşısına, bir topluluğa doğal bağlılık, kanla ve ruhla ait olma düşüncesi dikilmektedir ki, bir arada yaşama görevini veren de bunlardır. Öte yandan 1871’de, Almanya’nın Alsace’la Lorraine’in bir bölümünü kendisine katması da, kaypaklıktan uzak bir tarihsel hakka başvurmanın mümkün olmadığını göstermektedir.</span></p>

  <p class="calibre_5"><span class="calibre_1">Her şey,</span> <span class="bold"><span class="calibre_1">yurtseverlik duygusu</span></span><span class="calibre_1">nu ayakta tutmaya yönelmiştir: Okul, zorunlu askerlik hizmeti, çeşitli dinler arasında ilişkilerin gelişmesi, yaşam biçimleri arasında gitgide artan tekbiçimlilik! Yurdun büyüklüğü ve güzelliği, şairleri ve sanatçıları coşturup duran temalardır. Ulusal roman açılıp serpilir; şiir, ortak şanlı anıları şakımak için destansal vurgulamalara gider; müzik, heyecanlandırın bir folklorun kaynaklarına eğilir; tarih, şunu göstermek içindir: Geçmiş bugünü hazırlamaktadır ve ülkenin diri yarınlarına inanmayı haklı çıkarmak ister. Daha halkçı olan ulusal duygu, daha aristokratik ve büyük burjuva nitelikteki Avrupa ruhunu bozup yoldan çıkarır. Akla daha az seslenen bu ulusal duygu, daha tutkuludur.</span></p>

  <p class="calibre_7"><span class="italic"><span class="calibre_1">Ulus ve azınlıkların hakları</span></span></p>

  <p class="calibre_5"><span class="calibre_1">Ulus içinde erimiş halde olan özel gruplar, dinsel ya da korporatif cemaatler açılıp serpilirler. Oysa, oybirliği idealden başka bir şey değildir ve devletin yasası bir</span> <span class="bold"><span class="calibre_1">çoğunluk</span></span> <span class="bold"><span class="calibre_1">iradesine</span></span> <span class="calibre_1">dayanır. Ne var ki, bir baskıdan doğan fiili bir durum vardır kimi zaman.</span></p>

  <p class="calibre_5"><span class="calibre_1">En çok özen gösterilen</span> <span class="bold"><span class="calibre_1">dinsel azınlıklar</span></span><span class="calibre_1">dır. XVIII. yüzyılın meyvası olan hoşgörüden, bir devlet ilkesi doğmuştur: Laik, yani</span> <span class="bold"><span class="calibre_1">yansız devlet</span></span> <span class="calibre_1">ilkesidir bu. Din konusundaki kayıtsızlığa bağlı bir liberalizm, çoğunluğu Protestan olan ülkelerde Katoliklere yaşamı daha kolay hale getirmiştir; çoğunluğu Katolik olan ülkelerde Protestanlar için de böyledir. Bununla beraber, sadece 1869 yılındadır ki, Londra’daki Parlamento</span> <span class="italic"><span class="calibre_1">Disestablishment Bill</span></span><span class="calibre_1">’i oylar ve böylece İrlanda Katolikleri Anglikan vesayetten kurtulur ve Amerikan modasına uygun bu kiliselerle devlet ayrılığı, ancak 1905’te Fransa’da üstünlük sağlayacaktır.</span></p>

  <p class="calibre_5"><span class="bold"><span class="calibre_1">Yahudi insanının kurtuluşu</span></span> <span class="calibre_1">dikkat çekicidir. Kuşkusuz, eşitlik düşüncesindeki ilerlemelerin ve dinsel bağnazlığın gerilemesinin sonucudur bu kurtuluş; ne var ki, kapitalizmin yükselişiyle de bir koşutluğu vardır. 1848, Orta Avrupa’daki cemaatleri bağımsız kılar; İspanya ile Portekiz de onları izler. Öyle de olsa, Yahudi’ye karşı zulüm sürer ve hatta kıtanın doğusunda vahimleşir de. Öte yandan, Batı ve Orta Avrupa’da etkili küçük grupların olduğu kadar Doğu Avrupa’da sefil milyonların destekledikleri Yahudi düşmanlığı, hiçbir yerde silahlarını bırakmaz. Liberal ideolojiye boş inancın direnişini ölçme olanağını da sağlar.</span></p>

  <p class="calibre_5"><span class="calibre_1">Londra, imparatorluğun birliğiyle</span> <span class="bold"><span class="calibre_1">İrlandalıların isteklerini</span></span> <span class="calibre_1">uzlaştırmayı başaramaz. Böylece, gerçekten bir paradoks olarak, Britanyalının insana saygısı örnek olarak gösterilirken, İrlanda halkının baskıya direnişi bir simge olup çıkar.</span> <span class="bold"><span class="calibre_1">Polonya sorunu</span></span><span class="calibre_1">, İrlanda sorunuyla garip benzerlikler içindedir: Bir ulusun, toprağı, dini ve siyasal bağımsızlığı konusunda yürüttüğü aynı savaştır her ikisinde; ve her ikisinde de, egemen güçler, güvenlik kaygısıyla ve saldırganlığı haklı çıkarmak için tarihsel hukuka, gerçekte daha güçlünün hukukuna başvurmaktadır. Almanya, Alsace-Lorraine’i kendisine katıp Slesvig’i Danimarka’ya geri vermeyi reddederken; imparator-kral, Viyana’da ve Budapeşte’de, öteki milliyetleri dizginlemek amacıyla Alman ve Macar milliyetlerini kullanmaktadır; Rusya’da çar, Baltıkhları, Finlandiyalıları, Polonyalıları elde tutmak kaygısıyla hareket etmektedir ve Almanya, imparator-kral ve çar, her üçü de her türlü fetih girişimine bahane olan “hikmet-i hükümet”, yani devletin yararı gereğine başvurmaktadırlar. Çelişme hep, çoğunluğun hukukuyla uygulamada onun kötüye kullanılması arasında patlak verir. Bu bakımdan, liberal düzen güçsüzlüğünü ortaya koyar; sadece İsviçre’dir ki, kantonlar çerçevesi içinde bir çözüm bulmuşa benzer.</span></p>

  <p class="calibre_7"><span class="italic"><span class="calibre_1">Monarşik görevin sürmesi ve aristokratların direnişi</span></span></p>

  <p class="calibre_5"><span class="calibre_1">Bunun gibi, cumhuriyet biçimi de yayılmaz. Fransa’da düklerin cumhuriyeti, garip bir andırışla, parlamenter bir krallığa benzer. Büyük Britanya’da monarşi, halk arasında saygınlık toplar. Belçika gibi Balkan devletlerinin çoğu da, bağımsızlığa kavuşmuş, ama onunla beraber büyük hanedanlardan birine bağlı birini hükümdar yapmışlardır kendilerine. İtalya’da, derlenip toparlanış, Savoi Hanedanı’nın çevresinde, Almanya’da da Hohenzoller’in yararına olmuştur. İsveç’ten ayrılan Norveç de bir başka krallık kurmuştur yine.</span></p>

  <p class="calibre_5"><span class="calibre_1">Hanedanlar arasındaki mücadele dönemi kapanmıştır; ne varki, evlilik yoluyla aralarında binbir bağla bağlanan bu hanedanlar, Prusya’da ve Avusturya’da olduğu gibi hâlâ tanrısal hukuk iddiasındadırlar ya da Londra ile Brüksel’de olduğu gibi yönetmeksizin hüküm sürmektedirler; ve hükümdarlar, bağrında bir dayanışmanın olduğu bir aile oluştururlar ve söz konusu dayanışma da, uluslararası ilişkilerde önemli bir etkendir.</span></p>

  <p class="calibre_5"><span class="calibre_1">Kral hazretleri, devletten kendisine bağlanmış ödenek bir yana, kişisel bir servete sahiptir ve bu, devletin en zengin mülk sahibi ve kapitalisti yapar onu kimi zaman. Kral, genel olarak silahlı güçlere komutanlık eder; gerçi hükümetin başına geçecek olanları özgürce seçme olanağı kendisine tanınmamıştır, ama yine de siyasal işlerin yürümesinde yeğlemeleri açıkça görülür.</span></p>

  <p class="calibre_5"><span class="calibre_1">Monarşinin kanadı altına ayrıcalıklı kiliseler ve laik aristokratlar sığınmıştır. Katoliklik, Anglikanizm, Lüteryanizm, Ortodoksluk gibi, geleneğe saygılıdırlar; mihrap, işte bu gelenek sayesindedir ki tahta destek olur. Saray yaşamı, debdebeli ya da ortahalli sürer. Soylular, vaktiyle monarşik iktidarın kendi yetkisini genişletme girişimlerine direndikten sonra, şimdi de eşitçi demokrasiye karşı korunmalarını sağlayacak bir kurumun aranışı içindedirler.</span></p>

  <p class="calibre_7"><span class="italic"><span class="calibre_1">Büyük kamu hizmetlerinin gelişmesi</span></span></p>

  <p class="calibre_5"><span class="calibre_1">1789’da Eski Rejim’in ayrıcalıklarına karşı ayaklanan burjuvazi, aynı zamanda bürokratik despotizmi de reddeder. Ne var ki, söz konusu</span> <span class="bold"><span class="calibre_1">bürokrasi</span></span><span class="calibre_1">, yükseliş halindeki modern devletin bir aletidir her şeye karşın. Guizot öyle der: “Fransa, memurlarla yönetilen bir ülkedir.” Almanya’da, sadece 1880 ile 1910 yılları arasında, posta ve demiryolları hizmetinde çalışan görevlilerin sayısı, 245.000’den aşağı yukarı 700.000’e çıkar. François-Josef, devlete hizmet edenlerin örneği olmanın coşkusu içindedir. Yerel</span> <span class="italic"><span class="calibre_1">self-government</span></span><span class="calibre_1">’e ne denli bağlı olursa olsun, İngiltere bir</span> <span class="italic"><span class="calibre_1">civil service</span></span><span class="calibre_1">’le donanma ihtiyacını duyar.</span></p>

  <p class="calibre_5"><span class="calibre_1">“Meslek”ten kişilerin yönettikleri</span> <span class="bold"><span class="calibre_1">geleneksel hizmetler</span></span> <span class="calibre_1">vardır: Askerlik, diplomatlık, idarecilik böyledir. Meslek, ilke olarak ancak yeteneğe dayanır, ne var ki kişisel niteliklerden başka yeterli bir servet de ister; burada bir dayanışma hüküm sürer ve onun sayesinde de, süreklilik ve sır başarının güvencesidir. Bunun gibi, yüksek görevli, bir bakanlık dairesinde ya da iktidarın selameti gerektirdiğinde, bir hükümetin tepesinde siyaset adamının yerine geçer: Almanya’da ve Avusturya-Macaristan’da alışılmış bir uygulamadır bu, İtalya’da ve özellikle Fransa’da nadir görülür. Büyük Britanya, kendi aristokrasisi içinden yöneticileri kolaylıkla devşirebilmektedir ve söz konusu yöneticiler de, Kabine’ye katılmadan önce meslekten geçmektedirler çoğu kez.</span></p>

  <p class="calibre_5"><span class="bold"><span class="calibre_1">Adalet ve asayiş</span></span> <span class="calibre_1">de, kamu düzenini sürdürmekle görevli devlete düşmektedir. Ne var ki devlet, kişilere ve mallarına saygıyı varsaymaktadır. Yargıç, belli bir bağımsızlık kazansa, jüri kurumu gelişse de, tersine bir yüksek asayiş görevi varlığını sürdürmektedir; onun, açık ya da gizli müdahalesi, hükümetlerin ayakta kalmasında ya da düşmesinde her zaman etkili olabilmektedir. 2 Aralık 1851’e, bir güvenlik harekâtı olarak bakmalıdır her şeyden önce ve güvenlik güçleri Bourbon Sarayı’ndan uzaklaştırıldığı içindir ki, imparatorluk 4 Eylül 1870’te düşer.</span></p>

  <p class="calibre_5"><span class="bold"><span class="calibre_1">Modern kamu hizmetleri</span></span> <span class="calibre_1">- posta, demiryolu, eğitim- daha demokratik, hatta halk kökenli bir personele sahiptir; ne var ki söz konusu hizmetler, her zaman devlete bağımlı değildir, çünkü liberal ekonomi, bu hizmetleri toplumun sırtına yüklemeye hoş bakmamaktadır.</span></p>

  <p class="calibre_7"><span class="italic"><span class="calibre_1">Kamu eğitimi sorunu: Din eğitimi ve laik eğitim</span></span></p>

  <p class="calibre_5"><span class="calibre_1">Okur-yazar olmama sosyal bir eksiklik olarak görülse de,</span> <span class="bold"><span class="calibre_1">okula gitme yükümlülüğü</span></span> <span class="calibre_1">gecikerek geçmiştir kanunlara ve her yanda da uygulanır değildir.</span> <span class="bold"><span class="calibre_1">İlköğretim</span></span><span class="calibre_1">in, Kuzey ülkelerde, Almanya’da, Fransa’da ve İsviçre’de hızla gerçekleştiği görülür. Bir devletten ötekine pek değişse de, ulusal savunmaya ayrılan giderler göz önünde tutulduğunda, katlanılan özveriler yine de küçüktür.</span></p>

  <p class="calibre_5"><span class="calibre_1">Ne olursa olsun,</span> <span class="bold"><span class="calibre_1">okul çevresinde</span></span> <span class="calibre_1">büyük bir</span> <span class="bold"><span class="calibre_1">mücadele</span></span> <span class="calibre_1">hüküm sürmektedir: Yönetici sınıfların anlayışını yansıtmaktadır bu kavga ve zorunlu ilerleme düşüncesiyle düzen içgüdüsü arasında çekiştirilip durmaktadır. Pestalozzi’nin arkasından, bir Lancaster, bir Froebel, bir Montesino, her türlü dogmatizme karşı çıkarlar. Her görüşten iyi ve güzel bulduklarını seçip alan Victor Cousin, ilke olarak şunu koyuyordu: “İnandıkları din,... ne olursa olsun, aynı yurdun bütün yurttaşları, aynı eğitimden geçmek zorundadır.” Ne var ki, yine aynı düşünür üniversite tekelinden yana olsa da, aşırı liberaller ilke olarak bunu reddederler ve Katolik kilise de kabul etmez. Öte yandan, hem inançlara saygılı, hem ulusun kafaca birliğini sağlayacak</span> <span class="bold"><span class="calibre_1">laik bir eğitim</span></span><span class="calibre_1">, aklın alacağı bir şey midir? Tanrı’nın, okulda artık zorunlu olarak hazır ve nazır olmayışı, tutuculuk açısından yerinde ve ihtiyatlı görülebilir mi?</span></p>

  <p class="calibre_5"><span class="calibre_1">Fransa’da, Hıristiyan ve ulusal, her iki görüş arasında geçici bir uzlaşma olan 1850 tarihli</span> <span class="bold"><span class="calibre_1">Falloux Kanunu</span></span> <span class="calibre_1">pek önemlidir. Belçika’da, din okulu laik okulla eşit bir duruma gelir; kamu kuruluşları, laik okula sağladıklarını ona da sağlarlar. Alman İmparatorluğunda resmi ve tek eğitim, yurttaşların hangi dinden olduklarını açıklamalarını dayatırken, Büyük Britanya, zihniyeti gereği, çeşitlilikten yana seçimini yapar ve dinsel eğitimi programlardan çıkarıp atmaz. Protestan ülkeler, uygulamada bir hoşgörüden yana olurlar ki, Hıristiyanlığın okula sızması, en azından ilke olarak mümkün olur; Katolik ülkelerde ise, laiklik, din okulunun karşısına daha da sertlikle gelip dikilir.</span></p>

  <p class="calibre_2"><span class="calibre_1">GELENEKSEL İNANÇ, ÖZGÜR DÜŞÜNCE VE KİLİSE</span></p>

  <p class="calibre_5"><span class="calibre_1">Okul sorunu, kiliselerle laiklik arasında süren uyuşmazlığın görünüşlerinden sadece biridir. Laiklik, kilise karşıtçılığı ile mutlaka içiçe değildir; ama kiliseler, her defasında şunu ilan edip dururlar: Toplum için dinsel kuralların dışında kurtuluş yoktur.</span></p>

  <p class="calibre_5"><span class="calibre_1">Nedir kıymet-i harbiyesi bu düşüncenin?</span></p>

  <p class="calibre_7"><span class="italic"><span class="calibre_1">Geleneksel inancın zayıflaması ive özgür düşüncenin ilerlemesi</span></span></p>

  <p class="calibre_5"><span class="calibre_1">Geleneksel inançlar karşısında</span> <span class="bold"><span class="calibre_1">kitlelerin soğukluğu</span></span> <span class="calibre_1">konusunda kuşku yoktur ve sanayi ile kentleşmenin baskın olduğu bölgelerde daha da hissedilir durumdadır bu; ancak, söz konusu soğukluğun, Katolik ülkeleri Protestan ülkelerden daha fazla etkilediği de söylenemez. Abbe Picherit, 1856’da şunları söyler: “Yüzyılımıza düşen görev, halk sınıflarının dine döndürülmesidir...” II. Guillaume, felaketten korkar ve kiliseler yaptırarak, onunla - taşla sopayla - mücadele edilmesi yolundaki kararını ilan eder.</span></p>

  <p class="calibre_5"><span class="calibre_1">Ancak ilginçtir: Ruhbanlığın fazla heveslisi görülmez: Fransa’da 1815’ten sonra papazlığa yükselenlerin sayısı artmışken düşer sonra ve 1870 ile 1880 arasında bir parça yükselir, yeniden azalır; 1848’e doğru 1.200,1900 dolayında da 4.000’den fazla ruhani çevrenin başı yoktur. Bilgisi az ruhban da, görevini alabildiğine düşük düzeyde yerine getirir. 1827’den başlayarak, La Mennais şunu belirtiyordu: “Hıristiyanlığın düşmanlarının güçlü olduğu doğrudur, ancak ondan daha doğru olanı, dinin doğal savunucularının bilgisizliğidir.” Ne plastik sanatlar, ne mimarlık, dinsel coşkudan yararlanmaz; dinsel müzik, bir düşüş içindedir.</span></p>

  <p class="calibre_5"><span class="bold"><span class="calibre_1">Protestanlarda doktrin mücadeleleri</span></span> <span class="calibre_1">canlıdır. Anglikanizm, Katolik hiyerarşinin yerleşmesiyle bir vahim bunalım içine düşer. Prusya’da, Pay-Bas’da, Ortodoks düşünceli olanlarla liberaller arasında bir savaş verilir: bu uyuşmazlıklar İsviçre ile Fransa’ya da sıçrar. Kutsal Kitap eleştirisinin, geleneksel kural ve usullere karşı yükselttiği tehdit her yandan sökün eder. İnatçı Yahudi Ortodoksluğunda da gedikler açılır; Batılı cemaatlerde İbraniceye bağlılık da azalır. Bütün bunlar olurken,</span> <span class="bold"><span class="calibre_1">kayıtsızlık ve ilgisizlik</span></span> <span class="calibre_1">sarar ortalığı. Fransa’da, 1868’de Saint-Beuve’ün söylediğine bakılırsa, doğal dine inanan, panteist, pozitivist, doğrudan doğruya bilimin çömezi binlerce insan vardır.</span></p>

  <p class="calibre_5"><span class="bold"><span class="calibre_1">Masonluğun rolü</span></span><span class="calibre_1">nü belirtmek güç burada. 1885’e doğru, 17.000 loca, bir milyondan fazla Masonu barındırmaktadır ki, görünüşe bakılırsa, bunun yarısı Amerika’dadır, 200.000’den fazlası da Büyük Britanya’da. Kurum, hiç de devrimci değildir: Protestan ülkelerde hükümdarlar ya da tahta yakın olanlar, yönetici olmayı kabul ederler. Katolik devletlerde ise, Masonlar, laikleştirmeye yatkın hükümet adamlarıyla elele verirler ve Kilise karşıtçılığını desteklerler. Masonluğa hasım olanlar da, kuşkusuz abartarak, mutlak gücüne karşı çıkarlar onun. Ancak, Anatole France’ın bir sözünü kullanarak belirtmek gerekirse, Masonluğun bir “karşılıklı yardımlaşma topluluğumdan başka bir şey olmadığını söylersek yanlış yapmış olur muyuz?</span></p>

  <p class="calibre_7"><span class="italic"><span class="calibre_1">Kiliselerin direnişi ve liberal düzenle uzlaşmaları</span></span></p>

  <p class="calibre_5"><span class="calibre_1">Ne denli tehdit altında olurlarsa olsunlar,</span> <span class="bold"><span class="calibre_1">geleneksel dinler</span></span><span class="calibre_1">, yine de güçlü durumdadırlar ve savaşkanlıkları azalmaz.</span></p>

  <p class="calibre_5"><span class="calibre_1">“Yerleşme”sini tamamlayınca,</span> <span class="bold"><span class="calibre_1">Protestanlık</span></span><span class="calibre_1">, devletle oldukça iyi geçinir; öte yandan, devlet de, tutucu ve liberal eğilimler arasında ortaya çıkan uyuşmazlıklarda, kendi çıkarını en iyi koruyacak biçimde hakemlik eder. Fransa’nın Kalvinistleri, kendilerine güvendikleri gibi, kilise ve devlet ayrılığını kabul etmekten uzak da değildirler. Reforma uğramış din anlayışı pratik amaçların arkasındadır ve böylece, insancıl kanunların hazırlanmasında, halkın eğitilmesinde, büyük bir rol oynar; bunun yanı sıra, modern toplumun ihtiyaçlarına alabildiğine uygun bir inancı geliştirip sürdürür.</span></p>

  <p class="calibre_5"><span class="bold"><span class="calibre_1">Katolik Kilise,</span></span> <span class="calibre_1">Hıristiyan güçlerinin yeniden bir araya toplaşmasının umudunu besler durur; ancak, İngiltere’de ve Pays-Bas’da elde ettiği başarılar yine de bölünüp parçalanmaları durdurmaz, ayrıca kendi politikası bunlara cesaret de verir. Özetle, ulusallık laik alanda kendisini belli ederken, Kilise’nin bağrında gerilemeye yüz tutmuştur. Birleşme, olsa olsa dinsel törenlerin usul ve sırası konusundadır ve Papalığın ayrıcalıkları doğrultusundadır. Onun dışında, Vatikan, “modern yanlışlardan söz eder ve 1870’te toplanan konsil, Papa’nın yanılmazlığını ilan eder. Böylece, Katolik Kilise bir savunma içgüdüsünün tepkisiyle merkezileşir ve mutlakiyetten yana çıkar: Liberalizmin tehdidi karşısında devletlerin laikleşmeleri belirginleştiği oranda evrenselcilik kendini dayatır. İletişim araçlarının sağladığı kolaylık da hizmetlerin Roma’da toplaşmasını destekler.</span></p>

  <p class="calibre_5"><span class="calibre_1">Bir manastır ya da tarikata bağlı olmayan rahiplerin sağlanması çetin bir iş olsa da, manastırların açılıp serpilmesi sürer ve hepsi de Papalığın zaferine katkıda bulunur. Bu bakımdan, XIX. yüzyıl, XVIII. yüzyılın yaralarından birini -bir parça da olsa- kapar: Manastırlar yeniden dolar ve çok sayıda yeni tarikatin kurulmasına yol açar.</span></p>

  <p class="calibre_5"><span class="calibre_1">Bir tür yeniden Hıristiyanlaşmadır görülen!</span></p>

  <p class="calibre_5"><span class="calibre_1">Ne var ki dindarlık daha</span> <span class="bold"><span class="calibre_1">gösteriş meraklısı</span></span><span class="calibre_1">dır ve alanlara dökülür; törenlerde ve hac kafilelerinde coşku içindedir. Bağışlayıcı İsa’ya, ermişlere ve Meryem’e döner bütün yüzler; zaman zaman mucizevi görünüşlerden söz edilip Meryem aşkı daha da tutuşturulur: Fransa’daki mucizeli Lourde mağarası, 1872’de 110.000 hacıyı, 1870 ile 1878 yılları arasında da 661.000 hacıyı çeker kendine.</span></p>

  <p class="calibre_5"><span class="calibre_1">Bunlar olurken, Papa IX. Pius’un yalın inancı,</span> <span class="bold"><span class="calibre_1">yüzyılla uyuşup anlaşmayı</span></span> <span class="calibre_1">reddeder; ilahiyatçı araştırmaların bir Doellinger’le getirdiği yardımı elinin tersiyle iter ve gelenekselle yetinerek çağın yanlışlarına karşı çıkar.</span> <span class="italic"><span class="calibre_1">Quanta Cura</span></span> <span class="calibre_1">ve</span> <span class="italic"><span class="calibre_1">Syllabus</span></span> <span class="calibre_1">adlı Papalık bildirileri, çevrede büyük tepkilere yol açacak bir dille yazılmışlardır. Bu yüzden, Papalıkla devletler arasındaki ilişkiler ekşir: İspanya, Avusturya ile uyuşmazlıklar çıkar ortaya; Bismarck</span> <span class="italic"><span class="calibre_1">Kulturkampf</span></span> <span class="calibre_1">(uygarlık için mücadele) politikasına girişir ve Gambetta “manevi düzen”e karşı savaş ilan edip hedef gösterir: “Ruhban, işte düşman!” Papa XIII. Leo, biraz aşağıdan alırsa da, modern ilkelerle uzlaşmayı o da reddeder; “aklın, insanın içindeki doğal büyüklük tutkusunu okşayıp azdıran bu yanlış”ın yıkımlarını o da diline dolar.</span></p>

  <p class="calibre_5"><span class="calibre_1">Ne var ki bir gelişme de olur:</span> <span class="italic"><span class="calibre_1">immortale Dei</span></span> <span class="calibre_1">adlı Papalık bildirisi bir yol açıp, Kilise’nin “doğru bir hoşgörü”nün, “sağlıklı ve meşru bir özgürlük”ün düşmanı olamayacağını ilan eder ki, bunlar kötülüklerin en azıdır da özetle.</span> <span class="italic"><span class="calibre_1">Libertas Praestantissimum</span></span> <span class="calibre_1">adlı Papalık bildirisine göre, şu ya da bu hükümet biçimini reddetmek söz konusu olamaz; yeter ki, inananların hakları ile ruhbanın haklarına saygı gösterilsin. Sosyalizmin ilerlemelerinden kaygıya düşüp bir “yatışma” isteyen Fransız yönetiminin cumhuriyetçileriyle bir yakınlaşma belirir: Papa XIII. Leo, yerleşik rejimlere “katılma”yı öğütlerken, 1891’de yayımladığı</span> <span class="italic"><span class="calibre_1">Rerum Novarum</span></span> <span class="calibre_1">adlı bildiriyle, patronların içini ferahlatıcı diye gördüğü bir işçi programı kabul eder.</span></p>

  <p class="calibre_5"><span class="calibre_1">Kiliselerle laik toplum arasında mücadeleler gerekli uzlaşmaları hiçbir zaman engellememişti. Tapınç, bir büyük kamu hizmeti değil midir?</span></p>

  <p class="calibre_5"><span class="calibre_1">Öte yandan, sivil toplum, Kilise iktidarı karşısında gitgide daha bağımsız hale gelirken, dinle bağlarını koparmakta da duraksar. Fransa’da boşanma - ki 1792’de kabul edilmişti - 1884’te kesin olarak yerleşir. Kuşkusuz, medeni nikâhın ağır ağır kabulü öteki ülkelerde gerçekleşir; Avusturya, sadece Katolik olmayanlar için boşanmaya hoşgörüyle bakar ve İtalya gibi, boşanma olmadan eşlerin ayrı yaşamalarından daha ileriye gitmez. Protestan ülkeler az çok liberaldirler. Bütün bu olup bitene bakıp Victor Hugo şöyle diyecektir: “Her uygarlık, teokrasiyle başlar ve demokrasiyle sonuçlanır!”</span></p>

  <p class="calibre_2"><span class="calibre_1">GENELOY VE DEMOKRASİ</span></p>

  <p class="calibre_5"><span class="calibre_1">Papa XVIII. Leo, 1881’de yayımladığı</span> <span class="italic"><span class="calibre_1">Diuturnum</span></span> <span class="calibre_1">adlı bildirisinde şöyle bir hatırlatmada bulunur: “Devlette iktidarın kaynağı belirlenmek istendiğinde, Kilise, onun Tanrı’da aranmasını söyler” ve ekler: “O kaynağı halkın iradesine bağlamakla, bir ilke yanlışı yapılmış olur önce, sonra da iktidara dayanıksız ve kararsız bir temel verilmiş olur.”</span></p>

  <p class="calibre_5"><span class="calibre_1">Ne var ki, temsili rejimin kurucuları, bireysel özgürlükleri güvenceye bağlamak düşüncesindeydiler. Büyük Britanya bir örnekti; çünkü orada mülk sahipleriyle okur-yazarlardan oluşan seçmen topluluğu, hükümette kararlılığın yanı sıra, kamu işlerinde gerekli denetimi de sağlıyordu. Liberallerin gözünde ise, böylesi bir sistem, tek kişinin ya da çoğunluğun despotluğunu önleyecekti.</span></p>

  <p class="calibre_5"><span class="calibre_1">Ancak, kişisel iktidarın uzağında kalınırken, demokrasiden de uzaklaşılmış olmayacak mıydı?</span></p>

  <p class="calibre_5"><span class="calibre_1">Anayasa hükümleri, halkın seçtiği bir meclisin karşısına, yürütme organının ya da daha dar çerçeveli bir seçmen topluluğunun belirlediği bir</span> <span class="bold"><span class="calibre_1">yüksek meclis</span></span><span class="calibre_1">i çıkarırlar. Öte yandan,</span> <span class="bold"><span class="calibre_1">genel oy</span></span> <span class="calibre_1">da ağır ağır gelip yerleşir; Fransa, bunun dışındadır, çünkü orada 1848’den beri halk seçimlere katılıp oy vermektedir ve İkinci İmparatorluk da kendine göre bunu kullanmasını bilecektir. Aynı zamanda şu da olmaktadır: Partilerde, kitleleri çekip çevirecek biçimde bir değişiklik başlamıştır, ne var ki bu çekip çevirmeyi hatırı sayılır kişiler, giderek eşraf yapmaktadır; sosyalizmin işçi sınıfı yararına öğütlediği sınıf partisine tehlikeli bir yenilik olarak bakılıp karşı çıkılmıştır.</span></p>

  <p class="calibre_5"><span class="calibre_1">Öte yandan, kazanılmış servetlerin vergilendirilmesine karşı en iyi direnen de yine bu eşraftır hep!</span></p>

  <p class="calibre_5"><span class="calibre_1">Gerçekten, ulusal bütçeler şişlikçe şişmektedir ve liberallerin bir yakınma konusudur bu: Fransa’da, kamu borçları 1830’a doğru 1 milyara, 1869’da 2 ve 1900’de de 4 milyara yükselir; 1875’ten başlayarak, yirmi altı bütçe süreğen açık vermektedir.</span></p>

  <p class="calibre_5"><span class="calibre_1">Normal olarak, vergiyle kapatılacaktır bütün bunlar. Ne var ki, mülk sahibi ile kapitalist,</span> <span class="bold"><span class="calibre_1">doğrudan vergi</span></span><span class="calibre_1">nin ağırlığını hafifletme çabasındadır ve tüketime göre saptanacak dolaylı vergilendirmenin erdemlerini över dururlar. Daha hakkaniyetli olduğu ileri sürülen doğrudan vergi, Prusya’da ve İngiltere’de kabul edilmiştir; Fransa’da ise, uzun bir mücadeleye yol açacak ve köktencilik, sosyalistlerin de desteğiyle, ancak 1914 savaşının arifesinde kazanacaktır kavgayı. Bitmedi: Vergiler yetmediğinden istikraza başvurmak gerekir; bundan doğan borçlanma, Avrupa devletlerinin bütünü için 136 milyarın üstüne çıkacaktır.</span></p>

  <p class="calibre_5"><span class="calibre_1">Bunlar olurken, ulusların zenginliği artmakta, ama</span> <span class="bold"><span class="calibre_1">servetler arasındaki</span></span> <span class="bold"><span class="calibre_1">eşitsizlik</span></span> <span class="calibre_1">de çoğalmaktadır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Ulusal zenginliği rakama vurmak az çok mümkünse de, onun çeşitli sosyal sınıflar ya da kişiler arasında dağılışını isabetle belirtmek kolay değildir. Bir hesaba göre, İngiltere’de 1878-1888 yılları arasında, 25 milyondan fazla kazanan 18 kişi vardır (bir Rothschild 67 milyon, bir Baring ve bir Portland 38 milyon vb.). Mirasların listesi gösteriyor ki, eşitsizlik, Büyük Britanya’dan İtalya’ya, oradan Fransa’ya ve Prusya’ya geçildikçe azalmaktadır.</span></span>
  </blockquote>

  <blockquote class="calibre_9">
    <span class="italic"><span class="calibre_1">Daha 1883’te, milyoner 20.000 aile üzerinde yaptığı bir araştırmada, iktisatçı Foville şu yorumda bulunur: “Bütün bunlar, 33 milyonluk bir halk için anormal oranlardır. Dünyada zenginler içinde en zengini sadece İngiltere’dir.” Orası için şunları da eklemeli: Bir bin kadar malik toprağın üçte birine sahiptir; yurttaşların yüzde 5’i, taşınır malların yarısını elinde tutmaktadır; gönençli ailelere hizmet edenlerin sayısı 1 milyondur; büyük malikânelerde, avcılık için yetiştirilmiş 200.000 at vardır. 18431880 yılları arasında, vergi verenlerin sayısı, 50.000 liradan fazla ödeyenler arasında, 8 küsûr misli artmıştır; ötekiler için artış tam üç mislidir.</span></span>
  </blockquote>

  <blockquote class="calibre_9">
    <span class="italic"><span class="calibre_1">Prusya’da, sadece 1896 ile 1902 yılları arasında, artış, gelir vergisi bakımından, 96.000 markın üstündeki gelirler için, yüzde 73.4’tür; 3.000 ile 6.000 mark arasındaki gelirler içinse yüzde 36’dır sadece.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Böylece, bir azınlık yararına belli bir zenginlik yoğunlaşması açıkça görülüyor.</span></p>

  <p class="calibre_2"><span class="calibre_1">SERMAYE İLE EMEĞİN ÇATIŞMASI</span></p>

  <p class="calibre_5"><span class="calibre_1">1815-1848 yılları arasında, ücretlilerin durumu ağırlaşırken, sermaye ile emek arasındaki uyuşmazlıklar da kabarmıştı. 1850’den sonra, tersine, hareketlenişte bir azalma görülür: Ayaklanmaların başarısızlığı, siyasal baskı, ekonominin ferahlaması, işsizliğin hafiflemesi, ücretlerin gerçekte olmasa da saymaca yükselişi bu geçici yatışmayı açıklar halde. Uyanık, deneyimden geçmiş işçi sınıfı, mesleki türden kimi yararlar elde etmek amacıyla,</span> <span class="bold"><span class="calibre_1">örgütlenme</span></span><span class="calibre_1">yi düşünecektir özellikle ve öyle olunca da, ihtilaller daha az özlenir olacaktır.</span></p>

  <p class="calibre_7"><span class="italic"><span class="calibre_1">İşçi hareketleri ve sendikacılıkta ilerlemeler</span></span></p>

  <p class="calibre_5"><span class="calibre_1">Sendikacılıkta büyük gelişmeler çağı</span> <span class="bold"><span class="calibre_1">İngiltere</span></span><span class="calibre_1">’de açılır. Romantik ve korporatif olmaktan çok siyasal nitelikteki Chartizmin yerine,</span> <span class="italic"><span class="calibre_1">trade-unionizm</span></span> <span class="calibre_1">geçer. Bu, Robert Owen’in öcünü almadır bir parça. Ne var ki, bu “union”lar, uzmanlaşmış ve ücretleri de dolgun işçilerin oluşturduğu seçkin topluluklarıdır; bu nitelikleriyle de, daha büyük sayıdaki emekçilerin yazgısını düzeltmeleri mümkün değildir. Bununla beraber, toplaşmaların yasaklanmasına karşın Fransa’da direniş ruhu ölmemiştir ve önemsiz birtakım görünüşler altında kuluçkaya yatmıştır ve koşullar elverdiğinde yeniden çıkar ortaya.</span></p>

  <p class="calibre_5"><span class="calibre_1">Yaşam pahalılığının artışı ve Amerika’daki Ayrılıkçı Savaşın dokumacılıkta yarattığı zorluklar, 1860’tan başlayarak</span> <span class="bold"><span class="calibre_1">yeniden kızışma</span></span><span class="calibre_1">nın kapısını açarlar. İngilizlerin</span> <span class="italic"><span class="calibre_1">trade-union</span></span><span class="calibre_1">’ları gibi, Almanya’da da siyaset dışı bir sendikacılık doğar. Fransız, Prusya, Saksonya yönetimleri, yatışma kaygısıyla ortaklık hakkı tanırlar ve bu ödün, Birinci Enternasyonal’in doğuşuyla çakışır. Öte yandan, Birinci Enternasyonal da, kendisine katılanların devrimci eyleme doğru eğilimlerine bakıp sendikal harekette yarar görür. İngiltere’de</span> <span class="italic"><span class="calibre_1">trade-unionizm</span></span> <span class="calibre_1">ilk genel kongresini toplar; kongre, Sheffield’deki şiddet hareketlerini doğru bulmaz ve 1867 seçim reformunu sevinçle karşılar. Almanya’da ve Fransa’da madenciler ve demir-çelik sanayisi dünyası hareketlenir; grevler artar. Bu kızışma, Paris komün ihtilaline kadar varır; ortaya çıkışı, sadece kapitalizme karşı mücadele isteğine bağlanmasa da, söz konusu ihtilal, proletaryanın tarihinde bir dönüm noktasıdır. Yukarı Silezya’da bir yeni grev bastırılır; ne var ki bir kanun,</span> <span class="italic"><span class="calibre_1">trade-unionizme</span></span> <span class="calibre_1">kimi haklar tanır.</span></p>

  <p class="calibre_5"><span class="calibre_1">Şu da belli olmuştur şimdiden: Bunalımlar, emekçileri ayaklanmaya götürüp sıkıntılarını ağırlaştırırken, onları daha güçsüz de kılmaktadır; işler yatıştığında, durumu daha güçlüdür, ancak daha az istemde bulunmayı düşünür. Ücretlerin arttırılmasını hep isterken, asıl çabasını</span> <span class="bold"><span class="calibre_1">çalışma gününün kısaltılması</span></span><span class="calibre_1">nda harcar: “Sekiz saat”, bir idealdir onun için.</span></p>

  <p class="calibre_5"><span class="calibre_1">1873 bunalımı, İngiltere’de, tarım gündelikçilerini sahneye çıkaran yeni bir grevler salgınına yol açar; ne var ki, 1875 tarihli</span> <span class="italic"><span class="calibre_1">Patron ve Müstahdem Kanunu</span></span> <span class="calibre_1">bir yumuşama getirir. Koşullar odur ki, Fransa’da örgütler derlenip toparlanmakta güçlükler içindedir; Almanya’da ve Birleşik Amerika’da da çalışanlar alabildiğine başarısızlıklara uğrarlar.</span></p>

  <p class="calibre_5"><span class="calibre_1">Büyük bunalım derinleşirken, işçinin bütçesi daha kolay dengelenir ve hatta gerçek ücret yükselir kimi zaman. Bunun için, ayrıca iş olanaklarının yeterli olması da gerekir. Grevler daha az görülür, ancak sendikal güçler Fransa’da yeniden canlanır, Almanya’da tekrar örgütlenir, Büyük Britanya’da durmadan çoğalır ve orada kalifiye olmayan işçilere çağrıda bulunan yeni</span> <span class="italic"><span class="calibre_1">union</span></span><span class="calibre_1">’lar kurulur. Hemen hemen her yanda, aldığı ücret yükselme şöyle dursun, düşen tarımsal elemeği kımıldar.</span></p>

  <p class="calibre_5"><span class="calibre_1">Fransız Cumhuriyetçileri sendika hakkını tanırlar ve Bismarck bir sosyal güvenlik programıyla oyalar insanları.</span></p>

  <p class="calibre_5"><span class="calibre_1">1886’da fiyatların geçici yükselişi, özellikle Fransa’da, Belçika’da, Büyük Britanya ile Almanya’da, çeşitli ve şiddetli grevlere yol açar. 1889’da da, bir güçlü dalga gelip çarpar: İngiltere’de, liman işçileri beş hafta boyunca liman trafiğini olduğu gibi durdururlar ve kamuoyunun bir bölümünün desteği ve Avustralyalı işçilerin dayanışması ile başarı sağlarlar; Ruhr bölgesi madencileri, Bismarck’ı azleden II. Guillaume’dan, sekiz saat ilkesi ile iş yasasını elde ederler; Fransa’da kanlı olayların arkasından, Jules Guesde, İngiltere’deki Hyndman gibi, sendikacılığı</span> <span class="bold"><span class="calibre_1">Marksizme doğru</span></span> <span class="calibre_1">götürmeyi dener; Avrupa’nın güney ülkelerinde karışıklıklar artar.</span></p>

  <p class="calibre_5"><span class="calibre_1">1890’dan sonra, fiyatların düşüşü daha bir belirginleşir kuşkusuz ve 1891-93 yıllarına bunalımlar damgasını vurur. Ne var ki, bütün Avrupa’da ve Birleşik Amerika’da, patronların direnişi sertleştiği oranda, hükümetler de</span> <span class="bold"><span class="calibre_1">anarşist saldırılar</span></span><span class="calibre_1">dan kaygılanırlar ve tepkide bulunurlar. Fransa’da Fourmies’de kan akar ve Carmaux’da grevcilerin başarısı bütünüyle yerel kalır. Maden işçileri Sarre’da ve Ruhr’da başarısızlıklara uğrarlar. İngiltere’de</span> <span class="italic"><span class="calibre_1">trade-unionizm</span></span><span class="calibre_1">’in bir bölümü, şiddet eylemlerinin düşmanı olan Fabienne Topluluğu’na ve parlamenter politikaya çevirir yüzünü; Fransa’da Pelloutier, İş Borsası’nda geniş bir sendika örgütü fikrini kabul ettirir ve partilerden bağımsız olan bu örgüt</span> <span class="bold"><span class="calibre_1">Genel İş Konfederasyonu</span></span> <span class="calibre_1">adını alır; İtalya’da ve İspanya’da, buna benzer bir kopuş olur; Alman işçilerine gelince, sendikacılığın güçsüzlüğüne karşı çıkan sosyal demokrasiye güvenirler daha çok.</span></p>

  <p class="calibre_7"><span class="italic"><span class="calibre_1">Sosyalist ve anarşist hareketler, Birinci Enternasyonal ve Paris Komünü</span></span></p>

  <p class="calibre_5"><span class="calibre_1">Reybaud, 1852’de, bir iktisat sözlüğünde, sosyalizm hakkında şunları yazıyordu: “Ondan söz etmek, bir mezarbaşı konuşması yapmak gibi bir şey. Çabalama tükenmiş, damar kurumuştur. Baş dönmesi, yukarıdakileri tekrar sararsa bir başka biçimde olacak bu ve başka düşlerle.” Gerçekten, derinden derine etkilenen ve komplolar, gizli dernekler ve barikatlar halinde gelişmiş olan devrimci hareket,</span> <span class="bold"><span class="calibre_1">yeniden örgütlenme</span></span><span class="calibre_1">ye bir on yıl harcadı ve deneyim yemişlerini verdi.</span></p>

  <p class="calibre_5"><span class="calibre_1">Marx’ın gözünde, zaman, çalışarak bekleyiş zamanıdır: Kapitalizmin niteliklerini - açıklıkla - ortaya koymak amacıyla hazırladığı Kapitalin, o dev eserin ilk cildi yayımlanır. Bununla beraber, ağır ağır yol alan,</span> <span class="italic"><span class="calibre_1">Komünist Parti Bildirisi</span></span><span class="calibre_1">’nin sloganlarıdır daha çok.</span></p>

  <p class="calibre_5"><span class="calibre_1">Gizlilik içinde hazırlanan ve kararlı bir azınlıkça gerçekleştirilen</span> <span class="bold"><span class="calibre_1">romantik darbe anlayışı</span></span><span class="calibre_1">nın, özellikle Blanqui’ye sadık kalanlar arasında yandaşları vardır. Ayrıca, Marx’ın etkisi,</span> <span class="bold"><span class="calibre_1">Lassalle’cı sosyalizm</span></span> <span class="calibre_1">ve anarşizmin muhalefetiyle karşılaşır.</span></p>

  <p class="calibre_5"><span class="calibre_1">Lassalle, ücretlerin tunç kanununu kabul ettiği için, emekçilerden gelen ücrete ilişkin istemleri desteklememe görüşüne hapsetmiştir kendisini; sınıflarüstü hakem devlet anlayışı ile işçi sınıfı arasında olası bir bağlaşıklığın koşulları için Bismarck’la görüşmelere gider (2 Aralık diktatörüne Proudhon’un verdiği pasları hatırlatan bir tavırdır bu!); o kadar ki, yandaşları, sosyal demokrasinin bağrına,</span> <span class="italic"><span class="calibre_1">Reich</span></span><span class="calibre_1">’in yöneticileriyle olası uzlaşma tohumlarını ekeceklerdir.</span></p>

  <p class="calibre_5"><span class="bold"><span class="calibre_1">Anarşist öğreti</span></span><span class="calibre_1">ye kulak veren çevre daha geniştir. Fransa’da, İsviçre’de, Güney Avrupa ülkelerinde, yığınla esnaf, yarı kırsal yarı kentli proleter üzerinden bir kurtuluş soluğu eser; her iki kesim için de, sosyal devrim, başta otorite dehşeti demektir. Ve Marx yolunun üzerinde daha önce</span> <span class="bold"><span class="calibre_1">Proudhon</span></span><span class="calibre_1">’a rastlamıştır; Proudhon’un da dobra dobra söylediği şudur: “Sosyalizmin hiçbir anlamı yoktur, olmadı ve asla olmayacak da!” ya da şunlar: “Ücretleri arttırmanın arkasındaki grevlerin, bir genel pahalılaşmaya neden olmaması olanaksızdır, iki kere iki dört gibi gerçektir bu!” Marx’ın bunlara verdiği yanıt ise şudur: “İki kere ikinin dört etmesinin dışında, bütün bu iddiaları yadsıyoruz”; Marx için, kapitalistlerden çekip koparılmış her ödün yararlıdır, çünkü olsa olsa kapitalizmi zayıflatır bunlar.</span></p>

  <p class="calibre_5"><span class="calibre_1">Oysa dayanışmacı, federalist, antikollektivist olan Proudhonizm, “Ne Tanrı, ne Efendi” sloganında Blanquizmle birleşirse de,</span> <span class="bold"><span class="calibre_1">Bakunin’</span></span><span class="calibre_1">in Avrupa’yı dolaşıp ektiği federalist ve antiotoriter kollektivizmin de uzağında değildir; Bakunin’in, bu derbeder toprak ağasının, 1868’de Barış ve Özgürlük Kongresi’nde söylediği de şudur: “Komünizmden tiksiniyorum, çünkü özgürlüğün inkârıdır o ve ben de, içinde özgürlüğün yer almadığı insani bir şey olabileceğini düşünemem!” Ücretlerin tunç kanununu kabul eden Bakunin, proletarya diktatörlüğünü reddetmekte ve bahtsız köylüye, mujike güvenmektedir. Ne var ki Marx, “tarım düzeyinde ve Rus ve Slav köylü halklarının düzeyinde bir Avrupa sosyalist devrimi”nin temelini atmayı reddeder: Çünkü ona göre, gelişmiş kapitalist bir ülkenin bağandaki</span> <span class="bold"><span class="calibre_1">bilinçli bir proletarya</span></span><span class="calibre_1">, sadece o, etkili biçimde hareket edebilir ve yalnız o, anarşizmin saf dışı edemeyeceği düşkün</span> <span class="italic"><span class="calibre_1">Lumpenproletaryaya</span></span> <span class="calibre_1">karşı uyarıp dikkatleri çekebilir.</span></p>

  <p class="calibre_5"><span class="calibre_1">Nedir bu sözlerin anlamı?</span></p>

  <p class="calibre_5"><span class="calibre_1">Almanın Slava karşı duyduğu tiksinti mi? Fransız Proudhon’un ruhunun derinliklerinde uyuyan küçük burjuvaya karşı bir iğrenme mi?</span></p>

  <p class="calibre_5"><span class="calibre_1">Bütün bunlar ileri sürülmüştür. Ancak, gerçek olan şudur: Öğretiler çarpışmaktadır ve Enternasyonal’in yaşamını da zehirlemektedir.</span></p>

  <p class="calibre_5"><span class="calibre_1">1864’te</span> <span class="italic"><span class="calibre_1">Altmışlar Bildirisi</span></span><span class="calibre_1">’ni imzalayan kollektivist olmaktan çok dayanışmacı olan</span> <span class="italic"><span class="calibre_1">trade-unionist</span></span><span class="calibre_1">’lerin ve Fransız uzman işçilerinin ortak eylemiyle,</span> <span class="italic"><span class="calibre_1">Uluslararası Emekçiler Derneği</span></span> <span class="calibre_1">kurulur. Bununla beraber Marx, kuruluşun açılış konuşmasını kaleme alır ve Proudhonizm ile Bakuninizm’e karşı bir savaş verir. Kavgalar topluluğu kemirir, dahası hükümetleri de korkutur. Dalları, parçaları - Birleşik Devletler’e ve Latin Amerika’ya değin - her yana yayılır; ama ne savaşın yolunu kesebilir, ne de burjuva toplumuna karşı Avrupa çapında bir ayaklanma tertipleyerek</span> <span class="bold"><span class="calibre_1">Paris Komünü</span></span><span class="calibre_1">nü kurtarabilir.</span></p>

  <p class="calibre_5"><span class="calibre_1">Paris Komünü mü?</span></p>

  <p class="calibre_5"><span class="calibre_1">Uzun bir kuşatmanın, yenilginin ve teslim oluşun, seçimlerde “kırsal” eşrafın zafer kazanmasının çılgına çevirdiği kentlilerin kendiliğinden bir ayaklanışıdır bu. Öyle de olsa, bir</span> <span class="bold"><span class="calibre_1">proleter iktidar çehresi</span></span> <span class="calibre_1">kazanır: Çevreyle teması kesilmiş bir büyük kentte abluka altına alınan ve kaynakları bitti bitecek, gerçekten geçici bir iktidardır bu; ancak, içindeki bölünüşlere karşın, kızıl bayrağı kabul eder, Kiliseyle devlet ayrılığını ilan eder, fırınlarda gece çalışmasına son verir, “kolektif ve başkasına devredilemez sermayeli yardımlaşma dernekleşmeleri” örgütünü destekler, Enternasyonal’in başlıca iki eğiliminin sahip çıkacağı federalist ve enternasyonalist bir program önerir. 1848’de olduğundan daha da acımasız bir çarpışmanın sonunda ezilir, ama derin yankılar da bırakır arkasında. Yenilgi, Birinci Enternasyonal’in çöküşünü hızlandırır ve Thiers de yeniden bir genel sonuç çıkarır olan bitenden: “Kimse, sosyalizmden bahsedemez artık. Yapılan iyi yapılmıştır. Yakayı sıyırdık elinden!”</span></p>

  <p class="calibre_7"><span class="italic"><span class="calibre_1">Sosyalist partilerin doğuşu ve İkinci Enternasyonal’in kuruluşu</span></span></p>

  <p class="calibre_5"><span class="calibre_1">Bununla beraber, 1869’da, Lassalle’cılarla Alman Marksistleri</span> <span class="bold"><span class="calibre_1">sosyal demokrat</span></span> <span class="calibre_1">bir partiyi kurduklarında, yeni bir atılım başlar. Kuşkusuz Gotha Kongresi pek ılımlı bir program kabul eder; onun Marx’ın kaleminden</span> <span class="italic"><span class="calibre_1">Eleştiri</span></span><span class="calibre_1">’si ise 1891’de yayımlanacaktır. Bir buçuk milyon oya ve 35 temsilcisine güvenen bu parti, savaşkanlığını, devrimci kararlılıktan çok Bismarck’ın estirdiği baskı ve zulüm politikasından alır. Kısa sürede Avrupa’nın en iyi örgütlü sanayi gücü olup çıkan Almanya, disiplinli ama aynı zamanda ihtiyatlı bir parlamenter sosyalizm modeli koyar gözler önüne.</span></p>

  <p class="calibre_5"><span class="calibre_1">Bu sosyalizm tipi, kıtanın öteki ülkelerinde,</span> <span class="bold"><span class="calibre_1">daha karmaşık</span></span> <span class="calibre_1">bir çehre gösterir. Temsili kurumlardaki gelişme, seçmen çevresinin genişlemesi, sendikalist kazanımların yetersizliği ve grevlerin etkisini yeterlice gösteremeyişi, bütün bunlar, sosyalist partilerin politika sahnesindeki gücünü etkiler. Ne var ki, kurtuluşçu, reformcu ve Marksist eğilimler aralarında tartışırlar: Anarşizm, oy hakkının yararsızlığını ilan eder ve Marksizm burjuva partilerine karşı sistemli bir muhalefeti öğütler; reformizme gelince, kollektivizme hasım demokratlarla işbirliği içinde boğulma tehlikesiyle yüzyüzedir. Ayrıca, ulusal çerçevede özel bir eğilim, uluslararası nitelikte bir eyleme zararlı olabilecek bir eğilim belirir. Böylece,</span> <span class="bold"><span class="calibre_1">siyasal gruplar</span></span> <span class="calibre_1">serpilip çoğalır: Bir bölümü açıkça reformistlerin şafuldadır, bir bölümü, tersine Marksizme bağlanır (Fransa’da Jules Guesde’in İşçi Partisi böyledir); Belçika’da İşçi Partisi kooperatiflere dayanır ve Pays-Bas’daki geleneğe uyarak belediyecidir; Fransa’da da buna benzer eğilimler görülür; tersine, Guedizm Blanquizmle uzlaşır ve yandaşları genellikle demir-çelik sanayisi işçileridir.</span></p>

  <p class="calibre_5"><span class="calibre_1">Kıtadan farklı olarak, Büyük Britanya sendikal eyleme bağlılığını sıkı sıkıya sürdürür; işçi örgütleri, alışılmış parlamenter oyuna ilişmeden geleneksel iki partiyi etkilemeyi yeğlerler. Kendisini işçi ve liberal olarak ilan eden iki maden isçisi 1874 seçimlerinde seçilmişlerdir; 1886’da da 11 “liberal işçi” Gladstone’u desteklerler. Sosyalizan reformizm, Ruskin’e uyup bahçe-kentler düşü içindedir ya da Fabienne Derneği gibi eğitim yöntemlerine dikkatini çevirir. Ve</span> <span class="bold"><span class="calibre_1">Bağımsız İşçi Partisi</span></span> <span class="calibre_1">(</span><span class="italic"><span class="calibre_1">Independant Labour Party</span></span><span class="calibre_1">) 1893’te doğduğunda, parlamenter rejime bir katkıda bulunmuş olur.</span></p>

  <p class="calibre_5"><span class="calibre_1">Marx, 1883’te öldüğünde, yaşarken olduğundan daha büyük görünür. Kapitalin - 1867’de yayımlanan - birinci cildi, daha önce Fransızcaya çevrilmiştir, İngilizcededir ve Almancası basım üstüne basım yapar. Engels, havariliğini sürdürür ve anıt eserin yayımını tamamlar.</span> <span class="italic"><span class="calibre_1">Komünist Parti Bildirisi</span></span><span class="calibre_1">’nin metni de, çeşitli dillerde yayılmıştır ve bütün proleterlerin kızıl bayrağın altında birleşmeye çağrılması, yeni yankılara yol açar. Edouard Vaillant şöyle yazar: “Darwin, doğa bilimleri için ne olmuşsa, tarih ve toplum bilimleri için de Marx o olmuştur bu yüzyılda. Çağdaş bilime egemen olan bu iki addır ve insan zekâsını silahlandırıp kurtarmada, kimse onlardan daha fazla katkıda bulunmadı.”</span></p>

  <p class="calibre_5"><span class="calibre_1">Bütün bu eğilimlerin üzerinde,</span> <span class="bold"><span class="calibre_1">Enternasyonal’i yeniden örgütlemek</span></span> <span class="calibre_1">için bir çaba da sürdürülür Paris’te, 1889’da Evrensel Sergi’nin açıldığı bir sırada, Marksistlerin egemen olduğu bir kongre, bu yolda bir kararı onaylar. Aynı zamanda, her yılın 1 Mayıs’ında, “Bütün ülkelerde ve bütün kentlerde, emekçilerin, kamu yetkililerini, çalışma gününü yasal olarak sekiz saate indirmelerini sağlayacak biçimde” gösterilerde bulunmaya çağırır. Aslında, 1886 yılının 1 Mayışma, daha önce Şikago’da bir başkaldırı damgasını vurmuştur ve kanla bastırılmıştır.</span></p>

  <p class="calibre_7"><span class="italic"><span class="calibre_1">Anarşist saldırılar. İşçi eylemlerine ve sosyalizme karşı açık savaş</span></span></p>

  <p class="calibre_5"><span class="calibre_1">Seçime ilişkin her türlü propagandayı sert biçimde eleştiren kurtuluşçular, ne Marksizmi kabul ederler ne reformizmi. 1870’ten başlayarak, Rusya’nın üzerinden bir terörizm dalgası geçmişti.</span> <span class="bold"><span class="calibre_1">Anarşizm</span></span><span class="calibre_1">in 1881’de Londra’da topladığı bir kongrede “eylemler”e başvurma kararı alınır. Akım, siyah bayrağı açar. Bir yandan Birleşik Devletler, öte yandan Batı Avrupa, kişiler ve mallara karşı girişilmiş saldırılara sahne olacaktır. Kuzey ülkeleri konunun dışında bırakmadan (Büyük Britanya’da, İrlandalılar bu mesleğin izleyicisidirler!) eylemler daha çok Fransa’ya, Belçika’ya, güneydeki devletlere yönelir ve Proudhon’la Bakunin’in düşüncelerine yatkın bilinen çevrelerde işini görür. İtalya’da, İspanya’da ve Latin Amerika’da, köylüleri ayaklanmaya kışkırtır ya da bu tür ayaklanmaları destekler. Çeşitli ve gözalıcı saldırılar, hükümdarları ve hükümet başlarını hedefler. Bastırma, silahlı eylemlere karşı olduğunu bahane edip sosyalizmi de içine alırken, kurtuluş esprisi sendikaları alabildiğine etkiler ve onları, partilere karşı bağımsızlık taktiğine ve daha da içtenlikli devrimci amaçlara doğru götürür. “Toprak, onların cesetleriyle kaplanmıştır, bu korkunç sahne ders olacaktır.”</span></p>

  <p class="calibre_5"><span class="calibre_1">Thiers, 22 Mayıs 1871’de böyle söyler.</span></p>

  <p class="calibre_5"><span class="calibre_1">Kapitalist rejime karşı dikilmiş kuramlara ve insanlara karşı bir</span> <span class="bold"><span class="calibre_1">suçlama yağmuru</span></span><span class="calibre_1">dur başlar. Sözle ve kalemle, yasal iktidarın ya da özgürlüklerin düşmanları olduğu kadar, ulus ve uluslararası savaş için de tehlikeli öğeler olarak gösterilir bunlar. Kiliseler, onların sapıklıklarını gözler önüne sermek üzere, laiklerle birleşirler. Papa IX. Pius, “komünizm denen iğrenç öğreti”ye, “cani sistemler”e, “her türlü tanrısal ve insansal hakları çiğnemek” isteyen kışkırtıcı ve eylemcilere saldırır; Papa XIII. Leo, daha da açık olarak, “doğal hukukun güvencesindeki mülkiyet hakkına saldıran ve “varlıklılara karşı yoksulları kıskanç kine” iten “mezhep”e vurur.</span></p>

  <p class="calibre_5"><span class="calibre_1">Patronlar, kendilerini tehdit altında gördüklerinde devlet yetkililerine seslenirler. Doğrudan tepki gösterdikleri de olur: 1870 Ocağında işçi temsilcilerine, Schneider, “İş yerlerime ya da fabrikalarıma istediğimi işe almakta serbestim” diye açıklamada bulunur ve ekler, “Baskıya pabuç bırakmaktansa, bütün yüksek fırınları söndürmeyi yeğlerim!’ İşçilerin işbirliğine karşı yanıt, lokavttır ki İngiliz patronlarının 1815’ten beri bol bol kullandıkları bir yöntemdir. Öte yandan, işverenler arasında anlaşmalar olur: İtalya’da, yalnız sanayici federasyonları kurulmakla kalmaz, yarıcılarla gündelikçilerin istemlerine karşı direnişi örgütleyen mülk sahipleri federasyonları da oluşur.</span></p>

  <p class="calibre_7"><span class="italic"><span class="calibre_1">Devlet vesayeti ve sosyal kanunlar</span></span></p>

  <p class="calibre_5"><span class="calibre_1">Bir “hastalık hali”: Liberal iktisatçı Leroy-Beaulieıı sosyalizmi böyle tanımlar. Güzel de, nasıl sağaltmak bu hastalığı?</span></p>

  <p class="calibre_5"><span class="calibre_1">İşçi sorunu öylesine dayatmaktadır ki kendini, kimsene yadsıyacak haldedir, ne de zor kullanıp çözmeyi düşünül onu. Gitgide çoğalan ve berraklık kazanan araştırmalar, söz konusu sınıfın içinde bulunduğu acılar üstüne hiçbir kuşku bırakmaz. Bir yandan, Hıristiyanlıktan esinlenen bir sosyal hareket palazlanır, öte yandan liberal burjuvalar insancıl bir laiklik içine girerler. Ortak nitelik şudur: Proletaryayı kıvrandıran acıları, sona erdirmek değilse de, özel mülkiyet ilkesine gölge düşürmeyen ve çalışma özgürlüğüne en az ölçüde kayıtlar getirecek</span> <span class="bold"><span class="calibre_1">reformlar</span></span> <span class="calibre_1">yoluyla hafifletmek; yönetici sınıflara görevlerinin bilincine varmak, ezilen sınıflara da kendileri için yaratılmış eserin içtenliğine inanmak düşmektedir.</span></p>

  <p class="calibre_5"><span class="calibre_1">Sert bir sosyal protestantizm su yüzüne çıkar. Büyük Britanya’da Disraeli vesayetçi bir monarşi anlayışı içindedir ve devlet sigorta sisteminin savunucusu Bismarck’ın uzağında değildir;</span> <span class="italic"><span class="calibre_1">trade-unionizmi</span></span> <span class="calibre_1">bir dindarlık havası sarar, Fabienne Derneği’ne canlılık kazandırır ve Hıristiyan sosyalist bir hareketi İşçi Partisi’ne doğru iter. Almanya’da Fichte’nin ve Hegel’in felsefeleri, kafaları,</span> <span class="bold"><span class="calibre_1">vesayetçi bir devlet</span></span> <span class="calibre_1">yararına hazırlamıştı; ayrıca korporasyonların yararını, hukukçu Savigny’nin gelenekçiliğine bağlı kalıp savunanlar vardı; ne olursa olsun, Rodbertus’un arkasından, Schmoller ve Adolf Wagner’le, tutkulu bir devlet sosyalizmi düşüncesi çıkmıştı ortaya; gelişmeler, Alman İmparatorluğu’nu, kısa sürede vesayetçi devletlerin modeli yapına yolunda esin veriyordu Bismarck’a.</span></p>

  <p class="calibre_5"><span class="calibre_1">Fransız protestantizmi ile pozitivizm arasında ise,</span> <span class="bold"><span class="calibre_1">birçok köprü</span></span> <span class="calibre_1">vardır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Renan, 1870’in ertesinde, “sosyalizmin kaynağı diye bencilliği, demokrasinin kaynağı diye de kıskançlığı” eleştirir ve Taine, eşitçi soyutlamanın düşmanları olarak İngilizlerin amprizmine hayranlık duyar; ve her ikisi de, Littre gibi, doğru dürüst reformcu olacak bir zekânın yönetiminin özlemi içindedir. Üçüncü Cumhuriyet’i kuran ve yöneten cumhuriyetçilerin anlayışı, içinde insancıl temaların tartışıldığı Mason localarında biçimlenir. Bu anlayış, insanın saygınlığı ve adalet düşüncesi üzerinde direnip bir dayanışma öğretisi ileri süren Renouvier’nin felsefesine de bir şeyler borçludur; bu dayanışma sayesindedir ki, demokratik devlet, kaçınılmaz görevlerini, özgürlük içinde ve özgürlük yoluyla yerine getirecektir filozofa göre. Ne var ki, pozitivizmle sosyal katoliklik arasında en iyi bağ kuran Le Play olmuştur. Bu araştırma ustası, ailenin erdemlerini öne sürer; işçiyle patron arasındaki ilişkileri düzeltmede, kanunlardan çok örflerden medet umar; ve patrondan da, babanın çocuğuna davranması gibi bir davranış bekler. Güzel de, çalışma yerini bir aile havasına nasıl büründürmeli? Korporasyonları yeniden ihya ederek değil mi?</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Yığınla tutucu Katolik de, mertebeli ve Hıristiyan olan</span> <span class="bold"><span class="calibre_1">Eski Rejim’in özlemi</span></span> <span class="calibre_1">içindedir ve işçilerle Katolikliği, kapitalizmle Hıristiyanlığı buluşturmak isterler. Buradan kalkarak, 1886’da Katolik Fransız Gençliği Derneği ile</span> <span class="bold"><span class="calibre_1">Hıristiyan demokrasi</span></span> <span class="calibre_1">gerçekten ortaya çıkar. Bütün bu iyi niyetler, Papa’dan gelecek bir jestin arkasına düşerler. Başlarda hık mık diyen XIII. Leo, sonunda, sosyalizme karşı bir anlaşma anlamına da gelen - ünlü -</span> <span class="italic"><span class="calibre_1">Rerum Novarum</span></span> <span class="calibre_1">bildirisini yayımlar. Sosyal Katolik hareketinin bir anayasası niteliğindeki bildiride, hazretin söylediği özetle şudur: “İşçi sorununun gerçek ve pratik çözümü, hiçbir zaman sadece sivil yasalarla olmayacaktır; bilinçlerdedir çözüm.”</span></p>

  <p class="calibre_5"><span class="calibre_1">Sivil makamlarla Kilise,</span> <span class="bold"><span class="calibre_1">düşkünlere yardım</span></span> <span class="calibre_1">da geleneksel olarak işbirliği içindeydiler. Ne var ki, sadece hastalara, sakatlara, terkedilmiş çocuklara, olsa olsa ailelere el uzatılıyordu. 1874’teki bir raporun da gösterdiği gibi, yardım, ihtiyaç halindeki bir insanın ileri süreceği bir hak değildi hiçbir zaman.</span></p>

  <p class="calibre_5"><span class="calibre_1">Almanya’dadır ki, devlet vesayeti, ilk zorunlu</span> <span class="bold"><span class="calibre_1">sosyal sigortalar mevzuatı</span></span> <span class="calibre_1">ile açılıp serpilir. Önce karşılıklı yardımlaşma sandıklarıyla başlar iş. Kilise çevreleri, sosyalist propagandanın önünü almak amacıyla, emeği koruyan kanunların çıkarılmasını ister. Sonunda Bismarck, üç kanunu, kaza sigortası, hastalık sigortası, sakatlık ve yaşlılık sigortası kanunlarını oylatır; işsizliğe karşı sigortayı ise reddeder. Öte yandan, güvenlik kavramı adına, patronlarla işçileri</span> <span class="italic"><span class="calibre_1">Reich</span></span><span class="calibre_1">’ın vesayeti altında sıkı sıkıya bir araya getirir ve emeği de Alman ekonomisi yararına disiplin altına sokmak ister. Kral II. Guillaume, 1889’da Berlin’de bir Uluslararası İş Konferansı topladığında, temsilcisi şöyle diyecektir: “İşçiler, burjuvaların örflerine hiçbir güven duymadıkları içindir ki, isteklerini kanunlardan yana koyuyorlar.”</span></p>

  <p class="calibre_5"><span class="calibre_1">Bununla beraber, işçilere</span> <span class="bold"><span class="calibre_1">toplaşma özgürlüğü</span></span> <span class="calibre_1">adına bir ödün de verilir ve dernekleşme hakkıyla tamamlanır bu. Bireyci liberalizme indirilmiş sert bir darbedir yapılan. Ne var ki, söz konusu hak, devlet görevlileri ile işçilerine uygulanmadığı gibi, Fransa’da, 1884 tarihli bir kanunla sendikalar denetime tabi tutulur ve etkinliklerine sınırlar konur; aslında, ünlü Le Chapelier kanununun “kapitalizmin yeni gereklerine uyarlanışıdır” olan. Öyle de olsa, birbirlerine zıt sınıflara örgütlenme hakkını tanımakla her şey yatışmış olmaz; hiçbir yerde de, uzlaşma adına kurulan kurumlar etkili biçimde işlemez.</span></p>

  <p class="calibre_5"><span class="calibre_1">Çalışma süre ve koşullarına ilişkin kanunlar da, uygulamada ne denli yan çizilir de olsalar, liberal öğretiye karşı birer tepkidirler.</span></p>

  <p class="calibre_5"><span class="calibre_1">Emekçinin meskenine ilişkin pek az önlem vardır. Büyük Britanya’da 1851 tarihli bir dizi</span> <span class="italic"><span class="calibre_1">Model housing act</span></span><span class="calibre_1">, İngiliz kentlerine virane evleri onarma yükümlülüğü getirir; Birmingham gibi birkaç kent de, işçi konutunu şehirciliğin planına sokar. Almanya’da devlet, inşaat şirket ve kooperatifleri için, kentlere ve patronlara ödenekler ayırır:</span> <span class="italic"><span class="calibre_1">Arbeiter-kolonien</span></span><span class="calibre_1">, bahçecikli küçük evleri çoğaltır; Krupp’lar ve öteki Alman kapitalistleri böylece işe girişirler. Ne var ki, bütüne bakıldığında, vesayetçilik ve kapitalizm bir gelir sağlayan özel inşaatı yeğler. Kazancını göz önünde tuttuğunda da, emekçi, pek nadir olarak derli toplu bir yuvadan yararlanma fırsatını bulur.</span></p>

  <p class="calibre_7"><span class="italic"><span class="calibre_1">Kooperatif hareketinin umutları ve sınırları</span></span></p>

  <p class="calibre_5"><span class="calibre_1">Üretmek ya da ürettiğini satmak için bir araya gelen insanların amaçlarının hep zenginleşme olmadığı düşüncesinden hareketle, şu nokta üzerinde de duruluyordu: Özgürlük içinde hareket edilebilen bir örgütlenme, dahası bir sosyal ‘yenileşme yolu bulunamaz mıydı?</span></p>

  <p class="calibre_5"><span class="calibre_1">Rochdale’ın “Haksever öncüler”i, başlarda,</span> <span class="bold"><span class="calibre_1">tüketim kooperatifi</span></span><span class="calibre_1">ni gerçekleştirirler: Kooperatif, pek düşük fiyata, günlük yaşamda kullanılan nesneler satar ve hepsi de paydaş olan müşterilerin satın aldıklarından edindiği bir kazancı da onlara dağıtır. Girişim fırıncılıkta başarı kazandığından, Rochdale’ın dükkânı da, kendi ürettiği kimi şeyleri üyelerine önerir. Bu barışçı girişimin büyümesine iyi gözle bakan kanun koyucu da, yasal bir varlık tanımakta gecikmez. Daha sonra, toptan satış yapan - Manchester ve Glasgow’da - birkaç kooperatif, bütün dünyaya yayarlar etkinliklerini: Seylan’da çay plantasyonları, Kanada’da buğday tarlaları, Sierra Leone’da palmiyelikler satın almaya kadar giderler; kooperatif bankalar oİarak örgütlenip, bisküvi, jambon, giysi, mobilya, hatta sigara üretimine girişirler. Aralarında Mitchell’ler ve Maxwell’ler, ileri görüşlü ve dürüst kişilerdir.</span></p>

  <p class="calibre_5"><span class="bold"><span class="calibre_1">Üretim kooperatifi</span></span><span class="calibre_1">, Fransa’da Buchez ile Louis Blanc’a çekici görünmüştü. Ne var ki, uygulamada işler iyi gitmez. Öyle de olsa, Paris’te birkaç deneme yapılır; Komün, patronların terkettiği işyerlerini işçi topluluklarına bırakır; 1870’ten sonra da, işçi kongreleri bunları tartışırlar. Ancak sosyalistler ihtiyatlı davranırlar; Blanqui gibi Guesde de, bu tür kooperatiflerin olsa olsa proletaryayı uyutacağını farkederler. Hareketin yeniden revaç kazanması 1900 yılı dolayında olacaktır. İngiltere’de ise, yığınla propagandaya karşın</span> <span class="italic"><span class="calibre_1">trade-unionizm</span></span><span class="calibre_1">’in ve kamuoyunun gösterdiği kayıtsızlık uzun sürer ve atılım için, Emek Kooperatif Derneği (</span><span class="italic"><span class="calibre_1">Labour copartner association</span></span><span class="calibre_1">) ile 1884 yılı beklenir.</span></p>

  <p class="calibre_5"><span class="calibre_1">İşçilerin kazanca ortak edilmeleri amacının da fazla bir geleceği olmaz. En başta da sosyalistler ve patronların husumeti ile karşılaşır girişimler. Buna karşılık,</span> <span class="bold"><span class="calibre_1">kredi kooperatifi</span></span> <span class="calibre_1">hızla gelişir. Girişim, para olanaklarından yoksun bir proleter ortamdan çok, uzun vadeli avans ihtiyacını duyan orta halli köylülere uygun gelir. Proudhon, yaraya parmak basar ve bir Halk Bankası kurarak soruna çözüm getirmeyi düşünür. Ne var ki, başarı, Almanya’daki uygulamalardan gelecektir. Bu türden bankalar, hemen hemen bütün ülkelerde kurulur.</span></p>

  <p class="calibre_5"><span class="calibre_1">Aynı dönemde, tarımdaki bunalım, alım, satım ya da her ikisine de ilgi duyan</span> <span class="bold"><span class="calibre_1">tarım kooperatifçiliğini</span></span> <span class="calibre_1">de destekler. Girişim, köylülerin hoşuna gider; çünkü bu yolla ve ucuza alet-edevat, gübre sağlamakta ve ürettiğini de satmaktadırlar. Böylece, Danimarka’da tereyağı ve Jura’da da peynir kooperatifleri kurulacaktır.</span></p>

  <p class="calibre_5"><span class="calibre_1">Gerçektir ki, bu biçimiyle kooperatifçilik, bir mesleki savunma aracıdır. Oysa dağıtım kooperatifi düşüncesi, bütün tüketicilere seslendiğinden, 1875-95 yıllarındaki iktisadi bunalım kendisine dikkatleri çekmenin yollarını açar: Bir tür sosyal cumhuriyet özlemine yanıt verir; ihtiyaçlar adaletsizliğe yol açmadan karşılanmakta ve indirim de kazancın yerine geçmektedir.</span></p>

  <p class="calibre_5"><span class="calibre_1">Bütün bunlara karşın, kooperatifçilik, ona karşı çıkanlara göre sermayeleri kendisine çekemediğinden, kapitalist rejimde kendisini dayatamazdı; ve taksitli satış da olmadığından, proletaryanın acılı durumuna son vermesi mümkün değildi.</span></p>

  <p class="calibre_7"><span class="italic"><span class="calibre_1">Bir süreğen sosyal tedirginlik: İşçi sınıfının yoksullaşması</span></span></p>

  <p class="calibre_5"><span class="calibre_1">Yalnız saymaca ücret değil gerçek ücret de arttığından, yığınla emekçi yaşama koşullarını belirgin biçimde düzelttiler. Ne var ki, proleter çevrelerin maddi bakımdan ilerlemesi, bütün olarak bakıldığında, burjuvazininkinden çok daha aşağı düzeydedir.</span></p>

  <p class="calibre_5"><span class="calibre_1">Artan bir yoksullaşmadan söz edilebilir mi?</span></p>

  <p class="calibre_5"><span class="calibre_1">Aynı işyerinden olan bir patronla bir işçinin yaptıkları giderler arasında bir karşılaştırma, bu soruya yanıt vermede yardımcı olabilir. Şu da var ki, elde sadece işçi bütçesine ilişkin soruşturmalar bulunuyor.</span></p>

  <p class="calibre_5"><span class="calibre_1">1893’te Amerikan Çalışma Bakanlığı’nın yürüttüğü soruşturmalardan biri, örneğin demir-çelik sanayisinde, şu sonuçları seriyor gözler önüne: Beslenme, işçinin kazancının hemen hemen yarısını ya da daha da çoğunu alıp götürdüğünden, kiraya, giyime ve çeşitli ihtiyaçlara (içki, okuma, tütün) pek az bir para kalmaktadır; konut, İngilizle Belçikalıya, Fransızla Almana olduğundan çok daha fazlaya malolmaktadır ya da hepsi oran olarak yüksek bir miktarı bu ihtiyaca ayırmaktadırlar; Alman, daha az giyimine dikkat etmekte ya da daha ucuzu yeğlemektedir; Fransız, daha çok içer görünse de, şarabın alkolik içkiler arasında sayıldığındandır. Para biriktirme, Belçikalı ile Alman ailesinde hemen hemen yok, İngilizde özellikle de Fransızda daha güçlü olmalı. Ne olursa olsun, Avrupalı işçilerle Amerikalı işçiler arasındaki karşılaştırmadan çıkan sonuç, birincilerin durumunun - açık biçimde - daha aşağı düzeyde olduğudur. Öte yandan, bütçeler, kadının çalışması ile dengelenebilmektedir; çünkü erkek, İngiliz ya da Fransız ise, ücretinin ancak 3/4’ünü ailesine vermektedir ve bu oran Belçika’da 3/5, Almanya’da 6/7’dir (Birleşik Devletler’de 9/10).</span></p>

  <p class="calibre_5"><span class="calibre_1">Daha da ayrıntılara girildiğinde, ilginç rakamlar çıkmaktadır gözler önüne.</span></p>

  <p class="calibre_5"><span class="calibre_1">Özetle, fiyatların düşmesine karşın, sıkıntı, hatta yoksulluk, işçi ailelerinin ısrarlı konuklarıdır hep.</span></p>

  <p class="calibre_7"><span class="italic"><span class="calibre_1">Genel ilerlemenin iki göstergesi: Sağlığın düzelmesi ve örflerde yumuşama</span></span></p>

  <p class="calibre_5"><span class="calibre_1">Ancak Avrupalı insanlar gerçekten kötümser olmalı mı? Bütüne bakıldığında, uzun ömürlülük artmaktadır; Fransa’da bu, 1820-30 yıllarında 38, 1900’e doğru da 46 yaşına doğru ilerlemiştir. Nüfusun yaşlanması, doğumda azalmanın etkilerini hafifletir. Bu gerileme, sefalette bir azalışa verilse de kimi yurtseverleri kaygılandırır, ölümlerde azalış uygarlığın matlubuna yazılmalıdır: Avrupa’da 1850’ye doğru binde 31 kişi ölüyordu. 1891-1900 yıllarında ise olsa olsa binde 26 idi ölüm oranı.</span></p>

  <p class="calibre_5"><span class="calibre_1">İnsanlar daha uzun yaşıyorlardı, çünkü erken ölümün nedenleri ya geçici olarak (savaş) yok olmaya yüz tutmuştu ya da eski sertliğini yitirmişti. Gitgide düzelen genel beslenme sayesinde,</span> <span class="bold"><span class="calibre_1">hastalığa karşı mücadele</span></span> <span class="calibre_1">ciddi adımlar atar; ülkelere ve sosyal sınıflara göre az çok hissedilir durumda olan bu adımlar, her yanda görülür. Savaşların bilinen yoldaşları kolera ile tifüs, geçmişe aittir artık (bununla beraber birincisi, 1884-87 yıllarında korku salar; ikincisi, 1899-1900 yıllarında Fransa’nın güneyinde görülür). Salgın hastalıkların çoğu daha az kurban verir; cinsel ilişkiyle geçen hastalıklar daha iyi sağaltılmaktadır. Verem de Büyük Britanya gibi birkaç ülkede gerilese de, Fransa’da kaygılandırıcı biçimde ilerler, İngiltere’de, bu arada İskandinavya’da ve Hollanda’da alabildiğine savaşılan alkolizm, kimi ülkelerde yeni felaket ekicilerinin sırasına yükselir; şarapla ispirtolu içkilerin tüketiminin, aynı zamanda birçok içki sürümünün hızla arttığı Fransa’da böyledir. Akıl hastanelerine düşenlerin ve intiharların sayısında da artma vardır.</span></p>

  <p class="calibre_5"><span class="calibre_1">Bununla beraber,</span> <span class="bold"><span class="calibre_1">suç işleme</span></span> <span class="calibre_1">oranında düşme görülür.</span></p>

  <p class="calibre_5"><span class="calibre_1">Bastırıcı ve mistik güdü, yerini ağır ağır yıldırıp sindirme kavramına ve canlandırıcı bir ıslaha bıraktığından,</span> <span class="bold"><span class="calibre_1">ceza yasaları</span></span> <span class="calibre_1">sertliklerini yitirirler.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Bir istisna olaraktır ki, İngiltere 1823’ten beri, Belçika da 1867’den beri ölüm cezasını uygularlar: Portekiz, Pay-Bas, İtalya ise, sonradan bunu kaldırmaya gideceklerdir. Fransa’da, suçları cezalandırmada yumuşama yolunda bir reform 1832’de başlar. Beccaria ile Howard’ın, arkalarından da Bentham’ın karşı çıktıkları</span></span> <span class="italic"><span class="bold"><span class="calibre_1">sürgün cezası</span></span></span><span class="italic"><span class="calibre_1">, uzun ve sert tartışmalara konu olur: Sürgün yeri olarak Cezayir düşünülür, sonra Guyana seçilir, en sonunda da Yeni-Kaledonya yeğlenir. Böylece, zindan cezası, yalnız ölüm cezasını hafifletmede değil, mülkiyete (Victor Hugo’nun</span></span> <span class="calibre_1">Sefiller</span><span class="italic"><span class="calibre_1">’indeki Jean Valjean’ın kişiliği sadece romana ait değildir) ve ulusal güvenliğe karşı ihlalleri cezalandırmada da sürer (bu sonuncu durumda, Yüzbaşı Dreyfus’un mahkûm edilişinin olağanüstü yankıları görülür). Buna karşılık,</span></span> <span class="italic"><span class="bold"><span class="calibre_1">bedensel cezalar</span></span></span><span class="italic"><span class="calibre_1">, sağlığa zararlı olduklarından hapishane rejimlerinden silinir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="bold"><span class="calibre_1">Düşen kadının durumu</span></span> <span class="calibre_1">acıklı olmakla devam eder. Böylesi kadınların korunma altına alınması ve sığınma evlerine kabul edilmesi yolunda propagandaya karşılık, idari zabıtanın gözetimine tabi tutulurlar; durum, kadın için hem haysiyet kırıcı hem etkisiz olduğu gibi zabıta da, beyaz kadın ticaretine ne son verebilir ne de son vermek ister. Ne var ki, ne Berlin’de ne de İngiltere’de, genelevlerin kapatılışı fuhuşa son vermez. Konuya dikkatle eğilenlere göre fuhşun kaynağı, ahlak bozukluğu, kızın baştan çıkarıldıktan sonra terkedilişi, muhabbet tellallığı ve pezevenklik, toplanan kızların bir yere tıkılışından çok, sefalettir. Sert önyargılar, ana olmuş kızı çocuğunu öldürmeye götürmektedir çoğu kez ve evlilikdışı çocuğu da aşağı derecede bir duruma mahkûm etmektedir.</span></p>

  <p class="calibre_5"><span class="bold"><span class="calibre_1">Evli kadın</span></span><span class="calibre_1">, erkekle eşit bir statüye erişmeden, kendisini ikinci derecede tutan yetersizliklerden ağır ağır kurtulur. Boşanmanın yasal olup çıktığı Fransa’nın dışında, özellikle Protestan kimi ülkeler, hakarete uğramış ya da küçük düşürülmüş kadını kurtarmak amacıyla, evlilik bağının koparılmasını kabul ederler. Kadına “ev kadını ya da kibar fahişe” olarak bakan Proudhon’un aksine, kadının önünde, her yerde aynı ölçüde olmasa da, üniversitelerin, orta öğretim kurumlarının, serbest meslek ve kamu görevlerinin kapıları açılır. George Sand’ların, Flora Tristan’ların, Pauline Roland’ların havariliği, Fransa’da sempatiden çok güvensizlik ve kuşkuya yol açsa da,</span> <span class="bold"><span class="calibre_1">kadının oy hakkı</span></span> <span class="calibre_1">konusunda, Wollstonecraft’ın propagandası ile John Stuart Mill’in yazdıkları boşa gitmez: İngiltere ile İsveç, belediye seçimlerinde bu oy hakkını tanırlar kadınlara. Kadınların kamu etkinliklerinin yönetimine katılmaları, onların sadece eşit yurttaşlık haklarına değil, eğitim ve sağlık konularındaki yetkilerine inananlarca tanınmaya başlanır. Bütün bu olup bitene bakıp P. Ventura şöyle diyecektir:</span></p>

  <p class="calibre_5"><span class="calibre_1">“Uygarlık, her şeyden önce kadına saygıdır.”</span></p>

  <p class="calibre_2"><span class="calibre_1">TEHLİKELİ SİLAHLI BARIŞ VE ULUSLARARASI HUKUKUN SIRADAN KAZANIMLARI</span></p>

  <p class="calibre_5"><span class="calibre_1">Emile de Girardin, “Uygarlık barıştır” diyor ve ekliyordu: “Güçlüye karşı korunmuş zayıf, işte uygarlık hali!”</span></p>

  <p class="calibre_5"><span class="calibre_1">Bu bakımdan korkunç bir kaypaklık vardır. 1848’den önce, Kutsal Bağlaşıklık, küçük devletleri büyüklere ortak etmekten çok tabi kılar. Bununla beraber, Maistre’in, Fichte ya da Hegel’in arkasından, savaşın bir yazgı olduğuna inananlar görülse de, savaşlar çağına son verecek nitelikte bir federalizmi çeşitli biçimleriyle önerenler de vardır, İngiliz ve Fransız serbest mübadelecilerinin bu yolda bir girişimiyle, 1849’da Paris’te bir</span> <span class="bold"><span class="calibre_1">Barış Kongresi</span></span> <span class="calibre_1">toplanır. Başkanlığına Victor Hugo’nun, Başkanvekilliğine Cobden’in seçildiği kongre şu formülü atar ortaya: Avrupa Birleşik Devletleri!</span></p>

  <p class="calibre_5"><span class="calibre_1">Ne var ki, savaşlar yeniden başlar ve çok geçmeden Avrupa, Bismark Almanya’sının hakemlik ettiği bir</span> <span class="bold"><span class="calibre_1">silahlı barışa</span></span> <span class="calibre_1">katlanır: 1870’in yenenleri, yeni düzenin güvenceleri olarak bakarlar kendilerine; oysa fetihleri ve askeri güçleri, kiminin reddettiği kiminin kabul ettiği bir kıta hegemonyasını destekler ve söz konusu hegemonya da silahlanma yarışına arka çıkar. Yılda beşle on milyar arasına mal olan yarış, sürekli olarak dört ila beş milyon insanı seferber eder.</span></p>

  <p class="calibre_5"><span class="calibre_1">Sonuç olarak, önce Hıristiyan ve monarşik bir nitelik taşıyan bir</span> <span class="bold"><span class="calibre_1">Birleşmiş Avrupa düşüncesi</span></span><span class="calibre_1">, başarısız da olsa, serbest mübadeleden yana olanların da katılımıyla, cumhuriyet ve özgür düşünce yandaşlarınca ele alınmıştı. 1870’ten sonra, sosyalizm halkları, kendi kapitalist sömürücülerine karşı çıkmaya ve emekçilerin evrensel dayanışmasını her şeyin üstünde tutmaya çağırır; kiliseler de Tanrı barışı için dua etmeye devam ederler. O andan başlayarak, hukukçular ve diplomatlar, uluslararası hukukun reformu ve yasalaştırılmasını sağlayacak kurumların yaşama geçirilmesine çalışırlar; onlardan</span> <span class="bold"><span class="calibre_1">Uluslararası Hukuk Enstitüsü</span></span> <span class="calibre_1">yıllık kongreler toplar.</span></p>

  <p class="calibre_5"><span class="calibre_1">Bununla beraber, uluslararası hakemlik usulü, egemenlik haklarından bir bölümünün ellerinden kaçıp gideceği korkusuyla, devletlerin hoşnutsuzluğunu bulur karşısında. Çeşitli olaylarda, boşa gider girişimler ve en önemli kararlar, savaş koşullarının iyileştirilmesi üstüne olur daha çok: Önce Cenevre Konvansiyonu, 1864’te, orduların sağlık hizmetlerini, Uluslararası Kızıl Haç Örgütü’nün himayesinde, yansızlaştırır; arkasından 1868’de, Saint-Petersburg’da, patlayıcı mermileri kullanmama kararlaştırılır.</span></p>

  <p class="calibre_5"><span class="calibre_1">Bir tür ateşkes yaşayıp, durup dinlenmeden kesin bir savaşa hazırlanan ulusal devletlere bölünmüş bir Avrupa topluluğunun arkasından koştuğu felaketler göz önünde tutulursa, sıradan sonuçlardır bu elde edilenler. Yaşamın teknikleri kadar ölümün tekniklerini de gitgide yetkinleştiren Avrupa uygarlığının sırtına, ağır ve sürekli bir tehdit gelip oturmuştur.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_19"></div>
</body>
</html>
