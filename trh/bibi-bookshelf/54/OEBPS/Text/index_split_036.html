<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM V</span></span></span><br class="calibre2" />
    <span class="italic"><span class="bold"><span class="calibre_1">SİLAHLI BARIŞTAN AVRUPA SAVAŞINA</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">XIX. yüzyılın sonlarıyla XX. yüzyılın başları, bir “silahlı barış” dönemidir. Bir büyük felaketin ortaya çıkmaması için, emperyalizme ve savaşa karşı işçi dünyasının yürüttüğü bir muhalefet vardır; uluslararası hakemlik ve silahsızlanma yolunda, art arda “barış konferansları” düzenlenir.</span></p>

  <p class="calibre_5"><span class="calibre_1">Ne var ki boşunadır bunlar; 1914’te bütün Avrupa bir yangınla tutuşacaktır.</span></p>

  <p class="calibre_2"><span class="calibre_1">EMPERYALİZME VE SAVAŞA KARŞI İŞÇİ DÜNYASININ BOŞA ÇIKAN MUHALEFETİ</span></p>

  <p class="calibre_5"><span class="calibre_1">“Ütopyacı” sosyalizm evrensel bir barış düşlemişti: Saint-Simon’la Augustin Thierry, 1814’te, “Avrupa halklarını, her biri ulusal bağımsızlığını koruyacak biçimde, tek bir siyasal yapıda toplama zorunluluğu”ndan söz etmişlerdi; bir başka kuramcının, Constantin Pecaueur’ün, 1844’te önerdiği</span> <span class="italic"><span class="calibre_1">Tanrı Cumhuriyeti’</span></span><span class="calibre_1">dir.</span></p>

  <p class="calibre_5"><span class="calibre_1">1848’den sonra, Victor Hugo gibi insanlıkçı demokratlar da, Avrupa Birleşik Devletleri sloganını ortaya atar ve birçok barış kongreleri toplarlar. Yurtsever Blanqui, meslekten orduların ortadan kaldırılmasını ve halk milislerinin kurulmasını ister; Proudhon, federalizme umut bağlar. Marx’ın görüşü farklıdır: Ona göre, kapitalist rejimin mayasından ileri gelen savaş, o rejimle beraber kaybolacaktır; ne var ki savaş, yeni bir toplumun “ebesi” olabilir. O yüzden, Birinci Enternasyonal yıllarında, Batı ve Alman proletaryası Çarlıktan gelecek bir saldırıya konu olabilir korkusuyla, Marx, silahlanmayı terketme düşüncesine karşı çıkar. Bununla beraber, Paris Komünü’nün başarısızlığa uğramasının arkasından, silahsızlanma doğrultusunda bir gelişmesi olur ve daha sonra Engels, Avrupa’da bir savaştan hiçbir şey beklemez: “İleriye doğru adımlar atmanın daha güven verici araçlarına sahibiz” der 1893’te; büyük araç da, açıkça yükselen proletaryanın kararlı eylemidir.</span></p>

  <p class="calibre_5"><span class="calibre_1">Arkadan 1905 dersi çıkıp gelir. Kırım Savaşı gibi Mançurya Savaşı da Çarlığı zayıflatır. 1904’te Amsterdam Kongresi’nde, Plekhanov Japon temsilcileri kucaklar: “Çar Japonya’yı yenseydi, yenilen Rus halkı olurdu” der. Stolypin’in sözleri onun söylediklerine bir yankıdır: “Yalnız savaştır Devrim’in zaferini sağlayacak olan; savaş olmazsa, güçsüz kalır o!”</span></p>

  <p class="calibre_5"><span class="calibre_1">Bütün bunlar, Lenin gibi devrimcileri düşündürtecek şeylerdir.</span></p>

  <p class="calibre_5"><span class="calibre_1">Batı sosyalizmi, bir savaşın kurtarıcı olabileceği düşüncesine karşı çıkar yine de. Jaures, bu “sahte devrimci kuramı” reddedip şöyle der: “Proletaryanın gitgide kurtuluşa doğru yürüdüğü gerçeğini, böylesi kanlı zar oyunlarıyla anlamak istemiyoruz!”</span></p>

  <p class="calibre_5"><span class="calibre_1">Ama emperyalizm, işçi sınıfının patronlar üzerindeki baskısını hafifletmenin bir aracı değil mi?</span></p>

  <p class="calibre_5"><span class="calibre_1">Giolitti,</span> <span class="italic"><span class="calibre_1">Anılar</span></span><span class="calibre_1">’ında 1893’teki bir olayı dile getirir ve şöyle der: “(İtalya’da) bankacılıktaki skandallar altüst etmişti halkı ve yönetici sınıflar, doğmakta olan sosyalist hareketlenişe bakıp dehşete düşmüşlerdi; bir sömürge girişimi, bir oyalama aracı gibi göründü...” Ve Cecil Rhodes 1905’te daha da vahşice hatırlatır: “Her zaman söylediğim gibi, İmparatorluk, karınla ilgili bir sorundur. Bir iç savaşı savuşturmak istiyorsanız, emperyalist olmanız gerekir.” İyice anlaşılıyor ki, Bernstein, emperyalizmle Marksizmi uzlaştırmayı isterken, Reiclı’ın sömürge özlemlerini haklı çıkarmanın arkasındadır. Öte yandan Engels, 1855 yılından başlayarak, İngiliz işçilerinin bir yayılma ile pek güzel uzlaştıklarını, çünkü yaşam düzeylerindeki bir yükselişin ona borçlu olduğunu gördükleri yolunda bir gözlemde bulunmamış mıydı?</span></p>

  <p class="calibre_5"><span class="calibre_1">Bununla beraber şu da bir gerçek ki, emperyalizm, kapitalist sistemin varlığını uzattığı ölçüde, sosyalizmin açık çıkarı da onunla savaşmaktır. Silahlanmalara gelince, bağışlanır hiçbir yanları yoktur, çünkü yük kitlelerin sırtına binmektedir. Son olarak ve özellikle, savaş, sosyal devrim için bir şans tanır gibi olsa da, bunu propaganda alanında savunmak mümkün değildir.</span></p>

  <p class="calibre_5"><span class="calibre_1">Sendikaların kendi sloganlarına çoğu kez duyarlı oldukları Fransa’da, İtalya’da ve İspanya’da, anarşistler şu düşünceyi yayarlar: Kilise, devlet ve patronluk hangi nedenlerle yıkılmalıysalar, iktidarın aleti olan ordu da aynı nedenle yok edilmelidir. Söz konusu anarşistlerin entrikalarıdır ki, Fransız meclislerinde kimi kanunların oylanmalarına bahane olur. Dreyfus davasının sonunda, genelkurmayın tutumundan tiksinen ve milliyetçi şamatadan kaygılanan Fransız kamuoyunun büyük bir bölümü, antimilitarizme ve barışçı saflara kayar.</span></p>

  <p class="calibre_5"><span class="calibre_1">Bakunin’in 1868’de Birinci Enternasyonal’in huzurunda öne sürdüğü savaşa karşı genel grev, devrimci sendikacılığın gözde temalarından biri haline gelir. Bir yandan Herve’nin şu demagojisi yayılır ortaya: “Yurtsever değiliz ve sosyalist olarak da olamayız”; öte yandan, Genel Çalışma Konfederasyonu’nun Genel Sekreteri Jouhaux, 26 Temmuz 1914’te, “Genel grev, bütün çalışanlara şiddetle dayatmaktadır kendisini” diye ilan eder. 1909’da Fas olayları sırasında, bir grev, askeri birliklerin gemilere binmelerini engellemeyi başarır; ne var ki, bir militan ve modern okulun da öncülerinden biri, Francisco Ferrer kurşuna dizilir.</span></p>

  <p class="calibre_5"><span class="calibre_1">Ne var ki, Marksistler katılmazlar bunlara. Guesde için, militarizm, kapitalizmin bir sonucundan başka bir şey değildir ve özel olarak onunla mücadele etmenin anlamı yoktur. Dahası, “uluslar, insanlığın evriminde büyük çapta olgulardır; büyük insansal yurda giden yol üzerinde bir aşamadır onlar ve bugün oynadıkları rol yarın tükenecek değildir.” Jaures işin pahasını daha da arttırır ve bir “yeni ordu” önerir: “Yurdu savunmaya yetenekli, Cumhuriyet’e karşı hiçbir saldırganlığın emrine girmeyecek”, gerçekten demokratik ve halkçı bir ordudur bu; yurtseverliğin de sadece kinci yüzüne karşıdır o. Öte yandan, Bebel de, yurdunu, saldırıya uğradığında Almanya’yı, bir silah alıp savunmaya kararlı olduğunu söyler.</span></p>

  <p class="calibre_5"><span class="calibre_1">Ne olursa olsun, Fransız sosyalizmini yönlendirenler, işçi Enternasyonalizmi üzerinde gezinen kaypak ve kapalı havadan kaygılanırlar. Öte yandan, çeşitli ulusal birimler arasında sıkı ve doğrudan görüşmeleri güçleştiren bir “dil engeli” de çıkar ortaya. Birinci Enternasyonal’da böylesi bir engel yoktu pek. Marx Almanca, İngilizce ve Fransızcayı ayrım gözetmeden konuşurdu; Engels, derinliğine bildiği bu üç dilden başka, 17 dilde de çata pat anlaşırdı. Oysa, ikinci Enternasyonal’de, çokdillilik başta, Trotsky, Adler, Bernstein, Turati gibi Yahudi kökenlilerin, onların dışında da Lenin, Axelrod, Plekhanov’ların ayrıcalığıdır. Böylece, her zaman anlaşma mümkün değildir.</span></p>

  <p class="calibre_5"><span class="calibre_1">Dahası, Alman sosyalizminin temsilcileri, Rus düşmanı görüşlerinden sıyrılmamışlardır. Engels, yıllar önce, Fransız-Rus bağlaşıklığının arkasından şunları söylemiştir bir gazeteciye: “Ruslar bizimle savaşa tutuşurlarsa, Alman sosyalistleri - var güçleriyle- Ruslara ve kim olursa olsun bağlaşıklarına saldırmak zorundadır.” Bunun gibi, Doğu’da vahşi bir imparatorluktan korkan Adler’ler, Bauer’ler, Renner’ler, Avusturya-Macaristan İmparatorluğu’nun çöküşünü görmek istemezler. Son olarak, Bernstein’in revizyonizmi sosyal demokrasinin içine öylesine gelip sızmıştaki, hareketin temsilcileri Kayzer’in hizmetindeki disiplinli onbaşılar gibidir; ama Peguy de Jaures’e, bir “pancermanist, Alman tarafının ajanı” olarak Bakar.</span></p>

  <p class="calibre_5"><span class="calibre_1">Bu koşullarda, Enternasyonal’in silahlanmaya karşı yükselttiği protestolar olsa olsa platonik kalıyordu. 1907’de Stuttgart Kongresi, savaş halinde genel greve olumlu bakan bir kararı reddeder ve emekçileri sadece “en uygun ve doğal olarak sınıf mücadelesinin keskinliğine ve genel siyasal duruma göre değişen bütün araçlarla” savaşı engellemeye çağırır. 1912’de Basel’de, “bütün ülkelerin işçilerinin dev işbirliği” dile getirilirken, “evrensel boyutlarda bir savaşın arkasından doğacak bir proletarya devrimi karşısında yönetici sınıfların korkusu” da belirtilir. Jaures’in belirttiği gibi, Kongre, özel bir eylem biçimini öngörmese de, hiçbir eylemi de dışlamış değildir. Mitingler, söylevler, sorular birbirini izler. Ne var ki, sosyalist hareketin sorumluları, kararı yazgının ellerine bırakırlar aslında. 29 ve 30 Temmuz 1914’te Brüksel’de toplanan Uluslararası Sosyalist Büro, güçsüzlüğünü simgeleyen bir tutanağı imzalar. Sosyal demokrasi, savaşın sorumlusu olarak Rusya’yı gösterip, Alman kültür ve “bağımsızlığı”nı savunmak üzere savaş kredilerini onaylar. Rosa Luxemburg buna bakıp, “bütün zamanların tarihinde bir örneği gösterilemeyecek bir yıkılış” diye gösterecektir olan biteni.</span></p>

  <p class="calibre_5"><span class="calibre_1">Brüksel’de Halkevi’ni terkederken, Jaures arkadaşı Vandervelde’e döner, “İşler yine de çözümsüz kalamaz” der ve ekler: “Trenin kalkmasına iki saat var, müzeye gidip sizin Flaman Primitiflerini bir daha seyredelim!”</span></p>

  <p class="calibre_5"><span class="calibre_1">Basel’deki kongrede bir araya gelenler, “Proletarya, insanlığın bütün geleceğinin şu saatte kendi omuzlarına bindiğinin bilincinde” diye belirtmişlerdi. Jaures de, umutsuz değildi, ama şuna yatırmıştı umudunu: İktisadi ve mali çıkarlar şebekesi, bütün halkları birbiriyle anlaşmaya zorlayacak ve bir savaşın tüm felaketlerini böylece savuşturacaktı!. Öte yandan, Alman sosyal demokratı Hasse de, Bernstein ve Kautsky ile aynı düşüncede olarak, 1912’de Chemnitz Kongresi’nde şunları söylüyordu: “Çeşitli ülkelerin, uluslararası çapta içiçe geçmiş kapitalist grupları, sonucu belirsiz ve çıkarlar bakımından korkutucu savaşların içinde bitip tükenmekten çok, mahreçleri kendi aralarında bölüşmeyi daha elverişli görüyorlar.” Ve Kautsky buradan yola çıkıp şu kuramı geliştirecektir: Emperyalizmler, bir savaşı savuşturacak biçimde, dünya çapında işbirliğine gidecekler. Lenin, bu görüşü “aptallığın dikâlâsı” diye niteler.</span></p>

  <p class="calibre_5"><span class="calibre_1">Neydi bu olan bitenin anlamı?</span></p>

  <p class="calibre_5"><span class="calibre_1">Yazgının bir cilvesi olarak, sosyalizm, barışı kurtarma özenini kapitalizme bağlıyor ve kendisini de böylece kurtarmış oluyordu.</span></p>

  <p class="calibre_2"><span class="calibre_1">İLK “BARIŞ KONFERANSLARI”: ULUSLARARASI HAKEMLİKLE SİLAHSIZLANMADA BAŞARISIZLIK</span></p>

  <p class="calibre_5"><span class="calibre_1">“Kapitalizm, savaş istemiyor, ama ona engel olamayacak denli anarşik durumda”: Jaures’in her şeye karşın bir söylediği de budur. Kimi iş çevrelerinin barışı içtenlikle arzuladıklarında hiç kuşku yoktur; ama onların yanı sıra başkaları, bilinçli ya da bilinçsiz, tehlikeli bir çabaya vermişlerdir kendilerini. Anatole France, “mali güçleri”, “yurtsever ve ulusal ruhu” yıkıcı güçler olarak gösterir; ona göre “büyük sanayiciler, ulusal savunma gayreti ve sipariş elde etmek amacıyla, toplar ve gemiler yapmaya kadar götürmüşlerdir işi.” Bir başka gözlemcinin de söylediği şudur: “Yahudiler, barışın da savaşın da sahibidirler. Ne şaşırmalı buna ne de tiksinmeli; bir olgudur bu, göz önünde tutmalı!”</span></p>

  <p class="calibre_5"><span class="calibre_1">Ne olursa olsun, her gerilim, borsada bir rahatsızlığa yol açar.</span></p>

  <p class="calibre_5"><span class="calibre_1">Sosyalistler, halkların kardeşliğini sosyalizm yoluyla gerçekleştirecekleri umudu içindedirler; demokratlar demokrasi, Hıristiyanlar kilise, serbest mübadeleciler serbest mübadele, hukukçular da hukuk yoluyla buna varacaklarına inanırlar. Yığınla iş çevresi, büyük iktisadi depresyonu, sürekli savaş söylentilerine bağlarlar. 1889 Uluslararası Sergi vesilesiyledir ki, uluslararası hakemlik fikrini yaymak amacıyla iki büro kurulur. Papa XIII. Leo, Papalık meclisinde sesini yükseltir ve Washington’da ilk Panamerikan konferans toplanır. Ne var ki, Avrupalı hükümetler hiçbir konuda kımıldamış değillerdir henüz.</span></p>

  <p class="calibre_5"><span class="calibre_1">Oysa, silahlanmanın ağırlığı kimi bütçelerin dengesini yerle bir etmeye başlar. 1898’de bir Rus girişimi pek anlamlıdır: İmparatorluğun kaynakları, Çarlığın tutkularına yanıt verebilecek durumda değildir. 1899’da La Haye’de 26 devlet, “Birinci Barış Konferansı”nı yetkili kılarlar. Ne var ki başarısız kalır: Ancak, savaş üstüne birkaç sözleşme ile bir Sürekli Hakemlik Mahkemesi’nin kuruluşu, bu başarısızlığı bir parça örter. Her devletin arkasına sığındığı ulusal egemenlik ilkesiyle, “insansoyunun mutluluğu için şart olan” silahlanmaya bir sınır koymayı nasıl uzlaştırmalı birbiriyle?</span></p>

  <p class="calibre_5"><span class="calibre_1">II. Guillaume, II. Nikola’ya içini dökerek şu soruyu sorar: “Uzun bir tarihin damgasını vurduğu alaylarını dağıtan, onur dolu sancaklarını askeri tersanelerle müzelerin duvarlarına asıp sergileyen ve böylece kentlerini anarşistlerle demokratlara açan bir hükümdarla bir ordu kumandanını düşleyebilir misiniz?”</span></p>

  <p class="calibre_5"><span class="calibre_1">1901’de Meksiko’da ikinci Panamerikan Konferansı toplanır. Birleşik Devletler, İspanya ile uyuşmazlıklarının yol açtığı kızgınlığı hafifletmek üzere düzenlemiştir konferansı. Ne var ki, bu da zorunlu hakemliğe başvurmayı dayatma konusunda fazla bir şey yapmaz.</span></p>

  <p class="calibre_5"><span class="calibre_1">Trasvaal’da, Çin’de, Mançurya’da savaş vardır. Fas bunalım içindedir. 1907’de, Theodore Roosevelt, Rio’daki bir konferansın arkasından bir ikinci Panamerikan Konferansın girişiminde bulunur. 44 ulus bir araya gelir. Kuşkusuz, bir Hakemlik Mahkemesi yeniden örgütlenir; ne var ki zorunluluk ve süreklilik niteliklerinden yoksun olduğu için, ikinci derecede sorunlarla meşgul olur. Gerçi, sürekli bir Hakemlik Mahkemesi’nin kurulması yolunda bir metin kabul edilir, ama yargıçların atanması biçimi tasarı halinde kalır. Silahlanmanın sınırlandırılmasına gelince, başlar yine duvarlara çarpar. Olsa olsa, savaş örfleri ile ilgili kimi tamamlayıcı kurallar getirilir ve 1915’e doğru yeni bir konferansın toplanması öngörülür. Ne var ki, 1910’da Bueonos Aires’de toplanacak bir Panamerikan Konferansı yine orta-halli sonuçlara varmakla yetinir.</span></p>

  <p class="calibre_5"><span class="calibre_1">Böylece, gitgide hızlanan aralıklarla bunalımlar birbirini izler: Bosna, Fas, Trablus ve yeniden Balkanlar... Ne İtalya ne de Balkan Devletleri, Osmanlı İmparatorluğu ile ilgili uyuşmazlıklarını Lahaye Divanı’nın önüne götürmeyi düşünmezler. Gerçek odur ki, bütün hükümetler, silahlanmanın gelişmesinden yanadırlar. Alman Harbiye Nazırı, General Heeringen, Fas ve Kongo ile ilgili 1911 Anlaşmasının ertesinde, Reichtag önünde şunları söyler: “Deneyimler bize şunu göstermiştir ki, güçlerimizin artışı yeterli değildir!”</span></p>

  <p class="calibre_5"><span class="italic"><span class="calibre_1">Hamburg Amerika</span></span><span class="calibre_1">’nın Müdürü Ballin ile İngiliz Bankacı Cassel’in, denizlerdeki İngiliz-Alman rekabetine bir nokta koyma yolunda 1912’de yaptıkları girişim boşa çıkar. 1914 ilkbaharında, Başkan Wilson’un Danışmanı Albay Flouse Avrupa’ya gelir, bir deniz anlaşması doğrultusunda Berlin’le Londra’yı yeniden görüştürmeye girişir; ne var ki, Saraybosna’da Arşidük François-Ferdinand’ın öldürülmesinin arkasından doğan Avusturya-Sırp uyuşmazlığı, bir parçacık da olsa silahsızlanma yolundaki bu son girişimi yarı yolda engeller. Ve 30 Temmuzda, sorunu Hakemlik Divanı’na sunma konusunda Ruslardan gelen bir isteği Almanlar geri çevirirler.</span></p>

  <p class="calibre_5"><span class="calibre_1">Görünüşe bakılırsa, yığınların başı dönmüştür; o kadar ki Paris’teki halk, 2 Ağustos 1914 günü, gökteki Jüpiter gezegenini Fransa’nın başkenti üstünde uçan bir Zeppelin sanır.</span></p>

  <p class="calibre_5"><span class="calibre_1">Kiliselerde, güçsüz ya da suç ortağı bir sessizlik hüküm sürer.</span></p>

  <p class="calibre_5"><span class="calibre_1">Milliyetçilikle emperyalizm, yapacaklarını yapmışlardır ortaklaşa.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_36"></div>
</body>
</html>
