<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM I</span></span></span><br class="calibre2" />
    <span class="italic"><span class="bold"><span class="calibre_1">YENİ BİR ATILIM</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">O yılların Avrupası yeni atılımların kıtasıdır: İktisadi ve sosyal alandadır bunlar, teknik ve bilimsel alandadır, son olarak da kültürel ve sanatsal alanda.</span></p>

  <p class="calibre_2"><span class="calibre_1">İKTİSADİ VE SOSYAL ATILIMLAR</span></p>

  <p class="calibre_5"><span class="calibre_1">İktisadi ve sosyal alanda ilk göze çarpan nüfus hareketleridir.</span></p>

  <p class="calibre_7"><span class="italic"><span class="calibre_1">Nüfus hareketleri</span></span></p>

  <p class="calibre_5"><span class="bold"><span class="calibre_1">Dünya nüfusu</span></span> <span class="calibre_1">yalnız artmakla kalmaz, bu artış hızlanır da. Yıllık çoğalma oranı, 1900 ile 1914 yılları arasında, 1850 ile 1900 arasındakinden daha hızlıdır. Bununla beraber, ilerleme, Kuzey Amerika ile Okyanusya’da yavaşlarken, Asya’da, Latin Amerika’da ve Avrupa’da daha çabuktur. Şu da bir gerçektir ki, bir yandan, Kanada’da çoğalış sınırlı bir artış içindeki Birleşik Devletler’de olduğundan daha fazladır; öte yandan, Rusya dışarda tutulursa, Avrupa’daki gelişme oranı daha da azdır (Avrupa’nın 87 milyon nüfusuna oranla, tek başına Rusya 37 milyondur.)</span></p>

  <p class="calibre_5"><span class="calibre_1">O yıllarda yaşayanlar,</span> <span class="bold"><span class="calibre_1">doğum oranındaki düşüşe</span></span> <span class="calibre_1">bakıp kaygılanırlar. Bu düşüş, Rusya dahil, Balkan ülkeleri dışında bütün Avrupa’yı etkiler; denizaşırı Anglosakson ülkelerde pek hissedilir durumdadır; ancak ne Musonlar Asya’sını, ne Latin Amerika halklarını, kuşkusuz ne de Afrikalıları ilgilendirir. Malthus’tan bir yüzyıl sonraki yığınla gözlemci,</span> <span class="bold"><span class="calibre_1">beyaz ırktaki gerileyişi</span></span> <span class="calibre_1">kaygılı biçimde belirtir ve “sarıların istilası”ndan korkup çekinirler. İktisatçı, Leroy-Beaulieu, “ulusların yaşlanması yolundaki korkunç sorun”dan söz eder; “neopaganizm”e, yani “eski inançlar ve geleneklerden kopuş”a karşı çıkar. Böylece, liberal iktisatçıların ağzı iyiden iyiye değişmiştir. Doğum sayısında düşme ile yaşam düzeyinin yükselmesi arasında bir ilişki kurmaya başlanır; beslenme eksikliği ile sağlık koruma bilgisinin yokluğu, Çin ve Hindistan gibi ülkelerde yaşamsal atılım gücünü açıklar görünür.</span></p>

  <p class="calibre_5"><span class="calibre_1">Ne olursa olsun, doğumların ölümlerden fazla oluşu, ölümlerdeki oran düşmeseydi daha zayıf olurdu: Pek iyi sağlık ve beslenme koşullarına bağlı bu olay, en ileri Avrupa ülkelerinde ve demografik bir güvenlik payının sağlandığı denizaşırı ülkelerde özellikle belli eder kendini.</span></p>

  <p class="calibre_5"><span class="calibre_1">Yeryüzünün</span> <span class="bold"><span class="calibre_1">hastalıklar haritası</span></span><span class="calibre_1">, alabildiğine açıklıkla, Kuzey Atlantik bölgesiyle dünyanın geri kalanı arasındaki zıtlığı gösterir: Birincisi, sosyal hastalıklarda başta gelirken, ikincisi tropikal salgınlar, veba, kolera, cüzzam gibi büyük Asyalı salgınların yurdudur.</span></p>

  <p class="calibre_5"><span class="calibre_1">Böylece, insanların</span> <span class="bold"><span class="calibre_1">bedensel</span></span> <span class="calibre_1">ve</span> <span class="bold"><span class="calibre_1">akılsal</span></span> <span class="bold"><span class="calibre_1">yaşamı</span></span> <span class="calibre_1">üstüne bilgiler, bilimciliğin iyimser umutlarını doğrular durumdadır. Yüzyılın sonlarında,</span> <span class="bold"><span class="calibre_1">tıp</span></span> <span class="calibre_1">ve</span> <span class="bold"><span class="calibre_1">cerrahlık</span></span><span class="calibre_1">ta en dikkat çekici buluşlardan birkaçının yapıldığı pek bilinir: Louis Lapicque’nin sinir sisteminin genel fizyolojisi üzerine araştırmalara giriştiği; Ribot’larla, Wundt’larla, Pavlov’larla, Mach’larla deneysel psikolojinin geliştiği; Sigmund Freud’un bilinçaltını araştırmaya, nevrozların cinsel kaynağını ortaya koymaya girişip, sağaltma yöntemi olarak “psikanaliz”i önerdiği bir dönemdir bu. Bunlar olurken, aşırı heyecanlanma, histeri gibi bozukluklar, işlev bozukluğuna, duyu ve dil yitimine yol açan hastalıklar incelenir. Embriyoloji, Chabry’nin mikro-manipulatörü sayesinde yeni ilerlemeler kaydederken, Thomas-Hunt Morgan, kromozomlardan yola çıkıp jenetiki yeniler; Funk vitaminleri ve Landsteiner kan gruplarını bulur, Terrillon ve Terrier de, Pasteur’ün öğretisine dönerek, mikropsuzlaştırmayı (asepsi) mikrop öldürmenin (antisepsi) yerine geçirirler. Çin’den de, iğne batırma tedavisi (akupunktur) çıkar gelir.</span></p>

  <p class="calibre_7"><span class="italic"><span class="calibre_1">Büyük göçler ve kentin genişlemesi</span></span></p>

  <p class="calibre_5"><span class="calibre_1">Şu da dikkat çekici: Yeni kıtaların beyaz ulusları, başka renkten insanların, özellikle de Asyalıların kitle halinde gelmelerinden korkarlar daha şimdiden. Buna karşı. Avrupa’dan yola çıkmış göçlerin neden olduğu dengesizlikleri hafifletecek hiçbir şey yoktur henüz. Almanya kendi insanlarını elinde tutarken, Büyük Britanya ile İrlanda, denizaşırı Anglosakson ülkelere çok sayıda yurttaşını yollar, bunun yarısını da Kanada emip özümser.</span></p>

  <p class="calibre_5"><span class="calibre_1">Ancak, tarihin kaydettiği</span> <span class="bold"><span class="calibre_1">göç dalgalarının en bereketlisi</span></span><span class="calibre_1">, kırsalda taşkın bir çoğalış halindeki Avrupa’nın yükünü hafifletir daha çok. İspanya ve İtalya yarımadalarının çaresiz insanları - kafileler halinde- Brezilya ile Arjantin’in yolunu tutarlar; Birleşik Devletler’de karaya çıkan İtalyanların, Slavların ve Yahudilerin miktarı, toplam 20.700.000 göçmene oranla 14.600.000’dir; 6 ile 7 milyon arasında Rus, Kafkasya ile Sibirya’da yerleşir.</span></p>

  <p class="calibre_5"><span class="calibre_1">El emeği bakımından yoksul ülkelerin elinde fazla emek gücü tutan komşularına yaptığı çağrının sonucu</span> <span class="bold"><span class="calibre_1">daha az çaplı</span></span> <span class="calibre_1">ve</span> <span class="bold"><span class="calibre_1">daha mevsimlik hareketler</span></span> <span class="calibre_1">de vardır. Böylece Fransa, çevresindeki bütün halklar için böylesi bir göç yurdudur ve yabancıların sayısı 1 milyonu aşar; ama Almanya da Polonyalıları kabul ederken, Meksikalılar Birleşik Devletler’e giderler.</span></p>

  <p class="calibre_5"><span class="calibre_1">Beyazların ellerinde tuttukları ılımlı yörelere doğru yayılışlarını rahat yapamayan</span> <span class="bold"><span class="calibre_1">sarılar</span></span><span class="calibre_1">, Uzakdoğu’nun dolaylarına doluşurlar: Çinliler, Hokkaido’nun barındıramayacağı Japonların da geldikleri Mançurya’ya kitle halinde kapılanır ya da Havai adalarına giderler; Çinhindi ile Güneydoğu Asya adalarına doğru akıp dururlar. Hindistan’a gelince, tropikalar arasındaki Avrupa kolonilerinde zayıf bir kurtuluş yolu bulur.</span></p>

  <p class="calibre_5"><span class="calibre_1">Eski toprakların besleyemediği insanlar, yeni toprakları işletmeye açmayı ve maden işletmeyi sürdürürler; ama daha çok kentsel mesleklerin çekiciliğine kapılır giderler.</span> <span class="bold"><span class="calibre_1">Kentlerin çoğalışı</span></span><span class="calibre_1">, daha önce gelişmesini zaten sürdürdüğü bütün ülkelerde artar; dahası şu ya da bu bölgeyi dışlamaz. 1890 ile 1910 arasında, nüfusu 100.000’i aşan kentlerin sayısı, Avrupa’da 118’den 183’e fırlar (1850’de 42’dir) ve Birleşik Devletler’de de 32’den 48’e. Nüfusu milyona yaklaşan metropoller arasında, Rio de Janeiro ile Buenos Aires, Kalküta ile Bombay, Tokyo ile Osaka, kuşkusuz Şanghay, Hankeu ve Pekin yerlerini alırlar. Büyük Britanya’da gerçekleşmiş olan güç dengesinin tarım kesiminin aleyhine değişmesi, Almanya’da ve Birleşik Devletler’de de olur; Fransa’da ve Japonya’da da eli kulağındadır.</span></p>

  <p class="calibre_5"><span class="calibre_1">Böylece, yüzyılın sonunda kentsel kesimin yükselişi, eskisinden çok daha fazla belirginleşir. Bunun doğal sonucu, sanayi ve ticaret etkinliklerinin dayanılmaz çağrısıdır.</span></p>

  <p class="calibre_7"><span class="italic"><span class="calibre_1">Yeni bir iktisadi canlanış (1895-1914)</span></span></p>

  <p class="calibre_5"><span class="calibre_1">1895 yılından başlayarak o dönemde yaşayanlar,</span> <span class="bold"><span class="calibre_1">fiyatlarda</span></span> <span class="calibre_1">dünya çapında bir</span> <span class="bold"><span class="calibre_1">yön değişikliği</span></span><span class="calibre_1">nden söz ederler: Söz konusu fiyatlar, 1873’ün arkasından düştükten sonra, yeniden yükselişe geçerler. Ve görünüş odur ki, kısa vadeli bir yükseliş değildir bu; çünkü canlanış sürmektedir. Kuşkusuz, İ870’le 1873, hatta 1880 yıllarının göstergelerine kavuşulmuş değildir; ancak piyasaya çıkarılan meta miktarının hacmine bakıldığında, kalkınma önemli görünmektedir. Navlun fiyatlarından gündelik tüketim maddelerine kadar her yanda gözlenen budur: Paris’te, bir işçi ailesinin gideri yüzde 10 dolayında artar; öte yandan, kiralar, yükselen ekmek ve et fiyatlarının ilerisindedir; dikkat çekicidir, pansiyon yaşamı daha da pahalılaşır.</span></p>

  <p class="calibre_5"><span class="calibre_1">İstatistikler de, etkinliklerin genişlediğini göstermektedir: Menkul değerlerin toplamından yatırılan sermayenin hacmine kadar, yıldan yıla bir fazlalık vardır eskiye oranla. Belli noktalarda toplaşmasına karşın, anonim ortaklıklarının sayısı, bütün büyük kapitalist ülkelerde çoğalır: 1900-1914 yılları arasında, Fransa’da 3.366’dan 9.431’e, Büyük Britanya’da da 29.730’dan 60.754’e çıkar.</span></p>

  <p class="calibre_5"><span class="calibre_1">Sanayi üretiminin genel göstergesi de aynı canlılık içindedir.</span></p>

  <p class="calibre_5"><span class="calibre_1">Tarım üretimi de hızla yükselir. Kişi başına buğday istemi hissedilir bir çoğalış gösterir: Almanya’da nüfus, 1914’te 1890’dakine oranla yüzde 30 artmış da olsa, tahıldan yararlanma yüzde 80 yükselir; Belçika’da bu rakamlar, karşılıklı olarak yüzde 25 ile yüzde 50’dir. Avrupalılar, 1898-1900 yıllarında 1 buçuk milyon ton şeker tüketirken, 1913’te 6 milyona çıkar bu. Japonya’da balık tüketimi hızla artar. Öte yandan, Almanya, yeni ihtiyaçlara yanıt vermek içindir ki, kullandığı kimyasal gübre miktarını dört katına çıkarır.</span></p>

  <p class="calibre_5"><span class="calibre_1">Uluslararası ticaretin değeri, otuz yılda iki misline çıktıktan sonra, bu kez on üç yılda çift katına varır.</span></p>

  <p class="calibre_5"><span class="calibre_1">Bütün bunların bir gösterdiği de,</span> <span class="bold"><span class="calibre_1">ulusal gelirde</span></span> <span class="calibre_1">- kuşku duyulmaz- bir</span> <span class="bold"><span class="calibre_1">zenginleşme</span></span><span class="calibre_1">dir: Fransa için, bu rakam,1890 ile -1899 arasında ortalama 27 milyarken, 1913’te 36 milyardır; Büyük Britanya için 400 yerine 600, Birleşik Devletler için 60 yerine 175, Almanya için 17 yerine 50 milyardır. Amerika’da kişi başına gelir, 1889 ile 1913 yılları arasında 357 dolardan 502 dolara çıkar.</span></p>

  <p class="calibre_5"><span class="calibre_1">Birleşik Devletler’de ilerleme hızlanırken, Avrupa’da çoğu ülkeler için de - İtalya, Avusturya, Macaristan ve Rusya dahildir onlara - aynı şey söz konusudur: Yeni Dünya’da Kanada, Meksika, Brezilya, Arjantin; Afrika’da Cezayir, Mısır; Asya’da Hindistan, Çin ve Japonya için birden bir gelişme kendisini gösterir.</span></p>

  <p class="calibre_5"><span class="calibre_1">Hızlanış, az çok hissedilir biçimiyle, her yandadır.</span></p>

  <p class="calibre_5"><span class="calibre_1">Çağın önemli bir işareti: En ileri ülkelerde, görece gerileyen yalnız tarımdaki etkinlikler değil; üçüncü kesim adı verilen, malların dağılımına ve kamu hizmetlerine ilişkin kesim, sanayi kesiminden daha hızlı ilerlemektedir. Bu olgu, 1900’den beri Birleşik Devletler’de açıkça görülür; ne var ki, Atlantik’in doğusunda da farkedilir hale gelir. Batı’da insansal etkinliklerin dağılımında pek büyük bir değişikliğin göstergesidir bu!</span></p>

  <p class="calibre_5"><span class="calibre_1">Kuşkusuz 1900-1901,1907 ve 1912-1913’teki</span> <span class="bold"><span class="calibre_1">üç bunalım</span></span><span class="calibre_1">, çarpıcı biçimde şunu hatırlatırlar: Yükseliş evresinde bile, dünya ekonomisi sarsıntıların uzağında değildir. Ama yine de genel atılımı kösteklemez. Çokları, “üretim sefahati”ne ve “herkesi hep daha çok üretmeye iten büyük tutku”ya karşı çıkmakta duraksamazlar. Birleşik Devletler’in Başkanı Taft, yaşam pahalılığının artışına karşı mücadele etmenin araçlarını bulmak amacıyla bir konferans düşünür.</span></p>

  <p class="calibre_5"><span class="calibre_1">Bu görkemli kalkınışın nedenlerine gelince, birçok tartışmaya yol açar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Liberal iktisatçılar, nüfus artışı ile istemin çoğalışı, yani üretimle değiştokuş arasındaki koşutluk üstünde dururlar; bu da, Malthus’u yeniden yalanlayan bir noktadır. Onlara başka açıklamalar eklenir. Canlanış ile değerli maden -özellikle altın-miktarının artışı arasında bir ilişki kuranlar da vardır; bu artış, kredi hacminde yeni bir genişlemeye, menkul değerlerde yükselişe götürür.</span></span>
  </blockquote>

  <blockquote class="calibre_9">
    <span class="italic"><span class="calibre_1">Kimileri korumacılığa çevirirler gözlerini. Kimi insanlar da, Afrika’daki koloni savaşlarının, Uzakdoğu’daki uyuşmazlıkların ve silahlanmanın, tıpkı 1850’de 1871’e kadar olan dönemdeki gibi, fiyatların ve kârların düşüşüne yol açabileceğini söylerler; çünkü, ne de olsa tüketim mallarının bir bölümünü çekip alacak ve zenginliklerin yıkımına neden olacaktır söz konusu olaylar: Bu olaylar Borsa’yı olumsuz etkilese de, silahlı güçler için siparişler, hammaddelerin akışını ve önemli işletmeleri destekler iyiden iyiye.</span></span>
  </blockquote>

  <blockquote class="calibre_9">
    <span class="italic"><span class="calibre_1">Marksistlere gelince, ücretlerdeki görece düşüşün de yol açtığı kapitalistin kazancını eleştirir dururlar ve gelişmelere bakıp kaçınılmaz bir çöküşü haber verirler; var olan koşullar da, ücretlilerin eylemine uygundur onlara göre.</span></span>
  </blockquote>

  <p class="calibre_2"><span class="calibre_1">TEKNİK VE BİLİMSEL ATILIMLAR</span></p>

  <p class="calibre_5"><span class="calibre_1">Teknik ve bilimsel atılımlar, en başta yeni bir geçişe damgalarını vururlar: Buhar çağından elektrik çağına geçilir.</span></p>

  <p class="calibre_7"><span class="italic"><span class="calibre_1">Buhar çağından elektrik çağına</span></span></p>

  <p class="calibre_5"><span class="calibre_1">Üretimle ilgili rakamlar,</span> <span class="bold"><span class="calibre_1">kömür işletmelerindeki</span></span> <span class="calibre_1">olağanüstü</span> <span class="bold"><span class="calibre_1">atılımı</span></span> <span class="calibre_1">gösteriyor. Bunun gibi, taş-kömür 1914’te de saltanatını sürdürür durur; petrol, gaz, odun ve su enerjisine oranla, o en öndedir. Gemileri yürüten yüzde 89 kömür, yüzde 8 yelken, yüzde 3 de petroldür: Deniz üzerinde kazan, motorla tehdit edilmeden önce yelkenliyi yenmiştir. Fabrikaların bulunduğu bölgenin ufku, yüksek bacalardan dağılan kömür dumanıyla kirlenmiş haldedir; İngiltere’de, Almanya’da, Fransa’da, Birleşik Devletler’de, böyle şöhret kazanmış yöreler vardır şimdiden; sona ermekte olan XIX. yüzyılın sanayi devrimini nitelerler: Bir “taşkömür uygarlığı”dır bu, doğaya ve insana zarar verip onu bozan bir “demir ve çelik uygarlığı”dır da.</span></p>

  <p class="calibre_5"><span class="calibre_1">Oysa elektrik,</span> <span class="bold"><span class="calibre_1">daha iç açıcı perspektifler</span></span> <span class="calibre_1">sunmak üzere doğmuştur. Kuşkusuz, kömür madeninin katkısı hâlâ beklenir bir şeydir; ne var ki, mühendisin gözü dağdan dökülen suya çevrilmiştir ve su gücü, - nezaket gösterip- “beyaz kömür” diye adlandırılacak bir başka enerji kaynağıdır. 1869’da, Gramme’ın sürekli akıma dayanan bir jeneratörün beratını aldığı yılda, Berges, Lancey’deki kâğıt fabrikası için 200 metre yükseklikten düşen bir çağlayanı dizginleyip düzeltir ve 1882’de de, Marcel Deprez, Münih Sergisi için ilk enerji naklini başarır ve bu deneyime başka yerler için de girişilecektir. Bunun sonucu olarak,</span> <span class="bold"><span class="calibre_1">türbinle dinamo</span></span> <span class="calibre_1">ağır ağır geliştirilerek, suya dayanan mekanik enerji elektrik enerjisine dönüştürülüyordu. Su gücüyle çalışan türbinin hidro-elektrik fabrikada oynadığı rol, kömüre dayanan fabrikalarda buharlı türbince üstlenilir.</span></p>

  <p class="calibre_5"><span class="bold"><span class="calibre_1">Elektrik gücünün nakli</span></span><span class="calibre_1">ne gelince, akımda bir değişikliği gerektirir ki onu da Gaular gerçekleştirir. Voltaj on kat arttırılınca, nakledilen enerji yüz kat çoğalır. Ne var ki, yüksek gerilim tehlikesi ve iletkenlerin yalıtımında karşılaşılan güçlükler, uzak mesafelere enerji naklini bir uzun süre engeller. Sonunda bu da yenilir. Ayrıca, başlarda Niyagara gibi doğal çağlayanlardan yararlanma düşünülürken, çok geçmeden yapay barajlar aracılığıyla düşüşlerden yararlanılacaktır.</span></p>

  <p class="calibre_5"><span class="calibre_1">Bununla beraber, kömürle çalışan fabrikalar, donanımları kolay da olsa pahalıya mal ederler elektriği; oysa su gücü, masraflı donanımları gerektirirken çok daha ucuza elektrik sağlarlar. Ama ne olursa olsun, madenin tersine, elektrik etkinlikleri dağıtıyordu; bunun gibi duman ve tozdan uzak, doğal çevreyle uyum halinde</span> <span class="bold"><span class="calibre_1">yeni bir sanayi ortamı</span></span> <span class="calibre_1">yaratıyordu. Bilgin ve anarşist Kropotkin, bu yeni kurtarıcı gücü selamlar.</span></p>

  <p class="calibre_5"><span class="calibre_1">Elektrik, kömür eksikliğinin öksük bıraktığı ülkeleri nimetlerine boğar. Çoğu yer, gazla aydınlanmayı görmeden bu ışık kaynağını kabul ederler; nitekim çoğu yer, vaktiyle doğru dürüst yollara kavuşmadan raylar döşemişti. Bununla beraber, sermaye ve teknisyen de gerekiyordu. 1900’e doğru, elektrik, üretim ve donanım için güçlü anonim ortaklıklara yol açar. İlginç bir noktadır ki, Kuzey Amerika, elektrik enerjisinde başa geçer ve bütün öteki ülkeleri fersah fersah gerilerde bırakır; öte yandan İngiltere, kömür madenleri bakımından üstün de olsa, donanımı kolay çağlayanlarca yoksul olduğundan orta halli bir yerde durur.</span></p>

  <p class="calibre_5"><span class="calibre_1">Bir başka nokta da şu: Elektrik ışığı, pek az sayıda insana nurunu dağıtmaktadır henüz. Kuşkusuz, Edison’un akkorlu ampulü gitgide gelişir, ama Auer lambasını hâlâ yenebilmiş değildir. Öyle de olsa, köyler kentlere gıptayla bakar durur.</span></p>

  <p class="calibre_5"><span class="calibre_1">Elektrik motoru az yer kaplar, fazla bakım istemez, kolayca ayarlanır ve yüzde 80’e ulaşıp geçen bir verime sahiptir; ancak oldukça hafif ve enerjiyi uzun süre saklayan akümülatörlerin işin içine girmesi başka yararlar da sağlar. Bunun gibi, elektrik, önce kısa mesafeler için olmak üzere taşımacılığa elini uzatır: Atlı ya da buharlı tramvay, 1897’den başlayarak Londra’da, sonra da önemli kentlerin çoğunda elektrikle yürümeye başlar. Demiryollarının elektrikle donanımı, uzun mesafeleri gerektirdiği için yeni teknik gelişmeleri bekleyecektir.</span></p>

  <p class="calibre_5"><span class="calibre_1">Ve gün gelecek, en küçük aletten en büyüğüne değin hepsi, işyerinde ve evde, ısı ve koku yaymadan ve çoğu kez gürültü de çıkarmadan, oradan oraya hareket edecektir.</span></p>

  <p class="calibre_5"><span class="calibre_1">Tel, devindirici gücü uzak mesafelere henüz götürmese de, insanın mesajını bir yerden ötekine taşımakta ve sesini işittirebilmektedir. Gerçekten, telgraf ve telefon gitgide yetkinleşir ve ağlarını yayarlar. Gün gelir, resimlerin de elektrik yoluyla nakli gerçekleşir; gazetelerle polisin pek işine yarayacaktır bu.</span></p>

  <p class="calibre_5"><span class="calibre_1">Ancak, hepsinden fazla olarak,</span> <span class="bold"><span class="calibre_1">telsiz telgraf</span></span><span class="calibre_1">ın bulunuşudur ki bir harika olarak karşılanır. Uzun aranışların sonucudur bu: Maxwell, telsiz dolaşıp duran Hertz dalgaları üzerine dikkatleri çekmişti; Edouard Branly ile Olivier Lodge, 1890’da hemen hemen aynı zamanda, bir “alıcı” ile bu dalgaları ehlileştirirler ve Popov da bir alıcı anten icat eder ve 1899’da İngiltere’den Fransa’ya ilk telgrafı yollama onuru da Marconi’nin olur.</span></p>

  <p class="calibre_5"><span class="calibre_1">Bununla beraber, telli ya da telsiz insanın düşüncesini nakledip, çalışma aletlerini bir yerden bir yere hareket ettirip, hatta o insanı oradan oraya taşıyıp götüren peri kızı, bizzat maddenin üzerinde de etkisini göstermekte ve kimya tekniğine de büyük bir atılım getirmekteydi.</span></p>

  <p class="calibre_7"><span class="italic"><span class="calibre_1">Kimyanın sürekli gelişmesi</span></span></p>

  <p class="calibre_5"><span class="calibre_1">Kimyanın XIX. yüzyıl boyunca kendisine ayırdığı o uçsuz bucaksız alanı, sanayi, 1880-1900 yıllarından başlayarak, geniş çapta işler. Kapitalistlerle teknisyenler, özellikle organik maddelere, karbona, hidrojene, oksijenle azota ilgi duyarlar. Daha önceden aydınlatma gazı ile kok elde ediliyordu; dev işletmeler, her gün daha yaygın olmak üzere, katran, boyalar, kokular, gübre ve patlayıcı maddeler sağlarlar. Bu yeni ve pek kârlı sanayileri doğuran hep</span> <span class="bold"><span class="calibre_1">karbon</span></span><span class="calibre_1">dur ve üretim</span> <span class="bold"><span class="calibre_1">elektrik kullanarak</span></span> <span class="calibre_1">olur. Örnek olarak Almanya alındığında, özellikle Ruhr havzası sayesinde, 1900’de işlenen madenler ve üretilen maddeler, 1890’a oranla, miktar ve çeşit olarak pek farklıdır.</span></p>

  <p class="calibre_5"><span class="calibre_1">Öte yandan, elektro-kimya ile elektro-metallurji, el ele verip, elektrik fırınını da kullanarak,</span> <span class="bold"><span class="calibre_1">yeni alaşımlar</span></span><span class="calibre_1">, özellikle otomobil sanayisinin istediği özel çelikler üretirler. 1900’de, Alfred Wilm, Düren’de, çeliğe su vermede gerçek bir devrim yaparak, alüminyum, magnezyum ve bakırdan oluşmuş hafif ve dayanıklı bir alaşım olan “duralumin”i yaratır. Onu, 1913’te çifte su verme, sonra da kaynak yapma izleyecektir.</span></p>

  <p class="calibre_5"><span class="calibre_1">Organik kimya, aynı dönemde</span> <span class="bold"><span class="calibre_1">yeni dokuma maddeleri</span></span> <span class="calibre_1">de ortaya koyacaktır: 1889’da, Chardonnet’nin pamuk selülozundan yapma ipeği üretmesini başta anmalı. Söz konusu üretim yeni usullerle zenginleşecektir. Fransa üretimi arttıramayınca Almanya bu sanayi dalında öne geçer. Yine o sıralarda, galalit ve bakalitlerle, plastik maddeler çağı haber verilmiş olur.</span></p>

  <p class="calibre_5"><span class="calibre_1">Henüz kimsenin sentetik kauçuğun sanayi yoluyla üretilmesini düşünmediği yıllarda, yumuşak ve bükülgen</span> <span class="bold"><span class="calibre_1">doğal kauçuk</span></span><span class="calibre_1">tan yararlanılarak borular, kolanlar, ayakkabılar üretilir. Goodyear’ın işaret ettiği kükürtleme yoluyla doğası değiştirilir. Daha da sertleşen kauçuk, önce bisiklet sonra da otomobil tekerleklerini kaplayacaktır: 1895’te Peugot,</span> <span class="italic"><span class="calibre_1">Şimşek</span></span> <span class="calibre_1">adlı ilk otomobili yapmıştır; motoru Daimler’in ve tekerler lastikleri de Michelin’indir. Kauçuğun geleceği artık bu sanayiye bağlıdır. Fabrikaların ihtiyacını karşılamak için Amazonya ile yetinilmez, Güney Asya’da da yetiştirilmeye başlanır: 1914’te, 124.000 ton kauçuğun, olsa olsa 49.000 tonu Brezilya kökenlidir; sanayinin tükettiği kauçuğun üçte dördü de Birleşik Devletler’e gider.</span></p>

  <p class="calibre_5"><span class="calibre_1">Bunun gibi,</span> <span class="bold"><span class="calibre_1">petrol üretimi</span></span><span class="calibre_1">nin başını da Birleşik Devletler çekmektedir. Bu sıvı hidrokarbür, bir enerji kaynağı olarak kesinlikle sahneye çıkmıştır. Önce aydınlatmada ve yağlamada kullanılır. Ancak arıtılması, motor sanayisinde kullanmanın yolunu açar. En yetkin motor da Diesel’dir. Otomobil, uçak, denizaltı, ticaret ve savaş gemileri petrolle yürüyecektir artık.</span></p>

  <p class="calibre_5"><span class="calibre_1">Ve kimya olmasaydı</span> <span class="bold"><span class="calibre_1">sinema</span></span> <span class="calibre_1">da olmazdı kuşkusuz: Önce film maddesi, çeşitli aşamalardan geçerek yetkinleşir; geriye, fotografi yoluyla hareketin ve böylece canlı görüntünün sentezini yapacak bir mekanizmayı bulmak kalır. Auguste ve Louis Lumiere kardeşler, kendilerinden önceki yığınla deneyimden yararlanarak, 1895’te, halk önünde ilk gösteriyi gerçekleştirirler.</span></p>

  <p class="calibre_5"><span class="calibre_1">Bir büyük sanat ve onun sanayisi doğmuştur.</span></p>

  <p class="calibre_7"><span class="italic"><span class="calibre_1">Buharlı makineden patlamalı motorlara: Otomobille uçağın ortaya çıkışı</span></span></p>

  <p class="calibre_5"><span class="calibre_1">XIX. yüzyıl, buharlı makineyi yetkinleştirmekten hiçbir zaman uzak durmadı. Ne var ki, verimliliği pek artmaz onun; öyle olduğu içindir ki, demiryollarında lokomotif çok ağır ilerlemeler kaydeder. Kuşkusuz denizcilik, buharlı türbine oldukça parlak bir gelecek vaadeder. Bununla beraber, elektrik, uzun mesafe taşımacılığında kömürün yerine henüz geçmediği içindir ki, bir sıvı yakıtla ya da hava ve gaz karışımıyla çalışabilecek bir motoru bulmak gündeme girer. Bu formüllerden ilki, içerden yanmalı motora götürür. Kuşkusuz, bu yüksek verimli motor, ağır madeni yağların kullanılmasına olanak sağlar. Ancak, bu türün - denizaltıya, gemiye ve traktöre uygun gelebilecek- ilk örneğini, yani Diesel’i görebilmek için, 1893 yılını beklemek gerekir. 1912’de de bir lokomotifte denenir. Ne var ki, ancak Birinci Dünya Savaşı’ndan sonradır ki kullanımı genelleşecektir.</span></p>

  <p class="calibre_5"><span class="calibre_1">İlk patlamalı motor düşüncesi Huygens’e aittir belki. 1860’ta, Jean-Etienne Lenoir, bir elektrik kıvılcımı yardımıyla da bir hava ve aydınlatma gazı karışımını patlatarak, bir pistonu hareket ettirir. Ne var ki, elde ettiği güç zayıftır ve harcanan yakıt da fazladır. 1875’te Siegfried Marcus, benzini kabul eder ve kıvılcım sağlamak için de manyetoyu düşünür. Sonra Otto, aydınlatma gazıyla deneyime girişir.</span></p>

  <p class="calibre_5"><span class="calibre_1">Cugnot ile mekanisyen Bouton, 1883’te buharla işleyen bir araba yaparlar. Ne var ki, iki yıl sonra Daimler ve Benz’le, benzinle işleyen ilk</span> <span class="bold"><span class="calibre_1">otomobiller</span></span> <span class="calibre_1">yürümeye başlar; hızları da saatte 20 kilometreyi aşmaz. O andan başlayarak, çoğu araba havasında ve hantallığında, yığınla tip ortalığa dökülür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">1891 yılıyla beraber, önemli iki ilerleme olur: Fernand Forest 4 silindirli motoru bulur, ateşleyici bujiyi düşler, karbüratörü püskürteçle donatır; Armand Peugeot, Paris-Brest araba yarışını izler ve yola çıktığı Valentigney’e döner. Daimler, bir gazlı motoru bisiklete uygulayıp motosikleti ortaya koyar. Michelin, Dunlop’un tasarladığı ve Peugeot’un kullandığı lastikleri yetkinleştirir. Louis Renault, doğrudan prizi bulur ve ilk otomobil salonu Paris’te kurulur. 1900’den sonra şasi, süspansiyon, motor, transmisyon aletleri yetkinleşir ve otomobilin özgün biçimi belirginleşir. 1914’te, kolaylıkla saatte 75 kilometre yol alınmaktadır. İki milyon araba dolaşımdadır: Bunun yarısına yakını Birleşik Devletler’dedir ve orada bir yol şebekesi aceleyle kurulmuştur. Öte yandan, Avrupa’da yol yeniden dünyaya gelir; çünkü eski yol motorlu taşıtlara uygun değildir. Şosenin üstüne asfalt kaplanır ve toza son verilir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">XVIII. yüzyılın sonlarında, insan, içi gaz dolu</span> <span class="bold"><span class="calibre_1">balonlar</span></span><span class="calibre_1">la gökte yükselmeyi başarmıştı. Önce sıcak hava vardı balonda, sonra hidrojen, arkasından da aydınlatma gazı konmuştu. “Nadir bir andır bu! Uzayın sonsuzluğu artıyor...” diye yazar Michelet. Yüksek dağ başlarını görüp araştırma amacıyla, gitgide cesur çıkışlar yapılır. 1874’te, 8.700 metreye yükselen bir ekibin içinden iki kişi bayılırlar ve bir daha kendilerine gelemezler. 1901’de, 10 bin metrenin üstüne çıkılır.</span></p>

  <p class="calibre_5"><span class="bold"><span class="calibre_1">Yönlendirilebilir balon</span></span><span class="calibre_1">, daha önceden doğmuştu. Dupuy de Lome ile Giffard, pervane ve buhar aracılığıyla, mekanik bir itiş düşlerler. Renard ile Krebs, elektrikle hareket ettirilen bir aygıt yaparlar; önemli bir olaydır bu, Victor Hugo da ölmeden önce birkaç dizeyle selamlayacaktır onu. Patlamalı motorlarla donatılmış gerçek hava gemileri yapmak mümkün müdür? Almanya’da, havadan daha hafif bir şeyin geleceğine inanılır ve Kont Zeppelin, 1896’da, dev araçlar üreten işyerleri açar: 1913’te Sachen, 140 metre uzunlukta ve 15 metre çapındadır; 170 beygir gücünde 3 motorla donatılmıştır, 20 yolcusu olacaktır.</span></p>

  <p class="calibre_5"><span class="calibre_1">Ancak, gökte kanatlarıyla uçan İkaros efsanesi bir düş müydü sadece?</span></p>

  <p class="calibre_5"><span class="calibre_1">1784’te Bilimler Akademisi’ne sunulan helikopter tasarısından, buhar gücüyle çalışan ve 1878’de havalanan Forlanais’nin aygıtına değin, bir yüzyıl geçmiştir. Bu arada, Leonardo da Vinci’nin taslaklarını hatırlayarak ya da hatırlamadan da olsa, kaç kişi yaşamları pahasına, gökte kuşlar gibi uçmaya kalkar boş yere! Bununla beraber, 1880’den başlayarak, havadan daha ağır bir aygıtın yandaşları umutlanırlar. Jules Verne, bindiği hava gemisi yönlendirilir balondan çok üstün olan</span> <span class="italic"><span class="calibre_1">Fatih Robur</span></span><span class="calibre_1">’ün ağzından bu inancı dile getirir. Clement Ader, buharla işleyen bir motor aracılığıyla,</span> <span class="italic"><span class="calibre_1">Eole</span></span><span class="calibre_1">’ün üstünde kendi gücüyle topraktan yükselir ilk kez. 1897’de, bindiği</span> <span class="italic"><span class="calibre_1">Avion</span></span><span class="calibre_1">, Salon’da 300 metre yükseklikte uçar; ancak, bir yarasa türündeki aygıt, bir boranın arkasından parçalanır ve “havacılığı babası” vazgeçer işinden.</span></p>

  <p class="calibre_5"><span class="calibre_1">Bir başka motor bulmak gerekir!</span></p>

  <p class="calibre_5"><span class="calibre_1">İki bisiklet mekanisyeni,</span> <span class="bold"><span class="calibre_1">Wright Kardeşler</span></span><span class="calibre_1">, onu bulurlar: 1903’te, Amerika’da bir meydanda, birkaç seyircinin gözleri önünde, bir mancınıkla fırlatırlar aygıtı; aygıt, üç metre yüksekliğe çıkar ve pek hafif bir patlamalı motor sayesinde 260 metre yol alır. Üç yıl sonra, büyük bir tarım işletmesinin (</span><span class="italic"><span class="calibre_1">fazenda</span></span><span class="calibre_1">) sahibi Brezilyalı Santos-Dumont, işin büyüsüne kapılır ve yer üstünde 6 metre yükseklikte 220 metre kateder. Büyük heyecan yaratan bu deneyimler araştırmaları hızlandırır. O andan başlayarak olaylar art ardadır: 1908’de Farman, kapalı bir daire üzerinde bir kilometreyi tamamlar ve Wilbur Wright, 124 kilometrelik bir mesafeyi iki buçuk saatte uçarak Michelin Kupası’nı kazanır; 1909’da, Louis Bleriot Pas-de-Calais’yi geçer; 1910’da Chavez Alpleri aşar; 1913’te Garros Akdeniz’i geçer. 1914’te, mesafe rekoru 1.000 kilometrenin, süre on üç saatin, yükseklik 6.000 metrenin, hız saatte 200 kilometrenin üstüne çıkar.</span></p>

  <p class="calibre_5"><span class="calibre_1">Dünya savaşı kapıdadır; insanlar gökte de çarpışabilecektir!</span></p>

  <p class="calibre_7"><span class="italic"><span class="calibre_1">Savaş tekniklerinin geniş payı</span></span></p>

  <p class="calibre_5"><span class="calibre_1">Kimi insanlarca sevinçle karşılanan fizik ve kimya bilimlerinin uygulamaları bazı insanlar arasında da kaygı uyandırır; çünkü söz konusu uygulamalar, insanın mekanik ve yeni yıkım araçları karşısında bağımlılığına yol açacaktır daha çok. Şu da ileri sürülmüştür: Seri halinde üretimin gelişmesine, hiçbir şey mekanize savaş kadar yardımcı olmamıştır; bunun gibi, cerrahlıkta ilerlemeler, en başta savaş alanlarına borçludur adımlarını.</span></p>

  <p class="calibre_5"><span class="calibre_1">XIX. yüzyılın sonunda</span> <span class="bold"><span class="calibre_1">çelik çağı</span></span> <span class="calibre_1">başlar. Savaşan güçleri ve onların levazımatını taşımada, altına çelik raylar döşeli demiryolunun önde bir rolü olduğuna kimsenin kuşkusu yoktur. Orduların ve zırhlıların gücünü arttıran, çelik -ve özellikle kendine özgü yöntemlerle üretilmiş çeliktir: Topçuluk ve zırhlı savaş gemileri, Bessemer’le Martin-Siemens’in usullerinden yararlanırlar. 1850-1871 döneminin savaşlarıyla desteklenen büyük silah yapımcıları, demir-çelik sanayisine egemen olurlar. Artık, onlarla hükümetler ve genelkurmaylar arasında sıkı bir bağ vardır. Teknikler hızla geliştikçe bu bağlar da sıkılaşır.</span> <span class="bold"><span class="calibre_1">Tüfek</span></span><span class="calibre_1">, en yaygın silah olarak kalmıştır ve sürekli yenilenir durur. 1866 ve 1870’te kara harekâtının kralları olan iğneli tüfekle şasponun yerini, şarjörlü ve dumansız barutlu -kesintisiz ateş edebilen- tüfek alır. Önde gelen modeller de</span> <span class="italic"><span class="calibre_1">Lebel</span></span> <span class="calibre_1">ya da</span> <span class="italic"><span class="calibre_1">Mauser</span></span><span class="calibre_1">’dir.</span></p>

  <p class="calibre_5"><span class="calibre_1">Ne var ki, Amerikalı mühendisler, Hiram Maxim ile B.D. Hotchkiss, otomatik işleyen bir silah yaparlar ki, kurşunlu top diye adlandırılacak, ancak mekanizmasındaki incelik yüzünden Fransız-Alman savaşında etkili biçimde kullanılamayacaktır. Arkasından, mitralyöz diye adlandırılacak çabuk atışlı silah ortaya çıkar. Onunla beraber, yivli ve çelik çemberli top, iriliği, hareketliliği ve uzun atışıyla çabucak yerini alır. Albay Bange bir tıkaçla donatır onu ve böylece kama ile doldurma daha etkili hale gelir; saniyede 500 metre de hızı vardır mermisinin. Deniz topçuluğunun fırlattığı mermiler bir ton ağırlığa erişirler.</span></p>

  <p class="calibre_5"><span class="bold"><span class="calibre_1">Fişekçilik</span></span><span class="calibre_1">le ilgili tam bir devrim olur.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">1870 savaşında, kullanımı Ortaçağ’ın sonlarına kadar çıkan kara barut kullanılır sadece. Bu karbon, kükürt ve güherçile karışımının yerini, daha sonra patlayıcı gazlar alacaktır. Ve bir gün de, Nobel, nitrogliserinden dinamiti bulup koyacaktır ortaya. Yeni patlayıcı, New York koyunda bir kayalığın havaya uçurulmasında hünerini ortaya koyar ve Gothard tünelinin açılışında yardımcı olur. İrlandalı teröristler de İngiltere’yi korkutmak için ona başvururlar. Vieille de, bütün bu nesneleri alıp - kırıp parçalayıcı niteliklerini etkisizleştirerek - silahlara uygular. Böylece, dumansız barut, bir parça doldurma ile ateş gücünü iki katına çıkarır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Bütün bu yeniliklerden yararlanılır. Elektrikle işleyen zaman ölçücü de topçuların atış hızlarını kolaylaştırır. Onlardan biri olan Colin bir gün şöyle diyecektir: “Telgraf, uzun mesafeli kumandaya yol açarak, savaş koşullarını baştan aşağıya değiştirdi.”</span></p>

  <p class="calibre_5"><span class="calibre_1">Bununla beraber,</span> <span class="bold"><span class="calibre_1">saldırı</span></span><span class="calibre_1">nın savunmaya üstün gelip gelmeyeceği konusunda hiç kimse bir şey bilmez. Çoğu uzman, uzun süreli harekât, “siperler”, “kuşatma” harekâtından yana olurlar; Mançurya deneyimi bu bakımdan inandırıcı olacağa benzer. 1912’de, ateş gücünün arttırılmasını ve aşırı ölçüde saldırıyı emreden Alman genelkurmayının görüşlerine uygun olarak, General Bernhardi, şunu ısrarla yazar: “Zaferi en kısa sürede kazanmaya çabalamak!”; Albay Montaigne de yanıt verir ona: “Savaşların yazgısını belirleyecek olan, bitkinliktir.” Öyle de olsa, her iki taraf da, ilk karşılaşmanın dehşet verici sonuçlarından korkar. Böylece, o ilk karşılaşmanın tam zaferi sağlaması yolunda davranılır.</span></p>

  <p class="calibre_5"><span class="bold"><span class="calibre_1">Deniz savaşları</span></span> <span class="calibre_1">da buluşlardan etkilenir. Denizlerde tam bir kale gibi dolaşan çelik zırhlılar yapılır: Savaşa mesafeli olarak katılır zırhlı; kendisinden daha çabuk hareket eden, ama daha az güçlü kruvazörlerce desteklenir. Düşmanları, sadece hasmın ateşi değil, mayın ve torpillerdir de. Whitehead’in tek başına giden torpili, hızlı giden küçük torpil gemisi düşüncesine de yol açar; Rus-Japon savaşı, onların kıvraklığını ortaya koymada bir vesile olacaktır. Elektrik de girer işin içine: Kumandayı ve işaretleri yönlendirir, mayını hedefe götürüp patlatır.</span></p>

  <p class="calibre_5"><span class="calibre_1">Sonra,</span> <span class="bold"><span class="calibre_1">denizaltı</span></span> <span class="calibre_1">silahı çıkar sahneye. Elektrik ona da uygulanmıştır, çok geçmeden bir diesel motoruyla da donanacaktır. Denizaltı keşif yapar, mayın salar, torpil atar ve deniz savaşının stratejisinde verileri değiştirir böylece.</span></p>

  <p class="calibre_5"><span class="calibre_1">Söz konusu savaş da yığınla incelemenin konusudur: Amiral Mahan’ın</span> <span class="italic"><span class="calibre_1">Tarihte Deniz Gücünün Etkisi</span></span> <span class="calibre_1">adlı eseri tartışmalara yol açar ve İngiliz-Alman rekabeti teknik gelişmelere alabildiğine katkıda bulunur.</span></p>

  <p class="calibre_5"><span class="calibre_1">1905’te, Amiral Fisher’in etkisiyle, Büyüt Britanya</span> <span class="italic"><span class="calibre_1">Dreadnought</span></span><span class="calibre_1">’ı denize indirir. 18.000 tondan fazla yük alabilen yeni büyük zırhlı tipidir bu: Buharla işleyen iki türbini vardır, 305 milimetre çapında 10, 76 milimetre çapında da 24 topa sahiptir; ikinci derecede topçuluk kaybolmuştur. Böylece, uzak mesafeli savaşlar için üstün bir silahtır diritnot.</span></p>

  <p class="calibre_5"><span class="calibre_1">Yine aynı amiral, petrolün yararlarına bakıp kömürün yerine</span> <span class="italic"><span class="calibre_1">fuel oil</span></span><span class="calibre_1">’ü geçirir. Hareket gücü iki katına çıkmış ve duman da kaybolmuştur. Ne var ki, bu değişiklik 1914 savaşı başladığında gerçekleşir.</span></p>

  <p class="calibre_5"><span class="calibre_1">Dünya savaşı ise, yeni yakıtın ve patlamalı ya da içerden yanmalı motorlarla hareket eden aygıtların kullanımında ani değişikliklere yol açacaktır.</span></p>

  <p class="calibre_7"><span class="italic"><span class="calibre_1">Yeni bir bilimsel devrimin başlangıçları: Radyoaktivite ve görecelik</span></span></p>

  <p class="calibre_5"><span class="calibre_1">Yüzyılın şöhretini bağlar gibi göründüğü buluşların - çoğu kez korkunç - pratik sonuçlarının geliştiği bir sırada, matematik ve fizik alanlarında gerçek bir devrim de hazırlanmaktadır.</span></p>

  <p class="calibre_5"><span class="calibre_1">1880-1890’a doğru, bilimle uğraşanların bilime sağlam ilkeler üzerinde oturmuş diye baktıkları bir dönemde, birkaç yıl içinde, daha o zamanda klasik bir nitelik kazanmış</span> <span class="bold"><span class="calibre_1">gerekirci</span></span> <span class="calibre_1">(deterministe) yapı beklenmedik bir dizi buluşla yıkılır. Üzerine onca varsayım yürütülmüş olan katodik ışınların arkasından, 1895’in sonu ile 1896’nın başları arasında, arka arkaya Roentgen’in - X harfiyle belirttiği- ışınlar gelir; onları, Henri Becquererin Uranyum’a mal ettiği, Pierre’le Marie Curie’nin fazla gecikmeden buldukları (1898), iki cismin, polonium ve özellikle de radyumun çok daha büyük bir güçle ürettikleri ışın izler.</span></p>

  <p class="calibre_5"><span class="calibre_1">Böylece,</span> <span class="bold"><span class="calibre_1">radyoaktivite</span></span> <span class="calibre_1">çıkar ortaya.</span></p>

  <p class="calibre_5"><span class="calibre_1">Katodik ışınlarda olduğu gibi radyoaktif ışında da, daha önceden bilinen ve Lorentz’in 1895’te bileştiren madde diye adlandırdığı bir cisimcik olan elektronun yanı sıra, Hertz dalgaları, X ışınları ve bizzat ışığın kendisi bulunmaktadır. Bunun gibi, onda, X ışınlarında olduğu gibi,</span> <span class="italic"><span class="calibre_1">gamma</span></span> <span class="calibre_1">denen bir ışın da görülür. Son olarak, Rutherford, iyonize yani elektronsuz helyum atom çekirdekleri olan alfa ışınlarının farkına varır.</span></p>

  <p class="calibre_5"><span class="calibre_1">Bu noktadan başlayarak da şaşırtıcıdır olanbiten.</span></p>

  <p class="calibre_5"><span class="calibre_1">Neydi bu ışınların yasaları?</span></p>

  <p class="calibre_5"><span class="calibre_1">Lenard şunu saptar: Ultraviyole maddeden elektron koparıp alırken, enfraruj bunu yapmaz. Böylece, her cisim, kendine özgü dalga uzunluklarıyla ışınlar yaymaktadır.</span></p>

  <p class="calibre_5"><span class="calibre_1">1900’de</span> <span class="bold"><span class="calibre_1">Max Planck</span></span> <span class="calibre_1">çıkar sahneye: Bilgin, enerjinin sürekli akıp gittiğini yadsır ve ileri sürdüğü yeni bir varsayıma göre, enerji, tanecikler (</span><span class="italic"><span class="calibre_1">quanta</span></span><span class="calibre_1">) halinde, maddeden kesintili yayılmaktadır ve bu</span> <span class="italic"><span class="calibre_1">quanta’</span></span><span class="calibre_1">ların değeri frekansla orantılıdır.</span></p>

  <p class="calibre_5"><span class="calibre_1">Beş yıl sonra,</span> <span class="bold"><span class="calibre_1">Albert Einstein</span></span><span class="calibre_1">, 1887’de Hertz’in aydınlığa çıkardığı fotoelektrik etkiye uygulayarak, söz konusu saptamanın doğruluğunu tanıtlar ve şu bilinmiş olur ki, ışık, maddeden elektron çekip almaktadır; Lenard, bunun vaktiyle farkına varmış ama açıklayamamıştı.</span></p>

  <p class="calibre_5"><span class="calibre_1">Bunlar olurken,</span> <span class="bold"><span class="calibre_1">atom kuramı</span></span> <span class="calibre_1">ile</span> <span class="bold"><span class="calibre_1">görecelik kuramı</span></span> <span class="calibre_1">da doğar: Birincisine, yasaları klasik fiziğin yasalarından bütünüyle farklı bir mikrofizik bağlanır. Rutherford, 1911’de atomu, bir çekirdeğin çevresinde dolanan elektronlardan oluşmuş bir şey diye tanımlar; şunu gözler önüne serer ki, elektronların sayısına göre cisimleri sınıflandırma, Mendelev’in 1869’dan beri önerdiği bir tabloyu doğrulamaktadır. Öte yandan Bohr, 1913’te şunun üzerinde ısrar eder: Enerji,</span> <span class="italic"><span class="calibre_1">quanta</span></span> <span class="calibre_1">kuramına göre bir atomdan ötekine sıçrayarak elektronca ortaya konmaktadır; böylece enerji, klasik elektrodinamik kurallarının tersine kesintili olmak gerekir; enerji, ister ışık, ister ultraviyole ya da enfraruj ya da X ışınları olun,</span> <span class="italic"><span class="calibre_1">fotonlar</span></span> <span class="calibre_1">halindedir. 1900’den beri, Rutherford’la Soddy’den beri, - aralarında Maurice de Broglie, Millikan, J. J. Thomson, Wilson ve Aston’un bulunduğu-yığınla bilgin, bu yeni evrenin öğelerini ölçmeye koyulur ve</span> <span class="bold"><span class="calibre_1">izotopi</span></span><span class="calibre_1">yi saptarlar; öte yandan, Langevin de manyetizm kuramını belirginleştirir.</span></p>

  <p class="calibre_5"><span class="calibre_1">Matematik bilimler de yeni fiziği destekler.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Vito Volterra, Henri Poincare’nin genel bir yöntem bulduğu diferansiyel denklemler aşamasını geride bırakarak, entegral denklemlere varır; XIX. yüzyıldan bilinen fonksiyonların çözümlemesine çevirir yüzünü. Öte yandan, George Cantor 1870’ten sonra, köklü sayılar bütününden hareketle sonsuzluk kavramını geliştirmişti ki, süreklilik kavramını sarsıyordu. Baire, bu bütünler kuramını fonksiyonlara uygular; onun arkasından Emile Borel ile Lebesgue, birçok değişkenli fonksiyonların niteliklerini tanımlamaya verirler kendilerini. Son olarak, Galois’nın ortaya attığı, Cauchy ile Camille Jordan’ın yeniden ele aldıkları gruplar kuramını, Emile Picard ile Cartan daha da yetkinleştirir. Öte yandan, Lorentz’in grubu, sınırlı görecelik düşüncesini getiriyordu.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Tam o sırada, bu sonuncu kuram ete kemiğe bürünüyordu. Michelson, 1881’de ışık hızının her doğrultuda aynı olduğunu saptamıştı. Einstein, bu ilkeden hareketle şuraya varır: Zaman ve uzay mutlak değillerdir; bir cismin kitlesi hızıyla değişmektedir ve maddenin kendisi bile bir enerji biçimidir. Böylece, bütün klasik mekanik 1905’te çöker ve</span> <span class="italic"><span class="calibre_1">quanta</span></span> <span class="calibre_1">kuramı sonsuz küçük alanında da doğrulanmış olur. Louis de Broglie, daha sonra, elektro ile dalgayı bir araya getirecek ve dalga mekaniğini kuracaktır: Ne var ki 1912’de, Lane X ışınlarının dalgasal niteliğini ortaya koymuştu. Einstein da, “sınırlı” görecelikten “genelleştirilmiş” göreceliğe geçer. Bütün bunlar, Kopernikus, Galilei, Newton ve Laplace’ın ötesinde, evrenin doğası üstüne de yepyeni görüş açılarıydılar.</span></p>

  <p class="calibre_2"><span class="calibre_1">KÜLTÜREL VE SANATSAL ATILIMLAR</span></p>

  <p class="calibre_5"><span class="calibre_1">Sporu da içine alan yoğun ve renkli bir kültürel ve sanatsal atılımlar dönemi başlar.</span></p>

  <p class="calibre_7"><span class="italic"><span class="calibre_1">Halk kültürü ile sporun gelişmesi</span></span></p>

  <p class="calibre_5"><span class="calibre_1">Bilimdeki ilerlemeleri izleyip kapsamını ölçen meraklılar nadirdir. Ya bilimin, kendisi için kapalı bir dünya olduğu yığınlar?</span></p>

  <p class="calibre_5"><span class="calibre_1">Durkheim’e göre “eğitimin bizde gerçekleştirdiği insan, doğanın yapıp ortaya koyduğu değil toplumun olmasını istediği insandır”. Böylece, toplum kendi tasarısına göre bir okulu dayatır hep. Yenilikçiler ve devrimciler kadar tutucular da bilir bunu. Oysa sorun vahametini arttırır durur; çünkü eğitim şöleninde yer isteyenler gitgide daha çoktur.</span></p>

  <p class="calibre_5"><span class="calibre_1">Rotatifler ve daha başka yenilikler kitabın fiyatını düşürür; fotoğrafla resim, daha da çekici ve canlı hale getirmiştir onu. Okul kitaplarıyla halk romanları büyük sayıda basarlar. Gazete de aynı teknik yeniliklerden yararlanır; fiyatı da düşmüştür ve her elin değebileceği bir şeydir. Güçlü bir haber aracı olarak bilgilendirir ama eğlendirir de; kamuoyunu okşar ve biçimlendirir; kamu güçleri ile özel çıkarlar iyi davranırlar ona ve yararlanırlar kendisinden: Gazete,</span> <span class="bold"><span class="calibre_1">en</span></span> <span class="bold"><span class="calibre_1">büyük sosyal güçlerden biri</span></span> <span class="calibre_1">olmuştur gerçekten. Gençler için eğlendirici dergiler yayımlanır. Her sokağın ve alanın satıcısı vardır: Gazete ve dergilerin yanı sıra, ucuz romanlar (duygusal, polisiye ve serüven romanları) akar durur oralara.</span></p>

  <p class="calibre_5"><span class="bold"><span class="calibre_1">Okuryazar olmayanlar</span></span><span class="calibre_1">ın sayısı gitgide geriler. Fransa’da ordudaki okuryazar olmayanların oranı, 1880 ile 1900 arasında yüzde 14’ten yüzde 4’e düşmüşken, 1914’te yüzde 2’yi aşmaz; kıtadakilerin çoğunun kötü okuyup yanlış yazdıkları ayrı bir sorundur. Üniversitelerde öğrencilerin sayısı her gün biraz daha artarken, ilk ve orta öğretimdekiler de hızla çoğalır, İngiltere’de 1902 tarihli</span> <span class="italic"><span class="calibre_1">Education Act</span></span><span class="calibre_1">, özel okulları ortadan kaldırmadan eğitime katkıyı güçlendirir; ilkokuldan orta öğretime geçişi kolaylaştırır. Laiklerle dinci çevreler arasında mücadelenin sertliğini sürdürdüğü Fransa ile Belçika’da, zorunlu öğretim yaşı 12’ye ya da 14’e kadar çıkarılır.</span></p>

  <p class="calibre_5"><span class="bold"><span class="calibre_1">Eğitim yöntemlerinin yenilenmesi</span></span> <span class="calibre_1">yolunda yeni bir hareket palazlanır;’ çocuğun psikolojisi göz önünde tutularak, her yaşın zevklerine ve olanaklarına daha uygun bir eğitimin yararları savunulur. John Dewey, Kerchensteiner, Alfred Binet “aktif” denen yöntemler önerirler ki, Maria Montessori ile Decroly zekâca geri ve anormaller üzerinde yaptıkları gözlemlerden çıkarıp ortaya koymuşlardır bunları.</span></p>

  <p class="calibre_5"><span class="bold"><span class="calibre_1">İzciliğin kaynağında</span></span> <span class="calibre_1">da bu düşünce yatar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Hareketin kurucusu İngiliz ordusunda bir subay olan Baden-Powell, oyun ve özgürce kabullenilmiş disiplin yoluyla çocukta kendiliğindenlik ve yararlı bir eylem zevki uyandırıp arttırılmak istenir. İzcilik, bir ahlak yasasına dayanan bir çocuklar toplumu olma tutkusunu taşır. Beden sağlığı ile kafa sağlığını sıkı sıkıya birbirine bağlar. Hareketin 1910’dan başlayarak başarısının sırrını, kent insanlarının duydukları doğaya doğru kaçış ihtiyacında aramalı büyük bölümüyle.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">El emeğiyle çalışanlar kadar kafaca yorulanlar için de dinlenme ve sağlık ihtiyacının gereklerini bir arada sunan spor da sosyal etkinliklerin ilk sırasına gelip girer. Kuşkusuz, sert ve bedeni pek yoran yarışmalar halindedir çoğu kez. Öyle de olsa coşturur insanları. Birleşik Devletler’de, bir boks maçı bir olaydır. Avrupa’da boksun büyük adları kamuoyunu ilgilendirmeye başlar; Fransa bisiklet yarışının sporcuları parlamentodaki çoğu temsilciden daha fazla tanınır ve serilir halk katında. Beyzbol, basketbol, futbol, rugby, tenis, İngiliz spor sözlüğünün terimleri olduğu kadar başka halklara da geçer. Spor ve jimnastik dernekleri dünya çapında ağlar kurarlar ve gitgide daha sıkı bağlar örerler aralarında. Fransa’da, Pierre de Coubertin, “eğitimde beden hareketlerinin yayılmasına” verir kendini ve dünya çapında</span> <span class="bold"><span class="calibre_1">Olimpiyat Oyunları</span></span> <span class="calibre_1">fikrini atar ortaya: 1896’da Atina’da yaşama geçen düşünce, on üç ulusu bir araya getirir o yıl.</span></p>

  <p class="calibre_5"><span class="calibre_1">Vernet ile Gericault cokeylerle safkan atların resimlerini yaparken, Manet ile Degas’ya da esin verir at yarışları; öte yandan, Monet ile Seurat da su sahnelerini pek güzel işlerler; kübizm de spor temalarını alacaktır ele.</span></p>

  <p class="calibre_5"><span class="calibre_1">Peki, geleneksel olarak kültürlü insanlara seslenen edebiyat ve güzel sanatlar?</span></p>

  <p class="calibre_7"><span class="italic"><span class="calibre_1">Edebi bolluk ve tiyatroda yenilik</span></span></p>

  <p class="calibre_5"><span class="calibre_1">Fransa’da, 1880 ile 1890 arasındaki “çevirme hareketi”, gerçekçilik ile natüralizmin şifa bulmaz gerileyişi ile sonuçlanmıştı. Bu eğilimler, Avrupa’da ve Amerika’da, özellikle de romanda daha da açılıp serpilecektir gerçi; ne var ki şiirde, duygu ve içgüdü,</span> <span class="bold"><span class="calibre_1">simgecilik</span></span><span class="calibre_1">le üstünlüğünü ortaya koyar. Gerçek şudur ki, hemen hemen her yanda, edebi okulların harmanlanmasına, deyimlerin alabildiğine çeşitlenişine varılır; fikirler kaynayıp durmakla kalmaz, kalemiyle yaşayan yazarların sayısı ve okuyucular artmıştır. İnce eleyip sık dokuyanlar, süzülmüşler, küçük çatılar altında toplaşırlar. Bir araya gelmekten çok birbirinden farklı olmak çabası güdülür; başını alıp bir yana çekilenler bile vardır hatta.</span></p>

  <p class="calibre_5"><span class="calibre_1">Gelen ve kendini arayan kuşak, içtenliğe, pek kişisel itirafa tapar ve insan yazgısının büyük sorunlarını kendi hesabına yeniden düşünmekten hoşlanır. Sadece zekâya seslenmenin horlanışı, dinselin saldırgan dönüşünü destekler, içe dönük çözümlemeye götürür ve bilinçaltı ile cinselliğin incelenmesini gündeme sokar; öte yandan, sosyal sefaletin resmi, sivri ve acı veren haliyle çekici ya da yararlı bir temadır hep.</span></p>

  <p class="calibre_5"><span class="calibre_1">1900’e doğru, simgeci ağacın dalları Doğu Avrupa’ya değin uzanışını sürdürür ve Rusya’da serpilip çiçeklenir. Ne var ki, Batı yakasında solup cılızlaşmaya başlamışlardır. Bu süreçte, yine de özgün şairler, çok özgür ya da pek işlenmiş bir’ dize yaratacaklardır: Apollinaire, Yeats ile Jammes, Holz, Dehmel ile George, Froeding böyledir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">İtalyan Marinetti 1909’da fütürizm’i atar ortaya ve yurttaşı Ungaretti fragmentist’lerin başıdır. Her ikisi de, tarihçi ve idealist filozof Croçe’nin etkisine uğramışlardır. Rusların arasına da gelip girer</span></span> <span class="calibre_1">fütürizm</span><span class="italic"><span class="calibre_1">. İspanya’da bir “98 hareketi” görülür: Küba’da ve Filipinler’de tadılan yenilginin arkasından bir vicdan hesaplaşmasını önerir. Bu olurken, Reuben Dario, lirik bir</span></span> <span class="calibre_1">modernizmin</span> <span class="italic"><span class="calibre_1">başına geçer ve hareket Latin Amerika ülkelerinin çoğuna yayılır. Hauptmann ile Sudermann’ın doğacılığına Avusturya neoromantikleri, bir Bahr, bir Hoffmannstahl karşı çıkmışlardır; Almanya bu doğacılığı değerlendirdikten sonra,</span></span> <span class="calibre_1">empressionizmi</span><span class="italic"><span class="calibre_1">, 1912’den sonra da</span></span> <span class="calibre_1">expressionizm’i</span> <span class="italic"><span class="calibre_1">tadar; bu sonuncusu, betimlemeden kaçıp nesnelerin özüne eğilir. “1880 insanları”nın lirik ve bireyci grubu Hollanda’ya uzun süre egemen olur. İskandinav şiirinin en büyük adları da liriktirler. Baltık, Adriyatik ve Ege arasında kendisini gösteren edebi uyanışa gelince, özellikle Polonyalılar, Çekler, Macarlar ve Rumenlerin yanında gelişmesini sürdürür.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">İbsen, simgeciliği daha önce tiyatroya taşımıştı; Maeterlinck, büyük bir seyirci kitlesi toplar ona. Arkasından Claudel ve Hauptmann ile mistisizme doğru bir gelişme olurken; hep daha geniş bir seyirci topluluğunu doyurmak amacıyla, tezli piyesler, sosyal ya da psikolojik dramlar, sadece duygusal bir çözümlemeye dayanan eserler kaynaşıp durur. Komedi, bayağı bir entrika türünden kaçma girişimi içindedir: Courteline’le Tristan Bernard, Oscar Wilde ile Bernard Shaw, komediye bir canlılık getirip arkalarından sürüklerler. Romandan tiyatroya gelmiş Pirandello, insan varlığının anlaşılması güç karakterlerini sahneye taşır.</span></p>

  <p class="calibre_5"><span class="calibre_1">Sahne ise, yepyeni araçlara sahiptir ve türlerin çeşitliliği öylesinedir ki, hiçbir eğilim kendisini dayatamaz. Bir yandandık tekniği temsili zenginleştirir; Öte yandan, yorum, dekoru en aza indirerek oyuncuların oyununa dikkatleri çekmeye çalışır. Max Reinhardt’ın, Stanislavski’nin ve Meyerhold’un tiyatroyu gençleştirdikleri bir dönemdir söz konusu olan ve</span> <span class="bold"><span class="calibre_1">“öncü” bir tiyatro</span></span><span class="calibre_1">dur bu. Paris’te, klasik ve romantik tiyatronun dağarındaki büyük oyunlar, bir Mounet-Sully, bir Sarah Bernhardt ile gözalıcı yorumlara kavuşup yeni bir başarıyı tadarlar. Öte yandan, İlkçağ tragedyasının zevki de kendisini kabul ettirir.</span></p>

  <p class="calibre_5"><span class="calibre_1">Son olarak, klasik dans, İsadora Duncan’ın girişimiyle ritmik ya da serbest bir havaya bürünürken, Rus bale okulları, özellikle</span> <span class="bold"><span class="calibre_1">Diaghilev’</span></span><span class="calibre_1">inki, erkek oyuncuyu yeniden öne çıkararak bir periler alemi yaratır: Bir doğu istilasının yeni bir görünümüdür bu, daha önce Mallarme ile Degas’nın isteyip hazırladıkları bir yolda, Stravinsky’nin dehası karışacak işe, Ravel de katılacaktır ona.</span></p>

  <p class="calibre_7"><span class="italic"><span class="calibre_1">Müzikte bir devrimin başlangıçları</span></span></p>

  <p class="calibre_5"><span class="calibre_1">Simgecilik zevkiyle Almanya’nın yükselişinin desteklediği Wagner’in hegemonyası, ne denli açık olursa olsun, direnişlerle karşılaşmadan yerleşmemişti İtalya, Verdi’si ile öğünüyordu; Fransa’da da melodi, Gounod’nun çizgisinde sürekli bir başarı içindeydi. Bununla beraber, lirik doğsa da bağdaşlaştırmacı bir nitelikteydi: Örneğin Viyana’da, başarı sağlayan operalar arasında anılanlar,</span> <span class="italic"><span class="calibre_1">Lohengrin</span></span> <span class="calibre_1">ile</span> <span class="italic"><span class="calibre_1">Şarkıcı Ustalar</span></span><span class="calibre_1">’ın yanı sıra,</span> <span class="italic"><span class="calibre_1">Ayda</span></span><span class="calibre_1">’dır,</span> <span class="italic"><span class="calibre_1">Mignon’</span></span><span class="calibre_1">dur, hatta</span> <span class="italic"><span class="calibre_1">Huguenot</span></span><span class="calibre_1">’lardır. Moussorgsky’nin</span> <span class="italic"><span class="calibre_1">Boris Godunov’</span></span><span class="calibre_1">u, sözlerindeki yalın çarpıcılığı ve halka yakın vurgulamaların önemi bakımından türünde tek görünüyordu. Brahms, romantik şamatanın ötesinde, Beethoven’e, yakışır biçimleri yeniden buluyordu; Franck, bir “Bach’a Dönüş”ü haber veriyordu.</span></p>

  <p class="calibre_5"><span class="calibre_1">Bir yeni-klasisizmin geldiği hissediliyordu.</span></p>

  <p class="calibre_5"><span class="calibre_1">Gerçekten o sıralardadır ki,</span> <span class="bold"><span class="calibre_1">Debussy devrimi</span></span> <span class="calibre_1">adı verilen olay ortaya çıkar. Daha önce Gabriel Faure, müziğini izlenimci biçeme yakınlaştıran, simgeci estetikle de içiçe bir hale getiren, o kaçıp giden ayrıntı ve ahenkli inceliğin kaygısındaydı. Onun gibi Claude Debussy de, Verlaine’den esinlenir, Beaudelaire’i sever, Mallarme’nin ortamıyla sıkı ilişkiler içindedir: 1892’de,</span> <span class="italic"><span class="calibre_1">Bir Kır Tanrısının Öğle Sonrasına Başlangıç</span></span><span class="calibre_1">’ı yazar. Bir Wagner büyüleyişinden uzak durmasa da, Bayreuth’lü ustanın renkliliğine de tepki içindedir;</span> <span class="italic"><span class="calibre_1">Boris Godunov</span></span><span class="calibre_1">’dan esinlenmese de, Moussorgsky gibi türküyü söze sıkı sıkıya bağlar ve çalgı gruplarını böler.</span> <span class="italic"><span class="calibre_1">Başlangıç</span></span><span class="calibre_1">’la, çizgi rengin arkasında gizlenir, melodi ahenge özveride bulunur, duygu kendine egemen olur. 1902’de,</span> <span class="italic"><span class="calibre_1">Pelleas ve Melisande</span></span><span class="calibre_1">’la, bu ince ve hülyayı, yeni bir teknikle yazılmış besteyle bir şöhret perçinlenir.</span></p>

  <p class="calibre_5"><span class="calibre_1">Daha kösnül ya da daha sert bir dilde olmak üzere, Ravel, Roussel, Florent Schmitt, Fransa’da Debussy çizgisini -onu aşarak- sürdürürler. Albeniz’lerin, Granados’ların ve Manuel de Falla’ların döneminde, Maurice Ravel, en gözde temalarından biri olarak, dans ve düşle beraber İspanya’yı seçer:</span> <span class="italic"><span class="calibre_1">La Habanera, La Pavane, İspanyol Rapsodisi, İspanya Saati,</span></span> <span class="calibre_1">sanatına damgalarını vururlar.</span></p>

  <p class="calibre_5"><span class="calibre_1">Debussy geleneksel havayı değiştirirken, bir başka yeni biçemi arayanlar da vardır: Vincent d’İndy’nin yanı sıra, pek çeşitli yollardan giden Scriabin, Bela Bartok ve Richard Strauss’tur bunlar. Eric Satie “makamda belirsizlik” içine gelip girerken, Arnold Schoenberg, bütün bir ritmin dışarda bırakıldığı gerçek bir makamsızlığa varıyordu. İngiltere’de başka bir yenilik kendini gösteriyordu. İşte tam bu sırada,</span> <span class="bold"><span class="calibre_1">Stravinsky</span></span> <span class="calibre_1">ortaya çıkar: Arka arkaya</span> <span class="italic"><span class="calibre_1">Ateşten Kuş, Petruşka, İlkbahar Ayini,</span></span> <span class="calibre_1">alabildiğine cesur ve değişik bir örgütleniş içinde bir çoksesliliği yürürlüğe sokar. Özellikle Ayin, bir bomba gibi patlar. Prokofiev de, 1914’te</span> <span class="italic"><span class="calibre_1">İskit Süiti</span></span> <span class="calibre_1">ile bu “barbarlar” saldırısını destekliyordu.</span></p>

  <p class="calibre_5"><span class="bold"><span class="calibre_1">Caz</span></span> <span class="calibre_1">için, bir “folklor uyduruğu” diyecektir Stravinsky. Oysa coşkulu ve tutkulu yeni sanat, kendisini soyutlayamazdı ondan: “Barbar”la ilkel bağlaşıklığa gider. Caz, dinsel ve yurtsamacı</span> <span class="italic"><span class="calibre_1">spritual</span></span><span class="calibre_1">’leriyle, cırlak, trajik ya da alaycı blue’larıyla, önce Amerika’da Siyahilerin bir öç alışıdır bir bakıma. Ne var ki, mekanikleşmiş bir uygarlığın koşuşturmalı biçemine, müziğin şaşırtıcı bir uyarlanışıdır da o.</span></p>

  <p class="calibre_5"><span class="calibre_1">Yaşlı Avrupa, her yandan bozguna uğramıştır bir yerde...</span></p>

  <p class="calibre_7"><span class="italic"><span class="calibre_1">Plastik sanatlarda yeni yönelişler. İzlenimciliğe karşı tepki</span></span></p>

  <p class="calibre_5"><span class="calibre_1">Salonlar, sergiler çoğalır. Simsarlar ve koleksiyoncular karınca gibi kaynarlar. Amerika, hem de bir dev iştahıyla sahneye çıkmıştır: John Pierpont Morgan, Bizans minelerini, Çin porselenlerini, Raffaello’nun, Rembrandt’ın, Fragonard’ın, Gainsborough’un tablolarını toplar ve Vermeer’in bir tablosu için 100 bin dolar öder; onun gibi reklamın dikkatleri çektiği şeyleri satın alan başkaları da vardır. Hayranlık, kimi zaman gözleri döndürür: “Gümrükçü” adı verilen Rousseau öyledir, Gaugin öyledir. Bununla beraber bir Van Gogh, ticari başarı sağlamadığı gibi, amatörlerin arkasından koştuğu bir sanatçı da olmaz; Matisse, tablolarını bir el arabasına koyup bizzat götürür; Utrillo ise, güdük bir para ya da bir şişe şarap karşılığında içki satıcılarına terkeder yaptıklarını.</span></p>

  <p class="calibre_5"><span class="calibre_1">“Velveleli”</span> <span class="bold"><span class="calibre_1">Rodin</span></span><span class="calibre_1">, insanın kaygılanışına verdiği dokunaklı nitelik sayesinde kendini kabul ettirir; her şeyi anlatıma ve simgeye feda eder ve böylece oldukça kenarda kalır. Bourdelle, daha çok mimari hatların gereklerine boyun eğer ve arkeolojinin dikkatlere sunduğu eskilliğe döner. Maillol,</span> <span class="italic"><span class="calibre_1">Modern Style</span></span><span class="calibre_1">’in aradığı yumuşak eğrileri sever. Hemen her yanda cesur yetenekler vardır: Almanya’da bir Kolb, İngiltere’de bir Epstein, Bohemya’da bir Chtursa. Ne var ki heykel, ne öteki sanatlardan ve genel izleyiciden gitgide uzaklaşan resimle, ne de yolunu bulamamış mimarlıkla ortaklık kuramamanın acısını çekmektedir; ısmarlanmanın kölesi olup çıkmıştır.</span></p>

  <p class="calibre_5"><span class="calibre_1">Desen, geleceğini afişe, resimli kartpostala ve gazeteye bağlamıştır. Gazete ve dergilerin doğrudan karikatürcüleri vardır ve güçlü sanatçılardır:</span> <span class="italic"><span class="calibre_1">Punch</span></span><span class="calibre_1">’ün büyük karikatürcüsü ingiliz Keene,</span> <span class="italic"><span class="calibre_1">Simplicissimus</span></span><span class="calibre_1">’un ekibi, Amerikalı Gibson, Çek Mucha, Caran d’Ache, Forain, Willette, Steinlen öyledir. Onların yanı sıra, resim sanatı, kendisi için tek kurtuluş yolu olarak görünen bağımsız yolun içine cesurca gelip girer. Ünlü eleştirici R6my de Gourmont, 1899’da bu doğrultuda şunları yazar: “Sanatın, kendine özgü ve bütünüyle bencil bir amacı vardır... Ne dinsel, ne sosyal, ne ahlaksal hiçbir misyonu bile bile üstlenmez o... Özgür olmak ister sanat, yararsız, anlamsız.”</span></p>

  <p class="calibre_5"><span class="calibre_1">Ne o, akıldışının bir zaferi midir bu sözler?</span></p>

  <p class="calibre_5"><span class="calibre_1">İzlenimciliğin yükselişi pek gözalıcı olmuştu: Avrupa’da gezisini sürdürür, Almanya’da bir Von Uhde ile bir Corinth’e, Avusturya’da bir Klimt’e, isveç’te bir Zorn’a esin verir; oradan Macaristan’a ve Rusya’ya geçer.</span></p>

  <p class="calibre_5"><span class="calibre_1">Ne var ki, bir soğukluk da başlar kendisine karşı.</span></p>

  <p class="calibre_5"><span class="calibre_1">Güçlü bir kişilikle çarpıcı üç büyük sanatçı vardır: Cezanne, Gaugin ve Van Gogh.</span> <span class="bold"><span class="calibre_1">Cezanne</span></span><span class="calibre_1">, önce izlenimci grup içinde göründü; hareketi, kaçıp gideni yakalamayınca sürekli olana döner, yoğun ve yalın olanı resmeder; ilkele özlem duyar ve evrenselin saplantısı halindedir:</span> <span class="bold"><span class="calibre_1">Gaugin</span></span><span class="calibre_1">, birçok noktada onunla yakınlık içindedir: En çarpıcı duygulanışları yakalar ve ilkele olan tutkusunu da gerçekten ilkeller arasında yaşadığı yaşamda doyurur.</span> <span class="bold"><span class="calibre_1">Van Gogh’</span></span><span class="calibre_1">a, sonunda çıldıracak olan bu alkoliğe gelince, hemen hemen bütün eserlerini 1887 ile 1890 arasında - korkunç bir çaba pahasına- yarattıktan sonra, vardığı nokta, canlı tonlardır ve renge bütün olanaklarını getirip geri vermiştir.</span></p>

  <p class="calibre_5"><span class="calibre_1">Yeni</span> <span class="italic"><span class="calibre_1">izlenimcilik</span></span><span class="calibre_1">, Seurat ile, Cross ve Signac ile yoğun bir ışığın içinde olmaya çabalar. 1905’e doğru da</span> <span class="italic"><span class="calibre_1">çiğrenkçiler</span></span> <span class="calibre_1">(fovizm) görünür: Derain, Matisse, Rouault, ötekiler ve özellikle de “Resim yapmak sevişmektir” diyen Vlaminck. Bir bölümü Gustave Moreau’dân, bir bölümü de Gaugin ile Van Gogh’tan yola çıkarlar. Aslında, tek ortak noktaları da, izlenimcilik karşısında - saklayamadıkları- düşmanlıktır. Açık renge karşı yoğun renktir istenen. Ne var ki Matisse, bir “denge” kurmak ister. İtalya’da</span> <span class="italic"><span class="calibre_1">fütürizm</span></span><span class="calibre_1">, modern yaşamın ürperişlerini iletmeyi istediğinde, başkaldırıca vurgulamalar içindedir. Yine izlenimciliğe karşı olmak üzere,</span> <span class="italic"><span class="calibre_1">dışavurumculuk</span></span> <span class="calibre_1">(expressionnisme) yalınlaştırır resmi ve bir karikatür etkisine kadar götürür işi. Akım, Cezanne’a ve</span> <span class="italic"><span class="calibre_1">Junge Kunst</span></span><span class="calibre_1">’un (Genç Sanat) kurucusu Norveçli Münch’e çok şey borçlu olan,</span> <span class="italic"><span class="calibre_1">Die Brücke</span></span> <span class="calibre_1">(Köprü) adlı Alman okulunun içinde kendini bulur.</span></p>

  <p class="calibre_5"><span class="calibre_1">Cezanne, onun gibi Seurat ile Gauguin, genel olarak şemalaştırıp basite indirgeyenler,</span> <span class="italic"><span class="calibre_1">kübizm</span></span><span class="calibre_1">’e de götürürler. Apollinaire ilan eder: “Gramer, yazarlar için neyse, geometri de plastik sanatlar için odur!” Mutlak, köktenci, kestirip atan, alabildiğine kapalı kübizm şöyle tanımlanır: “Bir lirik geometri!” Çoğu ressam dirsek teması içindedir onunla: Matisse, Derain, Braaue, sonra Picasso öyledir. Bir planlar, küpler, sivri köşeler oyunudur ortadaki; yüzleri elmas gibi yontulmuş görünen figürler, zenci ve Polinezya heykellerini hatırlatır. 1900’de Paris’e gelen Endülüslü</span> <span class="bold"><span class="calibre_1">Picasso</span></span><span class="calibre_1">, böylece soyutlama yoluyla geometrik hale getirilmiş imgelerle dolu bir dünya yaratır kendine. Arada bir kesilen, kopuk kopuk, süreksiz, Stravinsky’nin müziğinde olduğu gibi resim sanatında da zaferini kazanmıştır.</span></p>

  <p class="calibre_5"><span class="calibre_1">Bu olurken, mimarlıkta da cesur girişimler görülmektedir.</span></p>

  <p class="calibre_7"><span class="italic"><span class="calibre_1">Modern Style’den beton mimarlığa</span></span></p>

  <p class="calibre_5"><span class="calibre_1">Yüzyılın başından beri, kent, korkunç ve anarşik büyümesini getirip dayatmıştı.</span> <span class="bold"><span class="calibre_1">Kentlere bir çekidüzen verme</span></span> <span class="calibre_1">kaygısının yayılması için, 1880 yılını beklemek gerekir: III. Napoleon’la Haussmann’ın arkasından, Berlinli Stübben geçmişe ve zemine saygılı bir anlayış içindedir; Viyanalı Sitte, meydanlarla yapılar arasında zorunlu bir ahenk üstünde durur; İngiliz Harvard bahçe-kenti yeğler. Almanya kentlerin yayılışını ilk kez bir düzene bağlarken, yeni Anglosakson ülkeler</span> <span class="italic"><span class="calibre_1">Park System</span></span> <span class="calibre_1">örneğini koymuşlardır ortaya. Görüş alışverişine olanak sağlayan kongreler yapılır, sergiler açılır. Ne var ki şehircilik, dev görevlerinin bilincine varmakta gecikmiş haldedir.</span></p>

  <p class="calibre_5"><span class="calibre_1">Kimi yenilikler, “yaşlı uygarlar”ı irkiltir.</span></p>

  <p class="calibre_5"><span class="calibre_1">Barres onlardan biridir.</span></p>

  <p class="calibre_5"><span class="calibre_1">Demir de, bir mimarlık rönesansına kapı açabilmiş değildir. Para getirdiği için bir Eiffel Kulesi ayakta kalmıştır; ona da ağzına geleni söyleyen yığınla insan vardır.</span></p>

  <p class="calibre_5"><span class="italic"><span class="calibre_1">Modern Style</span></span> <span class="calibre_1">de, resmi ya da büyük yapılar söz konusu olduğunda, yoksulluk içindedir. Bununla beraber dekoru yeniler; dökme demirden güzel eserlere esin verir; çiçekli biçimleri afişlerde bile yer alır; kadın modasına değin girmiştir.</span></p>

  <p class="calibre_5"><span class="calibre_1">Bu arada, “</span><span class="bold"><span class="calibre_1">betonarme</span></span><span class="calibre_1">” denilen yapıların Birleşik Devletler’de ilk ürünlerini ortaya koymasıyla “akılcı” diye şöhret sağlayacak bir sanat yola koyulur. Amerikalılar, betonu demir bir iskeletle sağlamlaştırırlar. Yapı, yalnız ateşe dirençli olmakla kalmaz, kuruluşu çabuk ve ekonomiktir. William Le Baron Jenney, 1883’te Şikago’da ilk betonarmeyi diker; onu 1889’da New York izler. Onların arkasından başkaları gelecektir.</span></p>

  <p class="calibre_5"><span class="calibre_1">Yalnız Amerika’da değil, Avrupa’da da.</span></p>

  <p class="calibre_5"><span class="calibre_1">Çok geçmeden garipsenmez olur: Kübizm, gözleri alıştırmamış mıdır?</span></p>

  <p class="calibre_5"><span class="calibre_1">Beton iskelet yapının ağırlığını yüklendiği için duvarlar serbest kaldığından, mimarlık modern ihtiyaçlara daha çok yanıt verir olur. Böylece, XIX. yüzyıl biterken, sağlamlıkla başka erdemleri birleştiren, gerçekten yeni, yepyeni bir mimarlık biçeminin vaatlerini kendinden sonraki yüzyıla bırakır.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_32"></div>
</body>
</html>
