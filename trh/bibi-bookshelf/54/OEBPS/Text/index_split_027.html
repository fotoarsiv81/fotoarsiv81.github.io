<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM IV</span></span></span><br class="calibre2" />
    <span class="italic"><span class="bold"><span class="calibre_1">MÜSLÜMAN DÜNYA</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Eski kıtanın bağrında, Müslüman uygarlık, özgünlüğünden hiçbir şey yitirmez hemen hemen. Politika alanın, da, Avrupalılarca ufak ufak bağımlılaştırılmış haldedir kuşkusuz; ne var ki dayandığı inanç, canlılığını korur, yaşam kurallarının hiçbirinden vazgeçmez ve kendisine iman edenlerin sayısını daha da arttırır.</span></p>

  <p class="calibre_5"><span class="calibre_1">Bir birlik, süreklilik ve açıklık vardır İslamda.</span></p>

  <p class="calibre_5"><span class="calibre_1">Daha da yakından bakıldığında, nedir genel nitelikleri Müslüman dünyanın?</span></p>

  <p class="calibre_2"><span class="calibre_1">MÜSLÜMAN DÜNYANIN GENEL NİTELİKLERİ</span></p>

  <p class="calibre_7"><span class="italic"><span class="calibre_1">İslamın alanı</span></span></p>

  <p class="calibre_5"><span class="calibre_1">Bir yandan, Moritanya’dan İndüs’e ve Türkistan steplerine değin yayılan, yer yer suya hasret, hatta çöl, uçsuz bucaksız bir dünyadır Müslüman dünya; öte yandan, peygamberin dini, güneye ve güneydoğuya doğru taşmış, Afrika’da nemli tropikal hatta ekvatoryal bölgeleri istila etmiş, Güney Çin’de, Hint Okyanusu dolayında ta Molük adalarına değin yayılmıştır.</span></p>

  <p class="calibre_5"><span class="calibre_1">XIX. yüzyılda da sürer bu süreç.</span></p>

  <p class="calibre_5"><span class="calibre_1">Yüzünü Mekke doğrultusunda Kıble’ye çevirmiş, her gün - beş vakit - secdeye kapanan bu insanların sayısı nedir?</span></p>

  <p class="calibre_5"><span class="calibre_1">1882’de yapılmış bir tahmin 175 milyon Müslüman gösterir ki, gerçekliğin gerisindedir bir olasılıkla. Ama ne olursa olsun, böylesine dev bir coğrafya için, ileri sürülecek başka rakamlar da az gelir. Umulmadık bir</span> <span class="bold"><span class="calibre_1">dağılış</span></span> <span class="calibre_1">olmuştur: İnananların çoğunluğu yarımadalarda ve Asyalı adalarda yaşar. Ne var ki, Kuran, hangi ülkeye gidilirse gidilsin, aynı kutsal dili, aynı hukuku, aynı ahlakı, aynı kurumları dayatır insanlara. Allah’ın kelâmı, Mehdi gelinceye değin, bütün zamanlar için geçerlidir. Buyruklara uymaya değin, her şeyde birlik vardır. Böylece İslam, varlığını teslim etmek anlamına,</span> <span class="italic"><span class="calibre_1">aslama</span></span> <span class="calibre_1">fiilinden gelen adına layık bir durumdadır.</span> <span class="bold"><span class="calibre_1">Bütün gücüyle sarar kişiyi</span></span><span class="calibre_1">: Yaşamın zorunluluklarını, hatta kimi kural dışılıkları gözününde tutar; kötüye kullanmamak koşuluyla uygulamada hoşgörürlüdür, nefse kısıtlama getirmez. Örneğin dışlayacak yerde çokkarılılığı düzenler, yumuşatmaya çabalayarak köleliği sürdürür, ticareti engellemeden faizi yasaklar; kadını ikincil bir sıraya yerleştirir kuşkusuz, ancak kişisel servetini yönetmesine izin verir ve ilgi gösterir kadına; haccı önerir, ama mecbur tutmaz; cihadı, gerçek dinin savunulması ve puta taparların dine döndürülmesi doğrultusunda sınırlar. İnananlar arasında, dinsel ya da soyluluk ayrıcalıklarını reddeden bir kardeşlik ve eşitlik yaratır.</span></p>

  <p class="calibre_5"><span class="calibre_1">Her yıl, Mekke ile Medine’ye doğru, binlerce inananı yola çıkarır din. Bir kestirmeye göre 1900’e doğru, 50.000’e yakın Hintli, 20.000 Malezyalı, bir önemli sayıda Mağribi, Mısırlı, Türk, Acem, Kabe’ye gelmiş ve çevresinde dönmüştür; Afrika’dan ve Çin’den gelenler de vardır. Çoğu İngiliz gemileriyle gelip Cidde’de karaya çıkar. Şam doğrultusunda karayolu uzun ve çilelidir; öyle olduğu içindir ki, Sultan II. Abdülhamit, Medine’ye değin uzanan bir demiryolunun yapılmasına büyük bir önem vermiştir; oradan Mekke’ye ise yürüyerek on bir günde gidilmektedir. Demiryolu, yılda 200.000’den fazla hacı taşır; onun yarısından az sayıda hacı ise deniz yolunu yeğler. Şii İran’ın kutsal kentleri de yığınları çağırır; ne var ki oraya yolculuklar daha kısa sürer.</span></p>

  <p class="calibre_5"><span class="calibre_1">Bu gidiş gelişler,</span> <span class="bold"><span class="calibre_1">düşünceleri ve sloganları</span></span> <span class="calibre_1">da götürüp getirir. Ne var ki, yine bu gidiş gelişler, ticareti sürdürürken,</span> <span class="bold"><span class="calibre_1">salgınları</span></span> <span class="calibre_1">da yayar: 1858’de ve 1868’de, Mekke’de kolera görülür; Afrika’nın doğu kıyılarına, Habeşistan’a ve Nil vadisine ulaşır salgın; hastalık 1870’te yeniden azdığında, Zengibar’da 25 ile 30.000 arasında insana malolur. Hindistan’dan ve İran körfezinden gelen veba, 1899-1900 yıllarında, Mısır’a, Doğu Afrika’ya, Singapur’a ve oradan Büyük Okyanus’a değin yayılır.</span></p>

  <p class="calibre_5"><span class="calibre_1">Fas’la Sudan’dan Türkistan’la Hindiçini’ye kadar, her yanda, minareden müezzin ezanla ibadete çağırmayı sürdürür. Yerel sanatların, caminin plan ve süslemesine getirdikleri değişiklik ne olursa olsun, her yanda İslam, eskiyi onayıp sürdürmeyi yeğler,</span> <span class="bold"><span class="calibre_1">yeniliğe hor bakar</span></span><span class="calibre_1">. Muhammet Ali’nin Kahire’de yaptırdığı camide modernizmden eser yoktur; ne denli zarif olursa olsun, Hamidiye için de aynı şey söylenecektir. Ne var ki, yığınla saray, İstanbul’da Abdülaziz’in (1863-67) Çırağan Sarayı, bir süre sonra Abdülhamid’in kullanacağı Yıldız Sarayı, İskenderiye’de Said’in yaptırttığı Gabbari ve Mex sarayları, Bahia’dan Merakeş’e değin -1894 ile 1900 arasında - dikilen saraylar, hepsi, iklimin koşullarına uyarken süslemede kendilerini özgür sayarlar; bununla beraber, XVIII. yüzyılın sonlarında, Batı’nın Rokoko’sunun istilasıyla zevklerde bir gerileme de söz konusudur.</span></p>

  <p class="calibre_5"><span class="calibre_1">Müslüman kentinin görünüşü</span> <span class="bold"><span class="calibre_1">basmakalıp</span></span> <span class="calibre_1">gibidir: Anıtsal kapılarla açılan surların çevirdiği kentte, saraylardan başka, çeşmelere, medreselere, zaviyelere, hamamlara özen gösterilir; bu sonunculara vakıflar adanmıştır. Kentte kapalıçarşılar, depo ve otel hizmeti gören hanlar ya da kervansaraylar vardır; en yoksul evlerle en görkemli konaklar bir aradadır; bu sonuncularda, gelenek selamlık ile harem’i dayatır. Kent, Müslümanı Yahudi ile Hıristiyandan ayırmaya dikkat eder ve korumak için bir çerçeve içine alır onları.</span></p>

  <p class="calibre_7"><span class="italic"><span class="calibre_1">İslamda dinsel akımlar. Başka inançlar karşısında Müslümanlar</span></span></p>

  <p class="calibre_5"><span class="calibre_1">Başka inançlar karşısında, Müslümanlar, uzlaşmazlıkla uzlaşma arasında gider gelirler.</span></p>

  <p class="calibre_5"><span class="calibre_1">“Modern anlayış” diyebileceğimiz şeyle uyuşup anlaşmayı arayan kimi eğilimler vardır.</span> <span class="bold"><span class="calibre_1">Babîlik</span></span><span class="calibre_1">, bunlardan biridir. Peygamber’in yaşamıyla ilgili olağanüstü olaylarda istiareli bir yoruma giden İranlı bir akımdan gelmektedir bu. 1842’de Bâb adını alan ve bir</span> <span class="italic"><span class="calibre_1">mehdi</span></span> <span class="calibre_1">olarak ortaya çıkan Mirza Ali Muhammed’in öğretisinde, Mazdeizmden çeşitli öğeler ve Masonlarınki gibi insansal bir felsefe görülmektedir; doğaya uygun bir yaşam öneren, insana daha çok özgürlük ve kadın-erkek eşitliğini isteyen Mirza ali, halk arasında büyük ilgi toplar; öyle olduğu için de, iktidarca tehlikeli görülür ve kuşkusuz şahın emriyle öldürülür. Ne var ki, çömezlerinden biri, Bahaullah, evrensel bir din yaymaya başlar; insanları birbirine yaklaştırmak istemektedir ve barış davasını gütmektedir. Müslüman kardeşlerinden çok, Avrupa’da ve Amerika’da yandaş toplar. Bahailik de gelişir: Bahaullah’ın oğlu ve mirasçısı Abbas Efendi ile gerçek bir akılcılığa çevirir yüzünü.</span></p>

  <p class="calibre_5"><span class="calibre_1">Bunun gibi, İranlı Ahmet Han Bahâdos, “cüzi irade”ye çağrıda bulunan bir muteziliğe dönerken Afganistanlı</span> <span class="bold"><span class="calibre_1">Cemaleddin Afgani</span></span><span class="calibre_1">, Batılı materyalizm dediği her öğeyi dışlayarak liberal bir İslam önerir. Onun çömezi Muhammed Abduh, Kahire’de El-Ezher camisinde, çok daha radikal tezler ileri sürer: Çünkü tek karılığın üstünlüğünü, faizle borç vermenin yararını ve kadının bağımsızlığını kabul etmiştir. Onun akılcılığı, Hindistan’da</span> <span class="bold"><span class="calibre_1">Seyyit Ahmet Han</span></span><span class="calibre_1">’ınkiyle birleşir: O da, bilimlerin incelenmesini öğütlemekte ve Kuran’daki öykülere sadece istiareli bir anlam tanımaktadır.</span></p>

  <p class="calibre_5"><span class="calibre_1">Buna karşılık, Avrupalı kavramların kabulüne, bir din değiştirme adımı ya da en azından bir teslim oluş diye bakmaya eğilimli çevrelerde, bir karşı koyma görülecektir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Babilik, nasıl İranlı bir damga taşıyorsa,</span></span> <span class="italic"><span class="bold"><span class="calibre_1">Vahhabilik</span></span></span> <span class="italic"><span class="calibre_1">de Arabistan’ın anlayışına uygundur denebilir. Ne var ki, bütün dinler gibi, İslamda da katı ilkeci (puritanizm) anlamda sıçrayışlar görüldü her zaman. Böylece, Sünniliğin en az liberal kanadı olan Hanbelilikten gelen Muhammed İbni Abdülvahab’ın öğretisi. XVIII. yüzyılın ikinci yarısında ortaya çıkıp yayıldı: Öğreti, ermişlere tapmayı, lüksü, tütünü, ispirtolu nesneleri, talih ve baht oyunlarını mahkûm etmekte ve kısacası ilk saflığıyla “İslama dönme”yi önermektedir. Görüş. Hicaz hac seferlerinin tiksintiye götürdüğü Necid Bedevilerinin sert anlayışına yanıt vermektedir; göçebenin kentliye karşı mücadelesinin bir görünümüdür olanbiten. Zorla ele geçirilmiş Mekke ile Medine’yi Mısır Paşası elde silah temizlese de, çöle itilen Vahhabilik orada tutunur ve bir yandan Hindistan’da, bir yandan da Libya kabileleri arasında yayılır ve bu sonuncusunda, yeni bir tarikatın, yabancı düşmanlığıyla şöhret salacak</span></span> <span class="italic"><span class="bold"><span class="calibre_1">Sinusi</span></span></span> <span class="italic"><span class="calibre_1">tarikatının kurulmasına yol açar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">İslam’daki mistik akımları</span> <span class="bold"><span class="calibre_1">tarikatlar</span></span> <span class="calibre_1">ele geçirir. Gitgide çoğalırlar ve XIX. yüzyılın sonlarında bir yüz kadardır sayıları. Tunus’ta, 1881’de beş tarikat vardır; Cezayir’de, 1890’a doğru, tarikat erbabının sayısı 170.000’dir. Her cemaatın, kurucunun mezarına yakın oturan bir şeyhi, ibadet edenleri (</span><span class="italic"><span class="calibre_1">mukaddem</span></span><span class="calibre_1">), sıradan yandaşları (</span><span class="italic"><span class="calibre_1">ihvan</span></span><span class="calibre_1">) görülür; her cemaatın bir vakfı, bir tarikat-okul türünde</span> <span class="italic"><span class="calibre_1">zaviye</span></span><span class="calibre_1">’si bulunur; her cemaat, kendine has bir amacın, bir</span> <span class="italic"><span class="calibre_1">zikr</span></span><span class="calibre_1">’in arkasındadır ki, yardımseverlik, alçakgönüllülük, yoksulluk ya da bir kenara çekilmişlik öğütler. Ne var ki, rekabetleri de göz önünde tutmalı: Örneğin Oran’da, Derkavi’lerle Ticani’ler, Kadirilerle çatışır dururlar. Gerçekten, tarikatlar arasında, kimisi aristokratik kimisi de demokratik bir nitelik taşırlar; birincilerin daha çok kentlerde, ikincilerin ise Bedeviler arasında yandaşları vardır.</span></p>

  <p class="calibre_5"><span class="calibre_1">Karmaşık ve hareketli bir şebekedir bu; ne var ki, onun sayesinde</span> <span class="bold"><span class="calibre_1">iletişim</span></span> <span class="calibre_1">şaşırtıcı bir hızla gerçekleşir. Örneğin, sıkı bir kuralcılığın arkasından giden Kadiriler, Bağdat’ı merkez edindikten sonra, Batı Afrika’da, Çin’de Yunan’a değin yayıldılar. Ayrıca, dinsel cemaat, İslama, cihat için şefler ve en iyi savaşçı birlikler sağlamaktadır. Bu bakımdan Sinusi’lerin rolü pek ünlüdür. Oran kökenli olup Kadirilere katılan Sidi Mohammed ben Ali ben Sinusi, öğretisinin sertliğiyle Mekke’de kendini kabul ettirdikten sonra, 1855’te, Cyrenaique’te bir vahaya çekilir ve orada, çok geçmeden bütün Kuzeydoğu Afrika’ya yayılacak olan bir zavike kurar. Müritleri, İstanbul’daki sultanın yetersizliğine karşı çıkıp halifelik iddialarını reddederler ve Hicri 1300 yılının ilk günü, yani 12 Aralık 1882 tarihinde bir mehdinin geleceğini haber verirler. Çağrıya, Nubya’lı bir dülger olan Mohammed Ahmed yanıt verir, cihat sancağını o gün açar. Dervişlerin ayaklanışı yıllarca sürecek ve İngiliz güçlerine soluk aldırmayacaktır.</span></p>

  <p class="calibre_5"><span class="calibre_1">Müslüman egemenliğine tabi ülkelerde yaşayan Hıristiyanlar ve Yahudiler, geleneğe uyarak, yalın bir</span> <span class="bold"><span class="calibre_1">hoşgörü</span></span><span class="calibre_1">den yararlanırlar. Ne var ki, bu inanmazlar, bir vergi (</span><span class="italic"><span class="calibre_1">haraç</span></span><span class="calibre_1">) ve başvergisi (</span><span class="italic"><span class="calibre_1">cizye</span></span><span class="calibre_1">) ödemek koşuluyla, kendi dinlerinin uygulamasında ve yaşam biçiminde serbesttirler</span><span class="italic"><span class="calibre_1">; zımmi</span></span><span class="calibre_1">’ye, yani korunan kişilere, silah taşımaları yasaklanmıştır. Yerel koşullara göre ilişkiler, açık bir işbirliğinden -Fener Rumlarının durumu böyledir- az çok kapalı bir husumete kadar değişecektir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">İranlı Şiilerin bir dine döndürme politikası uyguladıkları görülür ki, Marran’lara benzer biçimde gizli Yahudiler gibi yeni zümreler çıkaracaktır ortaya. Rothschild’ler, Fas sultanı nezdinde - İngilizlerin de destekledikleri - bir başvuruda bulunurlar: sultanın her tür hırpalanmayı yasaklayan kararı çok geçmeden iptal edilir. Törenle kıyım öyküsü, Muhammed Ali’nin birliklerinin işgalindeki Suriye’de, 1840’ta bir bağnazlık patlayışına yol açar; Fransız politikacısı Cremieux ile İngiliz Montefiore’un müdahalesi sonucudur ki, tutuklanmış Yahudiler, bir ferman suçlamanın yerinde olmadığını ilan etmezden önce kurtarılır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Hıristiyan kiliseleri, bir tür</span> <span class="italic"><span class="calibre_1">modus vivendi</span></span> <span class="calibre_1">kabul etmişlerdi ve onun sayesinde, kendi inananlarının bağlılığını güvence altına alıyorlardı; ancak, bu kiliseler, aynı zamanda dışarısının desteğini de arıyorlardı. Şu ya da bu dinden olanları koruma bahanesi altında, birçok Avrupa devletleri Osmanlı devletinin işlerine müdahale alışkanlığı edinmişlerdir. Milliyetçilikler, böylesi inanç gösterilerinin arkasına gizlenmişlerdir: Çarlık, Ortodoks mezhebinden olanları inatla desteklemiş; Fransız hükümetleri, sultanların “Frenk”lere tanıdıkları geleneksel hakların Doğu Latinlerine de tanınmasında ısrarlı olmuşlardır. Uyuşmazlıklar, çoğu kez Kutsal Toprak’lardaki dinsel yapıların yönetilmesi ile ilgiliydi.</span></p>

  <p class="calibre_5"><span class="calibre_1">En dramatik olay da, 1853’te, bir yanda Rusya’yı, öte yanda Fransa ile Büyük Britanya’yı karşı karşıya getiren uyuşmazlık oldu ve Kırım Savaşı da bundan doğdu. Savaşın sonunda, 1856’da Paris’te, Avrupa, Osmanlı İmparatorluğu’ndaki Hıristiyan halklar için</span> <span class="bold"><span class="calibre_1">toplu bir güvence</span></span> <span class="calibre_1">elde etmenin arkasındaydı: Kanun önünde eşitlik ve verginin kaldırılmasıydı söz konusu olan. Önemli bir tarihtir bu: Çünkü, Müslüman bir devlete, İslamın kurallarına ters ilkeleri tanıtmak amacıyla, ilk topluca çaba ortaya konmuştu. Koloni haline dönüştürdükleri ya da koruma altına aldıkları bütün ülkelerde, Avrupalı devletler, böylesi reformlara gittiler. Ancak, şu soruya da yanıt verilmelidir: Müslümanlar, böylesi bir değişikliğe, kendi inançlarını bir yana koymaksızın; ne ölçüde katılmışlardır? Onlar da, en güçlünün yasasına uğramış değiller miydi? Şurası bir gerçek ki, İslam, bir bağnazlığın harekete geçirdiği kitlelerle karşı karşıya olduğunda, aynı bağnazlığa başvurmuştur hep. Çin’de ve Hindistan’da, çoğu kez silahlı mücadeleler, Müslümanlarla Müslüman olmayanlar arasında sürüp gitmiştir. Kara Afrika’da da böyle olmuştur ve Putataparların ülkesine giriş, kansız-boğuşmasız olmamıştır.</span></p>

  <p class="calibre_7"><span class="italic"><span class="calibre_1">Müslüman devletin nitelikleri ve zayıflıkları</span></span></p>

  <p class="calibre_5"><span class="calibre_1">İslam, iktidarı dinle içiçe alıyor. Devletin ülkesel bir temeli yoktur; söz konusu olan, dinsel topluluklardır; müminlerin egemenliğini kuran ise, fetihtir. Devleti yöneten, sadece Peygamber’in vekili, yani</span> <span class="italic"><span class="calibre_1">halife</span></span><span class="calibre_1">’dir;</span> <span class="italic"><span class="calibre_1">emir el-müminin</span></span><span class="calibre_1">, yani inananları yöneten kişi ve imam, yani ibadeti yönlendiren insan olarak, halifenin,</span> <span class="italic"><span class="calibre_1">şeriat</span></span><span class="calibre_1">’ı yorumlama yetkisi yoktur ve şeriat, Allah adına dayatır kendisini. Ayrıca, iktidara geliş, bir hakkın değil bir seçmenin sonucu olduğundan; Muhammet’ten başlayarak onun nesebinden gelenler üzerinde uzlaşma olamamıştır; Müslüman dünyanın siyasal parçalanmışlığını açıklayan, budur da bir bakıma.</span></p>

  <p class="calibre_5"><span class="calibre_1">Ancak şunu da unutmamalı: Fetih atılımı, bir göçebe halkın eseri de olsa, Mekke’nin Kureyşi’leri tarımsal kökenli olan her şeyi horlayan bir ticaret aristokrasisine bağlıydı. Toprakta emek,</span> <span class="italic"><span class="calibre_1">raiya</span></span> <span class="calibre_1">içindir; vergi ödemek de başta ona düşer. Toprağın hatırı sayılır bir bölümü,</span> <span class="italic"><span class="calibre_1">vakıf</span></span> <span class="calibre_1">yoluyla hareketsiz hale getirilmiş ve vakıf da, hastahane ya da okul gibi kuruluşların bakımı için Tanrı’ya devredilmiş mallardır; sözleşmeleri düzenleyen yargıç, yani</span> <span class="italic"><span class="calibre_1">kadı</span></span><span class="calibre_1">, bir kentli olarak, toprağın tefecilik yoluyla soyulması adına, kentlilerin çıkarını göz önünde tutar. İki şeyden biri olacaktır: Ya tarım toprağı,</span> <span class="italic"><span class="calibre_1">muşaa</span></span><span class="calibre_1">’ya, yani kabilenin karşılığı olan cemaata ait olacaktır ya da kentin eşrafı büyük toprak sahibine, yani yarıcı ve borcunu malla ödeyen</span> <span class="italic"><span class="calibre_1">fellah</span></span><span class="calibre_1">’ın korktuğu</span> <span class="italic"><span class="calibre_1">ağa</span></span><span class="calibre_1">’ya bağlanacaktır. Kabileye gelince, o başını,</span> <span class="italic"><span class="calibre_1">kaid</span></span> <span class="calibre_1">ile</span> <span class="italic"><span class="calibre_1">şeyh</span></span><span class="calibre_1">’ini korur, özel hukukla kamu hukuku da karışık haldedir. Devlet, içinde yalnız hısımlıkların ve kişisel düşmanlıkların söz konusu olduğu bu kabiledir çoğu kez. Devlet, göçebeleri ve tacirleri bir araya topladığında bile, hemen hemen doğal olan istikrarsızlığa - şöyle böyle - bir çare bulabilir; iktidar, despotizmle gevşeklik arasında sallanır ve ikisi de keyfilik demektir. Ağaçlı bozkırı ve nemli tropikal tarım yörelerini istila eden îslam, sosyal kurumları kendisininkinden daha ilkel toplumlar üzerinde üstünlük kurabildi.</span></p>

  <p class="calibre_5"><span class="calibre_1">Muhammed’in dini, evrensel bir anlayışa yanıt veriyor kuşkusuz:</span> <span class="italic"><span class="calibre_1">Dar ül-İslam</span></span><span class="calibre_1">, bütün dünyayı kucaklar. Böylece, çok çeşitli halklar bir araya gelmiş bulunmaktadır. Ne var ki, kendi inancını yayma çabası bir milliyetçilik değildir. Araplaştırma ve İslam iki ayrı şeydir. Kuran dili ve klasik bir dil olarak Arapça, yerel dillerin yerine geçmez.</span> <span class="italic"><span class="calibre_1">Fıkıh</span></span><span class="calibre_1">’a, yani İslam hukukunun karşısına, sık sık dünyasal örf ve adet hukuku dikilir. Müslüman devletin birbirinden farklı etnik grupları içine almadığı durumlar nadirdir; Hıristiyanlar ve Yahudiler ise, bir haylidir.</span></p>

  <p class="calibre_5"><span class="calibre_1">Avrupa sömürgeciliğinin önünde, teknik ve iktisadi yönden daha geride olan İslam kötü durumdadır. Dinsel dayanışma, göz doldurucu bir başarı sağlayacak görünüşte değildir. İngiltere 1856’da, Osmanlıları desteklediği bir sırada İran’a savaş açtığında, Hindistan Müslümanları harekete geçerler ve İngiliz ordusundaki Hintli askerlerin, Sihapilerin ayaklanışına yol açan da budur. Ne var ki, istisnai bir olaydır söz konusu olan. Nitekim Ruslar, 1828-29 yıllarında Osmanlılarla çatıştıkları bir sırada, İran şahı çarla antlaşma yapar; Londra ile Petersburg, İranlılarla Afganlar arasındaki kötü ilişkilerden yararlanırlar ve Osmanlı sultanının Muhammet Ali ile kavgaları, Avrupalı devletlerin elinde bir kozdur.</span></p>

  <p class="calibre_5"><span class="calibre_1">İslamda, çeşitli milliyetçiliklerin ortaya çıkmasının yakın olduğu yıllarda, Müslüman dünyanın düşkünlük dönemi de gelip çatmıştır zaten.</span></p>

  <p class="calibre_2"><span class="calibre_1">OSMANLI İMPARATORLUĞU</span></p>

  <p class="calibre_5"><span class="calibre_1">XVII. yüzyılın sonlarından beri gerileyiş halinde olan Osmanlı İmparatorluğu, XIX. yüzyılda, yine de Müslüman devletler arasında en büyüğü ve en saygın olanıdır. Mısır gibi vergi veren ülkeler de eklendiğinde, imparatorluğun 6 milyon kilometre genişliğindeki alanı, Balkan yarımadasından Hint Okyanusu’na, Kafkaslardan Trablusgarb’a değin yayılmaktadır; onlara, Güneydoğu Asya’nın bir bölümünü, Kuzeydoğu Afrika’yı ve bütün bir ön Asya’yı ya da Ortadoğu’yu katmalıdır. Nüfusu, 1890’da 40 milyona erişmese de, eski kıtanın bağrında, özellikle de Akdeniz’den Güney Asya’ya değin giden yollarda başta gelen bir durumda olduğundan,</span> <span class="bold"><span class="calibre_1">uluslararası ilişkilerde</span></span> <span class="calibre_1">büyük bir rol oynar.</span></p>

  <p class="calibre_7"><span class="italic"><span class="calibre_1">Halkların çeşitliliği</span></span></p>

  <p class="calibre_5"><span class="calibre_1">Türkler, Anadolu’da gerçekten kendi evlerinde gibidirler; orada başka halklar arasına karışıp gitmişlerdir. Kent yaşamının yanı sıra, tarım büyük yer tutar. Topraklar, vakıflara ya da devlete ait olmadığı hallerde, büyük toprak sahiplerinindir ve onlar da, ya ortakçılara kiralarlar bunları ya da kendi adamlarıyla işletirler. Halıcılık, madeni eşya, işlemecilik, onların yanı sıra, deri, tahıl, yemiş ve tütün, özellikle limanlarda Rumların, Ermenilerin ve Yahudilerin önde geldikleri bir ticareti besler durur. Örneğin bir İzmir’de, Ortadoğu’nun bütün tipleri dirsek dirseğedir. Öte yandan, Karadeniz kıyılarında Trabzon, Cenevizlilerin eski bir yolu üzerinde, Ermenistan’a ve İran’a doğru giden deve ve katır kervanlarının bir çıkış noktasıdır.</span></p>

  <p class="calibre_5"><span class="calibre_1">Ne var ki, asıl büyüleyici olan,</span> <span class="bold"><span class="calibre_1">İstanbul’</span></span><span class="calibre_1">dur.</span></p>

  <p class="calibre_5"><span class="calibre_1">Bu şaşılacak derecede güzel Boğaz çıkışında, Müslüman Türk, Haliç’le Marmara arasındaki çıkıntıyı eline geçirmekle yetinmiştir. Bir yandan, içinde Topkapı Sarayı ile Süleymaniye ve Sultan Ahmet Camisi gibi dev sultani camilerin yer aldığı bu yörede, Osmanlı İstanbul’u, sarayları ve camileri, boş arsaları ya da bahçeleri, mezarlıkları, ahşap evleriyle parıl parıl parlar. Yüce bir sessizlikle savsamanın karışımıdır bu! Öte yandan, Haliç’in öbür yakasında, Galata ile Beyoğlu’nun (Pera) yamaçlarında, “Frenkler”, yani Batılılar yığışmıştır; liman boyunca Rumların, Lövantenlerin, Ermenilerin, Yahudilerin mahalleleri sıralanır: Fener Rumları, Patriklerinin çevresinde toplaşmalardır; Yahudiler, İspanya’dan gelmiş sığınmacıların torunlarıdırlar; Ermenilerin çoğu, gönençli bir yaşam sürerler. Yaşam, hanların ve çarşıların çevresinde, çoğu kez sağlığa aykırı kirli sakaklarda dolup taşar. Bir canlı pazardır burası ve İngiliz gemileri ticaretin yarısını elinde tutar. Ne varki, büyük sanayi yoktur! Gidiş geliş güçtür: Kara tarafında, kent hâlâ Bizans surlarıyla çevrilidir; Haliç’te sadece üç iskele vardır ve Avrupa’dan Asya’ya çabucak geçmeyi sağlayacak hiçbir şey yoktur. Kent nüfusu hakkında, yârım milyonla milyonu aşan bir rakam arasında dolaşan kestirmeler yapılır. Bulunduğu yer ve anılarıyla, kozmopolit ve alabildiğine esrarlı, ancak imparatorluğa bir canlılık getiremeyecek garip bir şehirdir İstanbul!</span></p>

  <p class="calibre_5"><span class="calibre_1">Anadolu’nun doğusunda, Türkiye, İran ve Rusya arasında bölüşülmüş</span> <span class="bold"><span class="calibre_1">Ermeniler</span></span> <span class="calibre_1">oturur; pek karışık bir kökenden gelirler; çoğunluğu Hıristiyan da olsa, yaşam biçimlerinde İslamlaşmalardır; sultanlarla araları hayli iyidir, hatta Fenerli Rumlarla gözde birtakım mevkileri tartışıp dururlar. Eşmiadzin Katolikleri de buralarda otururlar: Çar, el atmıştır kendilerine, toprak ve din özgürlüğü vaat etmiştir; kuzeye doğru bir göç başlamıştır ve İstanbul’la ilişkiler ekşir. Türkleşmiş Gürcülerin yanı sıra, Çerkezler ve özellikle</span> <span class="bold"><span class="calibre_1">Kürtler</span></span><span class="calibre_1">, sultanın denetim altına aldığı Ermeni ülkesine göz dikmişlerdir. Dağlık yörelerde oturan, çeşitli şivelerde konuşup pek yalın bir İslam uygulaması içindeki - bağımsızlığa susamış - Kürtler, ovalara ve havzalara inme özlemi içindedirler; Makedonya Hıristiyanlarına karşı Arnavutlar gibi, Kürtler de, zaten kabına sığmaz ve kararsız haldeki Ermenilere karşı kolayca tutuşmaya hazır haldedirler; Fırat havzasına egemen, doğaca engebeli bütün bir bölgeyi korkunç kıyımlar beklemektedir.</span></p>

  <p class="calibre_5"><span class="calibre_1">Torosların ve Kürdistan’ın güneyinde, kalabalık Hıristiyan ve Yahudi cemaatlerini da içeren</span> <span class="bold"><span class="calibre_1">Arap dünyası</span></span> <span class="calibre_1">başlar. Arap-Suriye çölünü çevreleyen bu bereketli hilalde, özerklikçi bir duygu egemendir. Suriye, çeşitli Hıristiyan mezheplere yığınla Müslüman inancının da gelip eklendiği bir başka Makedonya’dır. Her yanda, göçebeyle yerli, dağlı ile ovalı ya da vahalı yan yanadır ve çatışırlar. Böylece, Cebel-i Ensari’nin Alevileri ile Dürzüler birbirlerinden kopmuşken, Maroni’ler, Orta Lübnan’a tutunmuşlardır; ve Şam’la Halep, önemli Arap kentleridir, birinde şehirle vaha içiçe, ötekinde pazar kuzey dağlarıyla ilişki içindedir, ama her ikisi de çölün kıyıcığında iki menzildir. Ne var ki, kuraklıkla güvensizlik de damgasını vurmuştur bölgeye; Osmanlı zaptiye ve adaleti, grupları karşı karşıya getirmek ve dönem dönem ortaya çıkan boğazlaşmaların alanını sınırlandırmakla yetinir.</span></p>

  <p class="calibre_5"><span class="calibre_1">Mezopotamya Ceziresi’yle eski Babilonya, durumundan alabildiğine yarar sağlayabilir; ne var ki, Fırat kıyılarında yerleşik nüfus azdır. Irmakta gidiş-gelip hak geliredir, İran körfezinin dibi çamur yığınıdır ve şiddetli rüzgârlarca süpürülür; sıcak ezer Bağdat’ı ve kendisini yalnız tahıl, hurma ve yün ticaretine değil, bütün Müslüman Doğu’nun haremleri için kadın ticaretine de vermiş olan ahalisi, yazın serin yarı mahzenlere sığınırlar; aralarında, tutsaklık döneminden kalma 50.000 Yahudi, 1865’ten sonra Alliance İsraelite’in sağladığı okullarda yetişmişlerdir ve simsarlık mesleğinin ustasıdırlar. Bedevi, her yandadır ya da yakındadır. Fırat’ın kıyısına gelip çadırını kurar ve Bereketli Hilal’in bozkırlarında özgürce dolaşır; onlardan, 10 bin çadırlık ve 30 bin süvarilik bir bölüğü, Mezopotamya ile Neced arasındaki hac yolunu keser.</span></p>

  <p class="calibre_5"><span class="calibre_1">Filistin’de, Suriye’de olduğu gibi, kentlerle manastırlar berkitilmiş haldedirler. Gor çukuru, sulama olmadığı için hiçbir şey üretmez. Çöl insanı, gönlünün istediği gibi dolanır, çapula verir kendini; şeyhi ya da</span> <span class="italic"><span class="calibre_1">emir</span></span><span class="calibre_1">’i, en güçlü kabileler yararına, çiftçi ve kentlilere kardeşlik vergisi salar. Yığınla hacı da vergiye bağlanmıştır. Lamartine, acılar içinde bir Filistin tablosu çizer; Jericho’da gördüğü, kurutulmuş çamurdan yapma kulübeler, sadece “dişi” olarak bakılan kadınlardır. Vogue adlı bir gezginin 1875’te yazdığı şudur: “Onca acının içinde onca güzelliği anlatabilmek için, peygamberlerin gözyaşlarıyla yazmak gerekir.” Gabriel Charmes’ı Kudüs’te çarpan, tarihin görkeminin yanı sıra, yolların pisliği ve güvensizliği, tek bir taşa sahip olmak için bile kanunların nasıl çetrefil olduğu, kir-pas içindeki Rus Yahudilerinin Rum ruhbanca sömürülmeleri, Yahudi cemaatının kendi anılarına bağlılığı olmuştur.</span></p>

  <p class="calibre_5"><span class="calibre_1">Arabistan, lafta Osmanlıdır. Hicaz, sultanın otoritesini tanıyorsa, hac yollarına az buçuk saygıyı sağladığı içindir. Necid’in dağları bir yana, nereye bakılsa çöl görülür ve Vahhabiye rastlanır. Katı din kurallarının kenti Riad’da, emir bir saray yaptırmıştır ki, gezgin Palgrave, Newgate’teki İngiliz hapishanesine benzetir onu. Londra, İran Körfezi üzerinde Bahreyn’i gözetler ve yarımadanın güney kıyıları İstanbul’dan çok ona bağımlıdır. İngiliz hükümeti Aden’e göz koymuş ve 1902 yılına değin kendini kârlı bir köle ticaretine vermiş olan Maskat sultanıyla bağlar kurmuştur. Aden, yalnız pek önemli bir depo değil Yemen’i de denetleyen bir yerdir. Yemen ise kahve üretir; başkenti Sana’a, 2.300 metre yükseklikte, güzel bahçeleri ve kırk sekiz camisi ile büyüler insanı. Bütün bu yöre, daha şimdiden Habeşistan’a doğru çevirmiştir yüzünü ve Hint Okyanusu’ndaki iktisadi yaşama katılır.</span></p>

  <p class="calibre_7"><span class="italic"><span class="calibre_1">“Hasta Adam”: Tanzimat’ın başarısızlığı ve Avrupalının imparatorluğa sızması</span></span></p>

  <p class="calibre_5"><span class="calibre_1">İstanbul’daki yönetim, alabildiğine geniş topraklar üzerinde yaşayan onca çeşitli halkları yönetecek araçlardan yoksundur. Posta görevini örnek vermek yeter: Rüzgâr gibi giden atlara sahip bir Tatar kabilesine verilmiş bu görev sayesinde, İstanbul’dan Bağdat’a bir mektup otuz beş günde gider. Padişahın dinsel otoritesi pek sınırlı olduğundan, imparatorluk, deyim yerindeyse bir tür</span> <span class="bold"><span class="calibre_1">askerî feodalite</span></span> <span class="calibre_1">üzerine kuruludur: Sultan en baştadır; onun altındaki idari bölünüş, fieflere denk düşer, çünkü</span> <span class="italic"><span class="calibre_1">sancak</span></span><span class="calibre_1">, vaktiyle bir</span> <span class="italic"><span class="calibre_1">bey</span></span><span class="calibre_1">’in taşıdığı bayraktır. Vergi, fetihlerin arkasından üstüne konduğu çiftliklerin başındaki bizzat feodallerin elinden geçer. Bu iktidar ile mülkiyet arasındaki karışımdan yığınla yolsuzluk doğar. Orduyu ayakta tutmak için, halk ezilir ve disiplinsizliğin kemirdiği ordu, modern araçlardan da yoksun olduğu için, savaşçı niteliklerinden çoğunu yitirmiştir.</span></p>

  <p class="calibre_5"><span class="calibre_1">Ülkenin büyük bir bölümü gerçek bir itaat altında değildir: Eşkıyanın sığındığı dağlar ve Bedevilerin ülkesi böyledir. Öte yandan,</span> <span class="italic"><span class="calibre_1">vilayetler</span></span><span class="calibre_1">de yığınla paşa istediği gibi hareket eder. Son olarak, kimi zümrelerin yararlandığı ayrıcalıklı durumu da eklemeli: Başkentte Fenerli Rumlarla, Ermeni ve Yahudi zengin cemaatin üyeleri; “kapitülasyon”ların alabildiğine uygun koşullarda ticaret yapma olanağı tanıdığı yabancılar böyledir. Güçsüz hükümetin başvurduğu geçici çarelerdir ki, az çok utanç verici uzlaşmalardan zor kullanmaya kadar gider. Özetle, imparatorluk, bir “</span><span class="bold"><span class="calibre_1">hasta adam</span></span><span class="calibre_1">”dır Avrupa için ve Avrupa, dikkatle izler onun can çekişmesini!</span></p>

  <p class="calibre_5"><span class="calibre_1">Böylece, “</span><span class="bold"><span class="calibre_1">Doğu Sorunu</span></span><span class="calibre_1">” denen şey, Osmanlı İmparatorluğu’nun gerileyiş ve çöküşünün ortaya attığı sorunların toplamı demektir. Gerçi dışarıda, bir parçalanıştan doğacak yararları umanlar vardır, ama imparatorluğun toprak bütünlüğünün sürmesini yeğleyenler de görülmektedir; çünkü, onlara göre bu bütünlük sayesinde yığınla sorun önlenmiş olacak ve kaynakların bütün olarak denetimi de en iyi sonuçları sağlayacaktır. Öte yandan, Müslümanların kendileri de, hastanın sağlığına kavuşturulmasının izlenecek tedavi biçimine bağlı olduğunu gizleyemezler. En dar çerçevesiyle şeriata dönüş bir yana bırakılınca, Batı usulünde bir yenileşmenin, milliyetler hareketini, giderek korkulan sonucu hızlandırıp hızlandırmayacağı sorusu kalır ortada. Aslında Osmanlı İmparatorluğu, hem eski biçiminde varlığını sürdüremez haldedir, hem de gerçekten değişme mümkün gözükmemektedir. Bununla beraber, Avrupalı devletler, son tasfiye saatini geciktirmek amacıyla, acılar içindeki bir varlığın ömrünü uzatmaya koyulurlar.</span></p>

  <p class="calibre_5"><span class="calibre_1">Fransız Devrimi’yle Napoleon’un çağdaşı olan</span> <span class="bold"><span class="calibre_1">III. Selim</span></span><span class="calibre_1">, orduyu yeniden örgütlemeye girişen ilk sultan olur; ne var ki, yeniçeriler devirirler kendisini ve arkasından sökün eden karışıklıklar döneminden yararlanıp Sırplarla Yunanlılar başkaldırırlar ve Mısır paşası Muhammed Ali neredeyse bağımsız olup çıkar.</span></p>

  <p class="calibre_5"><span class="calibre_1">Deneyimlerden ders almasını bilen</span> <span class="bold"><span class="calibre_1">II. Mahmut</span></span><span class="calibre_1">, kabına sığmaz yeniçerilerden yakasını sıyırmayı başarırsa da, Yunan sorununda Avrupalı devletleri karşısında bulur ve öte yandan da Mısırlı Paşa’nın istekleri vardır. Suriye’yi vasaline terkedip, geçici olarak Rus korumasını seçerek bu çifte ipoteği kaldırmaya kalkar; aynı zamanda, Avrupa giysisini kabul eder, İngiliz mallarının serbestçe girişine izin verir, Aden’i Büyük Britanya’ya satar ve yeni baştan bir ordu yapma işini de iki Prusyalı subaya emanet eder. Ordularının yeniden bozguna uğradığı bir anda ölür; imparatorluk, Mısırlı paşanın insafına kalmıştır.</span></p>

  <p class="calibre_5"><span class="calibre_1">Hem zaman kazanmak hem de Avrupa’nın ilgisini çekmek için, tahta çıkmış olan genç Abdülmecit’in saltanatının başlarında, Londra elçiliğinden yurda çağrılan Mustafa Reşit Paşa, 1839 tarihli</span> <span class="bold"><span class="calibre_1">Gülhane Hatt-ı Hümâyûnu’</span></span><span class="calibre_1">nda, cesur reformlardan oluşan bir program taslağı koyar ortaya: Özetle adli güvenceleri, mali yolsuzlukların üstüne gitmeyi, bu arada bir temsili meclis kurmayı içeren bir programdır bu. Ne var ki, o sıralarda Boğazlar Antlaşmasınla Avrupalı devletlerin topluca koruması elde edilince, Tanzimat da pek az şeye gelip indirgenmiş olur. Şurası bir gerçektir ki, Kırım Savaşı sonrasında da Batı’nın desteklediği Babıali, 1856 Hatt-ı Hümayunu’yla ilk borçlanmanın altına da girince, inanç ve ibadet özgürlüğünü, yurttaş eşitliğini ve yabancıların gayrimenkul edinme hakkını tanımamazlık edemez.</span></p>

  <p class="calibre_5"><span class="calibre_1">Çok geçmeden, Avrupa usulünde kurulmuş okullarda - Galatasaray Lisesi 1868’de açılmıştır! - yetişmiş</span> <span class="italic"><span class="calibre_1">intelligentsia</span></span><span class="calibre_1">,</span> <span class="bold"><span class="calibre_1">Jön Türkler</span></span><span class="calibre_1">in ilk kuşağı gazeteler çıkarır, ciddi reform dileklerinde bulunur ve özellikle de bir yer verilmesini ister devlette kendisine. Bu sağlandığında da, susmaz: Sultanın yersiz giderlerine karşı çıkar ve Tunus’la Mısır’da olduğu gibi, Avrupa sermayesinin vesayeti altına girme tehlikesini yaratan bir mali iflasın sorumluluğunu yükler sultana. Balkan eyaletlerindeki karışıklık karşısında, softalar, İstanbul’da bir ayaklanmaya yol açarlar ve Abdülaziz tahtından olur. Yerine geçen II. Abdülhamit, bir anayasayı, 1876</span> <span class="bold"><span class="calibre_1">Kanun-i Esasi’</span></span><span class="calibre_1">sini kabul etmek zorunda kalır; böylece parlamenter bir rejim kurulmuş olur. Ne var ki, Berlin Kongresi’nin koruduğu yeni sultan maskesini attığında, Jön Türkler’in nüfuzu da sona erer. Reformlardan, bir heyetin on yedi yıllık çalışması sonunda ortaya konmuş bir medeni yasa taslağı,</span> <span class="bold"><span class="calibre_1">Mecelle</span></span> <span class="calibre_1">vardır elde sadece.</span></p>

  <p class="calibre_5"><span class="calibre_1">1880 yılından başlayarak, “hasta adam”ın durumunda bir düzelme olur gibidir. Ne var ki, korkunç bir yekûn tutan Osmanlı borçlarının yönetimi uluslararası bir kurula,</span> <span class="bold"><span class="calibre_1">Düyun-û Umumiye</span></span><span class="calibre_1">’ye verilir; gümrüklerin geliri, kimi vergiler ve tütün, yeni borçlanmalara güvence oluştururlar. Bunlar olurken, yabancılara tanınan demiryolu ve liman ayrıcalıkları birbirini izler. Öte yandan, Panislamizm, tıpkı Ruslaştırma gibi, yabancı sermaye istilasının tedirgin ettiği bir milliyetçiliği hoşnut etme amacındadır da bir yerde. Köhne imparatorluk, yine de mahkûm olmuş değildir; Avrupa’ya çağrılarda bulunacak ve kendisini kurtarmaya çalışacaktır.</span></p>

  <p class="calibre_2"><span class="calibre_1">ÖTEKİ MÜSLÜMAN ÜLKELER</span></p>

  <p class="calibre_5"><span class="calibre_1">Osmanlı İmparatorluğu’nun dışında başka Müslüman ülkeler de vardır ki, tepelerinde yabancı müdahalesinin kılıcı asılı bir halde, kendi yazgılarını yaşarlar.</span></p>

  <p class="calibre_7"><span class="italic"><span class="calibre_1">Kaçarlar hanedanı zamanında İran</span></span></p>

  <p class="calibre_5"><span class="calibre_1">İran’da gariplik şuradadır ki, çöl, Arabistan’da olduğu gibi ülkenin bağrındadır yaşam ise kenarlarda akar. Ortadaki - hemen hemen ölü - çukurun dolayında, üç kenar yağmur aldığından insanı çeker ve dördüncüsü ise, denize bakan kıyılarıyla yapar bunu. Doğudaki dev dağlık kitleye gelince, denetlenemez haldedir bir bakıma.</span></p>

  <p class="calibre_5"><span class="calibre_1">Nüfusun büyük çoğunluğu yerli halk da olsa, dar alanda yığılmışlardır: Hazar Denizi’ne bakan bölgelerde ve bir de içerdeki yollar boyunca vahalarda... Çiftçi ya da kentli, bu yerliler Acemdir; ama onların yanı sıra, Türkler, Araplar, Yahudiler, Ermeniler, hatta siyahiler vardır. Gerçek merkez neresidir? Sırayla değişir: Kimi zaman İsfahan’dır, kimi zaman Tebriz, Meşhed, Tahran.</span></p>

  <p class="calibre_5"><span class="calibre_1">Her yanda göçebe ile yarı-göçebeyi de göz önünde tutmak gerekir; çünkü, ülke yüzeyinin onda dokuzu onların dolaştıkları yerlerdir, iklime göre gidip gelirler: Kürtler, Beluciler, Luri’ler, Bahtiyari’ler, Türkmenler... Kentler ve köyler, müstahkemdir; güvensizlik geneldir.</span></p>

  <p class="calibre_5"><span class="calibre_1">Böylece</span> <span class="bold"><span class="calibre_1">büyük bağlantılar</span></span> <span class="calibre_1">alabildiğine önemlidir: Trabzon’dan Tebriz’e gelen ve Meşhed’e giden yol; kuzeyden güneye inen yol; Bağdat’tan Hemedan’a giden Kaide yolu ve Hindistan’dan Meşhed’e varan yol. Merkez, çevrede bir yerde olduğu için, bütün bu ayrı yönlere giden yollara, yığınla çıkış kapısına egemen olmak güçlüklerle doludur. Ülkenin her cephesi sırayla fethe kalkar. XIX. yüzyıl başlarında,</span> <span class="bold"><span class="calibre_1">Kaçarlar</span></span><span class="calibre_1">, Atrek havzasında ortaya çıkan Türkmen’lerdir: Tahran’da yerleşirler ve Kuzey İran’dır onları ilgilendiren; Kafkas ve Hazar Denizi yoluyla gelen Ruslara karşı dikilme eğilimindedir bu İran ve kuzeydeki Müslüman cephenin savunmasına katılır.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Hanedanın kurucusu Ağa Muhammed’le yerine geçen Feth-Ali’nin, Çarlığa karşı durup dinlenmeyen bir savaşı sürdürmeleri boşa gider: 1828 Türkmençay antlaşmasıyla savaş kaybedilmiştir ve Afganlıların istilasına uğrayan İran, İngiltere’nin korumasına sığınmayı düşünür ve İngilizin gözü de İran körfezindeki limanlara dikilmiştir zaten. En azından şah, Kafkasya’daki kayıplarını doğuda yapacağı fetihlerle gidermek ister: Horasan’ı, Turan Türkmenlerinin akınlarına karşı korur, Hive hanını püskürtür, ama Afganistan’da yenilgiye uğrar.</span></span>
  </blockquote>

  <blockquote class="calibre_9">
    <span class="italic"><span class="calibre_1">1896’da öldürülecek olan Nasrettin, serüvenlerden vazgeçmenin zorunluluğunu kavrar. Aslında, Türkistan’da ilerleyen Ruslar Türkmen tehlikesini ortadan kaldırmışlardır ve İngiltere de, Güneydoğu İran sınırlarını ilgilendiren uyuşmazlıklarda hakem rolündedir; öyle ki körfezin kuzey kıyılarını ele geçirmiş de olsa, şah Hindistan’a giden yolların dışında bırakılmış olur. Ayrıca Nasrettin, Batı’yla ilgili şeyler karşısında da büyük bir merak duyar; Avrupa’nın başkentlerini dolaşır ve renkli kişiliğiyle yankılar yapar çevresinde. Ne var ki, gelenekleri ve boş inançları da hesapta tutması gerekir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">İran’ı güçlüklerinden çekip çıkarabilecek bir iktidarı yaratmada neye dayanmalıdır?</span></p>

  <p class="calibre_5"><span class="calibre_1">Büyük bir güçtür</span> <span class="bold"><span class="calibre_1">Şii İslam</span></span><span class="calibre_1">; gücü de, Sünni çoğunluk içindeki özgün durumundan ileri gelmektedir: Coğrafyası, İstanbul’a tabi Mezopotamya’nın en büyük bölümünü kucaklasa da, neredeyse ulusal bir nitelik taşır. Bununla beraber, birleşik olmaktan uzaktır o Şii İslam. Mistisizme belli bir eğilimi olsa da, İran’da kendilerine uygun bir yer bulan mezhepleri emip dağıtmayı hiçbir zaman başaramamıştır. Saklılık (</span><span class="italic"><span class="calibre_1">kitman</span></span><span class="calibre_1">), gizli tarikatları besleyen bir ruh halidir. Sufilik böyle gelişmiştir. Öte yandan, Zerdüşt’ün evrenselliğe çeken gücü durmadan hissettirir kendisini. Nadir Şah, çeşitli tektanrıcı eğilimleri uzlaştırabilecek bir tapınça iyi gözle bakmaya kadar gitmişti. Ayrıca Bâb da bir kurtarıcı olarak çıkar ortaya ve Nasrettin, iktidara geldiğinde, gerçek bir din ve sosyal savaş karşısında bulur kendini. Kanlı savaşlar ve işitilmemiş zulümler pahasına İran’da yenilen Bâbiliğin kişiliğinde, belli bir yeniden doğuş biçimidir yenilen.</span></p>

  <p class="calibre_5"><span class="calibre_1">Toplumun kadroları, her türlü</span> <span class="bold"><span class="calibre_1">değişikliğe karşı</span></span> <span class="calibre_1">çıkarlar: Bir yandan, dev vakıflardan yararlananlar; öte yandan, eşraftan yöneticilere (</span><span class="italic"><span class="calibre_1">beylerbeyi)</span></span> <span class="calibre_1">kadar bütün ileri gelenler vardır bunlar arasında. Kaynakların üçte ikisi, ordu ile saraya gider.</span></p>

  <p class="calibre_5"><span class="calibre_1">Aylığı düzenli ödenen ordu, işgal altındaki bir ülkedeymiş gibi davranır; sarayda şahın debdebesine ise diyecek yoktur ve entrikaların mahkûmu durumundadır. Şah için yönetme sanatı, beylerbeyleri ve kabile şefleri ile görüşmekten ibarettir. Bir emir, seyrek yerine getirilir; ya uygulanmadan kalır ya da şiddeti arttırılır.</span></p>

  <p class="calibre_5"><span class="calibre_1">İranlılar zevkten, müzikten, sanattan iyi anlayan insanlar da olsalar, yaşam düzeyleri pek aşağıdır. Dillere destan halıcılıkta, ipek ve kadifecilikle deri sanatlarında sayısız küçük esnaf vardır; ancak, tefeciliğe de başvurarak kazanan tacirlerdir, tellallar bütün alışveriş kapılarını tutmuştur; kitleler,</span> <span class="bold"><span class="calibre_1">büyük mülkiyet sahipleri</span></span><span class="calibre_1">yle</span> <span class="bold"><span class="calibre_1">vakıfların zulmü</span></span> <span class="calibre_1">altındadır. Köy, şah sülalesine, birkaç büyük aileye ya da bir vakfa aittir; öyle mülk sahipleri vardır ki binlerce köylü vardır elinde. Ödentilerle ezilen köylüler, ilkel araçlar kullanır ve az üretirler. 5-6 milyon insan, acıktıklarında oturup yiyemezler ve kimi kıtlıkta binlerce kurban verilir (onlardan birinde, Meşhed halkının yarısı ölüp gitmişti). Her şey deve ve at sırtında taşınır. Genellikle işitilen şudur: “Avrupalıların da bizimkiler gibi atları olsaydı, yollara ihtiyaçları kalmayacaktı!”</span></p>

  <p class="calibre_5"><span class="calibre_1">1864’te, Bağdat’tan Buşir’e telgraf hattı döşenir; arkasından, Siemens kardeşler, Tebriz yoluyla Londra’ya bağlar onları. Sonra şah, Hazar Denizi’nden İran Körfezi’ne uzanacak bir demiryolu yapılmasını, bankaların kurulmasını, gümrüklerin idaresini, ormanları ve toprak altını işletme hakkını, büyük bir İngiliz kapitalistine, Baron Julius Reuter’e bırakır; bütün bunların karşılığında aldığı 40.000 sterlingdir ve adam, hükümdarın çevresini de rüşvete boğmuştur. Şah, kısa bir süre sonra sözleşmeyi bozacaktır. Ama Avrupa’daki gezilerinin arkasından parasız kaldığından, tütün üretim ve ticaretini, 15.000 sterling ve yıllık gelirin dörtte biri karşılığında,</span> <span class="italic"><span class="calibre_1">İmperial Tobacco Corporation of Persia</span></span><span class="calibre_1">’ya bırakır; ne var ki, bir nüfuzlu müctehit, tütün içenleri içmemeye çağırır ve şah ta, yarım milyon sterling karşılığında sattığını geri alır. Aslında, 1889’dan beri maliye,</span> <span class="italic"><span class="calibre_1">İmperial Bank of Persia</span></span><span class="calibre_1">’nın denetimindedir ve banka, kâğıt para çıkarma tekelini de elde etmiştir. Sonuç olarak İran da,</span> <span class="bold"><span class="calibre_1">Avrupa kapitalizminin sultası</span></span> <span class="calibre_1">altına girer.</span></p>

  <p class="calibre_7"><span class="italic"><span class="calibre_1">İngilizlerle Ruslar arasında Afgan Devleti</span></span></p>

  <p class="calibre_5"><span class="calibre_1">Afganistan, İran’dan farklı olarak, bozkırlarla çevrili dağlık bir ülke. Kabil yöresi, görkemli bahçeleri ve bir de şaraplarıyla büyüler; XI. yüzyılda Gazneliler hanedanına adını vermiş olan Gazne, sulama kanallarıyla da ünlü. Ne var ki, engebeli doğa dağıtıp parçalar halkı. Afganistan, kuzeyde ve doğuda Moğol ve batıda İran egemenlikleri arasında parçalanır uzun süre. XIX. yüzyılda bile, şah Herat’a ve Buhara emiri de Bedahşan’la Belh’e egemen olmaya kalkar; bununla beraber, doğu yamacındaki kabileler İndus’a inen vadileri tutmuş İngilizlere doğru çevirirler yüzlerini.</span></p>

  <p class="calibre_5"><span class="calibre_1">Tarımla geçinir Afganlılar, çoğu çoban ya da yarı göçebedir.</span> <span class="bold"><span class="calibre_1">Beş kabile konfederasyonu</span></span> <span class="calibre_1">vardır ülkede; o kabileler de seçilmiş hanların ve aile şeflerinin meclislerince yönetilen klanlardan oluşurlar. Bu sert, yavuz ve yetingen savaşçı insanlar, her şeyin başına “Afgan onuru”nu koyarlar ve kan davası güderler aralarında. Kuzeyde ve kuzeydoğudaki Yağistan, bağımsız bir yöredir ve ayırım yapmadan, Kâbil emirine ya da hasımlarına gözüpek savaşçılar sağlar. Sünni mezhepten olan Afganlılar, dağlarındaki 600.000 Hezareh’i safdışı edememişlerdir: Moğol kökenli bu Şiiler, kentlere istedikleri gibi göçer ve zahmetli işleri görürler oralarda. Kuzey bölgelerinde ve Herat dolaylarında 1 milyon yerli Tacik yaşar: Bu esnaf ve tacir halk, hanların ve kabilelerin egemenliğine güçlükle dayanır.</span></p>

  <p class="calibre_5"><span class="calibre_1">Silahların gücüne dayanıp Kabil’de yerleşmiş emir ne yapabilir bu koşullarda?</span></p>

  <p class="calibre_5"><span class="calibre_1">Otoritesini tanımayan kabilelerle sürekli savaş halindedir ve bir türlü baş eğdiremez onlara.</span></p>

  <p class="calibre_5"><span class="calibre_1">Bununla beraber, kuramsal da olsa bağımsız bir Afganistan’ın varlığı, Orta Asya’da</span> <span class="bold"><span class="calibre_1">İngiliz-Rus zıtlaşması</span></span><span class="calibre_1">nın sonucudur. İngiltere 1842’de, Kurt-Kabil geçidinde önemli bir başarısızlığa uğrasa ve 1880’de Robert, Kandehar garnizonunu pek cesur bir yürüyüşle kurtarsa da, diplomasi ve para gücüyle, Kabil’e Emir Abdurrahman oturtulmuştur ve üzerinde İngilizlerin büyük nüfuzu vardır. Büyük Britanya, koruduğu kişiye 2-3 milyon vermekle kalmaz yalnız; bakımlı yollarla ve Hayber’le Huca geçitlerine doğru yönelen iki demiryoluyla ülkeyi İndus vadisiyle birleştirir; İranlıları kovup Belucistan’ı da koruması altına alarak, Hindistan’ın bu çıktılarını sağlamlaştırır.</span></p>

  <p class="calibre_5"><span class="calibre_1">Bununla beraber, Kabil emirinin, kendisini olduğu gibi İngilizlere vermesi mümkün değildir. Kendi çıkarına da olsa, Petersburg’un yardımının Afgan için, en azından yedek bir bağlaşıklık sağlamak gibi bir yararı vardır. Rus baskısı daha uzaktadır. Ancak, 1884’te Merv’n alınışı, General Komarov’u Herat yolunun üzerine çıkarır ve onu Pence’nin işgali izleyecektir. Çok geçmeden Ruslar Pamir’e ulaşırlar.</span></p>

  <p class="calibre_5"><span class="calibre_1">Afganistan’ın oynadığı bir rol vardır: 1895’te Vakhan’ı elinde tutmuştur; 3.000 metreden fazla yükseklikteki bu toprak parçası, Avrupalı iki imparatorluğu ayırmaktadır birbirinden. Ancak Afganistan, Hindistan’ın yörüngesinde dönmektedir kesin olarak.</span></p>

  <p class="calibre_7"><span class="italic"><span class="calibre_1">Rusların egemenliğindeki İslam</span></span></p>

  <p class="calibre_5"><span class="calibre_1">İran’ın kuzeyinde İslam’ın yerleştiği kuru leğende, Rus haçlı seferi, milyonlarca Müslümanı</span> <span class="bold"><span class="calibre_1">Çarlığın boyunduruğu</span></span> <span class="calibre_1">altına sokar.</span></p>

  <p class="calibre_5"><span class="calibre_1">Müslüman dünyanın bu öncüleri, Orta Rusya ile Sibirya ovası arasında yurt tutmuşlardır. Kırım’ın Tatarları bir yana bırakılırsa, Volga boyunca, Türk-Moğol dala bağlanan 2 milyonluk önemli bir topluluktur bu. Nijni-Novgorod, bu Ortodoks Slav sınırda boy attı; ne var ki, daha önce Altın Ordu Hanlığı’nın başkenti olan Kazan’da, kiliselerin arasında yükselen minareler vardır. Türkleşmiş Finliler olan Çuvaşlar Hıristiyanlaşmışken, daha doğuda Başkır’lar, kabına sığmazlıkları ile çarları uzun süre kaygılandırmış bir halk olarak, Ural üzerinde İslamı temsil ederler: Ülke, yüzyılın sonlarında Ruslaşıyordu; ne var ki İran’a ve Osmanlılara karşı seferlerinde develerinden yararlanılan göçebe halk, çadırına bağlı kalmıştı ve kımızını içiyordu.</span></p>

  <p class="calibre_5"><span class="calibre_1">Bu öncülerin gerisinde, Hazar Denizi ile Aral’ı çevreleyen bozkırlar insan yoksuludur hemen hemen. Bununla beraber, göçebeliğin mümkün olduğu yerlerde, Aşağı Volga’ya doğru çobanlar, küçük bir Budist topluluk olan kalmuklar yaşar; daha da doğuda, özellikle Kazak-Kırgızlar. Moğollarla az çok hısımlığı bulunan Türkler olarak bu sonuncular, Şaman inançlara ve ölüler kültüne hep bağlı kalmışlardır ve hoşgörülü Sünni bir İslamı uygularlar. Ruslar, onların katılımını daha iyi sağlamak için, aralarına müstahkem mevkilerden oluşan bir hat kurmuşlar ve Orenburg ve Don Kazaklarını yerleştirmişlerdir. Milyonlarca at, koyun ve sığır besleyen üç topluluk, her biri 30 ila 200 çadırlık klanlardan oluşurlar; etle beslenir, ayran ve çay içerler.</span></p>

  <p class="calibre_5"><span class="calibre_1">Kafkasya’da Ruslar, o da güçlükle, Lezgi’leri ve çoğu Türkiye’ye göçmüş Çerkezleri bastırırlar. Kafkas ötesine doğru askeri yol, Daryal geçidinden, başeğmeye daha yatkın - İran kökenli - Osset’lerin arasından geçip gider. Şirvan bozkırlarında dolaşan ve gözlerini Tebriz’deki soydaşlarına dikmiş Azerbaycan Şiilerine gelince, Slav fatihler, İran politikalarında onları kullanmak gibi bir yanlış yapmamışlardır. Kafkas mozayiğine barış getiren, zenginliklerini işletmeye açan bu fatihler, yönetici kadroları Ruslaştırma politikasına girişmişlerdir yine de.</span></p>

  <p class="calibre_5"><span class="calibre_1">Hazar Denizi’nin doğusunda, doruklardan inip gelen ırmakların oluşturduğu vadiler, yeterli bir nemlilik içindedirler. Su harkları, pek büyük vahaları bereketlendirir. Bu ipek ve pamuk ülkeleri, İlkçağın gönençli Sogdian’ı, Baktrian’ı ve Marjian’ı, imparatorlukların doğmasına yol açmışlardır hep. Semerkant, gururla Timurlenk’in mezarını gösterir; Hindistan’ın fatihi Fergana’dan çıkmıştır. Sünni İslamın canlılığı, vaktiyle bir Yunan-Budist uygarlığının çiçeklendiği bu topraklarda gözle görülür biçimdedir. Ruslar, Çungarya’nın girişindeki Yedi Irmak Ülkesi’ne kolayca girebilmiş de olsalar, Seyhun, Ceyhun ve Murgab havzalarında, pek örgütlü Müslüman devletlerle yüzyüze gelmişlerdir.</span></p>

  <p class="calibre_5"><span class="calibre_1">Türkistan’ın, sonra da Taşkent’in işgali, çarın ordularını Fergana’nın eşiğine getirir. 1835’e değin Çin’e bağımlı olan Fergana, yerlileri ve göçebeleri bir araya getiren</span> <span class="bold"><span class="calibre_1">Hokand Hanlığı’</span></span><span class="calibre_1">nı oluşturur sonradan; etkin ve barışçı Tacik’lerle Sarflar, iki Türkistan’ı, doğu ve Turan Türkistanlarını birbirine bağlayan yol boyunca, Semerkant ve Kaşgarla ilişkiler kurmuşlardır orada. Türk-Moğol kökenli Özbeklerin hanı, Ruslarla savaştıktan sonra bağlaşıkları olur onların, Buhara’nın müdahalelerine karşı kendisini savunması gerekmektedir; ne var ki Fergana, 1876’da Rus İmparatorluğuma katılır.</span></p>

  <p class="calibre_5"><span class="calibre_1">Müslüman devletler içinde en büyüğü olan</span> <span class="bold"><span class="calibre_1">Buhara</span></span><span class="calibre_1">, daha önceden vassalliği kabul etmişti. Başındaki Nasrullah Han, pek tutkulu bir programı gerçekleştirmek ister. Düzenli ordular donatan han, komşusu Hive’ye saldırır; Semerkant’la Hokant’i alır, Hokant emirini bir anlığına Fergana’dan kovar; İngilizlerle birlik olmadan, Afganistan’ı bile istila etmeyi düşünür; bütün bu hengâmede, Hıristiyanlara zulmetmek ve ayrılıkçı hareketleri bastırmakta vahşetiyle şöhret salar. Bununla beraber, oğlu, Rus saldırısına dayanamaz ve Semerkant’ın düşüşünden sonra, 165 camili ve medresesi dillere destan kent, çarın korumasına girmeyi, köleliği kaldırmayı ve ordusuna Rus eğiticileri almayı kabul eder. Bütün bunların karşılığında ve zengin Zerefşan’ı devreden Buhara, 360 camili, 38 kervansaraylı, 24 kapalı çarşısı olan, Taciklerin egemenliğindeki ülke feodal kurumlarını elde tutar.</span></p>

  <p class="calibre_5"><span class="calibre_1">Beklemediği bir anda</span> <span class="bold"><span class="calibre_1">Hive</span></span> <span class="calibre_1">de düşer. Özbeklerle Türkmenlerin ele geçirmek için didiştikleri bir başka vaha ve köle pazarıdır burası ve yine buradadır ki, yerli Şartlarla Tacikler önemlidirler ve Rusların yerinde bıraktıkları başbuğa vergi öderler.</span></p>

  <p class="calibre_5"><span class="bold"><span class="calibre_1">Merv</span></span><span class="calibre_1">, bir Türkmen hanlığının başkentidir. Direniş 1884’te kırılır. Böylece, Hazar ötesi yol, Türkistan ortasındaki çöle sapmadan uzaktaki Fergana’ya varır. 1905’te Moskova’dan Taşkent’e doğrudan bir yol açılacaktır.</span></p>

  <p class="calibre_5"><span class="calibre_1">Yerel örf ve âdetlere - mümkün olduğunca - dokunmayan “</span><span class="bold"><span class="calibre_1">Rus barışı</span></span><span class="calibre_1">” kurulmuştur. Söz konusu barış, köleliğin kaldırılmasını denetlemek, ceza yasasındaki kimi aşırılıkları bastırmak, ibadet ve ticaret özgürlüklerini yerleştirmekle yetinir. Müslüman kentlere, kendi özellik ve özgünlüklerini, berbat yollarını ve karışıklıklarını bırakır. İşgalci, kendi görevlileri, garnizonları ve kolonları için kentler kurar: Paris kadar büyük olan Taşkent, kütüphane ve gözlemeviyle donatılır; Avrupa usulünde yeni bir Merv, Semerkant’ta bir mahalle kurulur. İpeği satın alır, Amerikan pamuk türünü getirir, taneleme fabrikaları diker, üretileni kendine çeker alır. Bununla beraber, ne sulamayı düzeltir ne hayvancılığı. Özbek ve Türkmen başbuğları yendikten sonra, yakıcı rüzgârlarla, cangılla, çekirge istilasıyla ve sıtmayla mücadeleye - isteksizce - el atar.</span></p>

  <p class="calibre_5"><span class="calibre_1">Anılar ve olanaklarla zengin Türkistan, düzen ve belli bir birliği borçludur Rusların gelişine. Ne var ki, yaşam düzeyi şöyle böyle yükselir.</span></p>

  <p class="calibre_7"><span class="italic"><span class="calibre_1">Mısır</span></span></p>

  <p class="calibre_5"><span class="calibre_1">XIX. yüzyılda, Napoleon’un seferinden sonra Avrupa’nın dikkatini çeker Mısır. Ülkenin gözalıcı durumu, kazıların ortaya çıkardığı arkeolojik hazineler, zenginliğinin ünü, siyasetçilerle iktisatçıların konularıdır; edebiyatçılar da birbirleriyle yarışırcasına işlerler bunları.</span></p>

  <p class="calibre_5"><span class="calibre_1">Oysa Mısır halkı, Hıristiyan ve Yahudi cemaatlar bir yana bırakılırsa, nüfusunun onda dokuzuyla Müslüman köylüdür ve yaşamı da Nil’in taşmalarına bağlıdır. 600.000 kilometre kareden olsa olsa 20.000’i ekilir ve XIX. yüzyılın başlarında 2 milyon olarak kestirilir nüfus. Aslında, dünyanın en büyük vahasıdır Mısır. Ne var ki, toprak onu işleyenin değildir: Vakıf toprakları, kullanılan yüzeyin dörtte birini oluşturur ve fazla da üretken değildir. Ayrıca hükümran, toprağın sahibi olarak, geri kalanı bir vergi karşılığında istediğine dağıtır;</span> <span class="italic"><span class="calibre_1">haraç</span></span> <span class="calibre_1">denilen bu parçalar üzerinde,</span> <span class="italic"><span class="calibre_1">fellah</span></span> <span class="calibre_1">ödemelerden -birlikte- sorumludur ve ayrıca sulama vergisi verir.</span></p>

  <p class="calibre_5"><span class="calibre_1">Memlukların mülklerine el koyduktan sonra, Muhammed Ali kadastroyu yeniledi. Her parçayı, ailenin başına ömür boyu kaydettirdi; ne var ki, pek büyük bir bölümünü kendisine sakladı ve vergi mültezimleriyle köy belediye başkanlarına (</span><span class="italic"><span class="calibre_1">şeyhül beled</span></span><span class="calibre_1">) geniş topraklar dağıttı. Kazanç getirici sanayi bitkilerinin tarımını genişletmek amacıyla rekabeti sağlamak istiyordu.</span></p>

  <p class="calibre_5"><span class="calibre_1">- Bir büyük feodalin uyguladığı bir</span> <span class="bold"><span class="calibre_1">devlet kapitalizmi</span></span><span class="calibre_1">ydi bu!</span></p>

  <p class="calibre_5"><span class="calibre_1">Ne var ki, fellahın yaşamında değişen hiçbir şey yoktu. Said, kendi toprak parçasını istediği gibi harcama hakkını tanıdı fellaha ve İsmail de, on yıllık vergisini önceden ödeyene tam mülkiyeti verdi: Ancak devlet, kamu yararı gördüğünde tazminat ödemeksizin toprağa her zaman el koyabiliyordu ya da vergi ödenmediğinde geri alabiliyordu. Dahası, nüfus hızla arttığından toprakta parçalanma da vahimleşiyordu; Fransız-İngiliz ortak yönetiminin arkasından, babadan oğula mülkiyet ilkesi kabul edildi. Büyük sayıda aileler küçücük bir toprak parçasına sahip olurken, bir azınlık daha fazla toprak edinmiş oldu. Asıl önemlisi, en büyük mülkiyet sahibi olarak devlet, pek büyük bir yüzeyi elinde tuttu. Tefecilik, toprakları toplayıp iri parçalara dönüştürme yollarını açtı. Arkasından Muhammet Ali’nin mirasçılarının korkunç borçlanmaları işin içine girince, devletin elindeki mülkler,</span> <span class="bold"><span class="calibre_1">yabancı kapitalistlerin denetimi</span></span><span class="calibre_1">ne geçecektir giderek. Böylece 1878’de, Rothschild’den alınan 8 buçuk milyon İngiliz lirası borca karşılık, korkunç miktarda devlet arazisi rehin olarak gösterilecektir.</span></p>

  <p class="calibre_5"><span class="calibre_1">Bu arada, zahmet ve acıların insanıdır fellah.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Toprağı, bir çapa ya da kara sabanla işler, bir mertekle düzeltir. Yardımcıları, camız ya da bir eşektir. Ama asıl önemlisi</span></span> <span class="italic"><span class="bold"><span class="calibre_1">su çalışması</span></span></span><span class="italic"><span class="calibre_1">dır; çünkü su yoksa hasat da yoktur. Suyun bastığı ana hazır olmak gerekir. Muhammet Ali, eski sulama havuzlarının yerine, kanallarla sulamayı geçirmeye kalkmıştı gerçi. Ancak ne olursa olsun, köylünün topluca çalışması yine şarttı ve her şey için dikkatli olmalı ve önlem almalıydı. Öldürücü bir çalışma! Böylece, sıkı bir dayanışma bu insanları birleştirir ve onlar için</span></span> <span class="italic"><span class="bold"><span class="calibre_1">kamusal angarya</span></span></span> <span class="italic"><span class="calibre_1">yaşamsal bir zorunluluktur. Buğday ve bakla, kışın taşmanın arkasından gelir; sonbahar da mısır ve sebzelerle sanayi bitkilerinin ve pirincin mevsimidir. Çiftçi, bulunduğu toprağı terketmez. Evi, saman saplarıyla yoğrulmuş ve tezeğin de harç yerine geçtiği çamurdan yapmadır. Dışarıya açılan sadece bir kapıdır; ne aydınlatacak bir şey vardır ne yakacak. Ne var ki, saplardan dam yanar çoğu kez. Toprak tabanda, giysiler için bir sandık bulunur. İçecek su nadirdir; din de şarabı yasaklar. Yere çömelerek yenen yemek, soğan, şalgam, hıyar, bakla, pirinç ve özellikle mısır ekmeğinden ibarettir. Ancak, mısırdır kurtaran kıtlıktan ülkeyi. Sırtında pamuktan bir gömlek, yalınayak ya da terlikle dolaşır fellah. Çehresini gizleyen karısının da süslerinin yanı sıra bir entarisi vardır sadece. Başta göz hastalıkları olmak üzere, yığınla illet kırar geçirir. Sıtma ve kolera salgın haldedir; veba kaynakları kurutulmamıştır. Soydan gelen frengiye başkaları eklenir, küçük yaşta çocukların yarısını öldürür. Öyle de olsa, nüfus alabildiğine artar, onunla beraber sefalet de.</span></span>
  </blockquote>

  <blockquote class="calibre_9">
    <span class="italic"><span class="calibre_1">Bağnazlıktan uzak fellah, Kuran’ın edebi Arapçasını anlamaz. Uzaktaki camiden çok, bir yerel ermişin (veli, şeyh) kabrini ziyaret eder. Dervişe saygılıdır. Yardımlaşma duygusuna sahiptir. Yaşamın çetinliği karşısında kahredip neşesini yitirmez; türküyü sever, kavalını öttürüp dümbeleğini çalar. Uysaldır ve yazgıya bağlamıştır her şeyi...</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Amru, Mısır halkını insanın, kendisine çiçek tozu toplamaya mahkûm ettiği arıya benzetiyordu. İngilizler, böyle hallerde “sopanın kurbanı” diyorlar. XIX. yüzyılın başlarında, Muhammed Ali çıkar ortaya; büyük amaçların arkasındadır.</span></p>

  <p class="calibre_5"><span class="calibre_1">Tütün ticaretinden zenginleşmiş, okuma yazma bilmeyen, uyanık ama utanması sıkılması olmayan, Osmanlı sultanının “Mısır paşası” dediği</span> <span class="bold"><span class="calibre_1">Muhammed Ali</span></span><span class="calibre_1">, önce elindeki Arnavutlarla Memlukları kıyıma uğratır, sonra da kabına sığmayan Arnavutları safdışı eder. Fellahlardan bir ordu toplar ve Fransız eğiticilere talim ettirir; Ortadoğu’ya egemen olma özlemi içindedir. Uzağı gören ve yırtıcı bir kişi olarak, Avrupa’nın tekniğini alır, Mısır’a duyduğu tutkuyu okşar, kendini alabildiğine büyük görmenin hizmetine -Büyük Petro’nunkine benzer- despot bir iradeyi koşar.</span></p>

  <p class="calibre_5"><span class="calibre_1">Aslında, Osmanlının savsaklamalarının ülkeyi nasıl acınacak bir duruma attığı da görülmeyecek bir şey değildir. İskenderiye, 5.000 nüfuslu küçük bir limandır. Babıâli, tek sığınılacak yer olan eski limanı kendisine ayırdığından, Avrupalı gemiler dışarda, rüzgârların darbelerine açık kalırlar. Bir gettonun içine sığışmış Batılı tacirler, binbir yolsuzluğun acısını çekerler; bir Fransızlardır ki, kimi ayrıcalıklardan yararlanırlar. Kuşkusuz Kahire, Fatımilerin, Eyyubilerin ve Memlukların anıtlarının büyüklüğü ile çeker dikkatleri: Çoğu İslam’ın en güzel camileri arasında sayılan 400 cami; ünlü din üniversitesi El-Ezher; eski Kuran nüshalarını içeren zengin bir kütüphane; Kasrelayn adlı tıp okulu; canlı sokaklar, tacir ve esnaf kaynaşması, her şey vardır.</span></p>

  <p class="calibre_5"><span class="calibre_1">Ne var ki, eski biçimlerdedir etkinlikler!</span></p>

  <p class="calibre_5"><span class="calibre_1">Napoleon’un düşlediği ve Saint-Simon’cuların önerecekleri şeyleri, Muhammet Ali özetler taslak haline getirir: Firavunlara has büyük bayındırlık çalışmalarından oluşan bir program çıkar ortaya. İnsan yaşamını umursamadan, uyruklarının kol gücünü katar işe; kasasına altın akıtan bir ülke yapmak istemektedir Mısır’ı. O pek önemli sulama konusuna el koyar: Yöntemli olmalıdır bu, doğanın cilvelerine terkedilmemelidir. Fazla pahalı olmayan bir fellah ordusu vardı elinde; Fransız mühendislerinin planlarını uygulayıp dev bir işe soyunur. Gerçi, deltanın başlarında bir baraj girişimi on yıllık bir çabanın arkasından terkedilecektir, ama buğdaya ve pirince ayrılan toprak alanı genişler ve özellikle, ülke Jumel pamuğu, şekerkamışı, endigo, yağlı bitkiler gibi dışarıya satılacak ürünlerin hasadına başlar. Kim olursa olsun bütün yetkililer, dışarıya satılabilecek ne ki var köylünün elinden almaya koyulurlar. Para getirdiğinde, köle ticaretine bile hor bakılmaz.</span></p>

  <p class="calibre_5"><span class="calibre_1">Kaynakların bir bölümü, Kahire’nin güzelleştirilmesine, İskenderiye’nin derlenip toparlanmasına, bu limanı Nil’in batı koluna bağlayan bir kanalın yapımına harcanır. Ordu ve donanma, ayrı bir özenin konuşudurlar. Ne var ki, dev büyüme düşleri gerçekleşmez ve paşa yarı delirmiş bir halde ölür: Mısır’ı bir yenileşme yolunun üzerine çıkarmıştır; ancak, bu yenileşme, eskisinden çok daha fazla çırpınan bir halka büyük yararlar sağlamadan, Avrupa’nın vesayetinde yürüyecektir artık.</span></p>

  <p class="calibre_5"><span class="calibre_1">Suriye, Arabistan ve Kıbrıs üzerindeki niyetlere zaman ayırmadan -onlar için Sudan ve Doğu Afrika daha önemlidir!-</span> <span class="bold"><span class="calibre_1">Said’le İsmail</span></span> <span class="calibre_1">de, debdebeli biçimde, bu büyüklük düşüncelerinin arkasına takılırlar. Mısır’a yeni bir önem kazandıran Süveyş Kanalı gerçekleştiğinde, hanedan borç batağına gömülmüş haldedir. Said, belli bir hoşgörüde bulunur, - en azından ilke olarak - köleliği yasaklar, bedensel cezalara son verir, köylerin başındakilerin keyfiliklerini sınırlar; ancak iktisadi ilerlemenin ne fellaha bir yararı dokunur, ne de tantanalı giderleri haklı çıkarır. Bu giderler, İsmail’in döneminde de sürer; ayrıca, Osmanlı sultanından</span> <span class="italic"><span class="calibre_1">hıdiv</span></span> <span class="calibre_1">unvanını da koparınca, Avrupa’dan borç para almada pek uygun bir mevkide görür kendisini. İskenderiye- Kahire tren yolunun yapımı gibi birkaç yararlı karar vardır. Ama giderler çılgıncadır! İskenderiye’deki sarayının önünde askerlerinin geçit töreni için, tozdan rahatsız olmasınlar diye zemine demir döşetme aklın alacağı bir iş midir? Bir yandan, Port Said kumdan arınır, kentlerde gaz kullanılmaya başlanır, bir şeker sanayisi yaratılır, pamukçuluk gelişir; ama öte yandan, ücretleri yetersiz görevliler, fellahı eskisinden de fazla ezerler ve devlet maliyesinin iflası kaçınılmaz olur.</span></p>

  <p class="calibre_5"><span class="calibre_1">Babıâli’ye vassallik bağlarıyla bağlı</span> <span class="bold"><span class="calibre_1">Tevfik</span></span> <span class="calibre_1">ve</span> <span class="bold"><span class="calibre_1">Abbas Hilmi Paşa’</span></span><span class="calibre_1">nın Mısır’ı, uygulamada İngilizlerin denetimi altına girmiştir. Ne yapar İngilizler? Baring’in (Lord Cromer) yönetiminde sürekli bir garnizon yerleştirir, maliyeyi yönetir, gümrükleri, polisi, sağlık hizmetlerini ele geçirir, orduyu da - kendi yararlarına - yeniden örgütlerler. Böylece işgalci, Süveyş’teki durumunu güçlendirir ve yukarı Nü vadisindeki Kahire politikasını kendi hesabına yönlendirmeye girişir.</span></p>

  <p class="calibre_5"><span class="calibre_1">Ya fellah? Eskisinden daha sert hale gelen yeni durumda onun ne olacağıdır sorun!</span></p>

  <p class="calibre_7"><span class="italic"><span class="calibre_1">Cezayir, Tunus ve Trablus naiplikleri</span></span></p>

  <p class="calibre_5"><span class="calibre_1">Mısır’dan batıya doğru giderken, bir noktadan sonra, tâ Atlantik kıyılarına değin yayılan Berberilerin dünyası başlar. Osmanlı fethinden de</span> <span class="bold"><span class="calibre_1">üç naiplik</span></span> <span class="calibre_1">doğmuştur: Cezayir, Tunus ve Trablus naiplikleridir bunlar. Fas’a gelince, bağımsız bir sultanlık olarak - az çok sağlam bir halde - tutunup yerleşir. XIX. yüzyılda, bu dört ülke, birbiri arkasından Avrupalı devletlerin egemenliği altına girerler.</span></p>

  <p class="calibre_5"><span class="calibre_1">Pek aykırı görünecek, bu üç naiplikten</span> <span class="bold"><span class="calibre_1">Trablus</span></span><span class="calibre_1">, Avrupalıların sultasına en son girer.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Nil deltası ile Magrip arasında Sahra çölü Akdeniz’e açılır. Müslüman Trablus bu coğrafyada doğup gelişmiştir: Korsanlık ve deve yüküyle altın ve fildişinin geldiği Sudan’la ilişkiler... Maltalılar, Tuareg’ler ve siyahilerden oluşan kalabalık bir halk oturur kentte. 1835’te, savaşçı bir kabilenin tehditleriyle yüzyüze kalan Trabluslular, Türkleri çağırmayı yeğlerler; onların ise artık lafta bir otoriteleri vardır. Öyle de olsa, Türkler, limana çeki düzen getirir, kimi önemli vahaları işgal eder, sonra da -Sirenaik’le beraber- Bingazi vilayetini kurarlar. Belki yoksulluğunun da koruduğu bu naiplik, 1911’e değin Osmanlı kalacak ve o tarihte İtalyan müdahalesine uğrayacaktır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Akdeniz, Atlantik ve çöl arasında dağlık bir blok halindeki Magrip, tek bir devlete çerçeve olamadı hiçbir zaman; engebeler, iklim ve yaşam biçimleri, bölünüşlere götürdü yöreyi. Bu Afrikalı bölgenin belli bir siyasal ve idari birliğe kavuşabilmesi için, bir gücün kendisini dayatması gerekiyordu; geçmişte olduğu gibi dışardan geldi bu dayatış.</span></p>

  <p class="calibre_5"><span class="calibre_1">Cezayir’le Tunus,</span> <span class="bold"><span class="calibre_1">Babıâli’ye bağımlı</span></span> <span class="calibre_1">görmüşlerdir kendilerini hep. Ne var ki, korsanlığın gelir sağladığı kaynaklar kuruyordu. Bu yüzden, Cezayir Dayısı korsanlar örgütüne (reis taifesi) gitgide daha az bağımlı haldedir; yeniçeriler yani Ocak’la Tunus Bey’i de, Magrib’in en Araplaşmış ve Bedevi çapullarına karşı kendisini koruma kaygısındaki ticaret burjuvazisine dayanırlar.</span> <span class="italic"><span class="calibre_1">İfikiya</span></span><span class="calibre_1">’da Hafsi’ler sonra da Husayni’ler, oldukça sağlam hanedanlar olarak görünürler. Oysa, bir İspanyol tarihçisinin vaktiyle “kölelerin hükümdarı ve uyruklarının da kölesi” diye nitelendirdiği Dayı, tersine, milisin oyuncağıdır. Çoğu kez entrika ya da zorla gelir iktidara, huyu suyu belli olmaz ve zayıf haliyle komşuları için kaygı kaynağıdır; Cezayir’de düzeni sürdürmek için yeterli bir otoriteye de sahip değildir.</span></p>

  <p class="calibre_5"><span class="calibre_1">Alabildiğine yaygın Cezayir, bir</span> <span class="bold"><span class="calibre_1">çeşitlilik</span></span> <span class="calibre_1">sergiler. Ülkedeki Türk askeri kastının yerli kadınlarla evlenmelerinden doğan</span> <span class="italic"><span class="calibre_1">kuloğlu</span></span><span class="calibre_1">’lar, kentlerde hisarları korurlar ve başkalarını çalıştırdıkları bahçeleri vardır; eşraf ve esnafa hor bakarlar ve korku ve kin uyandırırlar çevrelerinde. İspanya’dan gelmiş olanlar (</span><span class="italic"><span class="calibre_1">Maure</span></span> <span class="calibre_1">ya da</span> <span class="italic"><span class="calibre_1">Andalu</span></span><span class="calibre_1">), zevk isteyen mesleklere vermişlerdir kendilerini genellikle; çoğu kez azatlı durumundaki zenciler duvarcıdırlar ya da vasıfsız işçi. Sapkın inançlı olarak tanınan kumaş ve zahire taciri Mozabit’ler yerleşip kalmazlar, yüklerini tuttuktan sonra ülkelerine dönerler. Tersine Yahudiler, pek istikrarlı cemaatler oluştururlar: Bir yirmi bin kadardır sayıları; kendilerine özgüdür giysileri ve ayrı mahallelerde otururlar genellikle. Haraç verirler, şiddet de görürler. Çoğu yoksul da olsa, bir bölümü kârlı bir ticaret sürdürür ve yabancılarla aracılık yaparlar.</span></p>

  <p class="calibre_5"><span class="calibre_1">Ne var ki, nüfusun çoğunluğu Arap ve Berberi karışımıdır.</span></p>

  <p class="calibre_5"><span class="calibre_1">Ayrıca, göçebe ile yerli ya da yarı-yerli arasında sürüp giden bir</span> <span class="bold"><span class="calibre_1">zıtlık ve çatışma</span></span> <span class="calibre_1">vardır: Kuraklık kol gezer her yanda ve insanın ona karşı savaşı ilkeldir, öyle olduğu için de yetersizdir. Doğal afetler birbirini kovalar; iç savaşlar (</span><span class="italic"><span class="calibre_1">razzias</span></span><span class="calibre_1">) da onlar kadar yıkıcıdır.</span></p>

  <p class="calibre_5"><span class="calibre_1">Eski Berberi diller, dağlık kimi yörelerde sürdü; ne var ki, genelde Arap dili ve İslam’ı kabul ediş, geçmişin örf ve âdetlerini ortadan kaldırmadı. İslam hukukunun karşısında, yerelin geleneğini temsil eden</span> <span class="italic"><span class="calibre_1">adat</span></span> <span class="calibre_1">vardır.</span></p>

  <p class="calibre_5"><span class="calibre_1">Ülkenin ekonomisine canlılık getiremeyen naiplik yönetiminin düşündüğü tek şey vardır: Kendi gelirlerini sağlamak! Gümrükler ve dışarıya satılanlar başta gelir. İçerde kabile, ürün ve davarının bir bölümünü vergi diye verir; vergiyi de</span> <span class="italic"><span class="calibre_1">mahzen</span></span> <span class="calibre_1">adı verilen kabileler, askeri birliklerin katılımıyla toplarlar. Cezayir Dayısı, kendi bölgesinin yönetimine bakarken, başka yöreler için (Oran, Konstantin, Medea) oraların beylerine bırakır yetkilerini. Doğaldır ki çekişmesiz yürümez işler. Derkava gibi demokratik görüşlü dinsel tarikatlar, Osmanlı egemenliğine karşı başkaldırıya çağrıda bulunurken, Marabut aristokrasisinden gelen şefler, kabile örgütlenişini aşıp sultanlığı düşlerler. İçlerinde en ünlüsü de,</span> <span class="bold"><span class="calibre_1">Abdülkadir’in eylemi</span></span><span class="calibre_1">dir. Fransızlar, ülkedeki bölünmüşlüklerden yararlanırken, dinci güçler sefaletten kaynaklanan hoşnutsuzluğu sömürürler. Abdülkadir’in halkça tutulmasının asıl kaynağı, aynı vergiyi kaldırtmasında oynadığı roldür. Özetle kabileler, bir baskı rejiminden kurtulmak için fırsat gözlerler. Tam bu sıralarda, zemini hazır görüp Fransızlar çıkagelirler!</span></p>

  <p class="calibre_5"><span class="calibre_1">Nedir yaptıkları yeni gelenlerin Cezayir’de?</span></p>

  <p class="calibre_5"><span class="calibre_1">Başlarda sınırlı bir işgal olur, yerel şeflerle uzlaşılabileceği düşüncesi ağır basarken, doğru olmadığı anlaşılır bunun: Özellikle, zeki ve tehlikeli olan Abdülkadir’e dikkat etmelidir. Korkunç çarpışmalar olur; hele Müslümanlar arasındaki bölünmüşlükler, Fransızların işini kolaylaştırır. Sonunda yatışma gerçekleşir: 1865 ve 1871’deki ayaklanmalara karşın Fransız egemenliği sarsılmaz; tersine, işgalcinin yerleşmesi yerel olmaktan çıkar ve ülke içlerine, giderek Sahara’ya doğru ilerler.</span></p>

  <p class="calibre_5"><span class="calibre_1">Fransa’dan gelen kolonlarla, iki dünya karşı karşıyadır ve Fransızın yerleşmesi, ne yanından bakılsa</span> <span class="bold"><span class="calibre_1">yerlilerin aleyhine</span></span><span class="calibre_1">dir. Fransa’daki rejim, İkinci İmparatorluk, büyük kapitalistlere geniş ödünler vermiş salıvermiştir ülkenin içine. Kolonlar, miktarı gitgide artan topraklar edinirler; ellerindeki bol sermaye ve tekniğin de yardımıyla, bir</span> <span class="bold"><span class="calibre_1">tarım kapitalizmi</span></span> <span class="calibre_1">aşamasına girilir ve şarap gibi bol ürünler için mahreçler genişletilmeye başlanır.</span></p>

  <p class="calibre_5"><span class="calibre_1">Başlarda beslenen umutların tersine, Cezayir, öyle Kanada ve Avustralya gibi, Avrupalının kolonileştirmesine uygun koşullar sergilemez. Öyle de olsa, Avrupalının sayısı gitgide artar ve kırsaldan çok kentlerdedir çoğalma ve yabancılar için tam bir Cezayir yurttaşlığı kabul edilir.</span></p>

  <p class="calibre_5"><span class="calibre_1">Müslüman nüfus da pek çabuk çoğalır.</span></p>

  <p class="calibre_5"><span class="calibre_1">Aslında o nüfus, yeni eğitim ve sağlık kurumlarından pek az yararlanır durumdadır; üstelik, yeni gelenler, eski eğitim kurumlarını da çökertmişlerdir. Sanat ve kimi mesleklerdeki çöküntüyü de eklemeli buna; çünkü teknik ilerleme, eskiyi öldürürken yeninin koşullarını da hazırlamış değildir. Aristokrasiye ağır bir darbe indirildiği gerçektir; ama öte yandan, topraklarını yitiren bir halk hızlı bir artış içindedir. Müslüman halkın bir bölümü, yeni teknik yöntemlerin yararını görüp uyar onlara; ama çoğunluk, cılız bir yaşamı sürdürür.</span></p>

  <p class="calibre_5"><span class="calibre_1">Her şeye karşın, Fransızın</span> <span class="bold"><span class="calibre_1">yeni bir Cezayir</span></span> <span class="calibre_1">yarattığı yadsınmaz bir gerçektir. Ne var ki, o yeni Cezayir’de parsayı toplayan, metropolle Cezayir’deki Fransız ve onun çevresidir. O Fransız, ülkenin Paris’ten yönetilmesine ses çıkarmayacaktır. Ya Müslüman? Üzerinde durulması gereken önemli bir konudur bu. Az buçuk özerklik görülürse de hiçbir zaman bir</span> <span class="italic"><span class="calibre_1">self-government</span></span> <span class="calibre_1">olmaz o. 1898’deki -özerklik adına görülen- “Başarılamamış Devrim”in arkasından, koşullar, işgalciyi daha destekler hale gelecek ve yerli halk aşağıdaki durumunu sürdürecektir.</span></p>

  <p class="calibre_5"><span class="calibre_1">Koşullar,</span> <span class="bold"><span class="calibre_1">Tunus Naipliği’</span></span><span class="calibre_1">ni kendi egemenliği altına sokmanın kapısını açtığında, Fransa, Cezayir’de kazandığı deneyimden yararlanabilecek midir?</span></p>

  <p class="calibre_5"><span class="calibre_1">Gerçekten, Fransız koruması altına giriş, Tunus’un, Fransız çıkarları doğrultusunda gelişmesini hedefler. Sadece kaygılandırın olan, Fransızlardan çok İtalyanların doluşmasıdır. Öte yandan, Tunus, karışıklıklar içine düşmese de ilerlemez de pek. Yerli, ata yadigârı mesleklerin çöküşünün yanı sıra, kıtlıkla da burun buruna, yoksul yaşamını sürdürür durur. Bir küçük azınlık okul yüzü görür; Fransızca yabancı dildir; üç beş Katolik kuruluşun yanı sıra, laik lise ve kolejler de vardır. Sağlık hizmetleri hak getiredir. Başkentte, yeni şehirle eskisi arasında zıtlık suratlara çarpacak haldedir; büyük kolonun varlık içinde yaşadığı kırsalda ise, göçebe yine çadırındadır ve samanla ot damlı evler tek odalıdır, duman içindedir ve tahtakurusu istilası altındadır.</span></p>

  <p class="calibre_7"><span class="italic"><span class="calibre_1">Avrupa müdahalesinden önce Fas</span></span></p>

  <p class="calibre_5"><span class="calibre_1">Magrip’de Fas ülkesi, en çok kenarda kalmış ve en az İslamlaşmış bir yerdir. Bu yöre, İspanya üzerine akan Arap istilasına bir geçit görevinde bulundu; ne var ki kuzey-güney ilişkileri yoluyla, bir yandan İspanya yarımadasıyla, öte yandan Batı Sahara’yla ilgilenip durdu hep. İspanyolların</span> <span class="italic"><span class="calibre_1">yeni fethi</span></span><span class="calibre_1">’ne direnenler de çölün sınırlarından gelen hanedanlar oldu.</span></p>

  <p class="calibre_5"><span class="calibre_1">Sahara’nın berisinde bir dış Fas vardır ki, vahalarda yaşayan ve sık sık Atlantik ovalarına saldıran Arap ya da Araplaşmış kabilelerin fidyeliğidir. Sultanlık, Atlas’la Rif arasında yerleşmiştir. Ovaların üstünde yüksek dağlar yöresi, büyük göçebe konfederasyonlarıyla, müstahkem yerlerde oturan yerlileriyle, çatışma bölgesidir. Bu bölgede üstün gelen</span> <span class="bold"><span class="calibre_1">Berberiler</span></span><span class="calibre_1">dir; çünkü Arapça konuşan kesim, güneydeki göçebe bir yana bırakılırsa, kentli ya da çiftçidir. Fas (Marocain) devleti, güçlükle zaptedilen Berberiler üzerinde, kent uygarlığına sahip, Arap nitelikleri taşıyan bir korumacı diye tanımlanabilir. Hiçbir yerde, İslam hukuku örf ve âdetlerle, İslam da paganizmle böylesine içiçe değildir. Bütün bunlardan da bir kendine özgülük doğar.</span></p>

  <p class="calibre_5"><span class="calibre_1">Kuramsal olarak bir otokrat durumundaki sultan,</span> <span class="bold"><span class="calibre_1">şerif kökenli</span></span> <span class="calibre_1">oluşunu, yani Peygamber’in soyundan geldiğini ileri sürer. Her yıl, çatışmaları yok etmekten çok birliği sağlamak, her şeyden önce de vergi toplamak amacıyla, bir sefer (</span><span class="italic"><span class="calibre_1">harka</span></span><span class="calibre_1">) düzenlenir kabileler üzerinde. Yönetim ve maliye,</span> <span class="italic"><span class="calibre_1">kaid</span></span><span class="calibre_1">’in elindedir: Ulemanın seçtiği</span> <span class="italic"><span class="calibre_1">kadı</span></span><span class="calibre_1">, şerife bağlıdır; kabile şeyhlerinin seçtiği</span> <span class="italic"><span class="calibre_1">kaid</span></span> <span class="calibre_1">ise, bağımsız bir kişi olarak kalır. Merkezin politikası, bağlılığını sürdüren kabileleri hoşnut etmek, çatışmaları bölüp zayıflatmak ve tarikatları da okşamak üstüne kuruludur.</span></p>

  <p class="calibre_5"><span class="calibre_1">Bu şerifler arasında değerli adamlar çıkmıştır. Ancak, Mevlay Hasan 1873’te şerif olduğunda, geleneksel Fas’ın da sonu gelmişe benzer. Gerçekten sorun şudur: İflah olmaz köhnemişliğinden sıyrılamayan bir ülkenin bağımsızlığı nasıl sürdürülebilir? Madrit Konferansı, ticaret planında uluslararası bir statü dayatır: Buna göre Fas, bütün devletlere en yeğlenir millet olarak bakacaktır; bunun anlamı şudur ki, Fransa ile İngiltere ayrıcalıklı durumlarını yitirmiş, ama ülke de yığınla açgözlüye ve daha da vahimleşecek nüfuz mücadelelerine kapılarını açma durumundadır. Oysa ne ordu yeniden örgütlenmiş, ne de maliye hale yola konmuştur; öte yandan, ürkek bir milliyetçilik adına, yabancıların ticarete sızmalarına engel olunur.</span></p>

  <p class="calibre_5"><span class="calibre_1">1894’te, Mevlay Abdülaziz tahta çıktığında, ülke her yönden gerileme ve gerilik içindedir. Bağımsızlık ise, Avrupalı devletlerin çatışmalarına bağlıdır.</span></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Özetle, Ortadoğu’da olduğu gibi Kuzey Afrika’da da, Avrupa alt etmiştir İslamı. Ancak o İslam, Hindistan’da ya da Malezya’da, Çin’de ya da Kara Afrika’da, bu uzak yörelerde daha mutlu bir halde değildir.</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_27"></div>
</body>
</html>
