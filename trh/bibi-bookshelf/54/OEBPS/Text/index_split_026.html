<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM III</span></span></span><br class="calibre2" />
    <span class="italic"><span class="bold"><span class="calibre_1">LATİN AMERİKA’NIN ÇETİN YILLARI</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Hemen herkesin “Latin” diye nitelendirdiği Amerika, Anglosakson Amerika’dan derinden derine farklıdır; daha da eskilerden başlayan</span> <span class="bold"><span class="calibre_1">kendine özgü bir uygarlığı</span></span> <span class="calibre_1">vardır onun. XIX. yüzyılın başlarında, 19 milyon nüfusuyla, sayıca ilerdedir; ne var ki, üzerinde yaşayan insanların çoğu, başka renkten ırklardan gelmektedir ve beyazlar daha fazladır Birleşik Amerika’da. Şimdi de 1900 dolayındaki rakamlara bakalım: Yeni Dünya’nın - açıkça daha küçük olan - Kuzey bölümünde 80 milyonu aşkın insan yaşamaktadır; oysa aynı kıtanın ortasında ve güneyindeki nüfus, olsa olsa 63 milyondur. Böylece, ilerleme ahım şahım değildir. 1800’le 1850 arasında yüzde 73, 1850 ile 1900 arasında da yüzde 92 oranında bir artış olsa ve ortalama nüfus yoğunluğu kilometre kare başına l’den 3.4’e çıksa da, insanlığın devede kulak bir bölümüdür karşımızdaki hep: Yüzde 2.5 yerine yüzde 4!</span></p>

  <p class="calibre_5"><span class="calibre_1">Öte yandan, nüfusun dağılımı da çarpıcı zıtlıklar gösterir ülkeden ülkeye.</span></p>

  <p class="calibre_5"><span class="calibre_1">Bu demografik zayıflığı, coğrafi duruma, giderek iklime bağlayabiliriz. Doğum oranı gözalıcıdır çoğu kez (Brezilya’da yüzde 40’la 50 arasında), ama ölüm oranı da daha az değildir. Tropikler arası bütün bölge, sarı hummanın yurdudur ve Brezilya’da 1850 ile 1885 arasında 28.000 kurban vermiştir. Sıtma ve dizanteri, kıyılara yakın basık ve sıcak yörelerin baş belasıdır. Çiçek hastalığı ile tifüsün bir türü, yüksek yaylaları kırar geçirir. Sadece güneydeki bölgeler Avrupalıları çeker, ne var ki bu uzak topraklara göç gecikerek yüzünü çevirmiştir.</span></p>

  <p class="calibre_2"><span class="calibre_1">İNSANLAR, HALKLAR VE YAŞAYIŞLAR</span></p>

  <p class="calibre_5"><span class="calibre_1">Kuzey Amerika’da olanbitenin tersine, beyaz ırk sayıca hiç de egemen olamadı ve asıl Amerikalı ırk, iklimin yardımıyla ortama uyarak, hatta çokluğuyla kendisini savunmayı bildi. Böylece, yüksek And dağlarının ağrısına (</span><span class="italic"><span class="calibre_1">puna</span></span><span class="calibre_1">) dayanabildiği için, Hintli, yani yerli halk, Bolivya’da ye Peru’da, nüfusun temelini oluşturdu.</span></p>

  <p class="calibre_5"><span class="calibre_1">Ne var ki Avrupalı, onu egemenliğine az çok sokmayı başardı her yanda. Kızıl Amerikalının bu boyun eğişi, iki aşamada gerçekleşti: XVI. yüzyılın fatihleri (</span><span class="italic"><span class="calibre_1">conquistadores</span></span><span class="calibre_1">), And yaylalarının imparatorluklarını yıkmışlardı; XIX. yüzyılda ise, ılımlı yörenin insanları, Uruguay’ın Şarruas’ları ile Şili’nin Arokan’ları da başlarını eğdiler. Zamanla, zenci ticareti sayesinde, beyazların yararına bir</span> <span class="bold"><span class="calibre_1">siyahi Amerika</span></span> <span class="calibre_1">çıktı ortaya.</span></p>

  <p class="calibre_7"><span class="italic"><span class="calibre_1">Kreolun egemenliği ve yeni Avrupalı göçü</span></span></p>

  <p class="calibre_5"><span class="calibre_1">Kreol (</span><span class="italic"><span class="calibre_1">criollos</span></span><span class="calibre_1">), sömürgelerde doğan Avrupalının adıdır. 1800’e doğru, sadece 3 milyondur sayıları. İspanya ile Portekiz’in vesayetinin yerine kendi vesayetlerini geçirmenin arkasındadırlar. Virjinya’da olduğu gibi, özgürlük, onlar için zorla çalıştırmayı ve köleliği dile getirmez. Ne var ki, filozofların kitaplarından, ruhbanın elinden mülklerini çekip alma ve ayrıcalıklarına son verme kararını edinmişlerdir: Çünkü, Kilise’nin elinde pek önemi ölçüde toprak vardır; örneğin Meksika’da, işlenen toprakların yarısı onundur. Böyle elden çıkarılamaz durumdaki arazi her yanda varlığını duyurur. Kilise dışında</span> <span class="bold"><span class="calibre_1">büyük mülkiyet</span></span> <span class="calibre_1">de XIX. yüzyılda varlığını sürdürür. Başta Meksika olmak üzere, 1800’e doğru, 8 ila 10.000 işletme (</span><span class="italic"><span class="calibre_1">haciendas</span></span><span class="calibre_1">) bulunmaktadır; 60 hatta 100.000 hektara varanlar vardır içlerinde, ama topraksız köylülerin oranı nüfusun yüzde 95’idir. Şili’de, Brezilya’da, değişik boyutlarda olmak üzere aynı şey görülür. Her yanda, alışverişin zayıflığı ve nakit paranın kıtlığı yüzünden, ekonomi, en yalın ihtiyaçlara yanıt verir önce.</span></p>

  <p class="calibre_5"><span class="calibre_1">Maden zenginliği büyük servetlere yol açar. Ne var ki, şanına layık bir sanayi kapitalizmi yoktur ve Latin Amerika, tarım ürünlerini olduğu gibi, toprak altı hammaddeleri de, işlemeden teslim etmekle yetinir.</span></p>

  <p class="calibre_5"><span class="calibre_1">Büyük toprak sahibi kreol, gününü gün etmekle yetinir. Çoğu ülkede, örneğin Şili’de ve Brezilya’da kentte oturur ve aylak bir yaşam sürer. Topraklarına gittiğinde de kâhyaları vardır işleri çeviren. Zenginleştiğinde, har vurup harman savurur; bunalım anlarında da kabuğuna çekilir, borçlanır. Yaltaklanıp durduğu karısı, dadıların elinde büyümüştür ve sonra da kıskanç bir vesayetin altına düşer; ayrıca saf ve eğitimsizdir kadın.</span></p>

  <p class="calibre_5"><span class="calibre_1">Tarımdaki - ataerkil tipte - bu sınıf yeniliklere fazla meraklı değildir, sevimli ama uyuşuktur, mutsuzluk içindeki el emeğini sıkar durur; o da cılız bir verimlilik içindedir ve bu, bütün bir iktisadi yaşam üstünde ağırlığını duyuran gevşekliği alabildiğine etkiler. Fethin fidyesi, kendini ödetir hep. Ne var ki, yüzyılın sonlarında, İspanyol ve Portekizlinin göçünde ciddi bir hareketleniş görülür. Ama asıl yeni olanı, kitle halinde</span> <span class="bold"><span class="calibre_1">Almanların</span></span> <span class="calibre_1">ve özellikle</span> <span class="bold"><span class="calibre_1">İtalyanların gelişi</span></span><span class="calibre_1">dir. Aslında, etnik olarak yerli, melez ve siyahi olan eski Latin Amerika, kesin bir biçimde, alabildiğine farklı iki bölüme ayrılır: Birinde, tropiklerarasını içine alır ki, karışık kanların ve yerlilerin üstünlüğü sürer orada; öteki, bir ikinci beyaz Amerika’dır, birincisinin tam karşısında daha ufak bir kitledir, tıpkı Güney Afrika’da ve Avustralya’dakini andırır. Bu yeni Avrupa fethi, 1890 ile 1914 yılları arasında olacaktır ve geçmişte olduğundan çok daha sertlikle, Latin Amerika dünyasının geri kalanının karşısına dikilecektir.</span></p>

  <p class="calibre_7"><span class="italic"><span class="calibre_1">Yerli halkların eskil ve sefil durumu</span></span></p>

  <p class="calibre_5"><span class="calibre_1">Uçsuz bucaksız topraklarda “Hintli” denen</span> <span class="bold"><span class="calibre_1">yaban yerliler</span></span> <span class="calibre_1">(</span><span class="italic"><span class="calibre_1">İndios bravos</span></span><span class="calibre_1">) yaşar. Parana ile Paraguay arasında Guayahi’ler, hayvanların yediği ne ki var yerler; sinekler, arılar, bu arada balları da dahildir buna. Botokude ya da Aimore’ler, teker halinde dudaklarıyla tanınmışlardır. Balıkçılıkla yaşayan Brezilya’nın Yurunas ve Caranas’ları, Şili kıyılarının Şangos’ları, Fuego adalarının Onas’ları da hemen hemen aynı sefaleti yaşarlar. Buna karşılık, Kuzey Meksika’daki Apaş ve Komanş’lar, hayvancılıkla geçinen göçebelerdir ve bu göçebelik, kıtanın ta güneyinde, Patagonya’da da görülür. Uruguay’ın beyaz ve melezlerinin güçlükle dizginleyebildikleri vahşi Şarrua’lar ve Tehueltşe’ler, atı, guanako ile Mandu avlamak için kabullenmişlerdi; rüzgâra karşı korunmak amacıyla deriden çadırlarını kurmakla yetinirler. Şili’de, İrokua’larınkini hatırlatan bir savaşçı konfederasyon oluşturmuş Arukan’larda mısır tarımı hayvancılıkla içiçedir.</span></p>

  <p class="calibre_5"><span class="calibre_1">Bununla beraber, yerleşik ya da yarı-yerleşik yaşama geçmiş olanlar, çok daha fazladır. Güney Antlara egemen bir</span> <span class="bold"><span class="calibre_1">mısır uygarlığı</span></span><span class="calibre_1">ndan söz edilebilir. Orta Meksika’ya değin yayılan bir kurak mısır bölgesi de vardır; tane, bir havanda dövülür ve galeta olarak tüketilir. Bu kültür, sabit köyler halinde yerleşime yol açtı ve mutfak ve süs ihtiyaçlarına yanıt veren çömlekçilik büyük bir gelişme gösterdi. Maya ülkesiyle, nemli mısır bölgesi ortaya çıkar ve göynük tarımla yan yanadır; galetaya mısır lapası da eklenir. Tahıl, çoğu kez ilkel biçimde ekilip biçilir. Her yanda, mısırdan elde edilen bir bira (</span><span class="italic"><span class="calibre_1">şişa</span></span><span class="calibre_1">) vardır ki, sarhoşluğuna diyecek yoktur.</span></p>

  <p class="calibre_5"><span class="calibre_1">Orta Amerika’da, Antiklerde ve Guyana’larda, yer yer manyoka mısıra yeğlenir; ancak And’larda, her türlü hakka sahip olan, mısırdır yine. Kolombiya’da, mısırla patates yan yanadır. Şili’de katılmadığı yemek yoktur; çiçek yapraklarından sigara kâğıdı yapılır. Peru ile Bolivya’nın yüksek yaylalarında, sert iklim ve kuraklık, ortaklaşacı bir yaşama yol açmış ve o sayede, teraslı ve sulamalı bir tarıma gidilerek kıtlığa karşı mücadele mümkün olmuştur. Kolomb öncesi Yerli tipi varlığını sömürür. Daha önce pek sıkı bir devlet örgütlenişine tabi olan, arkasından fatih İspanyolun senyörlük rejimine bağlanan bu tip, bir yerde vahşi bir başka yerde uysal, çoğu kez uyuşuk bir halde, egemenliklerin geçişine bakar durur. Toprağa âşık olduğundan, ilke olarak başkalarına devredilmez haldeki ortaklaşacı mülkiyetlere (</span><span class="italic"><span class="calibre_1">ejidos</span></span><span class="calibre_1">) bağlıdır. Ne var ki, çalışmaya karşı isteksizdir ya da şevkle çalışamaz. Gerçekten, yiyeceği alabildiğine sıradandır. Mısır bulamadığından, patates ve fasulye ile yetinir; kimi zaman, un haline getirilmiş patatesi yeğlediği olur. Yetiştirdiği lama ve alpakadan az süt elde eder, yağ yokluğu içindedir. Mısır birasını (</span><span class="italic"><span class="calibre_1">şişa</span></span><span class="calibre_1">) fazla kaçırır. Güneşte kurutulmuş balçıktan yaptığı evinde, penceresiz tek bir oda vardır; yatağı da olmadığından, hayvan derilerinden bir şiltenin üzerine atar kendini uyur. Gezgin Musters, 1866’da, hesaplamak için düğümlü ipi kullanırken görmüştür onu. İnka İmparatorluğu yerle bir edilmiş ve ahalisi Hıristiyanlaştırılmıştır; bu insanın doğası değiştirilmiş, ama o, perilere, şeytanlara, dağ, kar ve göl tanrılarına bağlılığını sürdürmüş, güneşe ve aya tapınıştır. Rahibi, yargıcı başta olmak üzere herkes sömürür onu; o dansını oynar, kavalını çalar. İspanyolca bilir, ama anadilini de unutmamıştır. Yurttaşlık haklarından yararlansa da, kamu görevleri çekmez kendisini. Beyaz insanla onun arasında gerçek bir ortaklık yoktur. Öte yandan, nerede olursa olsun, vergiye ve angaryaya tabidir Madenlerde bir yarı-kölelik izler kendisini. Bu durumdan, lama sürülerini otlatır, kervan güder ya da Ekvator’da olduğu gibi, samandan şapka yaparken bir parça kurtarır kendisini.</span></p>

  <p class="calibre_7"><span class="italic"><span class="calibre_1">Karışık kanlıların ve siyahilerin yazgısı</span></span></p>

  <p class="calibre_5"><span class="calibre_1">Sadece</span> <span class="bold"><span class="calibre_1">karışık kanlılar</span></span> <span class="calibre_1">(</span><span class="italic"><span class="calibre_1">mestizos</span></span><span class="calibre_1">), beyazlarınkine üstün bir kitle oluşturur. Bunlar, beyazla Yerlilerden doğmuşlardır; daha az sayıda olmak üzere, beyazla zenciden doğanlar vardır; Yerlilerle siyahilerden doğanları da (</span><span class="italic"><span class="calibre_1">zumhos</span></span><span class="calibre_1">) eklemeli onlara. Melez, kimi zaman yükselmenin yolunu bulur: Hayvan yetiştiricisi, yönetici ya da çiftlik sahibi bile olduğu olur; o zaman da, başka renkten insanları, yoksul ya da köleleri o başlar sömürmeye. Bununla beraber, karışık kanlı yoksulların hali vakti yerinde bir kişi olmaları olanaksızdır. Örneğin, Şili’de</span> <span class="italic"><span class="calibre_1">inquilinos</span></span> <span class="calibre_1">angarya ile yükümlüdür ve büyük toprak sahibi kreollara ağır koşullu sözleşmelerle bağlanmışlardır.</span></p>

  <p class="calibre_5"><span class="calibre_1">Siyahilerle, zenci ve beyazlardan doğanlar, Afrikalıların beyazlarca kıtaya sokuldukları yerlerde, yani Antiller’den Rio’ya değin Atlantik kıyılarında otururlar. Yüzyılın başlarında, değişik yönlerden başka dalgalar gelecektir. Guyana’ların İngilizlere ait bölümünde 1838’de yüz bin köle, 1863’te Hollandalıların bölümünde 60.000 köle azat edilmiştir. Ne var ki, en kalabalık gruplar Brezilya’da yaşar.</span></p>

  <p class="calibre_5"><span class="calibre_1">Görünüş odur ki,</span> <span class="bold"><span class="calibre_1">kölelik</span></span><span class="calibre_1">, Birleşik Devletler’de olduğundan daha az çetin durumdadır: Brezilya, Kuzey Amerikalıların gözünde bir “zenciler cenneti” olarak görülmez mi? Ne olursa olsun, azat etme daha kolay sağlanmıştır. Ancak, yükümlülük halinin ortadan silinmesi zaman alacaktır. Büyük tarım işletmelerinde (</span><span class="italic"><span class="calibre_1">fazenda</span></span><span class="calibre_1">), köle, güneşin doğuşundan batışına değin -bir saatlik yemek molası dışında - aralıksız çalışır; çıplak sırtına da sık sık kırbaç iner kalkar ve kimi mevsimlerde, ek gece çalışması (</span><span class="italic"><span class="calibre_1">serao</span></span><span class="calibre_1">) vardır. Verimlilik de zayıftır. Kahve işletmelerinin sahipleri, tembel el emeğinin pek pahalıya mal olduğundan yakınır dururlar.</span></p>

  <p class="calibre_5"><span class="calibre_1">Siyahi ile zenci beyaz karışımı melezler, kölelikten kurtulduklarında, madende çalışmayı istemediklerinde, tarımda ortakçı ya da işçi olmak zorundadırlar. Bu gururlu, güzel konuşan, alınıp tez kızan zavallı insanların yaşam düzeyleri pek iyileşmez. Afrika örf ve inançları, bütün gücüyle varlığını sürdürür. Hıristiyanlık, payen uygulamaların üstünü iyi örtemez: Afrikalı tanrılar, Hıristiyan azizler olup çıkmışlardır, hatta daha da saygınlık kazanırlar ve voduların oldukça esrarlı etkileri görülür.</span></p>

  <p class="calibre_7"><span class="italic"><span class="calibre_1">İktisadi kararsızlık ve taşıt araçlarının iğretiliği</span></span></p>

  <p class="calibre_5"><span class="calibre_1">Etkinlik biçimleri, ilkel bir nitelik de taşısalar,</span> <span class="bold"><span class="calibre_1">yerlerinde duramaz</span></span> <span class="calibre_1">haldedirler. Ormandan toprak kazanma geçici kalır, çünkü ağaç ve çalılar açılan yeri yeniden kaplarlar. Ne var ki, tarım da savurgandır: Her yanda, onunla hayvancılık ve maden arasında bir uyuşmazlık sürer. Madenlere bir akın mı başladı? Kitleler, tarım işletmelerini bırakır, sürüleri terkederler. Maden tükeniyor mu? Tarım ve kırsal alanlara bir dönüş başlar. Başlarda şekerci ve madenci bir Brezilya vardır; şekerkamışı gerileyince, pamuk, kakao ve tütün alır onun yerini; bir başka vesileyle, iç yaylalarda hayvancılık başlar; madencilik dışarıdan getirilen demirden etkilenince, madenciler, kahve işletmelerinde kol gücü arayan Sao Paolo’ya koşarlar ve 1880’le 1900 yılları arasında, tropikal güney, birden zenginleşir. Daha önce kırsal bir nitelik taşıyan Şili, 1850’ye doğru tahılcılıktaki yeteneğini keşfeder. Arjantin ovasının çehresi de değişkendir: Önce iribaş hayvancılık yapar, sonra koyunculuğa verir kendini.</span></p>

  <p class="calibre_5"><span class="calibre_1">Maden sanayisinde de dalgalanışlar hızlıdır. Potosi ile Cerro de Pasco’nun ünlü gümüş yatakları büyüsünü yitirmese de, tükenme işaretleri, yüzyılın ortalarına doğru başka bölgelere çeker insanları. Şili’de, önce gümüş toplar dikkatleri, sonra nitrat ve bakıra çevrilir gözler. Madenci Meksika da, taşkın dönemlerle durgunluk dönemleri arasında gider gelir.</span></p>

  <p class="calibre_5"><span class="calibre_1">En çetin sorunlardan biri de taşımacılıktır. Doğa, gidiş gelişi uzatır ve zahmete boğar. Öyle olduğu için de, su yolları önem kazanır. İnsan toplulukları ve politika onlara bağlanır; çekişmeler, savaşlar olur. Paraguay savaşının nedeni, La Plata’ya varan sistemi ele geçirmektir.</span></p>

  <p class="calibre_5"><span class="calibre_1">Bir havzadan ötekine geçmek için ne yapmalı?</span></p>

  <p class="calibre_5"><span class="calibre_1">En büyük engel, Büyük Okyanus boyunca yürüyen dağ silsilesidir. Buradan kalkarak, binek hayvanının, özellikle de katırın önemi anlaşılır. And’ları ve Brezilya yaylasını aşan, katır kervanlarıdır. Ovada, atlı ya da öküzlü arabalara başvurulur.</span></p>

  <p class="calibre_7"><span class="italic"><span class="calibre_1">Kent yaşamının çekiciliği ve ağır evrimi</span></span></p>

  <p class="calibre_5"><span class="calibre_1">Akdenizli olan İspanyollarla Portekizliler,</span> <span class="bold"><span class="calibre_1">kentsel zevkleri</span></span><span class="calibre_1">ni okyanus ötesine de taşıyıp götürdüler. Gelişmeleri ağır aksak da olsa, bu İberya-Amerikan uygarlığında pek büyük bir rol oynadı kentler.</span></p>

  <p class="calibre_5"><span class="calibre_1">Sömürge döneminin sitesi, görkemli katedrali, gösterişli kamusal yapıları, güzel çeşmeleriyle, Avrupa’daki yarımadanın kentini hatırlatır şaşırtıcı biçimde. Lima, göğsünü kabarta kabarta</span> <span class="italic"><span class="calibre_1">Plaza de Armas’</span></span><span class="calibre_1">ını gösterir; Şili’nin Santiago’su, kavakların gölgelediği ve yolları sulamaya yarayan kanalların katettiği dört caddesini işaret eder; eski Rio, balkonlu şirin Portekiz evleriyle gururlanır.</span></p>

  <p class="calibre_5"><span class="calibre_1">Bununla beraber, taş kıtlığı çekilir çoğu kez.</span></p>

  <p class="calibre_5"><span class="calibre_1">Öte yandan, deprem korkusu vardır: 1828’deki bir sarsılış, Peru’nun başkentini yerle bir etmiştir, 1854’teki de San Salvador’u.</span></p>

  <p class="calibre_5"><span class="calibre_1">Sıcak yörelerde, odalar, bir avlunun (</span><span class="italic"><span class="calibre_1">patio</span></span><span class="calibre_1">) dolayında toplaşırlar ve avluda papağanlar ve evcilleştirilmiş maymunlar dolaşır; mobilya, genel olarak basittir. Sokaklar, taşla şöyle böyle döşenmiştir ve bakımsızdır; bir parça yağmur yağsa, çamurdan gidip gelme olanaksızlaşır. Sağlık koruma hak getiredir, mahallelerin pisliği şöhret salmıştır. Güzelliği sağlayan nedir o halde? Doğal çevre! Taşkın bir bitki dünyası, yığınla çirkinliği gizler gözlerden. Rio koyu, şimdiden dillerde destandır.</span></p>

  <p class="calibre_5"><span class="calibre_1">XIX. yüzyıl güzelleştirmez; çabuk ve zevksiz dikilir yapılar. Rio’da, iyi havalansa da yeni kent bayağıdır. Buenos Aires, yoksul bir görünüş içindedir: Kent hızla büyür ve ne yapılması gerektiği de birden kestirilmez. Yayılma, Kuzey Amerika kentlerindeki gibi, tam bir geometrik plana göre olur kuşkusuz; ne var ki, salgınlar uzun bir süre kırıp geçirecektir şehri. 1890’da, kente içecek su sağlamak ve kanalizasyon yapmak için, büyük bayındırlık çalışmalarına girişilir; gaz ve elektrik çıkar ortaya.</span></p>

  <p class="calibre_5"><span class="calibre_1">Kentin, başka yerlerde olduğu gibi,</span> <span class="bold"><span class="calibre_1">iktisadi</span></span> <span class="calibre_1">bir</span> <span class="bold"><span class="calibre_1">işlevi</span></span> <span class="calibre_1">vardır. Depo hizmeti görür (La Paz kinkina, Sao Paolo da kahve deposudur); Tucuman’la katır sırtında fuarlara çok şey borçludur; limanlar, deniz trafiği sayesinde büyürler. Ne var ki, az sanayileşmiş olması bir yana, beyazlarca, kamu hizmetlerini içermek ve toplum yaşamı sevdasıyla düşünüldükleri için, hep idari bir nitelik taşır kent ve en başta oturulmaya ayrılmıştır. Kentliler arasında, kendini politikaya ve serbest mesleklere adayan çok kimse vardır; bir parça ileri bir eğitimden geçen kişilerin yarısının gözü barodadır. Ne var ki, dışarıdan göç, okuması yazması olmayan bir proletarya yığınını da kabartmıştır.</span></p>

  <p class="calibre_5"><span class="calibre_1">Anglosakson dünyaya oranla hissedilir bir gecikme içindeki büyük merkezler, ancak yüzyılın sonlarındadır ki -nüfusları bir milyona varmasa da- gerçekten sivrilmeye başlayacaklardır. Bununla beraber, hatırlatmış olalım, nüfusu 60 milyonu aşan bir dünyadır karşımızdaki.</span></p>

  <p class="calibre_2"><span class="calibre_1">KAPİTALİZM, KÜLTÜR, POLİTİKA</span></p>

  <p class="calibre_7"><span class="italic"><span class="calibre_1">Güney Amerika’da kapitalizmin doğuşu ve Avrupa sermayesinin müdahalesi</span></span></p>

  <p class="calibre_5"><span class="calibre_1">Ekonominin - açıktan açığa - toprağa dayanan niteliği, yüzyıl boyunca bütün Latin Amerika’da geçerliğini sürdürür. Şili’de buğday, La Plata ülkelerinde bakır, deri, tuzlu et zenginleri vardır. Brezilya’da kahve vurguncularının, Pardo’ların adım adım yükseldiği görülür. Madenler de, bir zenginler iktidarının gelişmesine - alabildiğine - yardımcı olur. Brezilya’da, 1850 ile 1860 yılları arasında, bankacı ve hünerli iş adamı olarak sivrilen, maden ve taşımacılık şirketleri kuran Mana, tek başına bir örnek değildir. Ne var ki, para biriktirme zayıf kalır. Para, pahalı şeyleri satın almada ve bir de oyunda geçerlidir. Her şey, bahis tutuşmada bir bahanedir. Ayrıca, karanlık işler çeviren aracılar sarar ortalığı.</span></p>

  <p class="calibre_5"><span class="calibre_1">Böylece, Latin Amerika,</span> <span class="bold"><span class="calibre_1">kapitalist güçlerin yardımı</span></span> <span class="calibre_1">olmaksızın donanamaz: Avrupalı şirketlerdir ki, demiryollarının çoğunu yapar. Sâo Paolo tren hattı, İngiliz tekniğinin bir harikasıdır. Bir başka önemli hattı kuran</span> <span class="italic"><span class="calibre_1">Peruvian Corporation</span></span><span class="calibre_1">’ın merkezi Londra’dadır ve Amerikalı mühendisleri çalıştırır. And dağlarını aşma işine, 1881’den başlayarak, Avrupa kapitalist ve tekniğiyle girişilecektir.</span></p>

  <p class="calibre_5"><span class="calibre_1">Dış ticarette, İngiliz gemileri başı çeker; Birleşik devletler, 1840-50’ye doğru, alanı kesinlikle İngilizlere terkederler. Denebilir ki, Latin Amerika,</span> <span class="bold"><span class="calibre_1">Büyük Britanya’ya bağlı</span></span> <span class="calibre_1">bir ekonomidir.</span></p>

  <p class="calibre_5"><span class="calibre_1">Genç devletlerin maliyeleri sağlıksızdır: Kamu yönetimi pahalıya mal olur, aylıklar az olduğu için rüşvetsiz işler dönmez. Oldukça tutkulu eğitim programları bile, bütçeye bir ağırlıktır ve güçlükle para bulunur. Geriye, kala kala paranın değerini düşüren ve astarı yüzünden pahalı istikrazlara yol açan enflasyon kalır. Latin Amerika cumhuriyetlerinin tarihi, bir bakıma Avrupa maliyesiyle sözleşilmiş</span> <span class="bold"><span class="calibre_1">borçlanmaların</span></span> <span class="calibre_1">tarihidir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Gerçekten, Avrupa sermayesi, kurtuluş savaşları sırasında ilk avansları verdi. Borçlularını, aldığını ödeyemez hale getiren iflaslardan korumak üzere desteğini sürdürmek zorunda kaldı. Böylece Şili, 1822’de yüzde 6 faizle Londra’dan borç alır; 1826 ile 1840 arasında ödemeyi durdurur; 1842’de yeni bir sözleşmeyle taze para elde eder; 1858’de, Baring’ler, bir üçüncü borç parayı verir; daha sonra, ülke Morgan’ların kapısını çalar. Peru’da, Pasifik Savaşı sırasında, Şili’nin daha önce ele geçirdiği nitratlar, rehin diye Dreyfus Kardeşler firmasına bırakılır. Alacaklı güçler, gümrüklere ve demiryollarına denetim koyarlar sık sık. En ünlü olay da, Jecker’in alacağı için Meksika’nın başına gelendir: İngiltere, İspanya ve Fransa birlik olurlar alacak adına ve Fransa da uzun süreli bir müdahalede bulunur. Güçler arasında nüfuz mücadeleleri de seyrek değildir. Pasifik Savaşı denen şeye, birçok yönden, Şili’nin arkasındaki İngiliz çıkarlarıyla, Peru ve Bolivya’nın arkasındaki Fransız ve Amerikan çıkarları arasında bir düello olarak bakılabilir; sonunda zaferi kazanan İngiliz çıkarları olur.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Yabancı sermaye, içerdeki yığınla çatışmadan da sorumludur.</span></p>

  <p class="calibre_7"><span class="italic"><span class="calibre_1">Kültür birliğinin yanı sıra, gelenekle ilerleme düşüncesi arasında çatışma</span></span></p>

  <p class="calibre_5"><span class="calibre_1">Orta ve Güney Amerika uygarlığına İspanya yarımadasının pek önemli bir damga vurduğu sanılır. Oysa, fazla hayale kapılmamalı bu konuda. Halkların dörtte biri kadarı, İspanyolca ya da Portekizce konuşur kuşkusuz. Bununla beraber, dünyanın bu bölümü belli bir kültürel birliğe sahipse,</span> <span class="bold"><span class="calibre_1">fatihlerin dili</span></span><span class="calibre_1">ne borçludur bunu; uçsuz bucaksız bir coğrafyada, iktisadi ilişkilerde ve düşünce alışverişinde, bu dil kullanılmıştır; modernizm kentlerde yaratıldığından, eskil biçimler en iyi kırsal yörelerde korunmuştur.</span></p>

  <p class="calibre_5"><span class="calibre_1">Kutsal Kitap, eski inançların - olduğu gibi - yerine geçmeyi pek seyrek başarsa da, Kilise, İspanya yarımadasındaki ağızları ve örfleri yaymak için çok şey yaptı. Söz konusu olan, özel yaşamı olduğu kadar kamu işlerini de denetlemek isteyen</span> <span class="bold"><span class="calibre_1">egemen bir Katoliklik</span></span><span class="calibre_1">tir. Ruhban ise, elinden geldiğinde, vicdan özgürlüğünü reddeder, yurttaşlık haklarını Katolik olmaya bağlar ve eğitimi tekelinde tutar. Oysa, ruhbana karşı olanlar, yığınların okur-yazar olmayışında Kiliseyi sorumlu sayarlar. Böylece, Brezilya’da 1880’de, özgür insanların sadece yüzde 23’ü okur-yazardır ve kölelerde ise yüzde 1’dir bu oran.</span></p>

  <p class="calibre_5"><span class="calibre_1">Bununla beraber, sesli güzel bir dil ve düşünsel zevklerden hoşlanma, Latin Amerika’ya</span> <span class="bold"><span class="calibre_1">zengin edebi okullar</span></span> <span class="calibre_1">kazandırdı. Önce, yarımadanın klasikleri değerlendirildi, arkasından romantizm geldi, Parnasse okulunun temsilcileri çıktı ortaya; onların yanı sıra, gerçekçilik ve doğacılık da geniş bir yayılma alanına kavuştu. Pek özgün yığınla eser yazıldı, görkemli doğaya alabildiğine duyarlı bir resmi sanatı gerçekleşti. Gerçeklikleri olduğu gibi canlandırma ile ondan kaçış yan yana yürüdü ve soluk tazeliğini yitirmedi.</span></p>

  <p class="calibre_5"><span class="bold"><span class="calibre_1">Canlı bir idealizm</span></span><span class="calibre_1">le tutuşur okumuş seçkinler. Kilisenin - özellikle Cizvit’leri ve Engizisyon’un - vesayetine karşı tepki olanca güçle belirir ve özgürlük içinde ilerleme kavramı büyüler. Fransız Medeni Yasası, İspanyol örfleriyle ahenkli olacak biçimde az çok değişikliğe uğrayarak cumhuriyetleri dolaşır; Brezilya Ceza Yasası, büyük bir ceza hukuku uzmanı olan Bernardo de Vasconcellos’un elinden alabildiğine yetkinlikle çıkar. Her biri Jean-Jacques Rousseau’nun ve Benjamin Constant’ın hayranı ciddi hukukçular, büyük bir açıklık taşıyan Anayasa metinleri kaleme alırlar; olaylarda ne denli kararsızlıksız varsa, hukuku ortaya koymakta da o denli özlem gösterilir.</span></p>

  <p class="calibre_5"><span class="bold"><span class="calibre_1">Masonluk</span></span> <span class="calibre_1">gelişir ve yandaşları da ağırlığı olan kişilerdir: Güney Amerika’da ulusal eğitimin ateşli savunucusu, öğretmen okulunun ilk kurucusu, 1842’de Şili’de, arkasından Buenos Aires’de bir örnek okulun yaratıcısı; Arjantin Liberal Partisi’nin başı, sonra da bu Cumhuriyetin Başkanı (1868-1874) Sarmiento, Latin Amerika Mason örgütünün kurucuları arasındadır. Mason Garibaldi, Uruguay’ın bağımsızlık mücadelesinde sivrilir. Anglosakson masonluğu kanalıyla, liberalizm yararcı bir anlayışa bürünür. Ne var ki, yüzyılın ikinci yarısında, kendisine bir kural arayan</span> <span class="italic"><span class="calibre_1">intelligentsia</span></span> <span class="calibre_1">arasında en çarpıcı yankılar yapan,</span> <span class="bold"><span class="calibre_1">pozitivizm</span></span> <span class="calibre_1">olur. Kelimesi kelimesine alınan Auguste Comte’un öğretisi,</span> <span class="italic"><span class="calibre_1">Templo da Humanidad</span></span> <span class="calibre_1">(İnsanlık Tapınağı) olarak kiliselerin bile kuruluşuna ön ayak olurken, sosyal bilimlerde belli bir gelişmeye de yol açar. Şili’li Lastarria, Comte, John Stuart Mill ve Tocqueville’le uzlaşma arkasındadır. Brezilya’da ve Meksika’da anarşi korkusu ve pozitivist disiplin içiçe olarak, bir “bilimsel” partinin kuruluşunda rol oynarlar; büyük şeyler yapabilecek güçte - bir tür - aydın despotizmi özlemi içindedir parti.</span></p>

  <p class="calibre_5"><span class="calibre_1">Bunlar olurken, Kilise’yle hasımları arasındaki uyuşmazlık, ruhbanın toplum, okul ve devlet iktidarında nüfuzunu koz olarak kullanır; ne var ki</span> <span class="italic"><span class="calibre_1">Kulturkampf</span></span><span class="calibre_1">, Kilise’ye devlet içinde devlet olma olanağı sağlayan Kilise mülklerinden yanadır yine de ve devlet, mali gerekçelerle göz dikmiştir bu mülklere. Birinin sert basışına ötekinin sertliği yanıt verir. Kimi uzlaşmalar olur, ama geçici niteliktedirler.</span></p>

  <p class="calibre_7"><span class="italic"><span class="calibre_1">Ülkesel bütünlüğün olanaksızlığı</span></span></p>

  <p class="calibre_5"><span class="calibre_1">Bağımsızlık savaşı, İspanya yarımadasının egemenliğine son vermekle kalmamıştı yalnız, İspanyol egemenliğindeki uçsuz bucaksız alanın da</span> <span class="bold"><span class="calibre_1">parçalanma</span></span><span class="calibre_1">sına götürmüştü. İçlerinde yalnız Brezilya bütünlüğünü sürdürebildi; ondan da ayrılan Uruguay oldu. Büyük Kolombiya’nın başarısızlığa uğramasının arkasından, Bolivar, 1830’da bitkin bir halde ölür. Meksika, sonra da Peru, birleşme kongreleri toplayacaklardır ama boşunadır; yeni cumhuriyetler arasında kanlı mücadeleler daha şimdiden başlamıştır. Kuzey Amerika Birliği’nin güneyinde ve karşısında, on altı devlet, Horn burnuna değin olan kıta topraklarını kesin olarak bölüşürler aralarında.</span></p>

  <p class="calibre_5"><span class="calibre_1">Bu un ufak oluştan coğrafya sorumludur.</span></p>

  <p class="calibre_5"><span class="calibre_1">Deniz çektiğinden, doğal gruplanış en yakın</span> <span class="bold"><span class="calibre_1">kıyı çevresinde</span></span> <span class="calibre_1">olur. Amazonya ormanı, Venezüella’nın Antiller denizine doğru atılmasında; İngiltere, Hollanda ve Fransa’nın Guyana’daki topraklarının genişlemesini sınırlandırmada önemli bir rol oynadı; böylece üçü de, aynı nedenle kıyıda ve Brezilya’nın kıyısında kalakaldılar. Çöl, Şili’nin kuzeye doğru atılışını uzun süre durdurdu. Paraguay, su yollarının, bataklıkların ve dikenli Chaco çalılığının arkasında oluştu. Sınır, belirgin bir çizgi olmaktan çok, ötesine geçilemeyecek bir bölge-sınırdır; ve öyle olduğu için de, uyuşmazlıklar adım başındadır.</span></p>

  <p class="calibre_5"><span class="calibre_1">Ne kültürel birlik, ne geleneksel ticaret akımları, henüz çekirdek halindeki bir ekonominin bağrında, mesafelerin insanları savurup dağıtmasına karşı bir şey yapamaz. Dahası, devlet görece genişlik kazandığında birliği de zayıflar.</span></p>

  <p class="calibre_5"><span class="calibre_1">Başkentlerle eyaletler arasında, kentlerle kırlar arasında, siyasal birlikten yana olanlarla federalistler arasında mücadeleler olur. Son olarak,</span> <span class="bold"><span class="calibre_1">federal formül</span></span> <span class="calibre_1">sık sık üstünlük sağlar: Böylece Meksika Birleşik Devletleri, Kolombiya, Brezilya, Venezüella Birleşik Devletleri’ne varılır; Arjantin bile bir federasyon çehresine bürünür.</span></p>

  <p class="calibre_5"><span class="calibre_1">Bu genç kuruluşlar arasında savaş, hemen hemen olağan olup çıkmıştır: Kıskançlık kemirir, devletin başındakiler - itibar adına - dış serüvenlere sürüklenir ve nadir, öyle olduğu için de önemli ırmak yollarını ve maden zenginliklerini tartışır dururlar aralarında. Ne yana bakılsa uyuşmazlık görülür: Kolombiya ile Ekvator, Ekvator’la Peru, Orta Amerika federasyonunun parçalanışından doğan küçük cumhuriyetler çatışır birbirleriyle. En korkuncu, 1865 ile 1870 arasında, küçük Paraguay halkının yok edilmesine yönelir. Az sonra da,</span> <span class="bold"><span class="calibre_1">Pasifik Savaşı</span></span> <span class="calibre_1">denen boğuşma patlak verir: Bu savaş sırasında da, Şili, Bolivya ile Peru’nun elinden güherçile yataklarını alır ve Bolivya’yı kıyıdan koparır.</span></p>

  <p class="calibre_5"><span class="calibre_1">Yüzyılın sonlarına doğrudur ki, kuvvete başvurma, uluslararası hukukun uygulamalarına bırakır yerini yavaş yavaş. Dünyanın bu bölümünün acısını çektiği yırtılışlar, bütün Amerika çapında bir yakınlaşmanın zorunlu olduğu bilincini uyandırır.</span></p>

  <p class="calibre_7"><span class="italic"><span class="calibre_1">Genç cumhuriyetlerde bitmeyen karışıklıklar. Hükümet darbeleri ve anayasal güçlükler</span></span></p>

  <p class="calibre_5"><span class="calibre_1">Liberal, hatta kuramda demokratik de olsalar, her cumhuriyet, devlet makamlarını şiddetle tartışan hiziplerin pençesindedir. Bir anayasal rejimin işleyişine olanak sağlayacak koşullar nadir olarak sağlanmıştır. Ayrıca, bağımsızlık savaşları,</span> <span class="bold"><span class="calibre_1">şefi</span></span> <span class="calibre_1">(</span><span class="italic"><span class="calibre_1">caudillo</span></span><span class="calibre_1">) gözde yapıp çıkmıştır. Anıları hiçbir zaman kaybolmayacak olan Bolivar’lar ve San Martin’ler, artçılar ve taklitçiler bırakırlar geriye. Bireysel enerjileri övüp yücelten bir edebi romantizm vardır: Andrade, Napoleon’un kahramanlıklarını hatırlatıp dururken, Montalvo Bolivar’ı eski dünyanın kahramanlarının üstüne çıkarır. Varlığını,</span> <span class="bold"><span class="calibre_1">bir hükümet darbesine</span></span> <span class="calibre_1">(</span><span class="italic"><span class="calibre_1">pronunciamiento</span></span><span class="calibre_1">) ya da hileli bir seçime borçlu olmayan bir hükümet pek yoktur ve kayboluşları da yasallık dışında olur. Meksika, ilk</span> <span class="italic"><span class="calibre_1">caudillo</span></span><span class="calibre_1">’nun, İturbide’in düşüşünü izleyen otuz altı yıl boyunca, ortalama yılda bir başkan yenilemiştir; Venezüella’da, bir yüzyılda elli iki başkaldırı olmuştur; Bolivya, altmış askeri ayaklanmaya sahnedir, on kez anayasa değiştirir, altı başkanı da öldürülür; Paraguay, yakasını diktatörlükten sıyıramaz; Kolombiya’da, 1879 devrimi, söylendiğine göre 80.000 kurbana mal olur.</span></p>

  <p class="calibre_5"><span class="calibre_1">Bu tür kavgalar, başka renkten insanlara bir rol oynama fırsatı sağlar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Yolsuzluklar, demagojik çağrılar, zengin kreolun ata yadigârı kini, cahil plebi gözüpek bir serüvenci olmaya iter. Aslında</span></span> <span class="calibre_1">caudillo</span><span class="italic"><span class="calibre_1">, Yerlilerin şefinin (</span></span><span class="calibre_1">cacique</span><span class="italic"><span class="calibre_1">) bir anlamda devamıdır.</span></span>
  </blockquote>

  <blockquote class="calibre_9">
    <span class="italic"><span class="calibre_1">Alabildiğine ilginç tipler çıkar ortaya!</span></span>
  </blockquote>

  <blockquote class="calibre_9">
    <span class="italic"><span class="calibre_1">Bir rastlantı, iktidarı bir şefe bırakır, bir başka rastlantı kovar oradan. İktidara geldiği gün, Tanrı göndermiştir kendisini, gereklidir, ertesi günü kapı dışarı edilir; aynı adam hükümet çarkını yeniden ele geçirirse, tekrar halkın gözbebeği olur. Aykırı gelecek: Kanuna en iyi saygının gösterilmesi adına kanunu çiğner. Kilise’ye gelince, desteklediği ya da ihtiyaç duyduğu kişiyle öğünür; ne var ki, giderini ödediğinde de sistemin zararını çeker.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Özetle, ne denli zalim olursa olsun, düzensizliğin ürünü olan şeflik (caudillisme), düzensizliğin ilacıdır da. Kendisine hizmet etmek için baskı yaparken, devlete hizmet ettirmek içindir de bu. Böylesi bir rejimin temsilcisi, Arjantin’de Rosas, Şili’de Portales ya da Meksika’da Juarez hatırlanırsa, birleştiricidir de. Okuması yazması olmadığından, ulusal eğitimin özlemini çeker; rastlantının askeri ya da hukukçu olduğundan, büyük çapta işler yapmak ister, işyerleri açar, çalışma olanakları sağlar. Özetle, yarınlar adına ulusal birliği kurup sürdürür; dış kapitalistler ve güçlerle uzlaşma bahasına da olsa yaptığı budur.</span></p>

  <p class="calibre_2"><span class="calibre_1">BİR ÜLKEDEN ÖTEKİNE</span></p>

  <p class="calibre_5"><span class="calibre_1">Guyana’lardan La Plata yakınlarına, And’lardan Atlantik’e değin, 8 milyon kilometre kareyi aşan bir alan üzerinde, Portekiz egemenliği döneminde olduğu gibi tek bir egemenlik yayılır. Ve daha önce İspanyol olan topraklardan farklı olarak, bu birlik, yasal bir hanedanın, Bragance’ların vesayetinde sürer.</span></p>

  <p class="calibre_5"><span class="calibre_1">Brezilya’nın özgün bir çehresi vardır böylece.</span></p>

  <p class="calibre_7"><span class="italic"><span class="calibre_1">Brezilya’da farklılıkların sürmesi</span></span></p>

  <p class="calibre_5"><span class="calibre_1">Brezilya’da, Avrupalı bir hanedanın varlığını korumuş olması, eski metropola karşı hiçbir bağımlılığı içermiyor. Halkın Portekizli olmaktan çok Brezilyalı diye gördüğü Don Pedro, Rio’da kalmıştı. Kendisine gerçek bir otorite ve özellikle de merkezi yönetimde denetleme sağlayacak bir anayasal rejimle yetinmesini bildi; hep uyanık bir kişi olduğundan, zamanında tahtından ayrılıp işleri bir naipliğe, aslında da egemen sınıflara bıraktı. Vakti gelip de tahta çıkan, eğitimi bakımından kesinlikle Brezilyalı</span> <span class="bold"><span class="calibre_1">II. Pedro</span></span> <span class="calibre_1">da, filozof meşrep bir kişi oldu; her şeyden önce pratik çözümlerin arasından gidip siyasal uyuşmazlıklarda hakem rolü oynadı.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Gerçekte, dayanışma içinde olmaktan çok yan yana - en azından - dört Brezilya vardır: Değerli kereste üreten Amazon ormanı; madenciliğin sürdüğü geniş yaylalar; tropikal işletmeler; son olarak da, hayvancılığa henüz başlayan Güney. Çoğu Alman olan Avrupalı göçmenler bu sonuncuya yerleşmeye başladıklarında, birinci bölgede hâlâ yaban Yerli egemendir ve başka yerlerde bir kreol ve melez aristokrasi yararına çalışan köle emeğidir revaçta olan. İçin için bir ayrılıkçılık oluşur durur ve zaman zaman da - şurada ya da burada - açık girişimlere başvurur. Yığınla bunalım, iktisadi gelişmeye zarar verir, bütçeye yük yükler, karada ve denizde önemi bir askeri gücün bakımını gerektirir. Bu arada, Paraguaylıların isteklerine hayır denirse de Uruguay yitirilir.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Brezilya devleti ağır ağır gücünü toplar: İngiliz sermayesini çağırır, tahılını ve hammaddelerini satar, kölelerini çalıştırır, tarım işletmeleri ile maden sahiplerini zenginleştirir. 1850’den başlayarak da, bir on beş yıllığına, açılıp serpilme daha da açık olarak belirginleşir: Dış ticaret rakamları iki katına çıkar, ormandan toprak kazanma gelişir, demiryolu ve telgraf gelir; şekerin ve pamuğun parlak dönemidir bu. Ne var ki, pek pahalıya oturan Paraguay savaşının arkasından bir bunalım sökün eder: Şeker bunalımı, kölelik bunalımının ağırlaştırdığı maden bunalımı! Siyahilere özgürlük tanıyan 1871 Kanunu’ndan, 1888’deki genel özgürlük ilanına geçildiğinde, karışıklıklar büyür. Köle sahipleri, arkalarından federalistler ve az para aldıklarından yakman ordu, imparatora karşı çıkar. 1889’daki</span> <span class="italic"><span class="calibre_1">pronunciamento</span></span> <span class="calibre_1">ile de karşı karşıya gelince imparator çekilir.</span></p>

  <p class="calibre_5"><span class="calibre_1">Brezilya Birleşik Devletleri Cumhuriyeti’nin ilk adımları güçlükleri doludur. Her devlet, biraz kendisi için yaşamak zorundadır artık: Sao Paulo donanır, kahvesinden iyi kazanır, gönenç içindedir; Babia ile Pernambouc ise bitkisel yaşam sürerler; Güney, bir ikinci Avrupalı göçünden yararlanır, hayvancılık ve tahılcılık yapar; ne var ki yaylalar, kırsal ekonomiye - güçlükle - ayak uydururlar. Köle elemeğinin ortadan kalkışı çetin sorunlar yaratır: Ücret üzerine kurulu bir ekonomiye uymada çıkan sorunlardır bunlar. Bununla beraber, Avrupa ve Kuzey Amerika’dan gelen isteklerin artışı, yeni Brezilya’yı kendine getirir. Tarım işletmeleri, et ve deri tacirleri toplumunu bir spekülasyon hummasıdır sarar; hastalık, kauçuk çıkaran Amazon’u da yakalar çok geçmeden. Malzeme donanımı düzelip iyileşir, kentler büyür, ne var ki zenginleşmiş kesimlerin lüksü yığınların sefaleti ile tam bir zıtlık içindedir; açlık, günlük arkadaştır o kitleler için. Bir yandan ciddi hukukçular, verimli yazarlardan oluşan bir seçkin tabaka vardır, öte yandan cehalet hüküm sürer. Sosyal ve bölgesel zıtlıklar, uçsuz bucaksız cumhuriyete damgasını vurur; cumhuriyet ise genel oyu ve doğrudan seçim usulünü kabul etmiştir.</span></p>

  <p class="calibre_7"><span class="italic"><span class="calibre_1">İki kırsal cumhuriyet: Arjantin ve Uruguay</span></span></p>

  <p class="calibre_5"><span class="calibre_1">Aynı enlemde yer alan öteki kıtalarda olduğu gibi, güney tropikanın altında ağaçsız geniş alanlar açılır, toprak kurur, iklim kamçılayıcı olur. Pampa’da</span> <span class="italic"><span class="calibre_1">estancia</span></span><span class="calibre_1">, bir Anglosakson çiftliği gibi tek başınadır ve hayvancılığa çevrilidir yüzü. Yeni kentlerin doğuşu da, dünyanın aynı bölgesinde olanları düşündürür: Arjantin’de, 1870’ten başlayarak nüfusun yüzde 40’a yakını kentlidir; 1895’te Buenos Aires, 4 buçuk milyon nüfusun 600.000’ini toplar: Montevideo’da yaşayan 200.000 insan, Uruguaylıların dörtte birinden fazladır. Yün, et ve deri üzerine iş yapan iki liman, Melbourne’la Sydney’i hatırlatır.</span></p>

  <p class="calibre_5"><span class="calibre_1">Benzeşmez öğelerden oluşmuş, engebeler arasında dağınık Brezilya ile çarpıcı bir zıtlık karşısındayız: Sularını La Plata’ya yollayan tek ve dev bir ovadır söz konusu olan. Uzun bir süre, Arjantin Cumhuriyeti’nin sınırları belirsiz kalacaktır. Sarmiento’nun dediği gibi, “Arjantin Cumhuriyeti’nin çektiği acı, yüzeyinden gelmektedir.” Kuraklığın ve çekirgenin pençesinde bir bozkır. Böylece Pampa, bir birleştirici değil ciddi bir engeldir, yenmek gerekir onu.</span></p>

  <p class="calibre_5"><span class="calibre_1">Rivadavia, çağının önünde giden bir düşünür, Buenos Aires’li seçkinlerin yöneteceği bir demokrasi denemesine girişir. Ne var ki, ayrılıkçı tepkiler vardır, Rosas da onları göğüsler. Arjantin, 1850’de kendisini kuran kreollarla melezlerin elindedir. Ancak, Bueonos Aires’de, Avrupa ili ilişki içinde bir ticaret burjuvazisi doğar ve hayvancılığın sağladığı yararları</span> <span class="italic"><span class="calibre_1">estancieros</span></span><span class="calibre_1">’la tartışır.</span></p>

  <p class="calibre_5"><span class="calibre_1">1870 ile 1890 yılları arasında, Brezilya’da olduğu gibi bir devrim olur. Bir yandan, Avrupa’dan göç, nüfusu 2 milyondan 4 milyona çıkarır ve beyaz derili bir Arjantin yaratır. Öte yandan, kırsal ekonomi dev boyutlara bürünür: Yün sürüleri, et sürüleri gelişir aynı anda. Et sanayisi doğar; ilk soğutucu sistem ta 1882’ye çıkar. Arkasından</span><span class="italic"><span class="calibre_1">, corn belt</span></span><span class="calibre_1">’i (mısır) yaratmaya yönelen kaçınılmaz yürüyüş ete kemiğe bürünür; demiryolu gelir ve federasyonun bağları sıklaşır. Buenos Aires üstünlüğünü arttırır, seçkin bir merkezdir; Sarmiento’ların Alberdi’lerin Arjantin’i, zorunlu öğretim ve bilimsel çalışmaların kaygısını duyar; 1895’te dış ticaret, nüfusu daha kalabalık olan Brezilya’nınkine ulaşmıştır önemce.</span></p>

  <p class="calibre_5"><span class="calibre_1">Bunlar olurken, Paraguay, diktatörlerin sultası altında bitkisel bir yaşam sürer; ama Uruguay, Arjantin’le aynı yükselişi paylaşır.</span></p>

  <p class="calibre_7"><span class="italic"><span class="calibre_1">Şili: Bir coğrafi gariplik ve ulusal başarı</span></span></p>

  <p class="calibre_5"><span class="calibre_1">And’lar, tek bir devletin Pasifik’ten Atlantik’e değin yayılmasını engellemiştir. Öte yandan Şili yönetimi, Peru’nun Lima’sına bağımlıydı bağımsızlıktan önce. Karasal bağlantılar çetinliklerle doludur, kıyı ise parçalı ve tırtıklı. Dalgaların kuşattığı bir tür ada: Yüksek doruklar, güneyde - denizcilikte işe yarayan kerestenin sağlandığı - soğuk bir orman, kuzeyde sıcak bir çöl, ortada ılık iklimli toprağı bereketli bir vadi.</span></p>

  <p class="calibre_5"><span class="calibre_1">Egemen olan bu Santiago vadisidir: Bir yandan elverişli bir liman olan Valparaiso ile donanmıştır; bir geçitten de Pampa’ya ulaşılır,</span> <span class="italic"><span class="calibre_1">haciendas</span></span> <span class="calibre_1">sahiplerinin pek sevdikleri atlar oradan gelir. Bask kökenli birkaç kreol ailesi, hayvancılığa tahıl ekiminin yararlarını da ekler. Bağımsızlık, İngilizlerin desteğiyle gerçekleşir. O tarihten beri de, iki rakip parti, muhafazakârlarla liberaller - aristokratik görüşün iki farklı çizgisi - fazla çatışmalara gitmeden işlerin yürüyüşünü sağlarlar.</span></p>

  <p class="calibre_5"><span class="calibre_1">Ne var ki, Şili, bu daracık kantonda pek az şey yapabilirdi. Ormanlık güneyi ele geçirmek ister; 1883’te sona eren mücadele, ulusu sürekli bir savaş içinde tutar. Şili, savaşçı niteliklerinden yararlanıp, Bolivya’nın ve Peru’nun karşısına dikilir; toprakaltı zenginlikleri olan kuzey çölünü ele geçirmektir amacı ve savaş şiddetli olur.</span></p>

  <p class="calibre_5"><span class="calibre_1">Nüfusu iki mislini aşsa da, Şili’de kol gücü yetersizdir ve ücretler, komşu ülkelerde olduğundan biraz daha düşüktür. Sefaletin kaybolmaması bir yana, maden işletmeleri, giderek oralardaki sömürü bir cehenneme çevirmiştir o yerleri. Ne var ki nitrat ve bakır, büyük gelir sağlar ve demiryolu ile liman donanımını geliştirir. Toprak oligarşisiyle iktidarı tartışan bir burjuvazi serpilir: Soylu havalarındaki son Başkan Balmaceda’yı, donanma, 1891 Devrimi’yle alaşağı eder, sonuçtan yararlanan ise mali çevrelerdir. Ekonomi gelişme içindedir, devlet gelirleri oldukça yerinde harcanır, eğitim ilerler, büyük topraklar gitgide paylaşılır; görünüş odur ki, genel yaşam düzeyi de yükselmektedir.</span></p>

  <p class="calibre_7"><span class="italic"><span class="calibre_1">And dağlarında dört cumhuriyet: Çetin gelişmeleri</span></span></p>

  <p class="calibre_5"><span class="calibre_1">Bolivar ölünce, birlik yolundaki düşü de tarihe karışır.</span></p>

  <p class="calibre_5"><span class="calibre_1">And dağlarında dört cumhuriyet vardır.</span></p>

  <p class="calibre_5"><span class="calibre_1">Peru, yalnız sulamanın ekime olanak sağlayabileceği alçak yöreler, en yüksek ve en ıssız yaylaların ülkesidir; Yerlilerin, koyunun, lamanın ve değerli madenlerin yurdudur burası.</span></p>

  <p class="calibre_5"><span class="calibre_1">Bolivya’da 1900’de, bir milyon kilometre kareden fazla topraklarda iki milyon insan yaşar. Bahtsızlıklara biri daha eklenir: Ülke, denize olan dar bağlantısını yitirir; daha sonra, Brezilya da bir parçasını koparıp alacaktır. Yoksul ve geri halk, gümüş madeninden pek az yararlanır; çok geçmeden daha da göz alıcı kalay yatakları eklenecektir.</span></p>

  <p class="calibre_5"><span class="calibre_1">Peru’nun yazgısı pek farklı olmaz. Görkemli bir başkent olan Lima’nın yıldızı sönmeye başlar. Yönetim, siyahileri ve Yerlileri azat eder, ama bu kez de el emeği sorunu -bütün yakıcılığıyla - kendini duyurur; 1850 ile 1880 arasında gelen 90.000 Çinli çabucak istenmez olurlar. Devletin yaşayacağı iki şey vardır: Güherçile ve madenler; Manuel Pardo, 1875’te güherçile tekelini bile ilan eder. Ne var ki, iktidarın bağımlı olduğu yaygaracı ve açgözlü ordu, nitratları savunmaz bile! Güherçilerin kaybı iflas demektir, halktan insanların günlük ihtiyacı tuz üzerine vergi koymak demektir. Devrimler birbirini izler, halk kayıtsız kalır.</span></p>

  <p class="calibre_5"><span class="calibre_1">Daha küçük olan Ekvator da benzer yırtılışlar içindedir.</span></p>

  <p class="calibre_5"><span class="calibre_1">Daha da kuzeyde Kolombiya, dik ve sarp bölünüşler içindedir; nemlilik alabildiğine artar, derin vadiler birbirini izler. Panama kıstağına sahip oluş çıkar sağlayacak, ama o oranda da tehlikeli bir uluslararası duruma getirir ülkeyi. Bogota’daki insanlar, Yeni Gırnata’nın anılarıyla dolu olduklarından bir büyük Kolombiya’nın kaybına evet diyecek durumda değillerdir; ne var ki, birbirinden kopuk parçalara ayrılmış bir ülkeyi yönetmek güçlüklerle doludur. Birbirine hasım yığınla grup yan yanadır ve ülke ekonomisi de durağan! Her bölgenin kendi başına kalmak istemesi ve sefalet, korkunç bir vahşete düşüren karışıklıklara yol açar. Sonunda Amerika Birleşik Devletleri müdahale eder ve Panama elden çıkar; oysa kahve ve pamuktaki ilerlemeler, hiç de cılız sayılamayacak bir yakın geleceği hazırlamaktadır ve bu arada, umut edilmeyen bir kaynak işin içine girer, petrol bulunur.</span></p>

  <p class="calibre_7"><span class="italic"><span class="calibre_1">Venezüella</span></span></p>

  <p class="calibre_5"><span class="calibre_1">İçerde hayvancılık yapılan geniş bölgeyle limanlar arasında, önemli bir ticaret akımı vardı; adalardan da, siyahilerin köleliğiyle beraber, kahve ve kakao kültürü gelmişti. Böylece, hayvan yetiştirenlerle plantörler iki sosyal grup oluşturuyordu ve onların ortaklaşa davranışı Venezüella’nın gelişmesine kapı açacaktır; ülkenin hareketli tarihini de yine onların aralarındaki çatışmalar açıklar.</span></p>

  <p class="calibre_5"><span class="calibre_1">Çoğu sert ve okur-yazar olmayan melezlerden oluşan</span> <span class="italic"><span class="calibre_1">Llanero’</span></span><span class="calibre_1">lardır ki, Bolivar’ın devşirdiği ordunun en yetkin öğeleri olmuşlardır; başlarında da, “ovaların şefi”, yarı Yerli Paez vardır. Ne var ki, Kurtarıcı’dan kalan tekçi ve oligarşik Anayasa, iç savaşlara engel olamaz ve boğuşmalar sürerken de ayrılıkçılık yavaş yavaş su yüzüne çıkar: Caracas’ın rakibi Maracaibo’nun ayrılması, federalist bir formüle doğru gelişmeyi hızlandırır ve 1864 Anayasası 24 devlete böler ülkeyi. Bir ara,</span> <span class="italic"><span class="calibre_1">caudillo</span></span> <span class="calibre_1">Guzman Blanco dizginleri eline geçirir: Orduyu doyuran, sanat dostu geçinen, ekonomiyi geliştirme isteğiyle yanıp tutuşan, mülkleri çekici hale gelmiş Kilise’nin hasmı durumundaki bu insan, sömürgeci Avrupa’ya boyun eğmeyi de istemez. Yuruari altın yatakları ile ilgili olarak, İngiltere’yle bir sınır anlaşmazlığı on üç yıl sürer. O biter yeniden başlar karışıklıklar, beri yandan da hayvancılığın girdiği bunalımla yan yanadır: Bir bulaşıcı hastalık sonucu katır ve atın kırılması,</span> <span class="italic"><span class="calibre_1">Llaneros</span></span><span class="calibre_1">’a korkunç bir darbe indirir; kahve ve kakao Venezüella’sının önünde eğilmeyi de istemez haldedirler. Öte yandan, köle emeğinden ücretli düzene güçlükle geçilir: Nüfus artsa da Avrupa’dan göç yetersizdir ve Brezilya’nın</span> <span class="italic"><span class="calibre_1">fazenda</span></span><span class="calibre_1">’sının korkunç rekabeti vardır. Demokrasi savındaki bu Cumhuriyetle, bilgili ve zengin büyük mülkiyet sahiplerinin azınlığı ile ulusun geri kalanını bir uçurum ayırmaktadır.</span></p>

  <p class="calibre_5"><span class="calibre_1">Sürekli istikrarsızlığın başka yığınla da nedeni vardır.</span></p>

  <p class="calibre_7"><span class="italic"><span class="calibre_1">Orta Amerika’nın küçük cumhuriyetleri. Meksika’nın gecikmiş yükselişi</span></span></p>

  <p class="calibre_5"><span class="calibre_1">Federalizm, Güney Amerika’da parçalanmayı sınırlandırmıştı kısacası; Orta Amerika’da ise, başarısızlığa uğrar ve derlenip toparlanışa götüremez.</span></p>

  <p class="calibre_5"><span class="calibre_1">Aynı sıcak ve nemli iklim, hemen hemen her yanda, “ılımlı topraklar”a doğrultur insanları. Ancak, nüfus yoğunluğu alabildiğine eşitsizdir ve özellikle etnik yapı pek çeşitlidir. Guatemala ve hele hele San Salvador, komşularından daha kalabalıkken Kostarika’da beyaz insan ezici bir çoğunluğa sahiptir. Bu ve bunlara eklenen başka sorunlardan çıkan şudur:</span> <span class="bold"><span class="calibre_1">Artsız aralıksız savaşlar</span></span> <span class="calibre_1">ve her cumhuriyette süreğen bir</span> <span class="bold"><span class="calibre_1">karışıklık</span></span><span class="calibre_1">! Köleliğin kaldırılması, sosyal düzeyde bir yatışma getirmez. Dışardan göçe pek çekici görünmeyen bu uzun toprak şeridi, daha çok emperyalizmlerin iştahını uyandırma ve onları birbirinin karşısına çıkarma durumundadır. Başlarda Nikaragua üzerinden bir kanal açma düşünülürken, ilk demiryollar Panama ile Tehuantepec’e döşenir ve kanal için de Panama kıstağı seçilir.</span></p>

  <p class="calibre_5"><span class="calibre_1">Öte yandan, Meksika’nın adı Peru’nunki gibi gözleri kamaştırır.</span></p>

  <p class="calibre_5"><span class="calibre_1">Ne var ki, yöre yoksuldur. İnsanların büyük çoğunluğu - nüfus 1800’e doğru 6 milyon, 1900’de 13 buçuk milyondur! - pek düşük bir yaşam düzeyine sahiptir. Öyle de olsa, ülkede güçlü bir melez kitle vardır ve yüzyılın sonuna doğru Yerli kökenden gelenlere eşit olup çıkmıştır. Daha da keskin olan zıtlık, İspanyol kökenli beyaz aristokratla, başka renkten insanlar arasındadır. Ayrıca, bu yarımada, Birleşik Devletler’in hemen yanı başında uzanır ve Antiller’e de sömürgeci güçler gelip yerleşmiştir. Kreol, İspanyol rejiminin, kendi ayrıcalıklarıyla yabancıyı korumak üzere, tutucu bir monarşi biçimi altında sürmesine çalışır; yabancının istediği de, maden zenginliklerini - gürültüsüz patırtısız - sömürmesini bir otoritenin güvenceye bağlamasıdır.</span> <span class="bold"><span class="calibre_1">Anarşi ya da güçlü rejim</span></span><span class="calibre_1">: Yazgı, bu almaşığa getirir sokar Meksika’yı! Mexico’daki hükümetin, ülkeyi parçalanmaktan kurtarması için bir şeyler yapması gerekir: Çünkü, bir yandan Orta Amerika elinden çıkmıştır, öte yandan Birleşik Devletler’e bir buçuk milyon kilometre karelik bir toprağı terketmek zorunda kalmıştır. Sonunda merkezi iktidarın zayıflığını gösteren</span> <span class="bold"><span class="calibre_1">federalizm</span></span> <span class="calibre_1">üstün gelir.</span></p>

  <p class="calibre_5"><span class="bold"><span class="calibre_1">İturbide</span></span><span class="calibre_1">, I. Augustin adıyla, ordunun, ruhbanın ve orta yaylanın büyük toprak sahiplerinin desteğiyle imparator oyunu oynar boş yere: Orduyu yeterince doyurmadığın da da, federalist cumhuriyet örtüsü altında,</span> <span class="italic"><span class="calibre_1">prononciemento’</span></span><span class="calibre_1">lar ve karışıklıklar dönemi başlar. Onu Santa-Anna devirip yerine geçer. Değişken huylu ve kararsız olan bu insan bir melezlere dayanıp 20.000 kreolü yurt dışı eder, bir oligarşiye ve ruhbana çevirir yüzünü, 1848 felaketine götüren - o dile sığmaz! - bir karışıklar dönemine egemen olur. Arkasından gelenin merkezci iktidarı daha mutlu değildir. Köleliğin kaldırılışı Texas’ın elden çıkışını hızlandırır.</span></p>

  <p class="calibre_5"><span class="calibre_1">Radikallerin (</span><span class="italic"><span class="calibre_1">puros</span></span><span class="calibre_1">) Kilise’nin sırtından gerçekleştirdikleri reform, Yerlileri ve melezleri doyurmayınca - çünkü el konulan mülkleri satın alanlar kapitalistlerdir! - iç savaşın ve yabancı müdahalesinin kapısı açılır.</span> <span class="bold"><span class="calibre_1">Maximilien’</span></span><span class="calibre_1">in tutucu imparatorluğu boşa çıkınca da,</span> <span class="bold"><span class="calibre_1">Juarez</span></span><span class="calibre_1">, laik bir iktidarı yerine oturtur; melezlere ve halkın eğitimine uygun bir rejimdir bu. Ne var ki okur-yazarlığın kıtlığı pek derin bir yaradır, köylülük silinmez; öyle olunca da, yönetim, tartışmasız kendini dayatamaz.</span></p>

  <p class="calibre_5"><span class="calibre_1">Juarez’in yardımcısı</span> <span class="bold"><span class="calibre_1">Porfirio Diaz</span></span> <span class="calibre_1">iktidara el koyduğunda, bir diktatöre teslim etme pahasına da olsa. modern bir Meksika isteyen bilim adamlarının (</span><span class="italic"><span class="calibre_1">cientificos</span></span><span class="calibre_1">) saati gelmiştir. Ne var ki, pozitivist görüşteki bu</span> <span class="italic"><span class="calibre_1">intelliguentsia</span></span><span class="calibre_1">’dan yardım gören</span> <span class="italic"><span class="calibre_1">caudillo</span></span><span class="calibre_1">, her türlü muhalefeti ve haydutluğu, iyi örgütlenmiş bir polis marifetiyle ezer; ruhbanı, mülkiyet sahiplerini, “reform”dan zenginleşmiş spekülatörleri kendi işine ortak eder ve dışarıdaki kapitalistlere güven vermeye koyulur. Böylece, bir demiryolu şebekesi kurulup Birleşik Devletler’deki hatlara bağlanır; bankalar şubelerini açarlar; dış ticaret yirmi beş yılda beş katına çıkar; Mexico güzelleşir ve sağlığına kavuşur ve bir melez burjuvazi de yükünü tutar. Birer ilerlemedir bunlar: Ne var ki, maliyenin zayıflığını, genel sefalet ve cehaleti, toprakların ve toprak altı zenginliklerin yabancıların eline geçmesini de gözlerden gizleyemezler.</span></p>

  <p class="calibre_7"><span class="italic"><span class="calibre_1">Avrupa egemenliğindeki Guyana’lar ve Amiller</span></span></p>

  <p class="calibre_5"><span class="calibre_1">Aykırı görünecek, ama söylenmeli: Bağımsızlığın ertesinde,</span> <span class="bold"><span class="calibre_1">kuzeyli güçler</span></span><span class="calibre_1">dir ki ellerine geçirdikleri topraklarda tutunurlar; o topraklar da, İngilizlerin elindeki Honduras’tan başka, Guyana’lar, Antil adalarının çoğudur. Dahası, 1898’de İspanya, son iki kolonisinden, Küba ile Porto Rico’dan uzaklaştırılır.</span></p>

  <p class="calibre_5"><span class="calibre_1">Sakız ağaçlarıyla dolu bir alçak kıyının gerisinde, ekvator orman ve savanalarına gömülmüş Guyana’lar, beyaz insanların kolonizasyonunun ilerlemesine fazla uygun değildir ve ağır bir bunalıma uğrar. Şekerkamışı ve kahve işletmeleri, köleliğin ortadan kaldırılmasından sonra, onun yerine geçecek el emeğini bulmakta güçlük çeker. Sadece, 1890’a doğru, Hollandalıların elindeki bölüme Cavalıların, İngilizlerinkine de Asya’dan Hintlilerin getirilmesiyle belli bir canlılık görülür; Fransız bölümü ise bitkisel yaşamını sürdürür.</span></p>

  <p class="calibre_5"><span class="calibre_1">Adaların durumu da daha iç açıcı değildir.</span></p>

  <p class="calibre_5"><span class="calibre_1">Uluslararası uzun rekabetlerden, Büyük Britanya parsayı toplayarak çıkmıştır. İspanyollar büyük Antiller’den ikisini ellerinde hep tutsalar, Hollandalılar Curaçao’ya sahip olsalar, Fransızlar Martinik’i, Guadeloupe’u ve Marie-Galante’ı avuçlarında saklasalar da,</span> <span class="bold"><span class="calibre_1">İngiltere’nin durumu</span></span> <span class="calibre_1">başkadır: Jamaika’dan başka Bermuda ile Bahama’lardan Orenoque ağızlarına değin -hemen hemen kesintisiz- bir adalar zinciri uzar durur; böylece İngiltere, Amerikan kıyılarını ve kıstakları denetler.</span></p>

  <p class="calibre_5"><span class="calibre_1">Ne var ki,</span> <span class="bold"><span class="calibre_1">köleliğin</span></span> <span class="calibre_1">yol</span> <span class="calibre_1">açtığı</span> <span class="bold"><span class="calibre_1">sosyal sarsıntı</span></span><span class="calibre_1">, sömürgecilik üstüne kurulu bu dünyayı sarsar. Kölelerin savaşı, Haiti adasını yerle bir ettikten sonra Jamaika’ya yayılır; orada siyahilerin kurtuluşu ekonominin yaralarını saramaz.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Fransa’da 1848 Devrimi, gelişmelere olumlu yaklaşmışken, İkinci İmparatorluk yeniden zorla çalıştırma yoluna dönmeye kalkar; oysa Hollanda, kölelerin bağımsızlığına boyun eğer. 1870’ten sonra Üçüncü Cumhuriyet, kolonilerini metropola bağlar. İspanya’ya gelince, köle tacirlerine büyük kârlar sağlayan ticarete bile bile göz yumar ve onun da öteki devletlerin arkasından gitmesi için, Küba ile Porto Rico’da bir ayaklanma çıkması gerekir. Böylece dava, bir yüzyıl süren oyalama, savsaklama ve duraksamalardan sonra kesinlikle anlaşılmış olur. Ama asıl korkunç rastlantı şudur: Yeni şekerkamışı, pamuk, kahve, baharat ve egzotik kereste üreticileri girer sahneye; şekerpancarı, şekerkamışıyla ve kimya endigoyla rekabete başlar. Antil’lerin ekonomisine çifte darbe vurulmuştur.</span></span>
  </blockquote>

  <blockquote class="calibre_9">
    <span class="italic"><span class="calibre_1">Jamaika’da ırklar savaşı 1895’e değin sürecektir.</span></span>
  </blockquote>

  <blockquote class="calibre_9">
    <span class="italic"><span class="calibre_1">Avrupa egemenliğindeki adalarda, başlarından geçmedik felaket kalmamış da olsa, Haiti’nin acıları hepsininkini bastırır.</span></span>
  </blockquote>

  <blockquote class="calibre_9">
    <span class="italic"><span class="calibre_1">Ayrılıkçı savaşın ertesinde, büyük Küba bunalımı başlar. Birleşik Devletler’in çekiciliğinin ortaya çıktığı bir sırada, metropol gerçekler önünde sağır ve kördür, ilginç olan şu ki, ayaklanmanın başına zengin bir tarım işletmecisi Don Carlos Manuel Cespedes geçer; o, siyahileri silaha sarılmaya çağırırken, Madrid köleliği kaldırdığı yanıtını verir. Ne var ki Küba davası, Birleşik Devletler’in - doğrudan doğruya - Antiller’e müdahale etmesine ve orada güçler dengesini kendi yararına değiştirmesine yol açar.</span></span>
  </blockquote>

  <p class="calibre_7"><span class="italic"><span class="calibre_1">Monroe doktrini ve Amerika çapında bir politikanın doğuşu</span></span></p>

  <p class="calibre_5"><span class="calibre_1">Monroe’nün mesajının da gösterdiği gibi, İspanyol ve Portekiz imparatorluklarının sona erdiği tarihten başlayarak, Kuzey Amerika’nın büyük cumhuriyeti ile Latin Amerika arasında bir çıkarlar birliği duygusu kendini belli etse de, kuzeyden gelen dayanışma işaretlerine güneyden açık bir güvensizlik oldukça erken yanıt verir. Washington’lu ve New York’lu insanlar, Latin kökenli ne ki var tiksinirken, Latin Amerikalı insanlar da alay ederler berikilerle; ne var ki, 1848’de Birleşik Devletler’den gelen ve Meksika’nın kurbanı olduğu şiddet ve kıstaklardaki sorunları Birleşik Devletler’in Londra ile çözümlemeye kalkmasındaki patavatsızlık, korumak istediklerinin gözünde kuşkulu hale düşmelerine yeter. Orta ve Güney Amerikalı insanlar şunu da görmemezlik edemezler: Aslında onlar ve ellerindeki zenginlikler, Avrupalı devletlerle Birleşik Devletler ‘arasında bir nüfuz mücadelesinin içinde paylaşılmak istenen bir kozdur. Monroe biçiminde bir panamerikanizme, tehdidini her zaman sürdüren bir sömürgeciliğe karşı zorunlu bir ortak savunma olabildiği ölçüde yatkın görünürler.</span></p>

  <p class="calibre_5"><span class="calibre_1">Bununla beraber, Amerikalılar arası bir zorunlu dayanışma bilinci, birer kardeş kavgası olarak bakılan sürekli savaşların yiyip tükettiği cumhuriyetlerin hukukçu ve sosyologları arasında gelişir. Böylece, büyük şair ve Şili Yasası’nı kaleme alan</span> <span class="bold"><span class="calibre_1">Andres Bello</span></span><span class="calibre_1">, ünlü eseri</span> <span class="italic"><span class="calibre_1">Uluslararası Hukukun İlkeleri</span></span><span class="calibre_1">’ni yayımlar; XVIII. yüzyılın filozoflarından esinlenmiştir yazdıkları ve XX. yüzyılın bildirilerini haber verirler. Lima’daki toplantılarda, aynı kandan ve aynı kültürden uluslar arasında işbirliği yararına güzel formüller atılır ortaya. Ancak farkına varılır ki, kimi insanlar, eski metropollerle tam bir eşitlik üzerinde bir yakınlaşma hayaliyle büyülenmişlerdir: Kolombiya ve Venezüella, sınır uyuşmazlıklarına bir çözüm getirmek üzere İspanya’ya başvururlar; daha gerçekçi olan ötekileri, her yerde hazır olan Büyük Britanya’nın sunduğu gizli bir vesayet ile yetineceklerdir.</span></p>

  <p class="calibre_5"><span class="calibre_1">1889’da, panamerikan konferanslar, yani emperyalist bir gücün ihtiyaçlarına yanıt veren bir</span> <span class="bold"><span class="calibre_1">Monroizm çağ</span></span><span class="calibre_1">ı başlar. İçinde Yerlinin, siyahinin, dışardan göç edip gelmiş beyaz proleterin, sefil bir halkın başlıca insanlarını oluşturduğu Latin Amerika, bölünmüş ve iktisadi bakımdan zayıf bir dünya, Birleşik Devletler’in önerdiği yararlara sırt çevirmeli midir?</span></p>

  <p class="calibre_5"><span class="calibre_1">Dahası, seçme özgürlüğü olacak mıdır uzun süre?</span></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_26"></div>
</body>
</html>
