<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzyılların Gerçeği ve Mirası - 5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre_10">
    <span class="italic"><span class="bold"><span class="calibre_1">BÖLÜM IV</span></span></span><br class="calibre2" />
    <span class="italic"><span class="bold"><span class="calibre_1">BATI’DA KAPİTALİZMİN GELİŞMESİ</span></span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">“Her zaman yeni mahreçlerin ihtiyacı içinde hareketlenen burjuvazi, bütün dünyayı istila eder. Her yere sızıp girmesi, her yere yerleşmesi, her yerle iletişim kurması gerekir. Dünya pazarını sömürerek, burjuvazi, bütün ülkelerin üretim ve tüketimine, kozmopolit bir nitelik verir; üretim ve iletişim araçlarının hızla yetkinleşmesi yoluyla, en barbar milletlere varıncaya değin, uygarlık akımına çeker alır...”</span></p>

  <p class="calibre_5"><span class="calibre_1">Marx ve Engels, 1848’de,</span> <span class="italic"><span class="calibre_1">Komünist Parti Bildirisi</span></span><span class="calibre_1">’nde böyle söylerler.</span></p>

  <p class="calibre_5"><span class="calibre_1">Böylece, belli bir sosyal sınıf, “uzun bir gelişmenin, üretim ve tüketim biçimlerinde bir dizi devrimin ürünü” olan</span> <span class="bold"><span class="calibre_1">burjuvazi</span></span><span class="calibre_1">, Avrupa’yı dünyanın fethine atar: Ticaret alanında bir fetihdir bu önce, sonra da sanayi alanında. Ancak Marx ve Engels, “burjuvazinin, yani kapitalizmin) gelişmesi”nden söz ederler. Böylece, hem iktisadi hem de</span> <span class="bold"><span class="calibre_1">sosyal belli bir yapı</span></span><span class="calibre_1">, Avrupa’ya bambaşka bir nitelik kazandırır ve aynı yapı, Kuzey Amerika ile dünyanın öteki bölgelerini ele geçirerek, benzer gelişmeler içine sokar onları.</span></p>

  <p class="calibre_2"><span class="calibre_1">KAPİTALİZMİN YÜKSELİŞİ</span></p>

  <p class="calibre_5"><span class="calibre_1">Bir kömür ve demir yüzyılı olan XIX. yüzyıl, bir</span> <span class="bold"><span class="calibre_1">altın ve gümüş yüzyılı</span></span><span class="calibre_1">dır da diyebiliriz. İnsanlığın şimdiye değin bir örneğini görmediği yeni eldorado’lar boy atar ve adları da şunlardır: Kaliforniya, Mont-Morgan, Klondyke, Kimberley, Witwatersrand. Kimi insanlar, altınla gümüşün bollaşıp da değerinden kaybedeceği korkusundadırlar; ama kimi insanlar da, iktisadi etkinlikle değerli madenlerin bollaşması arasında bir ilişki olduğuna inanırlar. Ne olursa olsun, bu hazineleri kendi çıkarma işleten Batı’dır ve bir zamanlar İspanya ile Portekiz imparatorluklarının ayrıcalığıyken, şimdi Anglosakson ülkelerdir bu ayrıcalığa mirasçı olanlar!</span></p>

  <p class="calibre_7"><span class="italic"><span class="calibre_1">Değerli madenlerin bolluğu, altının saltanatı</span></span></p>

  <p class="calibre_5"><span class="calibre_1">Tek başına altını ele aldığımızda, Amerika’nın keşfinden önce yıllık üretim ortalamasının göstergesi ise, XVIII. yüzyılın sonlarında 45’e, 1860’da 1000’e 1914’te de 2800’e varır bu rakam. Bunun anlamı şudur: 1850 ile 1870 yılları arasında, 1500 ile 1850 yılları arasındaki kadar sarı maden girmiştir dolaşıma. Gümüş stokundaki artış da büyük çaptadır: 1493 ile 1850 yılları arasındaki 140 milyon kiloluk birikime, 1851 ile 1870 arasındaki 21 milyon, 1870 ile 1893 yılları arasındaki 67 milyon kilo beyaz maden gelip eklenir.</span></p>

  <p class="calibre_5"><span class="calibre_1">Meksikalıların Kaliforniya’yı Birleşik Devletler’e devretmelerinden dokuz gün önce, arabacı Marshal, Sacromento yakınlarında birkaç altın parçası bulur rastlantıyla. Sonucu,</span> <span class="bold"><span class="calibre_1">işitilmemiş bir akın</span></span><span class="calibre_1">dır bunun! Yalnız Amerika’dan değil, dünyanın her yanından koşar gelir insanlar; sadece Asya’da gelenler bir 20.000 dolayındadır. Alabildiğine yorucu, kimi zaman öldürücüdür yolculuk. Akın, tarlaları ve işyerlerini boşaltır,</span> <span class="italic"><span class="calibre_1">clipper</span></span> <span class="calibre_1">adı verilen yelkenlilerin yapımına yol açar, bir 300.000 insanı Kaliforniya’ya yığar, New Almaden’de cıva madeninin bulunuşunu güncelleştirir ve Büyük Okyanusla Atlantik arasını demiryoluyla birleştirmeyi ivedi hale getirir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Avustralya da “altın humması”na uğradı. İnsanca hemen hemen bomboştu kıta. Eski Portekiz haritaları, orayı, garip bir önseziyle “Altın Kıyısı” (Costa d’Ouro) adıyla belirlemişti vaktiyle. Yönetim, 45.000 cani arasında asayişi sürdüremeyeceği korkusuyla, 1849 yılında bir çobanın buluşunu gizlemeyi dener. Amerika’dan gelen kimi kolonlar, oradaki altınla Avustralya’da bulunan arasında benzerliği ortaya koyunca iş değişir. Üstelik kıtadaki Victoria kolonisi, topraklarında altın bulacak olana ödül vaad eder. Böylece, birkaç yerde olağanüstü zenginlikte altın yatakları bulunur. Sonuçta akın başlar; öyle ki Victoria’nın nüfusu dört yılda dört misline çıkar.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Garip toplaşmalardır bu</span> <span class="bold"><span class="calibre_1">altın arayıcıları</span></span> <span class="calibre_1">da. Dalgalı sac örtülü tahta barakalarda ya da sıradan çadırlarda yaşarlar. Toz, sinek, göz yangısı, tifo kol gezer aralarında. Kahraman tavırlı bu insanlar, kimi zaman saygı duydukları yalın bir demokratik yasa edinmişlerdir. Ne var ki, sürekli gerginlik içinde yaşadıklarından korkunç şiddetlere başvururlar zaman zaman. Kadın ve erkek arasındaki sayıca oransızlık hovardalığa götürür; ve Kaliforniya’da, yerli kadın ticareti, sığıştığı toprağı şenlendirmede güçlük içinde olan Kızılderili şef için, korkunç bir rakip durumuna getirir beyaz adamı. Öte yandan, sadece kendi hesabına çalışan allın arayıcı, kapitalist kumpanyanın işçisine terkeder yerini yavaş yavaş ve kumpanya, gitgite yetkinleşen bir tekniğe başvurur.</span></p>

  <p class="calibre_5"><span class="calibre_1">Bir kırk yıl boyunca, Kuzey Amerika ile Avustralya, değerli madenler piyasasına egemen olurlar. Alaska’dan başlayan belli bir arama tekniğinin yanı sıra, kentler boy atar bu süreçte. Altınla beraber, gümüş, kurşun, çinko da gündeme girer; kimi yerde bakır kurtarıcı olur. Bir tarihten sonra da, Avustralya arka arkaya buluşlarla altın hayalinin arkasına düşer, öyle ki 1903’te birinci sıradadır; onu daha çok beyaz madende Amerika izler.</span></p>

  <p class="calibre_5"><span class="calibre_1">Bununla beraber, Afrika yeniden bahsettirir kendisinden: Bu kıta, sarı madeni en çok üretendi uzun bir süre; Altın Sahili, hele hele Sudan’ın efsanevi hazineleri nasıl olur da hatırlanmaz? Ne var ki, bir tarihten sonra, kıtanın güneyi gözleri büyüler olur. Bir Boer 1863’te, ilk değerli (aşları bulmuştu ve</span> <span class="italic"><span class="calibre_1">Güney Yıldızı</span></span><span class="calibre_1">, Kimberley dolayındaki elmas yataklarını şöhrete kavuşturur. Ancak, altın da fazla uzakta değildir, 1877’de o da bulunur. Mekanik araçlara başvurma da gerekli olduğundan, dev kumpanyalar işin içine girer. Boer’ler konuya tiksintiyle baksalar da, büyük çıkarları savunmak üzere, İngiltere silahlı müdahalede bulunur. Nitrat, nasıl Büyük Okyanus’taki savaşa yol açmışsa, Transvaal savaşında da altın rol oynar. Böylece, Güney Afrika, 1891’de 22 ton has altın üretimine erişirken, 1906’da 180 ton, 1912’de de 283 ton sağlar olur; Avustralya ile Birleşik Devletler’i de geride bırakıyordu bu bakımdan.</span></p>

  <p class="calibre_7"><span class="italic"><span class="calibre_1">Para kavgalarıyla para uzlaşmaları</span></span></p>

  <p class="calibre_5"><span class="calibre_1">Değerli madenlerdeki bolluk</span> <span class="bold"><span class="calibre_1">para bolluğu</span></span><span class="calibre_1">na da yol açar. Dahası, elde madeni önemli bir stokun bulunması, daha da çok sayıda kâğıt paranın çıkarılmasına olanak sağlar. Artık “sarı kız” saklanır olmaktan çıkarken, banknottan da geçerli para olarak yararlanma alışkanlığı kazanılır.</span></p>

  <p class="calibre_5"><span class="calibre_1">Merkantilistlerin gözünde en büyük zenginlik belirtisi olan madeni para, liberaller için bir değiş-tokuş aracıdır her şeyden önce. Ancak, gönül de onun değişken bir alet olmamasını ister. En azından, ulusal para sistemlerini birleştirmek mümkün olacak mıdır? 1865’te, Latin Birliği’nin kuruluşuyla bu yola girilmiştir kuşkusuz; bununla beraber, Anglosaksonlar ne 100 santimlik frankı ne de metre sistemini kabul ederler.</span></p>

  <p class="calibre_5"><span class="calibre_1">Bir maden ölçütü seçme de daha az güç değildir. Çift maden standartı ile tek maden standartına yandaş olanlar arasında sonu gelmez bir tartışmadır başlar. 1850’den önce, Asya’nın sadece gümüş parayı tanıdığı bir dönemde, Büyük Britanya altın ölçütünü kabul edip çıkmıştı ve öteki Avrupa devletlerinin çoğuyla Birleşik Devletler ise, altın ve gümüş diye çifte maden standardını uyguluyorlardı. 1860 ile 1870 arasında sarı madenin birden bollaşması, Hindistan ile Uzakdoğu’nun daha da fazla miktarda gümüşü çekip almasına rastladı; buradan kalkarak, beyaz madenin yararlandığı önceliğin ortaya çıkarabileceği sonuçlar üzerinde düşünülmeye başlandı. Bununla beraber, altın üretimi yavaşladığından ve gümüşün çıkarılması da tersine büyük bir sıçrama yaptığından, eğilim yön değiştirdi yavaş yavaş. Arkasından, ortaya çıkan bir iktisadi depresyon, çifte maden standardına inananlara cesaret verdi; Birleşik Devletler’den de destek gördüler. Ne var ki, Afrika’da Transvaal’in, Avustralya ile Alaska’nın sahneye çıkmalarıyla, altın ölçütünün yandaşlarına gün doğdu; yeterince altın vardı ve gümüş de değer kaybediyordu.</span></p>

  <p class="calibre_5"><span class="calibre_1">Ne olursa olsun, fiyat hareketleriyle piyasadaki para miktarı arasındaki karşılıklı bağlılık, açıkça yerine oturmuş görünüyordu. Bodin’in, Cantillon’un ve başkalarının arkasından liberal iktisatçılar, değerli maden bolluğunun yararlı olduğunu düşünüyorlardı; Michel Chevallier, 1850’den sonraki altın üretiminin artışını, “bütün insansoyu için hesaplanamaz çapta bir olay olarak” selamlamıştı. Ne var ki Marx, hemen hemen tek başına, bu para miktarındaki bolluk kuramına karşı sesini yükseltti; ona göre, fiyatlardaki yükseliş, kapitalistin kârına bağlanabilecek bir olaydı.</span></p>

  <p class="calibre_5"><span class="calibre_1">Ortada</span> <span class="bold"><span class="calibre_1">paralar savaşı</span></span> <span class="calibre_1">vardır: Rekabetin görünüşüdür bu; paralar konusunda uzlaşmalar vardır: Kazançlar gibi tehlikeleri de bölüşmek için geçici ateşkesler ya da çabalardır bunlar. Yine de, bunalımlar ve ihtilaller ortamında, belli bir kararlılık adına iç açıcı bir saptamadır bu!</span></p>

  <p class="calibre_7"><span class="italic"><span class="calibre_1">Sermaye piyasası ile bankacılığın gelişmesi</span></span></p>

  <p class="calibre_5"><span class="calibre_1">1848’de bir Fransız iktisatçısı şunları söyler: “İletişim ve ulaşım yollarıyla her zaman kredi sağlanmaz; kredi ile, iletişim ye ulaşım yollarına sahip olmak kesinleşir.” Mac Lood,</span> <span class="italic"><span class="calibre_1">Banka Tarihi</span></span> <span class="calibre_1">adlı eserinde, krediyi, Nil sularının -bereket getiren- yükselişiyle karşılaştırır. Daha önce, Saint-Simon’cular, kredi olmaksızın büyük boyutlarda hiçbir işin yapılamayacağına dikkati çekmişlerdi.</span></p>

  <p class="calibre_5"><span class="calibre_1">Böylece, bir şeyler yapmak için para gerekir. Peki nerede bulunacaktır o? Akla ilk gelen,</span> <span class="bold"><span class="calibre_1">kişilerin biriktirdikleri paralar</span></span><span class="calibre_1">dır: Yazarlar ve liberal iktisatçılar da, bu biriktirme erdemini övüp dururlar; ancak söz konusu biriktirme daha etkin bir biçim almalıdır.</span></p>

  <p class="calibre_5"><span class="bold"><span class="calibre_1">Sigorta için biriktirme</span></span> <span class="calibre_1">böyledir. Sigorta, bir güven ihtiyacına yanıt verir, ama uzun vadeli borçlanmaya bağlandığında, yaratıcıdır da o. Maliye, pek erkenden başlıca üç tip sigortaya ilgi duyar: Deniz sigortası, yangın sigortası, yaşam sigortası. Yüzyılın sonunda, 85 sigorta kumpanyası 22 milyar toplar. Uluslararası sigorta birlikleri çoğalır ve reassürans büyük çapta uygulanır. Mali kapitalizmin ilerlemesine ondan daha uygun bir alan yoktur belki: İsviçre’de kurulan anonim ortaklıkların çoğu sigorta kumpanyalarıdır. Sigorta, ticaret ve taşınmaz mülkiyeti arasında yoğu kez sıkı bir bağ vardır.</span></p>

  <p class="calibre_5"><span class="bold"><span class="calibre_1">Banka</span></span><span class="calibre_1">, kredinin başlıca kurumu olarak kalır. İskonto biçimi altında, iş çevrelerine pek gerekli bir yardım sağlar. Faiz oranı ağır ağır dalgalansa da (1870 ile 1900 arasında yavaş yavaş %5’ten 3’e iner), iskonto ani ve düzensiz hareketlere bağlı kalır, İngiltere ve Fransa’daki gibi büyük devlet bankaları, rayiçleri düzenlemek için çaba harcarlar. Poliçe, bono, iletişim ve ulaşım araçlarının sağladığı yeni kolaylıklarla, yararlarını yitirir. Bununla beraber, Londra, yabancı ülkelerle yapılan ticaretler konusunda ayrıcalıklı durumunu sürdürdüğü gibi geliştirir de. Çek kullanımı, önce Anglosakson dünyasında yayılır; sıradan bir yazı yoluyla işlemleri alabildiğine kolaylaştırır. Hazine bonoları da, kısa vadeli kredi biçimleridirler. Hükümetler, istikraza başvurduklarında, eskinin para biriktiren insanlarına seslenirler doğrudan doğruya; ne var ki bankalar dev kazançlar sağlarlar.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="bold"><span class="calibre_1">Uzun vadeli kredi</span></span></span><span class="italic"><span class="calibre_1">dir ki, sermayelerin, sanayi ve ticaret çevrelerine kitle halinde girmesine kapı açar. Menkul kıymetler alanı, yani borsalar, dev bir genişlik kazanır böylece. Bir mali basın gelişir ve büyük gazeteler tahvil çıkarmada etkili bir duyuru aracı olurlar. Tam da zamanında, kanun koyucular, para ticaretinin kurallarını yumuşatırlar. Paris’te Vivienne sokağının, New York’ta Wall Strett’in, Berlin’de Oranienburgerstrasse’nin rolü büyür. Paris Borsası’nda işlem gören değerler sermayesi, 1830’da 4.850 milyon, 1850’de 8.980 milyon, 1869’da, 25.612 milyondur, 1900’de 87 milyara ulaşır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Kredi dağıtımı, daha çok ve daha elverişli organları gerektirir. Sistemin temelinde, banknot çıkarma yetkisi olan bankalar, ayrıcalıklı yerlerini korurlar. Ne var ki,</span> <span class="bold"><span class="calibre_1">hisseli iş bankaları</span></span> <span class="calibre_1">çoğalırlar: Aynı zamanda araya yeni katılanlarla, kimi zaman eski kuruluşlarla - yer yer kavgalı gürültülü - bir paylaşma da olur; bu tür rekabetler, Birleşik Amerika’da pek olağandır. Söz konusu rekabetlerin siyasal yaşamda yankıları da görülür.</span></p>

  <p class="calibre_5"><span class="calibre_1">Ne olursa olsun, para ve maliye, sosyal durumunu güçlendirir.</span></p>

  <p class="calibre_7"><span class="italic"><span class="calibre_1">Kapitalist girişimin büyümesi</span></span></p>

  <p class="calibre_5"><span class="calibre_1">Fransız iktisatçısı, rekabete bakıp şöyle diyecektir bir gün: “Bütün yasalar içinde, Tanrı’nın, insanların yazgısını emanet ettiği en ileri, en eşitçi, en ortakçı olanıdır bu!” Bir siyasal ve hukuksal özgürlük ikliminde, bu uyarıcı sayesinde,</span> <span class="bold"><span class="calibre_1">sanayi ve ticaret kuruluşları</span></span><span class="calibre_1">nın sayısı hızla çoğalır. Ayrıca, teknikteki ilerlemelerin ve Batı uygarlığındaki ihtiyaçların artırdığı</span> <span class="bold"><span class="calibre_1">işbölümü</span></span><span class="calibre_1">nün, kredilerdeki genişlemeyle beraber desteklediği bir eğilimdir bu.</span></p>

  <p class="calibre_5"><span class="calibre_1">Küçük tezgâhla dükkân, bu uzmanlaşmada yeni bir varlık nedenine kavuşur. Yığınla geleneksel üretimi kurtaran el hüneri, küçük üretimde zorunlu olur. Ev sanayilerinin kimi dalları ilerler, çünkü safdışı edilmiş zanaatçılardan ya da kadın emeğinden yararlanmaktadır. Kendilerini</span> <span class="italic"><span class="calibre_1">sweating system</span></span><span class="calibre_1">’e adamış dallar olan giyside, dikişte, çamaşır yapımcılığında böyledir. Büyük mağaza, fetihlerini genişletmiş olsa da, perakende ticaret gelişir.</span></p>

  <p class="calibre_5"><span class="calibre_1">Ne var ki, en dikkate değer olay,</span> <span class="bold"><span class="calibre_1">sınırlı sorumluluğa</span></span> <span class="calibre_1">dayanan</span> <span class="bold"><span class="calibre_1">ortaklığın</span></span> <span class="calibre_1">yayılmasıdır. 1871’den sonra Almanya’da gerçekleştirilen dev yatırımlar, iki yılda. 780 ortaklığın doğuşuna yol açar. 1901’de Fransa’da yapılmış bir istatistiğe göre, 7.939 ortaklık 36 milyara yakın bir sermayeyi toplamıştır elinde. Öte yandan, çoğu girişimin geçici bir ömrü vardır olsa olsa. Her</span> <span class="italic"><span class="calibre_1">boom</span></span> <span class="calibre_1">yeni bir açılıp serpilişe yol verir ve her bunalım, hatta durgunluk, iflaslarla sonuçlanır. Liberal iktisatçıların gözünde, bir doğal ayıklanmadır bu: En zeki olanlar, en güçlüler zaferi kazanmakladır. Böylece, çoğalma sonsuz biçimde olmaz; bu ise, hatta işlerin verimliliği açısından sakıncalar doğurur.</span></p>

  <p class="calibre_5"><span class="calibre_1">Bundan şu çıkar ki, rekabet rejimi, bir noktada toplaşmaya da götürür ve tekele vardığında da, kendi kendini yoketmeye yönelir. Oysa uzmanlaşma, daha baştan başlayarak şu sonucu bağrında taşır: Yeni açılmış bir alan, pek küçük sayıda girişimce egemenlik altına alınma tehlikesiyle yüz yüzedir.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Maden ya da kimya sanayisinde bir yeniliğin ortaya çıktığı her durumda, bir denizaltı kablo sanayisinde, petrol sanayisinde, daha başlardan bir başka eğilim kendini gösterir. İngiltere ve Fransa’dan da önce, Alman maden sanayisinde bir elde toplanış daha çoktur. İngiliz adalarında kömür ortaklıklarının sayısı en az 1.700 iken, Rhur havzasında, 1880’den başlayarak 4 ya da 5 ortaklık emretmektedir. Ufki bir toplaşmadır bu başlayan. Ne var ki, kömürden başlayarak Kirdorf, Stinnes, arkasından Thyssen, demir-çelik sanayisinde Krupp, kendi satış yerlerini açarak ve kendi taşıt araçlarını kullanarak, yatay bir toplaşmanın taslaklarına da öncülük etmektedirler şimdiden. 1837’de kuruluşundan başlayarak, Eski Dağ Ortaklığı, çinko sanayisini kendi yararına örgütlemeyi ister. 1860 ticaret anlaşmasının arkasından, bir Dökümevleri Komitesi, Fransız çelik sanayisine egemen olanların çoğunu bir araya getirir. Özetle, büyük üretime yeni gelip girmiş ülkelerin iklimi bir elde toplaşmaya pek yatkın da olsa, söz konusu toplaşma, tehlikelere karşı kendiliğinden bir savunma içgüdüsü olarak ve birbirlerine eşit güçte olmayan ortaklıklara karşı mücadele yararına ortaya çıkmaktadır.</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Sermaye sahibinin rolü büyür ve onunla beraber girişimci ile hissedar arasındaki mesafe de. Hisseli ortaklık, kişisel ya da ailevi girişim zararına kârlı çıkar; o kadar ki aynı dalda ya da farklı dallardaki girişimler arasında sıkı bağlar oluşur. Öte yandan, bankacılığın tek elde toplanması, maliyece sermayenin yönetilmesinin hem şartı hem de sonucudur ve bu toplanış da sanayi ve ticaretin bir noktada toplanışına varır. Bununla beraber, mesafenin azaltılması ve ufukların genişletilmesinin yol açtığı etkinliklerin coğrafi yönden eşgüdümü, anlaşmalara götürür yine de. Söz konusu anlaşmalar, doğal olarak, sunumla istemin daha aydınlık biçimde uyarlanışı olanağını sağlayan yeniden gruplaşmalarla, emeğin en iyi tarzda örgütlenişini amaç edinirler. Kendine has bir sözlük bunu dile getirir: Bir</span> <span class="italic"><span class="calibre_1">gentlemen’s agreements</span></span><span class="calibre_1">’den, kartellerden, konzernlerden, trustlerden, holdinglerden, ufki ve yatay toplaşmalardan, kaynaşma ve bütünleşmelerden söz edilir.</span></p>

  <p class="calibre_7"><span class="italic"><span class="calibre_1">Büyük kapitalist çehreleri</span></span></p>

  <p class="calibre_5"><span class="calibre_1">Jules Valles, 1857’de bir dostuna yazdığı mektupta şöyle diyordu: “Eskiden ayaklanmaların olduğu Saint-Denis sokağında, Greve alanında değil, Vivienne sokağında, Vendome alanında, Pereire’nin konağında, sizin konağınızda Fransa’nın geleceği kıpırdayıp hareketleniyor artık!”</span></p>

  <p class="calibre_5"><span class="calibre_1">Başarı, kayığı yönlendiren kişiye,</span> <span class="italic"><span class="calibre_1">homo economicus</span></span> <span class="calibre_1">dediğimiz insana; o cesur ve hesaplı yürüyen; o maddi iktidar ve paraya sağlığını ve günlük zevklerini feda edebilen; toplumda yerine getireceği bir role sahip olduğuna ve genel ilerleme adına çalıştığına inanan, görevleri paylaştıran ve edebiyat ve sanat dostu olarak hareket eden o insana bağlıdır. Jean Jaures, ona bakıp şu övgüde bulunacaktır: “Burjuva üretiminde, onun yoğunluğunda, teknik bakımdan durmadan yenilenişinde, her gün yeniden doğan sorumluluklarında, rekabetin geliştirdiği savaşkanlık duygusunda, o üretimi yönlendirenlerin çalışma yeteneklerini olağanüstü uyaran bir şey vardır.”</span></p>

  <p class="calibre_5"><span class="calibre_1">Başlıca</span> <span class="bold"><span class="calibre_1">üç grup insan</span></span> <span class="calibre_1">bir aradadır: Özellikle piyasanın ihtiyaçları ve olanaklarını düşünen tacir (ticaret kapitalizmi), bütün gücünü teknik alana vermiş sanayi önderleri (sanayi kapitalizmi), sermayeleri bir araya getirip kullanan bankacı (mali kapitalizm). Bir kurucular dönemi, sonra onları izleyen bir gerçekleştiriciler dönemi diye iki dönemi birbirinden ayırmak boşunadır. Servet sahipleri, çoğu kez sıradan bir kökene sahiptirler: Birleşik Devletler’de, Rockefeller ve Vanderbilt köylü çocukları, Carnegie dokumacı, Harriman yoksul çobanlardan geliyorsa, önce Şikago’da, sonra Londra’da büyük mağazaların yaratıcısı Selfidge başlarda el ayak işlerinde kullanılan biriydi; Fransa’da Heriot ile Chauchard, büyük girişimlerini kurmazdan önce sıradan satıcılardı; Berlin’de büyük mağaza sahipleri Jandrof’lar, Tietz’ler, Wertheim’ler, Fransa’daki Boucicaut gibi küçük dükkâncılıktan geliyorlardı; İngiltere’de bira kralı Bass bir araba sürücüsü, madeni kalem sanayisiyle Birmingham’ın yükselişine katkıda bulunan ünlü zengin Josing Mason işportacı olarak yolları tepmiş durmuştu.</span></p>

  <p class="calibre_5"><span class="calibre_1">Bununla beraber, belli bir teknik, hatta bilimsel eğitimden çıkıp gelenler vardır: Bir Bessemer, bir Emil Rathenau, Siemens’ler öyledir. Şöhret ve servet kazanacakları yolu bulmadan önce, onun aranışı içinde olmuşlardır çoğu. Kimileri, gözüpek spekülasyonlarını gerçekleştirmede, savaşlara ya da bunalımlara çok şey borçludurlar.</span></p>

  <p class="calibre_5"><span class="calibre_1">Ne var ki, her dalın kendi fatihleri vardır: Brassey demiryolu yapımında, Joseph Thorme inşaat işlerinde, Mond sodyum sanayisinde; Kuhlmann ile Pechiney klor sanayisinde, Ritz otelcilikte, Poulenc ecza maddelerinde, Crossley halıcılıkta: Worth, Gaildraud ya da Paquin büyük terzicilikte, Marinoni matbaacılıkta ve Gardon Bennett, Willemessant, Millaud ya da Jean Dupuy gazetecilikte kendilerini kabul ettirirler. Büyük gemi yapımcıları olarak akla ilk gelenler Cunard’lar, Ismay’lar, Wheelwright’lar, Bourne’lar, Allan’lar, Road’larsa limanlara kömür sağlayan da Hippolyte Worms’tur; Potin, baharatçılık yöntemlerini yeniler, Louis Dreyfus ise tahıl ticaretini. Geleneklerine gururla bağlı yüksek bankacılık kendini savunursa da, Pereire’lere, Henri Germain’lere, Cernuschi’lere, Lazard’lara da bir yer ayırır. Açıktır ki, sağlam temelleri olan ticarethaneler varlıklarını sürdürürler, hatta yükselenler de olur. Kârlı bir yatırım fırsatını hemen hemen hiç kaçırmayan Rothschild’ler için zaman hep uygundur ve Baring’ler gibi eskiden beri ünlü bir bankanın düşüşü olağanüstü karşılanır. Schneider’lerde, Wendel’lerde, Demidov’larda, Krupp’larda, demir-çelik sanayisinde; Peugot’larda, Japy’lerde, Koechlin’lerde, mekanik yapılarda; Dollfus’lerde, Schlumberger’lerde, dikiş ipliğinde; Mequillet-Noblot’larda, çeşitli pamuk işlerinde, Saint’lerde bez ve iplikte; Darblay’lerde kâğıtçılıkta; Vilmorin’lerde, tahıl üretiminde; Hennessy’lerde, Cusenier’lerde, Cointreau’larda, Pernod’larda konyak, likör ve aperatif içkilerde, birçok kuşaklar birbirini izler. Gayrimenkullere yatırım zevkinin hep canlı oluşu dikkate değer: New York’ta bir Astor ve bir Gerrit Smith, üzerine yapı dikilecek arsa bakımından servetler yığarken, Avrupa’da ticaret aristokrasisi durumunu yeniden düzeltip zengin olur.</span></p>

  <p class="calibre_7"><span class="italic"><span class="calibre_1">Ücretli el emeği sağlama</span></span></p>

  <p class="calibre_5"><span class="calibre_1">Bu güçlü kişilerin, kendi emek güçlerini satan kitleleri seferber etmekten başka yapacak hiçbir şeyleri yoktur. Kırlardan başlayan o büyük göçün içinden</span> <span class="bold"><span class="calibre_1">ücretli ordusu</span></span> <span class="calibre_1">sağlanır; söz konusu ordunun bir bölümü de Amerika’ya göçerek, onun girişimlerine sunar emeğini. Öte yandan, kâr üstüne kurulu ekonomi, tarım ortamını sadece en yaşamsal ihtiyaçlara yanıt veren uygulamalardan uzaklaştırır ve kentlerin büyümesi, pazarların genişlemesine uygun etkinlikleri geliştirir.</span></p>

  <p class="calibre_5"><span class="calibre_1">Ücretli ordusu kapitalist rejime sıkı sıkıya bağlı ise, şundan ileri gelir bu: Söz konusu rejim,</span> <span class="bold"><span class="calibre_1">sunum ve istem yasasına tabi bir meta</span></span> <span class="calibre_1">olarak bakmaktadır emek gücüne; iktisati liberalizm, tam da bu yasanın işlemesini sağlama yönündedir. Bir yandan korporatif rejime, öle yandan kölelik ve servaja karşı sürdürülen mücadeleleri yaşamış olan Karl Marx, bundan şunu da çıkarmıştır: Ücretlinin sömürüsü, kapitalist kârı açıklamaktadır. Tocqueville de şunu yazabildi: “Zencilere toprak sahibi olma bir süre için yasaklanırken, ne yapılıyor? Avrupalı emekçinin içinde bulunduğu duruma getirilip sokuluyorlar!” Cournot da, insanseverlik gayretinin, köleliği ortadan kaldırmaya yol açmada başarılı olduğundan kuşkulanıyordu. Kölelik, Batı’nın isteklerine yanıt veren daha ileri bir değerlendirişle uyuşmaz görünüyordu. Öyle olduğu içindir ki, Birleşik Devletler’de, köleliği ortadan kaldırma hareketinin en sağlam dayanakları başta iş çevreleriydi; Pensilvanyalı madenci bir Stevens, bankacı ve</span> <span class="italic"><span class="calibre_1">Northern Pacific</span></span><span class="calibre_1">’in kurucusu bir Jay Cooke, yeniden yapılanmayı savunuyorlardı. Ve yine bu insanlardır ki, Amerika’nın batısının özgür kolonlarla şenlendirilmesi amacıyla</span> <span class="italic"><span class="calibre_1">Homestead Bill</span></span><span class="calibre_1">’i oylatmışlardır. Üretim araçlarını elinde tutan kapitalist ekonomi, yurtluğa bağlı olmaktan kurtulmuş köylüyü, toprağı olmayan eski serfle eski köleyi, yalnız onları ele alıp kullanabilirdi.</span></p>

  <p class="calibre_7"><span class="italic"><span class="calibre_1">Mübadele özgürlüğü</span></span></p>

  <p class="calibre_5"><span class="calibre_1">Yüzyılın ortalarında gerçek bir</span> <span class="bold"><span class="calibre_1">ticaret devrimi</span></span> <span class="calibre_1">olur. Kapitalizm, kendi kendisiyle tutarlı olarak, serbest meta dolaşımının önüne dikilmiş engelleri kırmak ister. 1840-1870 yılları arasında, serbest mübadeleci güçlü bir itiş yer alır; söz konusu yıllar, ticaret işlemleri toplamında hızlı bir büyüme, kredi hacminin genişlemesi, iletişim araçlarının gelişmesi yıllarıdır. Büyük Britanya, tartışılmaz bir mali üstünlükle örnek olur: Mançester Okulu, barış ve ilerleme -ona sıkı sıkıya bağlı olarak da- akılcı bir işbölümü sayesinde, bireyler arasında olduğu gibi halklar arasında da daha sıkı bir dayanışmanın yararlarını öne sürüp, uluslararası birleşmiş bir pazar adına ateşli bir kampanya yürütür.</span></p>

  <p class="calibre_5"><span class="calibre_1">Kuşkusuz, böylesi bir hareket milliyetçilik duvarına çarpacaktı. Bununla beraber,</span> <span class="italic"><span class="calibre_1">free-trade</span></span><span class="calibre_1">, dışalım ve dışsatım haklarına hatırı sayılır bir indirim getiren ticaret anlaşmaları biçimi altında, transit ticaretle yaşayan - Belçika ve Pay-Bas gibi - küçük devletlere uygun gelir. İspanya ile Rusya da, o sert yasaklayıcı tutumlarını bırakırlar. Ne var ki, 1860’ta, Fransa’nın korumacı patron takımına karşı III. Napoleon’un yaptığı bir gümrük hükümet darbesiyledir ki,</span> <span class="bold"><span class="calibre_1">serbest mübadeleci anlaşmalar çağı</span></span> <span class="calibre_1">gerçekten açılmış olur.</span></p>

  <p class="calibre_5"><span class="calibre_1">Bu politika, bir yandan uluslararası mübadeleleri destekler ve teknik yenileşmelere yol açarken, zaten sarsılmış haldeki</span> <span class="bold"><span class="calibre_1">“tekelcilik”in sonu</span></span><span class="calibre_1">nun geldiğini de ilan eder. Yine önden giden Büyük Britanya, yeğlemeli hakları kaldırır; kolonilerine</span> <span class="italic"><span class="calibre_1">self-government</span></span> <span class="calibre_1">hakkı verme eğilimi içinde, onlara</span> <span class="bold"><span class="calibre_1">açık kapı siyaseti</span></span><span class="calibre_1">nin uygulanmasına razı olur. 1848’den sonra, Fransa’da da “tekelcilik” ortadan kalkar. İngiliz Hint Kumpanyası, Siyapi’lerin 1857’de ayaklanmalarının arkasından yaşamaz. Osmanlı İmparatorluğu’nun “Frenk”lere ayrıcalıklar tanıdığı kapitülasyonlar rejimi gibi, Asyalı devletler de Avrupa’nın barışçı ya da silahlı baskısı altında açılırlar. Yine açık kapı siyaseti çizgisi doğrultusunda olmak üzere, Özgür Kongo Devleti de, 1885’te, yabancı malların girişinde herhangi bir hak uygulanmasını yasaklar. Bunun gibi 1906’daki Fas hakkında Algesiras kararı, serbest mübadele düşüncesine bağlı kalacaktır.</span></p>

  <p class="calibre_5"><span class="calibre_1">Ulusların bütününü ilgilendiren, belli bir sayıda teknik ve iktisadi sorunlar da, uluslararası anlaşmalar yoluyla dostane çözülür.</span></p>

  <p class="calibre2" style="margin:0pt; border:0pt; height:1em"></p>

  <blockquote class="calibre_9">
    <span class="italic"><span class="calibre_1">Avrupa Tuna Komisyonu da içinde olmak üzere, yığınla uluslararası örgüt çıkar ortaya. Başlarda özellikle Avrupalıdır bunlar; sonra sonra dünyanın bütün bölümlerini kucaklarlar ya da kucaklamak isterler. Çoğu, iletişim ve malların dolaşımı ile ilgilidir. Bu türden ilk sözleşme, 1865 tarihli Telgraf Birliği olacaktır. 1874’te de Berlin’de, Evrensel Posta Birliği doğar ve 1906’da Roma Sözleşmesi’yle yeniden örgütlenir. Bir konferans, metre sisteminin uluslararası birliği için, Paris’i merkez seçer ve bir anlaşma da deniz yollarını düzenler. Öteki konferanslar dal Kongo için 1884-85 yıllarında Berlin’de, Süveyş Kanalı’nın ulusllararası duruma getirilmesi için 1888’de İstanbul’da toplanır!</span></span>
  </blockquote>

  <p class="calibre2" style="margin:0pt; border:0pt; height:1em"></p>

  <p class="calibre_5"><span class="calibre_1">Mübadelelerin dünya çapındaki boyutlarını da belirtelim.</span></p>

  <p class="calibre_5"><span class="calibre_1">Uluslararasındaki ticaret, 1800’e doğru iki buçuk milyar ise, 1850’de 27 milyara ve 1900’de de 100 milyara yükselir. Kestirmelere göre, Büyük Britanya’nın dış ticareti bir yüzyılda l’den 14’e, Fransa’nınki 15’e, Almanya’nınki 34’e, Birleşik Devletler’inki 149’a çıkmıştır. Bununla beraber, Büyük Britanya, toplam ticaret işlemlerinin altıda birini elinde tutmakla üstünlüğünü sürdürmektedir.</span></p>

  <p class="calibre_5"><span class="calibre_1">Rekabet ve işbölümü de, iki temel eğilime yol açarlar: Önce, ileri sanayi ülkeleri arasında, etkinliğin bir tür ufki dağılımı vardır; bu, onlardan hiçbirinin kendi kendine yeter olduğunu ileri süremeyecek oluşunun bir sonucudur: Böylece, Fransa ile Büyük Britanya, pek kullanılan yığınla nesne konusunda karşılıklı olarak alıcı durumdadırlar. Ne var ki, bir dikey işbölümü de gelip girer işin içine: Bir yandan, Avrupa öteki kıtalardan, kendisinin işleyeceği - çoğunlukla tarımsal - hammaddeler ister; öte yandan, yine Avrupa, yeni ülkeler için mamul madde müteahhiti olur. Sermaye yatırımları, bu çerçeveyi kolaylaştırır; çünkü, geri kalmış toprakların değerlendirilişini ve onlar üzerinde yaşayan halkların alım gücünü geliştirir. Özetle dünya</span><span class="bold"><span class="calibre_1">, tek ve büyük bir iktisadi bütün</span></span> <span class="calibre_1">olmaya doğru yönelir; Avrupa kapitalizmine bağımlı bir bütündür bu. Ve İngilizler de, böylesi bir sistemden aslan payını alacak bir durumda olduklarının bilinci içindedirler.</span></p>

  <p class="calibre_7"><span class="italic"><span class="calibre_1">Genişliğine habercilik ve yayımcılıktaki canlılık</span></span></p>

  <p class="calibre_5"><span class="calibre_1">Bu uçsuz bucaksız gidiş geliş, ticaret malları ve ihtiyaçlarla ilgili bilgilere dayanmaktadır. Bütün verileri toplayabilen bir kuruluş yoktur.</span> <span class="bold"><span class="calibre_1">Bilgilendirici servisler</span></span><span class="calibre_1">, önce Londra’da sonra da New York ve Paris’te çalışırlar; Berlin’in elinde 1890’da 750.000 fiş vardır. İlk istatistik kongreleri, uluslararası sergiler vesilesiyle tartışırlar. Yığınla süreli yayın,</span> <span class="italic"><span class="calibre_1">The Economist, Le Journal des Economistes, l’Economiste français</span></span><span class="calibre_1">, bol belge koyarlar gözler önüne. 1879’da Brüksel’de, bir Ticaret Coğrafyası Kongresi toplanır.</span></p>

  <p class="calibre_5"><span class="calibre_1">Daha önceleri fuar, alıcıların ve satıcıların bir buluşma yeriydi. Bu nitelik kaybolur ve 1900’e doğru, sadece örnekli fuar ve sergi-fuar kalmıştır; çünkü, işler</span> <span class="bold"><span class="calibre_1">borsalar</span></span><span class="calibre_1">da görülmektedir ve borsalar, peşin ve özellikle vadeli ticaretin yapıldığı sürekli kuruluşlardır. Vadeli satış, pek büyük miktarda mal hakkında mesafeli işlemleri düzenler. Ne var ki, satıcı teslimde kazandığı için fiyatların inişini umarken, alıcı yükselişten edineceği kârları kestirmeye çalışır; öte yandan, gizli pazarlık, çoğu kez aslı ortada olmayan meta üstüne yapılır ve sıradan bir bahis tutuşmaya yaklaşır. Yakın bir buğday ya da pamuk hasadı, henüz fabrikadan çıkmamış bir dokuma ya da maden nesnesi, üzerinde durulan konulardır. 1844 yılından başlayarak, Londra’da eski</span> <span class="italic"><span class="calibre_1">Stock Exchange</span></span><span class="calibre_1">’in yerine geçmek üzere</span> <span class="italic"><span class="calibre_1">Royal Exchange</span></span> <span class="calibre_1">için bir bina yapmak gerekliliği duyulur. Yavaş yavaş uzmanlaşma ete kemiğe bürünür: Pamuğun yazgısı Liverpool’da, Havre’da, Bremen’de, New York’da belirlenir; ipeğinki Lyon’da ve Milano’da; tahılınki de Anvers’de, Marsilya’da, Şikago’da. Londra’da işlemler o denli çeşitlidir ki toplanma yerleri çoğalır. Eskiden bir tahılın fiyatı, bir üretim bölgesinden ötekine değişiyordu: Büyük ticaret, fiyatları, dünya çapında hasat ve istemlere göre dayatır yavaş yavaş. Michigan kıyılarından Mersey kıyılarına, Monreal’den, Sydney’le, Buenos Aires’den Londra’ya kadar, telgraf, her gün stokların önemi, hasatların durumu, ısmarlamalar, uygulanan fiyatlar hakkında bilgi dağıtır. İpeğin üretildiği yerler ayrıca niteliğin ölçüsüdür.</span></p>

  <p class="calibre_5"><span class="bold"><span class="calibre_1">Haber ajansları</span></span><span class="calibre_1">nın, Havas’ın ve Reuter’in rolü büyür.</span></p>

  <p class="calibre_5"><span class="calibre_1">Modern şarlatan tipi Barnum, reklam türünü rayına oturtmada hizmeti en çok geçenlerden biridir belki. Onu başkaları izler. Yollarda dağıtılan ya da evlere yollanan tanıtmalıklar ve katoloklar da işin içine girer. Gazete sayfalarında sürerken, reklam, başka mekânları da istila eder: Afiş yoluyla, caddelerde, toplantı salonlarında ve tiyatroda gözlere seslenir; bir kitlesel üretim için yığınların arasında dağılma kaygısındadır ve sanatla estetiği de yardımına çağırır; bir ticaret uygarlığının günlük yaşamıyla senli benli olup çıkar.</span></p>

  <p class="calibre_5"><span class="calibre_1">Para yoluyla kamuoyunun dikkatlerini çelme sürüp gider.</span></p>

  <p class="calibre_7"><span class="italic"><span class="calibre_1">Avrupa: Dünya alacaklısı</span></span></p>

  <p class="calibre_5"><span class="calibre_1">Avrupa kapitalizmi, borç para verenin elverişli durumundadır. Böyle olmanın tehlikeleri de vardır kuşkusuz; ne var ki ticaret ortamını canlandırma yolunu açarken, ona korkunç gelirler de sağlamaktadır. Böylece, pek az sayıdaki ülke,</span> <span class="bold"><span class="calibre_1">başkalarının bankası</span></span> <span class="calibre_1">durumundadır ve onların sağladığı rantla yaşamaktadır. Bu alacak, 1900 dolaylarında, 150 milyar olarak değerlendirilebilir ve bunun hemen hemen yarısı da</span> <span class="bold"><span class="calibre_1">Büyük Britanya</span></span><span class="calibre_1">’ya aittir. Fransızın cüzdanının neredeyse üçte biri yabancı ülkelerdedir ve şurası da ilginçtir ki, sömürgelere yapılan yatırımlar pek zayıf bir oran tutmaktadır.</span></p>

  <p class="calibre_5"><span class="calibre_1">Fransa’nın Almanya’ya ödeyeceği savaş tazminatı, Almanya’nın özellikle ulusal girişimlerine yaramaktadır; ne var ki, 1873 bunalımının arkasından ve asıl 1880’den başlayarak,</span> <span class="bold"><span class="calibre_1">Alman tasarrufu</span></span> <span class="calibre_1">daha da seve seve dışarıya gider: Birleşik Devletler’e, Latin Amerika’ya ya da Orta Avrupa’ya doğru akar. Birleşik Devletler, Latin Amerika’ya sermaye ihracına başladığında, Avrupa parası daha da kâr sağlar oralarda. Genellikle hali vakti yerinde olan ve piyasalar konusunda pek iyi bilgilenen sosyal sınıflara ait sermaye çevreleri, imparatorlukta ya da dışarıda, dikkatleri</span> <span class="bold"><span class="calibre_1">İngiliz mallarına</span></span> <span class="calibre_1">çeken çoğu ticareti desteklemektedir. 1850’den önce Amerika’yla pek ilgilenmiş de olsa, Avrupa kıtasını daha yakın görür kendisine; 1850’den sonra ise daha geniş bir ufka sahiptir, yeni ülkelerle ve kendi koloni dünyasıyla daha da yakından ilgilenir.</span></p>

  <p class="calibre_5"><span class="calibre_1">Eldeki sermayelerin bir bölümü,</span> <span class="bold"><span class="calibre_1">Avrupa içinde</span></span> <span class="calibre_1">dolaşır hep; Doğu’da Rus İmparatorluğu, 1880 yılından başlayarak Fransız kapitalistlerinin Avrupa’daki başlıca kolonisi haline gelir.</span></p>

  <p class="calibre_5"><span class="bold"><span class="calibre_1">Ortadoğu</span></span><span class="calibre_1">, alabildiğine at oynatılan bir alandır: Demiryolu, liman ve maden işleri, ihtiyaç içindeki hükümetlere borç verme, bütün bu işlemler büyüleyici olduğu kadar tehlikelidir de ve vahim siyasal olaylara yol açarlar. Borç verenlerin yeğledikleri bir başka dünya Latin Amerika’dır ve orada Londra piyasası ileri mevziler kazanmıştır ve korur bunu. Uzakdoğu’ya gelince, çeker durur dikkatleri; gecikerek sahneye çıkmış da olsa, daha da güçlüdür çekiciliği ve orada da egemen olan Londra’dır.</span></p>

  <p class="calibre_5"><span class="calibre_1">Büyük kapitalist çevrelerin yerleştikleri ülkelerde sahip oldukları güçle ilgili olarak söylenecek olan şudur: Kimi ülkelerde gerçek devlet onlardır.</span></p>

  <p class="calibre_5"><span class="calibre_1">Ne var ki, kapitalizmin yükselişi düzenli değildir, bunalımları da yaşar.</span></p>

  <p class="calibre_2"><span class="calibre_1">KAPİTALİZMİN BUNALIMLARI</span></p>

  <p class="calibre_5"><span class="calibre_1">Emeğe ödediği ücretten kâr sağlarken, kendini de zaman zaman aşırı üretime mahkûm eden bir rejimin durup durup</span> <span class="bold"><span class="calibre_1">iç bunalımlara</span></span> <span class="calibre_1">uğrayacağını Sismondi vaktiyle işaret etmişti. Marx ve Engels, kapitalizmin bile, kendi çelişmelerinin sonucu yok olacağını gösterirler. Juglar, gönenç dönemlerinden durgunluk dönemlerine geçişler olarak anlar bunalımları ve Cournot’nun çömezleri Pareto ile Walras da, salınındı hareketlere benzetirler onları. Jevons’un bunalımları kalkıp kozmik nedenlere bağladığı bir çağdır bu!</span></p>

  <p class="calibre_5"><span class="calibre_1">Olay,</span> <span class="bold"><span class="calibre_1">dönem dönem</span></span> <span class="calibre_1">görülür; dönem de, uygun bir evreyle uygun olmayan bir evreden oluşur ve</span> <span class="bold"><span class="calibre_1">ortalama on yıl</span></span> <span class="calibre_1">sürer. 1815’ten beri böyle olmuştur ve 1850’den sonra da böyle olacaktır: Başlıca bunalımlar da 1857, 1866, 1873, 1882-1884, 1890, 1900-1901, 1907’de ortaya çıkar. Ne var ki, 1847’de hâlâ Eski Rejim’de görülen ya da kapitalizm öncesi tipte bir bunalımdı, yani önce tarım kesiminde ortaya çıkıyordu ve başlıca etkeni de yiyecek maddelerinde kıtlıktı. Buna karşılık, 1857’de önce kapitalist aygıttı darbeyi yiyen ve en önemli merkezinde, Londra’da oluyordu bu. Artık, bozukluk şöyle bir çizgi üzerinde yayılır: Önce maliye, sonra sanayi ve ticaret, son olarak da kırsal kesim. Bozgun, hep bir aşırı spekülasyondan doğar, spekülasyon da kısmi bir banka çözülüşüne yol açar.</span></p>

  <p class="calibre_5"><span class="calibre_1">Sistemin yürüyüşünü ne olursa olsun durduramayacak gelişme bunalımları mıdır bunlar? Yoksa, kapitalizmin - az çok yakın - sonuna işaret eden uğursuz bunalımlar mı? Liberallerle sosyalistler çatışırlar: Birincilere göre, iktisadi gelişme ile atbaşı giden bir evrimdir söz konusu olan; ikincilere göre ise, karşılaşılan, insanlığın geleceği için en tehlikeli emperyalizmlere götüren bir olgudur.</span></p>

  <p class="calibre_7"><span class="italic"><span class="calibre_1">Çalkalanmalar, durgunluk ve kararsızlıklar ortamı</span></span></p>

  <p class="calibre_5"><span class="calibre_1">Fiyat hareketlerine bakıp şu çıkarılabilir: Avrupa’da, 1847-48 bunalımının arkasından, İngiltere’de daha da erken başlamak üzere, yüzyılın ilk çeyreğinin “çöktürücü” evresini bir yeniden canlanış izler. Bir</span> <span class="italic"><span class="calibre_1">good time</span></span><span class="calibre_1">’dır bu ve hiç de</span> <span class="italic"><span class="calibre_1">hard time</span></span> <span class="calibre_1">değil! Grafik eğrisi, hemen hemen sürekli bir inişi gösterir; sonra 1850 ile 1856 arasında sert bir yükseliş olur ve arkasından sallanmalar görülür, öyle ki malların rayici daha önceki evredekilere oranla hep yüksek kalır.</span></p>

  <p class="calibre_5"><span class="calibre_1">Bütün Batı ülkelerinde görülen bir harekettir bu!</span></p>

  <p class="calibre_5"><span class="calibre_1">O sırada, ticaret yaşamında bir tür</span> <span class="italic"><span class="calibre_1">fair play</span></span> <span class="calibre_1">gözlemlenir: İktisadi liberalizmin ırmağı gürül gürül akar; herkes başkalarının hasedini kışkırtmadan zenginleşme olanağına sahip olduğundan,</span> <span class="bold"><span class="calibre_1">pazarın barışçı genişlemesi</span></span> <span class="calibre_1">mümkün görülür. Kolonial yöntemlerde bile yumuşaklığı aşan bir şey vardır. Tam bir Mançesterci çağdır bu! Savaşlara, geçici bunalımlara karşın - onlar bile üretimin ve tüketimin gelişmesine katkıda bulunurlar!- iklim uyarıcı ve kamçılayıcıdır ve iyimserliğe götürür.</span></p>

  <p class="calibre_5"><span class="calibre_1">1873 yılından başlayarak, fiyat eğrisi yeniden alçalır. Kızgın işaretler çoğalır: Bitkinlik içine düşmüş bir piyasanın çevresinde daha canlı bir rekabet vardır; sunuma oranla istemde açık bir kısıtlanma görülür; kâr düşer ve bu üç olay birbirine bağlıdır. 1850’den beri gözlenen, kişi başına reel gelir yükselişi yavaşlar. Silahlı da olsa, sürekli bir barış, Avrupa’daki ulusal savaşların yerine geçer. Teknik ilerlemeler sayesinde, sunum isteme baskın haldedir; onun yanı sıra, işçinin emeğinin aşırı sömürülüşü yüzünden, alım gücü yetersiz yayılmıştır. Sahneye yeni ülkelerin çıkışı rekabeti güçleştirir ve daha da özellikle kırsaldaki - donanımı pek iyi olmayan - üreticiye dokunur: Tarım ürünlerindeki alçalış, genel düşüşü hızlandırır. Ücretler direnir önce; ne var ki böyle dönem dönem gelip giden bunalımlar, patron için olduğu gibi işçi için de ağırdır. Girişim, büyük bir uyum çabası sağlamak zorundadır; verimliliği arttırmak, merkezileşme anlamında yeniden örgütlenişe gitmek, daha sert bir genişlemeye başvurmak istenir. Sosyal mücadele vahimleşirken, mahreçler için çekişme keskinleşir. Çalışma araç ve yöntemlerindeki değişiklikler, çoğu firmaları kurtarır.</span></p>

  <p class="calibre_5"><span class="calibre_1">Büyük bunalım, böylece teknik ilerlemeyi hızlandırır ve Batı kapitalizmini, dünyanın geri kalan bölümünde</span> <span class="bold"><span class="calibre_1">daha sert bir baskı</span></span> <span class="calibre_1">uygulamaya götürür. Başka bir söyleyişle, olan bitenin üstesinden gelmek için, kapitalizm, yapısal değişikliklere uğrayacak, sanayi dehasına çağrıda bulunacak, emperyalizm yoluna daha da büyük bir ateşlilikle atılacak ve milliyetçiliğin kendisine öğütleyeceği usullere bile başvuracaktır.</span></p>

  <p class="calibre_7"><span class="italic"><span class="calibre_1">İktisadi milliyetçiliğe yeniden dönüş: Korumacılığa gidiş</span></span></p>

  <p class="calibre_5"><span class="calibre_1">1873-95 yıllarının uzun depresyonu serbest mübadeleye ağır darbeler indirir. Serbest mübadele politikasından yana olanlar, rahatsızlığın kaynağı olarak ulusal bencillikleri, uluslararası işbölümünün yetersizliğini gösterirler ki, boşuna çabalardır bunlar. Hasımları ise, fiyatların ve kârların düşüşünü serbest mübadeleden bilirler. Sonunda, bütün hoşnutsuzlar devlete çevirirler yüzlerini ve gümrüklerin desteğini isterler. Yöneticilere gelince, seçmenlerinin çağrısına - mümkün mertebe - direnir; çünkü gümrükten kazandıkları, kamu hizmetleri ile silahlanmaların giderlerini karşılamaya yardımcı olacaktır. Aslında Avrupalılar, kendi ürünlerini dışarıya satmak için zayıf gümrüklerden yararlanan ve Eski Dünya’dan gelen malların satışını kolaylaştırmayı reddeden Birleşik Devletler’i cezalandırabilirler.</span></p>

  <p class="calibre_5"><span class="calibre_1">Ne var ki, kazan kaldırma, Manchester okulunun ülkesine karşı olur: Bismarck Almanyası ilk adımı atar ve korumacılık az çok hızlı bir biçimde zafer kazanır; Belçika’yı da alır içine; sadece Pay-Bas ile Büyük Britanya reddederler. Gümrük savaşları Fransa ile İtalya’yı birbirine düşürürken, Almanya’yı Rusya ile İspanya’nın karşısına çıkarır; Birleşik Devletler, korumacı aygıtı birçok kez güçlendirirken,</span> <span class="italic"><span class="calibre_1">fair trade</span></span> <span class="calibre_1">adı verilen bir birlik</span> <span class="italic"><span class="calibre_1">free trade</span></span><span class="calibre_1">’i asıl yurdunda saf dışı etmeye kalkar.</span></p>

  <p class="calibre_5"><span class="calibre_1">Böylece, korumacılığın savunucu durumlarına gelip sığman Batı kapitalizmi milliyetçiliğin dizginlerini salıverir ve daha da fazla emperyalist olur. İngilizlerin de uzağında kalamayacakları kaçınılmaz bir sonuçtur bu. Buradan kalkarak, Avrupa ve Kuzey Amerika’daki iktisadi rejim, önlenemez biçimde, birbiri arkasından</span> <span class="bold"><span class="calibre_1">açılıp yayılmaya</span></span> <span class="calibre_1">verir kendini.</span></p>

  <p class="calibre2" style="margin:0pt; border:0pt; height:1em"></p>

  <p class="calibre2" style="margin:0pt; border:0pt; height:1em"></p>

  <div class="mbp_pagebreak" id="calibre_pb_14"></div>
</body>
</html>
