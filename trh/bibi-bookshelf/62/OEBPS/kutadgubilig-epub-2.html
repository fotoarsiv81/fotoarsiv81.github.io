<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>kutadgubilig-epub-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="kutadgubilig-epub-2.html" xml:lang="tr-TR">
			<div class="Basic-Text-Frame">
				<p class="e-perde" id="toc_marker-1">BİRİNCİ BÖLÜM</p>
				<p class="e-sayfabasibaslik" id="toc_marker-1-1">Kutadgu Bilig’in Adına, Mânâsına Dair</p>
				<p class="e-siir"><span class="e-italik">Kitab atı urdum Kutadgu Bilig,<br/>Kutadsu oluglıka tutsu elig</span></p>
				<p class="e-siir"><span class="e-italik">Sözüm söyledim men bitidim bitig,<br/>Sunup iki ajunnu tutgu elig</span></p>
				<p class="e-siir"><span class="e-italik">Kişi iki ajunnı tutsa kutun,<br/>Kutadmış bolur bu sözüm çın bütün</span></p>
				<p class="e-siir"><span class="e-italik">Bu Kün-Togdı ilig tidim söz başı<br/>Yörügin, ayayın ay edgü kişi!</span></p>
				<p class="e-siir"><span class="e-italik">Basa aydım emdi bu Ay Toldı’nı<br/>Anıngdın yaruyur ıduk kut küni</span></p>
				<p class="e-siir"><span class="e-italik">Bu Kün Togdı tigli törü ol köni<br/>Bu Ay Toldı tigli kut ol kör anı</span></p>
				<p class="e-siir"><span class="e-italik">Basa aydım emdi kör Ögdülmişig<br/>Ukuş</span><span class="e-italik"> atı ol bu bedütür kişig</span></p>
				<p class="e-siir"><span class="e-italik">Anıngdın basası bu Odgurmış ol<br/>Munı akıbet tip özüm yörmiş ol</span></p>
				<p class="e-siir"><span class="e-italik">Bu tört neng öze sözledim men sözüg<br/>Okısa açılgay yitig kıl közüg</span></p>
				<p class="e-siir"><span class="e-italik">Sevinçin yorıglı ay edgü yigit<br/>Sözümni yava kılma könglün eşit</span></p>
				<p class="e-siir"><span class="e-italik">Katıglan yangılma könilik yolın<br/>Yigitlik yava kılma asgın alın</span></p>
				<p class="e-siir"><span class="e-italik">Küsüş tut yigitlik keçer sinde terk<br/>Kaçar bu tiriglik neçe tutsa berk</span></p>
				<p class="e-siir"><span class="e-italik">Seningde bar erken yigitlik gücü<br/>Yava kılma ta‘at tapug kıl tuçı</span></p>
				<p class="e-siir"><span class="e-italik">Küser men yigitlikke öknür özüm<br/>Ökünçüm asıg yok keser men sözüm</span></p>
				<p class="e-sayfabasibaslik" id="toc_marker-1-2">Günümüz Türkçesiyle</p>
				<p class="e-siir"><span class="e-italik">Kitabın adını Kutadgu Bilig koydum;<br/>Okuyana kutlu olsun ve ona yol göstersin.</span></p>
				<p class="e-siir"><span class="e-italik">Ben sözümü söyledim ve kitabı yazdım<br/>Bu kitap –uzanıp– her iki dünyayı tutan bir eldir.</span></p>
				<p class="e-siir"><span class="e-italik">İnsan her iki dünyayı devletle elinde tutarsa,<br/>Mesut olur, bu sözüm doğru, dürüsttür.</span></p>
				<p class="e-siir"><span class="e-italik">Önce Kün-Togdı hükümdardan söze baş</span><span class="e-italik">ladım,<br/>Ey iyi kişi! Bunu sana açıklayım,</span></p>
				<p class="e-siir"><span class="e-italik">Sonra Ay-Toldı’dan söz açtım;<br/>Mübarek saadet güneşi onunla parlar.</span></p>
				<p class="e-siir"><span class="e-italik">Bu Kün-Togdı dediğim doğrudan kanundur,<br/>Ay-Toldı ise, saadettir</span></p>
				<p class="e-siir"><span class="e-italik">Bundan sonra Ögdülmiş’i anlattım,<br/>O aklın adıdır ve insanı yükseltir.</span></p>
				<p class="e-siir"><span class="e-italik">Ondan sonraki Odgurmış’tır;<br/>Onu ben akıbet olarak aldım.</span></p>
				<p class="e-siir"><span class="e-italik">Ben sözü bu dört şey üzerine söyledim,<br/>Okursan anlaşılır, iyice dikkat et.</span></p>
				<p class="e-siir"><span class="e-italik">Ey sevinç içinde ömür süren genç,<br/>Sözümü yabana atma, gönülden dinle.</span></p>
				<p class="e-siir"><span class="e-italik">Gayret et, doğruluk yolundan şaşma,<br/>Gençliği harap etme, ondan yararlanmasını bil.</span></p>
				<p class="e-siir"><span class="e-italik">Gençliği aziz tut, çabuk geçer,<br/>Ne kadar sıkı muhafaza etsen de bir gün kaçar.</span></p>
				<p class="e-siir"><span class="e-italik">Sende hâlâ gençlik kuvveti varken,<br/>Bunu boş</span><span class="e-italik">una geçirme, daima taât ve ibadetle meşgul ol.</span></p>
				<p class="e-siir"><span class="e-italik">Sonra gençliğin hasretini çeker ve pişman olursun,<br/>Amma son pişmanlık fayda vermez, sözüm bu kadar.</span></p>
				<p class="e-sayfabasibaslik" id="toc_marker-1-3">Hazırlayanın Ön Sözü</p>
				<p class="e-paragraf">Yusuf Has Hacip, diğer adıyla Balasagunlu Yusuf, Kutadgu Bilig’i kaleme alalı dokuz yüzyıldan fazla bir zaman geçti. Aradan geçen bu kadar zamana rağmen Kutadgu Bilig yazıldığı zamanki tazeliğini hâlâ muhafaza etmekte. Dokuz yüzyıl öteden bize faydalı öğütler vermekte; hayata, insana, mutluluğa, iyiliğe, doğruluğa dair parıltılar saçmaktadır.</p>
				<p class="e-paragraf">Bugüne kadar pek çok bilim adamı tarafından detaylı bir şekilde incelenen; pek çok yazıya, bildiriye konu olan Türk-İslâm tarihinin bu güzide eseri kimilerine göre yazıldığı dönemin siyasetini anlatan bir siyasetname (devlet adamlarına yöneticilik sanatına ilişkin bilgiler veren edebî yapıt) kimilerine göre ise insanlara hem bu dünyada hem de öteki dünyada mutluluğun formülünü sunan bir nasihatname (sultanlara, nasıl davranmaları gerektiğini öğreten, kural ve kanunların nasıl anlaşılması ve uygulanması gerektiğini gösteren “adab” kılavuzları)’dir.</p>
				<p class="e-paragraf">Bizce Kutadgu Bilig, ne sadece bir siyasetname ne de sadece bir nasihatnamedir. Kutadgu Bilig, aslında hem kendi döneminin insanlarına hem de günümüz insanına seslenebilen, sağladığı fayda ile nasihatname görünümüne bürünmüş, ama siyaset alanında önemli bilgiler sunan, didaktik yapısına rağmen bu tür eserlerde pek rastlanılmayacak ölçüde şiirselliğe sahip bir şaheserdir.</p>
				<p class="e-paragraf">Kutadgu Bilig’i anlayıp onun derin muhtevasına dalanlar, onda sadece Türk dili ve edebiyatını değil; Türk tarihini, Türk sosyal hayatını aydınlatacak pek çok parıltıyla karşı karşıya kalacaklardır. Eserin içine girip zevkine varacak kadar sabır gösterenler, Kutadgu Bilig’i yalnız yazıldığı devirde değil, bugünün dünyasının şartları içinde de seveceklerdir.</p>
				<p class="e-paragraf">Yusuf Has Hacip, dokuz yüzyılı aşkın bir süre önce kaleme aldığı bu eserinde insana dair sosyal meseleleri inceleme biçimiyle, kullandığı samimi dille hâlâ gönüllere hitap edebilmekte; sosyal hayatta karşılaştığımız birçok meseledeki tecrübelerini düşündürücü ve teşvik edici fikirlerle sunmakta ve her şeyden önemlisi, bugün insanlığın üzerinde derin derin düşündüğü meselelerin, dokuz yüzyıl önce nasıl ve ne şekilde çözülmüş olduğunu ibretle gösterip dersler vermektedir.</p>
				<p class="e-yildiz">â â â</p>
				<p class="e-paragraf">Çalışmaya başlarken Kutadgu Bilig’i açık bir dille tanıtmaktan başka bir amacımız yoktu. Türk-İslâm tarihinin bu güzide eserini herkesin kolaylıkla anlayabileceği bir duruma getirme denemesine girişirken ağır bir sorumluluk taşıdığımızın farkındaydık. İlk Türk-İslam devleti olan Karahanlı devletini, Yusuf Has Hacib’i ve Kutadgu Bilig’i size sevdirmeye çalıştık.</p>
				<p class="e-paragraf">Biz bu eseri hazırlarken birkaç defa okuduğumuz Kutadgu Bilig’den her okuyuşta ayrı bir zevk, ayrı bir heyecan duyduk. Böyle bir eserden seçmeler hazırlamak çok zor bir işti. Çünkü Kutadgu Bilig üzerine bugüne kadar pek çok çalışma yapılmış, çeşitli incelemelerde bulunulmuştu. Türk-İslâm tarihinin ilk yazılı ürünü olan bu şaheser üzerine şimdiye kadar yapılmayan bir şey yapmalıydık. Sonunda size şiirin ön plana çıktığı bir eser değil de anlatının ön plana çıktığı bir eser hazırlamaya karar verdik. Ve işte elinizdeki bu eser ortaya çıktı.</p>
				<p class="e-paragraf">Son olarak, bize bu güzel eseri bırakan Yusuf Has Hacip’i vefatının 928. yıl dönümünde bir kez daha rahmetle anıyor; eserin hazırlanmasında okumalarıyla bana yardımcı olan değerli hocalarım Prof Dr Mehmet Ölmez’e ve Yrd Doç Dr Sevim Yılmaz Önder’e teşekkürü bir borç biliyorum.</p>
				<p class="e-paragraf para-style-override-4">Ersin Osman Söğütlü</p>
				<p class="e-paragraf para-style-override-4">Çamlıca, Aralık 2005</p>
				<p class="e-sayfabasibaslik" id="toc_marker-1-4">Yusuf Has Hacip ( 1017-1077)</p>
				<p class="e-paragraf">Karahanlı devleti İslam’ı kabul edeli yaklaşık 60 yıl olmuştu. Takvimler 1017 yılını gösteriyordu. Balasagun şehrinde Yusuf adında sevimli mi sevimli bir çocuk dünyaya gelmişti.</p>
				<p class="e-paragraf">Yusuf’un çocukluk dönemi çok sakin geçti. Dünyaya geldiği dönemlerde bu yörede İslam iyice yayılmış, Yusuf’un ailesi de bu dini kabul etmişti. Ailesi, İslam dininin de tavsiyesi gereği, Yusuf’un doğru yolda yetişmesine büyük özen gösterdi ve onun eğitimiyle yakından ilgilendi.</p>
				<p class="e-paragraf">Yusuf, ilk eğitimini Balasagun’da aldı. Dönemin ileri gelen ailelerinden birine mensup olması, Yusuf’un iyi bir eğitim görmesinde etkili oldu. ‘Has Hacib’ unvanını almadan önce ‘Balasagunlu Yusuf’ olarak biliniyordu.</p>
				<p class="e-paragraf">Gençlik yıllarında çalışkanlığıyla büyüklerinin takdirini toplamıştı. Daha gençlik çağlarındayken ansiklopedik bilgilerle donanması; kısa zamanda ana dilinden, Arapçadan, Farsçadan ve memleketinde konuşulmakta olan Orta İran dillerinden, Soğdakçadan başka geniş bir dil ve yazı bilgisi edinmesi onun çalışkan bir yapıya sahip olduğunun en önemli göstergeleridir.</p>
				<p class="e-paragraf">Balasagunlu Yusuf’un çalışkanlığının yanında ön plana çıkan bir diğer özelliği de çok okumasıydı. Firdevsi’nin Şehname’sini, Farabi’nin ve İbni Sina’nın Arapça felsefe kitaplarını okudu; efsaneler hakkında araştırmalarda bulundu; aruza, belagat sanatına, kelâma, İslâmi bilgilere, Türk atasözlerine, folkloruna, devlet örgütüne, felsefeye, Budacılığa, ahlaka, toplumbilime, matematiğe, astronomiye, hekimliğe, düş yorum sanatına dair derin incelemelerde bulundu.</p>
				<p class="e-paragraf">Balasagunlu Yusuf’un ilim ve sanat dünyası dışında da uğraşları vardı. Okçuluk, avcılık, koşuculuk gibi Türk sporlarını, satranç ve çevgen gibi zekâ geliştiren oyunları öğrendi. Bütün bunların izlerini, Kutadgu Bilig’i okurken görmek mümkündür.</p>
				<p class="e-paragraf">Yusuf Has Hacip, adının bugüne kadar kalmasını sağlayan ve pek çok araştırmaya konu olmuş ünlü eseri Kutadgu Bilig’i 50 yaşlarında Balasagun’da kaleme almaya başladı. Yazdığı bu ölümsüz eseriyle 1070 yılında Kaşgar’a geldi ve kitabını Karahanlı hükümdarı Uluğ Kara Buğra Han’a takdim etti. Kendisi de edebiyat ve sanat meraklısı olan Uluğ Kara Buğra Han, sarayda kitabı okuttuktan sonra Balasagunlu Yusuf’a ‘Uluğ Has Hacib’ unvanını verdi. Karahanlı Devleti’nin baş vezir yardımcılığı ile ödüllendirilen Balasagunlu Yusuf, bu yıllarda Yusuf Has Hacib olarak ün yaptı.</p>
				<p class="e-paragraf">Devrinin seçkin bilgin ve yazarlarından olan Yusuf Has Hacib, İslâmî Türk Edebiyatı sahasında, eseri günümüze ulaşan ilk Türk yazarıdır.</p>
				<p class="e-paragraf">1077 yılında vefat eden Yusuf Has Hacib’in kabri, Çin sınırları içerisinde yer alan Doğu Türkistan Özerk Bölgesinin en önemli şehirlerinden birisi olan Kaşgar’da bulunmaktadır.</p>
				<p class="e-sayfabasibaslik" id="toc_marker-1-5">Türk Tarihinde Bir Dönüm Noktası: Kutadgu Bilig</p>
				<p class="e-paragraf">Kutadgu Bilig, Türk tarihinin önemli bir dönemecinde kaleme alınmış, önemini hâlâ koruyan bir eserdir. İlk Türk-İslam devleti sayılan Karahanlılar döneminde, İslamiyet’in kabulünü takip eden yüz dokuzuncu yılda tamamlanıp dönemin hükümdarı Buğra Karahan Ebu Ali Hasan Bin Süleyman Arslan’a sunulmuştur.</p>
				<p class="e-paragraf">Bu değerli eseri kaleme alan kıymetli âlim Yusuf Has Hacip, aynı zamanda memleketi olan Balasagun’da başladığı yazma faaliyetini, devletin başkenti Kaşgar’da bitirmiş; 18 ay gibi kısa bir sürede bu hacimdeki bir eseri tamamlayarak, eserini sunduğu Buğra Karahan’dan övgüler almış ve daha da önemlisi hükümdar tarafından “Has Hacip”likle (baş danışmanlık) ödüllendirilmiştir.</p>
				<p class="e-paragraf">Yusuf Has Hacip’in bundan yaklaşık 935 yıl önce yazdığı bu eser hakkındaki tüm bildiklerimiz, eserin mukaddimesinden öğrendiklerimizle sınırlıdır. </p>
				<p class="e-sayfabasibaslik" id="toc_marker-1-6">Kutadgu Bilig’in Konusu</p>
				<p class="e-paragraf">“Saadet veren bilgi” mânâsına gelen Kutadgu Bilig, insana her iki dünya mutluluğunu sağlayacak, ona gerçekten kutlu ve mutlu yaşamın sırlarını açacak yolu göstermeyi amaçlar.</p>
				<p class="e-paragraf">Eserin yazarı Yusuf Has Hâcip’e göre, öteki dünyayı kazanmak için bu dünyadan el etek çekerek yalnızca ibadetle vakit geçirmek doğru değildir. Çünkü böyle bir insanın ne kendisine ne de yaşadığı, içinde bulunduğu topluma bir yararı olur. Oysa başkalarına yararı dokunmayanlar ölülere benzer; bir insanın erdemi, ancak başka insanlar arasındayken belli olur. Asıl doğruluk, iyilik, din yolu; kötüleri iyileştirmek, cefaya karşı vefa göstermek ve yanlışları bağışlamaktan geçer.</p>
				<p class="e-paragraf">Kutadgu Bilig’te temel olarak iki dönemin hikâyesini görürüz. Birisi geçmiş zaman, diğeri ise yaşanmakta olan devirdir. Geçmiş döneme bir özlem duyulduğu, içinde bulunan dönemden de memnun olunmadığı eserin gidişatından anlaşılmaktadır. Yazar, bu duygularını zaman zaman eserin içerisinde dile getirmiştir.</p>
				<p class="e-paragraf">Konu itibariyle Kutadgu Bilig’i benzerlerinden ayıran diğer bir özellik de eserin alegorik<span class="e-dipnotno" style="font-size:0.74em;"><a class="footnote-link" href="#footnote-202-1" id="footnote-202-1-backlink">1</a></span> bir yapıya sahip olmasıdır. Eserde her biri değişik kavramları temsil eden dört şahıs, dört farklı düşünceyi ve vazifeyi simgeler. Eserin temeli dört kavram üzerine kurulmuş; bunlar kişileştirilerek eserin dört kahramanı ortaya çıkartılmıştır. Bunlar dört kişi olmakla beraber, eser ikili konuşmalardan oluşur. Dört temel kavram ve bunları temsil eden kişiler şunlardır:</p>
				<p class="e-paragraf">Kün-Togdı (hükümdar): Adalet; kitaba göre adaletin temsilcisidir.</p>
				<p class="e-paragraf">Ay-Toldı (vezir): Devlet yönetiminde hükümdarın en önemli yardımcısı olan vezir, akıllı ve bilgin bir kimsedir. Hükümdara hizmet eder ve birçok işi yürütür. Sonra günün birinde hastalanır. Oğlunun kendi yerine geçmesini hükümdara önerir ve ruhunu teslim eder.</p>
				<p class="e-paragraf">Ögdülmiş (vezirin oğlu): Akıl; vezirin oğludur, babası son zamanlarında oğlunu yanına çağırır ve ona pek çok öğüt verir. Babasının ölümünden sonra Ögdülmiş hakanın gözüne girer ve babasının yerine vezir olur. Hakan ile pek çok konuda sohbet eder.</p>
				<p class="e-paragraf">Odgurmış (vezirin akrabası): Âkıbet (hayatın sonu), vezirin akrabalarından biridir. Bazı yerlerde Ögdülmiş’le birbirlerine ‘kardeş’ dedikleri görülür. Dağ başında inzivaya çekilip yalnız yaşamak istemektedir. Eserin sonlarında o da vefat eder.</p>
				<p class="e-sayfabasibaslik" id="toc_marker-1-7">Özet</p>
				<p class="e-paragraf">Eserdeki asıl hikâyeyi kısaca şu şekilde özetleyebiliriz:</p>
				<p class="e-paragraf">– Kün-Togdı’nın hükümdarlığı, Ay-Toldı’yla tanışması, onu veziri yapması, onunla konuşup nasihatler alarak Ay-Toldı’nın fikirlerinden faydalanması, Vezir Ay-Toldı’nın hastalanıp yatağa düşmesi, oğlunu yanına çağırıp nasihat etmesi, oğlunu hükümdarla tanıştırması ve ölümü.</p>
				<p class="e-paragraf">– Ay-Toldı’nın ölümünden sonra oğlu Ögdülmiş’in yas tutması, Ögdülmiş’in hakanın gözüne girip vezir olması, Ögdülmiş ile hakan arasındaki konuşmalar.</p>
				<p class="e-paragraf">– Hakanın yeni vezirine yoğun işleri dolayısıyla yeni bir yardımcı araması, Ögdülmiş’in hakana akrabaları arasından Odgurmış adında biri olduğundan ve bu kişinin bu iş için uygun olduğundan bahsetmesi, hakanın bir mektupla birlikte Ögdülmiş’i Odgurmış’ın yanına göndermesi, Odgurmış’la Ögdülmiş’in konuşmaları ve Ögdülmiş’in Odgurmış’ı şehre gelmesi için ikna etmeye çalışması.</p>
				<p class="e-paragraf">– Ögdülmiş’in birkaç defa Odgurmış’ı ikna için onun dağdaki barınağına gitmesi, Odgurmış’ın en sonunda şehre inip hakanla görüşerek ona öğütler vermesi, Ögdülmiş ile Odgurmış’ın karşılıklı konuşmaları, Odgurmış’ın vefatı.</p>
				<p class="e-sayfabasibaslik" id="toc_marker-1-8">Kutadgu Bilig’in Diğer Özellikleri</p>
				<p class="e-paragraf">Kutadgu Bilig, konu itibariyle diğer eserlerden ayrılan pek çok özelliğe sahiptir ama eserin şekil yönünden pek bahsedilemez. Kendisinden önce buna örnek teşkil edebilecek herhangi bir eser olmamasına rağmen, Yusuf Has Hacip bu güzide eseri, 6645 beyit hâlinde öğretici bir destan ya da siyasetname olarak yazmıştır. Eserin içinde ayrıca yeri geldikçe söylenmiş 173 tane de dörtlük vardır.</p>
				<p class="e-paragraf">Kutadgu Bilig’in vezni, aynı zamanda İranlıların ünlü şairi Firdevsi’nin ölümsüz eseri Şehname’nin de vezni olan faûlün, faûlün, faûlün, faûl şeklindedir. Eserde vezin olarak Şehname vezninin kullanılması yüzünden Kutadgu Bilig’e Şehname-î Türkî de denilmektedir. Eserin nazım şekli ise yine Şehname gibi mesnevidir. Eser aruz vezni ile yazılmış olmasına rağmen pek az miktarda dörtlükler de göze çarpmaktadır:</p>
				<p class="e-siir">Dünyada ne var ölümden katı<br/>Ölümü düşünse gider bin lezzeti<br/>Ölüm bir deniz, ucu dibi yok<br/>Bakıp görse yeter dibi batak</p>
				<p class="e-sayfabasibaslik" id="toc_marker-1-9">Günümüzde Kutadgu Bilig</p>
				<p class="e-paragraf">Günümüzde hâlâ Kutadgu Bilig üzerine çalışan bilim adamları, Türkologlar mevcuttur. Bugüne değin, eserin üç el yazması nüshası bulunmuştur. Bunların hepsi de eserin yazıldığı dönemden çok sonra, eserin aslından değil de kopyalarından alınmış ikinci kat kopyalardır. Söz konusu nüshalar, bulundukları yerlerin adları ile; yani Viyana, Mısır ve Fergana nüshaları olarak anılır.</p>
				<p class="e-paragraf">Uygur harfleri ile yazılı olan Viyana nüshası 1439’da Herat’ta kopya edilmiş; aynı yüzyıl içinde Tokat’a, oradan da 1474’te İstanbul’a getirilmiştir. Ünlü Alman tarihçi Hammer, bu nüshayı 19. yüzyıl başlarında İstanbul’da satın alarak Viyana Saray Kitaplığı’na vermiştir. Bilim dünyasında ilk tanınan nüsha budur.</p>
				<p class="e-paragraf">Arap harfleri ile yazılı olan ve Kahire’deki Kral Kitaplığı’nda Hidiv Kitaplığının Müdürü Dr. Moritz tarafından ortaya çıkarılan Mısır nüshasının ne zaman yazıldığı belli değildir. Bu nüsha 1896’da tespit edilmiştir ve 5800 beyitten oluşmaktadır.</p>
				<p class="e-paragraf">1914’te bulunan ve Arap harfleri ile yazılmış olan Fergana nüshası ise, eldeki nüshaların en eskisidir ve 13. yüzyıla ait olduğu sanılmaktadır. Bu nüsha 445 sayfadan ve 6095 beyitten oluşmaktadır. Zeki Velidi Togan 1914’te bu nüshayı Türkistan’ın Fergana ilinin Nemengâh şehrinde bulmuş ve eseri Ruslara tanıtmıştır. Bu nüsha şu an Taşkent’te bulunmaktadır.</p>
				<p class="e-paragraf">Her üç nüshanın tıpkıbasımları Türk Dil Kurumu’nca yayımlanmıştır. Bu üç nüshanın karşılaştırılması ile meydana getirilen metin ve eserin günümüz Türkçesine çevirisi, Reşit Rahmeti Arat tarafından yapılmıştır. Reşit Rahmeti Arat’ın hazırladığı karşılaştırmalı nüsha 88 bölümden oluşmaktadır.</p>
				<p class="e-sayfabasibaslik" id="toc_marker-1-10">Kutadgu Bilig’in Çerçevesi</p>
				<p class="e-paragraf">İlk on bir bölüm: Balasagunlu Yusuf, bu bölümlerde İslâm’daki genel kaideleri ifade ettikten sonra genel görüşlerini açıklamıştır.</p>
				<p class="e-paragraf">İlk üç bölümde bahsedilen konular şöyledir:</p>
				<p class="e-paragraf"><span class="e-bold">Allah’a hamdü sena,</span></p>
				<p class="e-paragraf"><span class="e-bold">Hz. Peygambere ve Dört Halifeye selâtü selam.</span></p>
				<p class="e-paragraf"><span class="e-bold">Bahar Tasviri</span></p>
				<p class="e-paragraf">Kutadgu Bilig’in şiir yönünden en güçlü kısmı bu bölümdür. Balasagunlu Yusuf, bu bölümde güzel bir bahar tasviri yapar. Sonra da kitabın sunulduğu Hasan Buğra Han’a övgünün bulunduğu kısım vardır.</p>
				<p class="e-siir"><span class="e-italik">1.	Doğudan eserek geldi bahar yeli,<br/>	Dünyayı süsleyerek açtı Cennet’in yolunu</span></p>
				<p class="e-siir"><span class="e-italik">2.	Sefil kışı sürdü götürdü bahar esintisi,<br/>	Aydın bahar yine kurdu saadet yayını.</span></p>
				<p class="e-siir"><span class="e-italik">3. 	Kurumuş ağaçlar donandı ye</span><span class="e-italik">şile,<br/>	Bezendi, mor, al, yeşil, kızıl renklere.</span></p>
				<p class="e-siir"><span class="e-italik">4. 	Ova, dağ, kır, dere bunu yayıp döşendiler,<br/>	Süslendi yamaç, kıyı, yeşil, al giyerek.</span></p>
				<p class="e-siir"><span class="e-italik">5. 	Saba yeliyle kalktı karanfil kokusu,<br/>	Bütün dünyaya baştanbaşa misk kokusu saçıldı.</span></p>
				<p class="e-siir"><span class="e-italik">6. 	Kitaba yazıldı bu hakanın adı,<br/>	Bu ad ebedi kaldı ey kutlu hükümdar.</span></p>
				<p class="e-siir"><span class="e-italik">7. 	Devletli hükümdar bin kut içinde yaşasın,<br/>	İyi gözle bakmayanların gözü ateşte yansın.</span></p>
				<p class="e-2-baslik">Evrenin Anlatıldığı Bölüm</p>
				<p class="e-paragraf">Balasagunlu Yusuf bu bölümde evreni anlatır. O çağda kabul görülen yedi gezegen ve on iki burcun adını verir. Altıncı ve onuncu bölümler arasında yazar kendi dünya görüşünü belirtip özellikle şu üç nokta üzerinde yoğun şekilde durur: Bilgi, dil ve iyilik…</p>
				<p class="e-2-baslik">Bilginin Üstünlüğünün Anlatıldığı Bölüm</p>
				<p class="e-paragraf">İnsanoğlunun değerini bilgi ve akılla elde ettiği üzerine durulmuştur. Bilgi her şeyin üstündedir, bir erdemdir, bir güçtür; ona paha biçilemez. Bilgili kişi bilgisiyle övünebilir. Bilgi, anlayışla elde edilir.</p>
				<p class="e-2-baslik">Dilin Erdemi Anlatılır</p>
				<p class="e-paragraf">Dilin erdemi, kusuru, faydası ve zararı anlatılır. Yusuf dilin bilginin ve anlayışın tercümanı olduğunu söyler.</p>
				<p class="e-siir"><span class="e-italik">Beni pek çok üzüyor gerçekten, dil sahibi olmak,<br/>Başımı kesmesinler, ben keseyim dilimi.<br/><br/>Çok konuşma, sözü az ve birer birer söyle,<br/>Yüz bin sözün düğümünü bu bir sözde çöz.</span></p>
				<p class="e-2-baslik">Özür Bölümü</p>
				<p class="e-paragraf">Bu bölümde Yusuf Has Hacip özür diler. Çünkü eserini bilgisizler için değil, bilginler için yazmıştır. Bundan dolayı bilgisizlerden özür dilemektedir.</p>
				<p class="e-2-baslik">İyilik Etmenin Övgüsü</p>
				<p class="e-paragraf">İyilik etmenin faydası ve övgüsü, bu bölümün konusudur. İyilik büyük bir erdemdir. Hayır işlemek, suç bağışlamak, verilen sözü tutmak gibi erdemler iyiliğe bağlıdır.</p>
				<p class="e-siir"><span class="e-italik">Yaşamını sermaye yap, faizi iyiliktir,<br/>Yarın olur (sana) iyi yiyecek, iyi giyecek.<br/><br/>Kötü, sövgü; iyi, alkış bulur,<br/>Özüne bak gör, hangisini ister?</span></p>
				<p class="e-2-baslik">Bilgi ve Aklın Erdemi</p>
				<p class="e-paragraf">Bu bölümün konusu bilgi ile aklın erdemi ve faydaları üzerinedir.</p>
				<p class="e-siir">Akıl meşale gibidir, karanlık gecede,<br/>Bilgi ışıktır, aydınlatan seni.</p>
				<p class="e-2-baslik">Eser Hakkında Bilgi Verilen Bölüm</p>
				<p class="e-paragraf">Son bölüme gelindiğinde Balasagunlu Yusuf, yazdığı eserin adını, bu adın veriliş nedenini ve kendisinin sağlık durumunu açıklar. Sonra da eserde diyaloglarla konuşturduğu dört kişinin adlarını açıklar. Bu genel girişten sonra on ikinci bölümle Kutadgu Bilig’in asıl hikâyesi başlar ve bu hikâye seksen beşinci bölümün (bab) ortalarına kadar devam eder. </p>
				<p class="e-paragraf">Yazar, eserinin bu bölümünde yer yer ansiklopedik bilgilere de yer vermiştir: Devletin ve adaletin özellikleri, aklın niteliği, devlet ve ordu örgütlenmesi, hükümdar ve görevli ilişkisi, devlet yönetimi, dünyadaki görevlerimiz, ahiret, gök cisimleri, bunların görevleri, rüya tabirleri vb.</p>
				<p class="e-sayfabasibaslik" id="toc_marker-1-11">Bahar Şiirinden Bir Kısım</p>
				<p class="e-siir"><span class="e-italik">Doğudan eserek geldi bahar yeli,<br/>Dünyayı süslemek için Cennet yolunu açtı</span></p>
				<p class="e-siir"><span class="e-italik">Kâfur gitti, kara toprak misk ile doldu,<br/>Dünya kendisini süsleyerek bezenmek istiyor.</span></p>
				<p class="e-siir"><span class="e-italik">Bahar yeli eziyetli kılı sürüp götürdü;<br/>Parlak yaz tekrar mutluluk yayını kurdu.</span></p>
				<p class="e-siir"><span class="e-italik">Güneş döndü yerine,<br/>Balık burcunun kuyruğundan Kuzu’nun burnuna.</span></p>
				<p class="e-siir"><span class="e-italik">Kurumuş ağaçlar yeşiller giyindi,<br/>Tabiat, mor, al, yeşil ve kızıl renklerle süslendi.</span></p>
				<p class="e-siir"><span class="e-italik">Kara yer, yüzüne yeşil ipek bağladı,<br/>Hıtay kervanı da bunun üstüne Çin kuma</span><span class="e-italik">şı yaydı.</span></p>
				<p class="e-siir"><span class="e-italik">Ova, dağ, kır, dere bunu yayıp döşendiler,<br/>Vadiler ve yamaçlar, al ve yeşil giyerek süslendiler.</span></p>
				<p class="e-siir"><span class="e-italik">Binlerce çiçek gülerek açıldı,<br/>Dünya misk ve kâfur kokusu ile doldu.</span></p>
				<p class="e-siir"><span class="e-italik">Karanfil kokusu, bahar rüzgârı esti,<br/>Dünyanın her yeri misk ve amber kokusu ile doldu.</span></p>
				<p class="e-siir"><span class="e-italik">Kaz, ördek, kuğu ve kıl-kuyruk fezayı doldurdu,<br/>Bağrışarak bir yukarı, bir aşağı kaynaşıyorlar.</span></p>
				<p class="e-siir"><span class="e-italik">Bak, kimi kalkıyor, kimi konuyor,<br/>Bak, kimi yüzüyor, kimi su içiyor.</span></p>
				<p class="e-siir"><span class="e-italik">Guguk kuşu ve turna gökte ses yankıları bırakıyor,<br/>Dizilmiş dişi develer gibi, uçup kanat çırpıyor.</span></p>
				<p class="e-siir"><span class="e-italik">Erkek keklik sesine ahenk vererek, eş</span><span class="e-italik">ine sesleniyor,<br/>Sanki güzel bir kız gönül verdiğini çağırıyor.</span></p>
				<p class="e-siir"><span class="e-italik">Keklik yüksek sesle öttü, sanki gülmekten katılıyor,<br/>Ağzı kan gibi kızıl, kaşı simsiyah.</span></p>
				<p class="e-siir"><span class="e-italik">Karakarga ötüyor, güneş ışını gagasıyla,<br/>Sesi nazik bir kızın sesi gibi (cana) yakın.</span></p>
				<p class="e-siir"><span class="e-italik">Çiçek bahçesinde bülbül binlerce sesle ötüyor,<br/>Sanki gece gündüz İbrani sureleri (Mezmur) okuyor.</span></p>
				<p class="e-siir"><span class="e-italik">Karacalar, dişi-erkek, çiçekler üzerinde oynuyor,<br/>Geyikler, dişi-erkek sıçrayıp oynayarak koşuşuyor.</span></p>
				<p class="e-siir"><span class="e-italik">Gök kaşını çattı, gözünden yaş </span><span class="e-italik">serpiliyor,<br/>Çiçek yüzünü açtı, bak, gülmekten katılıyor.</span></p>
				<p class="e-siir"><span class="e-italik">Bu esnada dünya kendi kendine baktı,<br/>Sevinip övünerek hazinesini gözden geçirdi.</span></p>
				<p class="e-siir"><span class="e-italik">Gözü bana ilişince, söze başladı ve şöyle dedi:<br/>Sen bu hakanın yüzünü görmedin mi?</span></p>
				<p class="e-siir"><span class="e-italik">Uyuyordun ise kalk şimdi aç gözünü,<br/>İşitmedin ise işit benden sözümü</span></p>
				<p class="e-siir"><span class="e-italik">Binlerce yıldan beri benzi soluk dul isim,<br/>Bu dul elbisemi çıkarıp beyaz kakımdan gelinlikler giydim.</span></p>
				<p class="e-siir"><span class="e-italik">Süslendim, çünkü ulu hakan eşim oldu,<br/>Dileğim budur: O isterse canım feda olsun</span></p>
				<p class="e-siir"><span class="e-italik">Bulut kükredi, vurdu nöbet davulunu,<br/>Şimş</span><span class="e-italik">ek çaktı, hakanın tuğunu çekti.</span></p>
				<p class="e-siir"><span class="e-italik">Biri kınından çıkınca, ona memleketler sunar,</span></p>
				<p class="e-siir"><span class="e-italik"><br/>Biri nam ve şöhretini dünyaya yayar.</span></p>
				<p class="e-sayfabasibaslik" id="toc_marker-1-12">Kutadgu Bilig’den Bir Demet Özdeyiş</p>
				<p class="e-paragraf">1.	Söz, deve boynu gibi yularlıdır, nereye çekersen oraya gider.</p>
				<p class="e-paragraf">2.	Kötü sövülür, iyi övülür.</p>
				<p class="e-paragraf">3.	Bilgisizin sözü kendi başını yer.</p>
				<p class="e-paragraf">4.	Çok dinle, fakat az konuş. Sözü akıl ile söyle ve bilgi ile süsle.</p>
				<p class="e-paragraf">5.	Yaşamı sermaye yap, bunun faizi iyiliktir.</p>
				<p class="e-paragraf">6.	Anlayış ve bilgiyi anlatan, dildir.</p>
				<p class="e-paragraf">7.	Misk ve bilgi birbirine benzer, insan bunları yanında gizli tutamaz.</p>
				<p class="e-paragraf">8.	Akıl karanlık gecede bir meşale gibidir.</p>
				<p class="e-paragraf">9.	İnsan akıl ile yükselir, bilgi ile büyür.</p>
				<p class="e-paragraf">10.	Sevinç istersen, o kaygı ile birlikte gelir; huzur istersen o zahmet ile birlikte bulunur.</p>
				<p class="e-paragraf">11.	İnsan, kendisini sevdirirse, onun kusuru en büyük erdem sayılır.</p>
				<p class="e-paragraf">12.	İnsanoğlu bir kervana benzer, konak yerinde sürekli kalamaz.</p>
				<p class="e-paragraf">13.	Aklın süsü dil, dilin süsü söz, insanın süsü yüz, yüzün süsü de gözdür.</p>
				<p class="e-paragraf">14.	Bilginin sözü bilgisiz için göz olur.</p>
				<p class="e-paragraf">15.	Soylu insan ölse de soyu kalır.</p>
				<p class="e-paragraf">16.	Beylik çok iyi bir şeydir; ne var ki daha iyi olan, yasadır ve onu doğru uygulamak gerekir.</p>
				<p class="e-paragraf">17.	Halkın yükünü hafifleten kimse insanların iyisidir.</p>
				<p class="e-paragraf">18.	Halkın içinden yükselip zenginliğe eren insanın dili ve sözü tatlı olmalı, kendisi de alçak gönül göstermelidir.</p>
				<p class="e-paragraf">19.	Bilgiyi büyük, anlayışı da ulu bil; seçkin kulu bu iki şey yükseltir.</p>
				<p class="e-paragraf">20.	İyi insan hep iyilik eder, yaptığını insanın başına kakmaz, kendi çıkarını düşünmez ve bir karşılık beklemez.</p>
				<p class="e-paragraf">21.	Doğru insan, gönlünü çıkarıp avucuna koyarak başkaları önünde mahcup olmadan dolanabilen insandır.</p>
				<p class="e-paragraf">22.	İyi, yokuş tırmanmak gibidir, güçtür; kötü şey iniş gibidir, kolayca elde edilir.</p>
				<p class="e-paragraf">23.	Elden gelirse, kötülüğün inadına iyilik yap.</p>
				<p class="e-paragraf">24.	Cimri kendi malını kendisinden esirger, nasıl olur da başkasının hakkını verir?</p>
				<p class="e-paragraf">25.	Bilgin kişinin sözü toprak için su gibidir, su verilince nimet çıkar.</p>
				<p class="e-paragraf">26.	Vücudun besini ağızdan, ruhun besini ise kulaktan gelir.</p>
				<p class="e-paragraf">27.	Dinlemek söylemekten daha iyidir, insan dinlemekle bilgin olur.</p>
				<p class="e-paragraf">28.	Öldükten sonra çocuğu kalan bir baba için “yaşamıyor” denemez.</p>
				<p class="e-paragraf">29.	Adalete dayanan yasa, bu göğün direğidir.</p>
				<p class="e-paragraf">30.	Gönül kimi severse, göz daima onu görür.</p>
				<p class="e-paragraf">31.	Ömrün tamamı üç gün sürer; yarın, dün, bugün.</p>
				<p class="e-paragraf">32.	İster şeker, helva; ister arpa, darı yemiş olsun, doyup yatan sabah yine aç kalkar.</p>
				<p class="e-paragraf">33.	Tanrı kula iki göz ve iki kulak vermiş; biri ile bu dünyaya bakarsa, biri ile de ahirete bakmalıdır.</p>
				<p class="e-paragraf">34.	Çocuklara bilgi ve edep öğret.</p>
				<p class="e-paragraf">35.	İnsan gönlü incedir, o bir sırçaya benzer, kaba söz söyleme, kırılır.</p>
				<p class="e-paragraf">36.	Boğazdan, hem can hem hastalık girer.</p>
				<p class="e-paragraf">37.	Şu üç insana değer ver: gözü pek kişi, bilgin kişi, becerikli kişi.</p>
				<p class="e-paragraf">38.	Cömert, gümüş dağıtan değildir; cömert, canını feda ederek insanın hakkını veren kişidir.</p>
				<p class="e-paragraf">39.	Akılsız ve bilgisiz kimse kendini yükseltemez.</p>
				<p class="e-paragraf">40.	Eğer iyilik ananın ak sütü ile insanın özüne girerse o insan, ölünceye kadar yolunu şaşırmaz.</p>
				<p class="e-paragraf">41.	İyilik yapmakta devam et ey iyi kişi; iyilik kocamaz, onun ömrü ebedidir.</p>
				<p class="e-paragraf">42.	Bilginin sözü ipekli kumaşa benzer.</p>
				<p class="e-paragraf">43.	Hangi işte acele edilirse, iş uzar ve gecikir. Acele ile yapılan işler pişmanlıkla biter.</p>
				<p class="e-paragraf">44.	Hangi iyiyi görmüşsün ki iyiliğinden dolayı pişman olsun.</p>
				<p class="e-paragraf">45.	İnatçılık, insan için ağır bir yüktür.</p>
				<p class="e-paragraf">46.	Bilerek söylenen söz bilgi sayılır, bilgisizin sözü kendi başını yer.</p>
				<p class="e-paragraf">47.	Gönlünü ve dilini doğru tut!</p>
				<p class="e-paragraf">48.	Bütün iyilikler, bilginin faydasıdır. Bilgi ile göğe dahi yol bulunur.</p>
				<p class="e-paragraf">49.	Daima iyilik yap ki kendin de iyilik bul.</p>
				<p class="e-paragraf">50.	Hiçbir işte acele etme, sabırlı ol, kendini tut; sabırlı insanlar arzularına erişirler.</p>
				<p class="e-paragraf">51.	Öfke ve gazapla işe yaklaşma; eğer yaklaşırsan, ömrünü heder edersin.</p>
				<p class="e-paragraf">52.	Menfaat sandalyeye benzer; başında taşırsan seni küçültür, ayağının altına alırsan seni yükseltir.</p>
				<p class="e-paragraf">53.	İnsanların seçkini insanlığa faydalı olandır. Halk nazarında muteber kimse, merhametli olandır.</p>
				<p class="e-paragraf">54.	Fenalık cahillikten doğar; hastalıklar, kötülükler hep aynı noksanlıktan ileri gelir. Fakat tedavi ile hastalara şifa verilebilir; terbiye ile kötüler iyi edilebilir; okumak yoluyla da bilgisizlere bilgi verilmiş olur.</p>
				<div class="footnotes">
					<div class="footnote">
						<p class="e-dipnotmetni"><a class="footnote-anchor" href="#footnote-202-1-backlink" id="footnote-202-1">1</a>	Sembolik</p>
					</div>
				</div>
			</div>
		</div>
	</body>
</html>