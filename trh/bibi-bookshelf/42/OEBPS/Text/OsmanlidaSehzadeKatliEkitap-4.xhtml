<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-4</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-5">Kumpasın Önsözü</h1>

    <p class="normalnesililk">1525 YILININ BAŞLARI, Saruhan (Manisa)...</p>

    <p class="normalnesil">Havada ısırıcı soğuk...</p>

    <p class="normalnesil">Vakit ikindi sonrası...</p>

    <p class="normalnesil">At hızlandıkça, soğuk tüm yakıcılığıyla meçhul binicinin suratında şaklıyor.</p>

    <p class="normalnesil">“Amma da soğuk” diye söyleniyor süvari, “Bereket ki, menzile az kaldı.”</p>

    <p class="normalnesil">Ormanlık alanın kenarındaki derme çatma bağ evini görünce, derin bir nefes alıyor:</p>

    <p class="normalnesil">“İşte...”</p>

    <p class="normalnesil">Biraz nefeslenip ekliyor:</p>

    <p class="normalnesil">“Nihayet!..”</p>

    <p class="normalnesil">Dikkatle çevreyi inceliyor. Kimsenin olmadığına iyice kanaat getirdikten sonra atından iniyor...</p>

    <p class="normalnesil">Yuları bir ağaca bağlıyor. Dikkatli adımlarla kulübeye yaklaşıp kapıyı çalıyor.</p>

    <p class="normalnesil">Ses yok...</p>

    <p class="normalnesil">Bir daha çalıyor...</p>

    <p class="normalnesil">Yine ses yok...</p>

    <p class="normalnesil">“Ne cehenneme gitti bu herif!” diye söylene söylene üçüncü kez çalmaya hazırlanırken sırtında bir temas hissediyor, aynı anda ince bir ses duyuyor:</p>

    <p class="normalnesil">“Ellerini kaldır ve yavaşça arkana dön. Yanlış bir hareket yaparsan sırtından girer, göğsünden çıkarım!”</p>

    <p class="normalnesil">Yavaş yavaş dönüyor. Kılıcın sivri ucu bu kez göğsüne değiyor...</p>

    <p class="normalnesil">“Venire” diyor, geveleye geveleye...</p>

    <p class="normalnesil">Aşırı derecede zayıf, aşırı derecede uzun, sivri burunlu, kırklı yaşlarda bir adamla burun buruna kalıyor.</p>

    <p class="normalnesil">“Ne?” diye soruyor adam.</p>

    <p class="normalnesil">“Venire dedim!”</p>

    <p class="normalnesil">“Ha anladım. Venetto o zaman.”</p>

    <p class="normalnesil">Rahat bir nefes alıyor gelen adam:</p>

    <p class="normalnesil">“Gorona sensin demek, yakalandım sandım bir an için.”</p>

    <p class="normalnesil">Sıska adam kılıcını kınına sokarken sırıtıyor:</p>

    <p class="normalnesil">“Yakalanmaktan korkmayacaksın; iş, ser verip sır vermemekte. Gel içeri...”</p>

    <p class="normalnesil">Kulübeye giriyorlar. Dışarısının soğuğuyla karşılaştırıldığında kulübenin içi hamam gibi geliyor adama:</p>

    <p class="normalnesil">“Oh be” diyor, rahatlayarak. “Adım Mahmud” diye ekliyor, sonra.</p>

    <p class="normalnesil">Dumandan yanmaya başlayan gözlerini iyice kısarak Gorona’ya bakıyor.</p>

    <p class="normalnesil">Gorona o kadar zayıftır ki, yamalı cübbesi bir sırığa asılmış gibi duruyor. Bir kahkaha gırtlağına kadar çıkıyor Mahmud’un, fakat Gorona’nın gözlerini görünce, gülmekten vazgeçiyor, hemen gerisin geri yutuyor:</p>

    <p class="normalnesil">“Normal bir ismin yok mu benim gibi, bildiğim kadarıyla Gorona, Rumcada karga anlamına geliyor.”</p>

    <p class="normalnesil">Çevik bir hareketle, ateşe birkaç odun atarken homurdanıyor, Gorona. Soruya soruyla karşılık veriyor:</p>

    <p class="normalnesil">“Safevi misin?”</p>

    <p class="normalnesil">“Beli...”</p>

    <p class="normalnesil">“Neresinden?”</p>

    <p class="normalnesil">“Hamedan. Ama yıllardır görmedim. Burnumda tütüyor. Buralarda dolanıp duruyorum böyle.”</p>

    <p class="normalnesil">“Çaşıtlık (casusluk) işleri böyledir” diyor Gorona, “Dur durak yoktur.”</p>

    <p class="normalnesil">Daha fazlasını bilmek istemediği için, birden sözü değiştiriyor:</p>

    <p class="normalnesil">“İyice bir ısın şimdi. Aç mısın?”</p>

    <p class="normalnesil">“Eh” diyor Mahmud, dudaklarını büzerek.</p>

    <p class="normalnesil">Gorona, nedense kızıyor bu cevaba:</p>

    <p class="normalnesil">“İnsan ya açtır, açsa ‘açım’ der; ya değildir, değilse ‘değilim’ der. ‘Eh demek’ ne demeye geliyor peki; aç mısın, değil misin?”</p>

    <p class="normalnesil">Kızmasını çok yersiz buluyor, hatta aşırı özgüvenine biraz da kızıyor; ama hissettirmiyor. Ellerini ateşe doğru tutmuş ısınırken cevap veriyor:</p>

    <p class="normalnesil">“Smirya (İzmir) limanından buraya at kopardım, vaktinde yetişmek için mola vermedim, at sürerken bir şeyler tıkındım sadece, tabii ki açım.”</p>

    <p class="normalnesil">“Yine de geç kaldın” diyor Gorona, raflarda bulduğu yiyecekleri indirirken, “Dün bu vakitlerde gelmen lazımdı” diye ekliyor ardından.</p>

    <p class="normalnesil">“Yolda aksilik çıktı, haramilere basıldık, iki adamımı öldürdüler, ben canımı zor kurtardım.”</p>

    <p class="normalnesil">Gorona endişeyle bakınıyor etrafına.</p>

    <p class="normalnesil">“Şehzade’nin adamları olmasın?”</p>

    <p class="normalnesil">“Değil. Bunlar sıradan soyguncu...”</p>

    <p class="normalnesil">Sıska adam sırım sırım sırıtıyor:</p>

    <p class="normalnesil">“Keseyi kaptırdınsa?”</p>

    <p class="normalnesil">“Kaptırmadık merak etme, ama az kalmıştı. Atım bu kadar hızlı olmasaydı, canımı da kesemi de kaptıracaktım.”</p>

    <p class="normalnesil">Bir heybe uzatıyor uzun adama:</p>

    <p class="normalnesil">“İstediğin her şey bunun içinde...”</p>

    <p class="normalnesil">Beş kese de altın veriyor:</p>

    <p class="normalnesil">“En istediklerin de bunların içinde. George dedi ki, işi yarım yamalak bırakıp altınların üstüne yatmaya kalkışırsan, canına okuyacakmış. Benden söylemesi, bilirsin şakası yoktur.”</p>

    <p class="normalnesil">Altın keselerinden birini okkaladıktan sonra cübbesinin içindeki cebe atıyor:</p>

    <p class="normalnesil">“Merak etmesin, verdiğim sözü tutarım. İş tamamlandı bilin.”</p>

    <p class="normalnesil">Söyleyeceklerinden kendisi de korkmuş gibi büzüldü, ama söylemeden de edemedi:</p>

    <p class="normalnesil">“Yarından sonra Osmanlı tahtı varissiz kalacak!”</p>

    <p class="normalnesil">Gorona, alelacele yere serdiği rengi kirden kararmış bir bezin üzerine biraz yiyecek ve su koydu</p>

    <p class="normalnesil">“Ye hadi. Sonra da git buradan. Saruhan köylüsü Şehzade’sini pek sever, ikimizi bir ada görmesinler.”</p>

    <p class="normalnesil">Mahmud bağ evinden çıkarken, yağmur yağmaya başlamıştı.</p>

    <p class="normalnesil">“Hınzır herif!” diye düşündü, “Atımı bile yemlememiş!”</p>

    <p class="normalnesil">Atına atladığı gibi, yağmurun ve soğuğun içine daldı.</p>
  </div>
</body>
</html>
