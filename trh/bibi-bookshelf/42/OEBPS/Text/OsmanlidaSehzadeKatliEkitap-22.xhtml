<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-22</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-39">Şehzade Eğitimi</h1>

    <p class="normalnesililk">HER DEVLET YA KENDİNE özgü bir sistem geliştirir ya da başka sistemleri taklit eder. Osmanlı Devleti yönetim biçiminden orduya, mali sistemden, eğitim sistemine kadar her alanda kendine özgü bir sistem geliştirmişti.</p>

    <p class="normalnesil">Bu sistem pek tabiî inanç manzumesine, ondan kaynaklanan ahlakiye ve dünya görüşüne uygun olacaktı.</p>

    <p class="normalnesil">Sistemin özü aynı inanca mensup bulunmak, yani Müslüman olmaktı. Orta zamanlarda devlet kademelerinde yükselmenin ön şartı buydu. Osmanlı’yı yönetenler tüm inançlara saygı duymakla birlikte, kendi inançlarının üstünlüğünü kabul ederlerdi.</p>

    <p class="normalnesil">Öteki inançlara duyulan müsamahanın kaynağında insana duyulan saygı vardı. İslâm inancında insan mukaddesti. İnsan mukaddes olduğu için, tercihlerine (dini tercihler dâhil) müsamaha gösterilmeli, bu yüzden insan incitilmemeliydi.</p>

    <p class="normalnesil">Bunu eğitim sistemine de yansıttılar. Hıristiyan çocuklar devşirilip eğitiliyor, kabiliyetlerine ve çalışkanlıklarına göre yükselmeleri, hatta devletin ikinci adamı olmaları sağlanıyordu. Bu sistem o günkü Avrupa’nın bilmediği bir sistemdi.</p>

    <p class="normalnesil">Sultan İkinci Mahmud’a (1808-1839) kadar devam eden bu sistem ‘resmî öğretim’ ve ‘sivil öğretim’ şeklinde iki ayak üstünde duruyordu...</p>

    <p class="normalnesil">Resmî öğretimin en temel ocağı ‘Acemioğlan Ocağı’ydı...</p>

    <p class="normalnesil">Fethedilen bölgelerden devşirilen çocuklar üç ya da sekiz yıl süreyle Türk ailelerinin yanında kalıyor, din-iman, edep-erkân, gelenek-görenek öğreniyor; ondan sonra, hem nazarî hem de amelî bilgiler almak üzere ‘Acemioğlan Ocağı’na gönderiliyorlardı.</p>

    <p class="normalnesil">Gelibolu’da ve İstanbul’da bulunan Acemi Ocakları, Yeniçeri Ocağı’na profesyonel asker yetiştirirdi (Türkiye’de birkaç yıldan beri konuşulan ‘profesyonel ordu’yu Osmanlı ceddimiz 1300’lü yılların sonlarında, Sultan I. Murad [1362-1389] devrinde kurmuştu).</p>

    <p class="normalnesil">Burada askerlik sanatını öğrenen acemiler ihtiyaca ve yeteneklerine göre diğer ocaklara gönderilir, bir ‘usta’ yeniçerinin gözetiminde pişip olgunlaşmaları sağlanırdı.</p>

    <p class="normalnesil">Acemi Ocağı’nda yetişip yeniçeri ortalarında ‘usta-çırak’ ilişkisi içinde olgunlaşanlar arasından yeniçeri ağaları, hatta sadrazamlar çıkmıştır.</p>

    <p class="normalnesil">Enderun Mektebi’ne gelince buna ‘Enderun Akademisi’ demek yanlış olmaz.</p>

    <p class="normalnesil">Osmanlı oluşumu içinde ilk kez Sultan II. Murad zamanında kurulan Enderun, çeşitli değişikliklere uğraya uğraya Osmanlı’nın son yıllarına kadar yaşamını sürdürmüştür.</p>

    <p class="normalnesil">Başlangıçta şehzadeleri eğitmek amacıyla saray içinde kurulmuştu. Sonraları devlet adamı yetiştiren bir akademiye dönüştü. Hıristiyan ailelerden devşirilen çocukların dürüst, sadık, zeki, kabiliyetli ve fiziksel anlamda düzgün olanlar burada eğitime alınmaya başlandı.</p>

    <p class="normalnesil">Enderun Akademisi’ne alınan öğrencilere öncelikle Kur’ân-ı Kerim, tefsir, hadis, kelâm gibi dini dersler verilirdi. Edebiyat, şiir, gramer, Arapça, Farsça, matematik, coğrafya, mantık gibi ilimler bunlardan sonra gelirdi.</p>

    <p class="normalnesil">Yani önce sağlam uhrevî bir temel atılır, dünya o temelin üzerine inşa edilirdi.</p>

    <p class="normalnesil">Enderun öğrencisine ‘iç oğlanı’ (‘oğlancılık’ söylentileri buradaki ‘oğlan’ kelimesinin bugünkü anlamda kullanılmasına dayanıyor, ancak Osmanlı’da ‘genç öğrenci’ anlamında kullanılmıştır) denirdi. Enderun’un çeşitli kademelerinden mezun olanlar kabiliyetlerine ve ihtiyaca göre değerlendirilir, Osmanlı Devleti’nin çeşitli kademelerinde görev alırlardı.</p>

    <p class="normalnesil">Osmanlı Devleti, kendi kurumlarında yetişmeyenlere güvenmez, dolayısıyla görev vermezdi. Bu durum, Türklerin devlet kademelerinden dışlandığı şeklinde eleştiriler almakla birlikte, durum böyle değildir. Öncelikle ‘devşirme’yi ‘yabancı’ saymak yanlıştır. Geçtiği evreler devşirmelerde yabancılık bırakmamıştır.</p>

    <p class="normalnesil">Hatırlamamız gereken bir husus da şudur: Osmanlı’yı batıran devlet adamlarının içinde ‘devşirme’ devede kulak kabilindendir. Ne yaptıksa biz kendi kendimize yaptık!</p>

    <p class="normalnesil">Kaldı ki, Osmanlı bürokrasisinin tümüyle devşirmelerden oluştuğu iddia edilemez. Divan ve taşra teşkilatlarından yükselenler de vardır ve buralara genelde Türkler hâkimdir. Zaten Kanuni’den itibaren Türk çocukları da Enderun’a alınmışlardır.</p>

    <p class="normalnesil">Bürokrasinin asıl kaynağı Dîvân-ı Hümâyûn’dur. Dîvân-ı Hümâyûn hem idarî, hem hukukî bir meclis hem de bürokrasinin merkezi ve beynidir.</p>

    <p class="normalnesil">Devlet yönetimine ilişkin her karar burada alınır. Her türlü yazışmalar burada yapılır. Siciller, defterler, malî kayıtlar burada tutulur ve her kayıt burada saklanırdı.</p>

    <p class="normalnesil">Anlayacağınız Divan, zannedildiği gibi, sadece arada bir toplanan bir ‘Bakanlar Kurulu’ değil, sayısız bürodan ve bürokrattan oluşan bir kurumdur. ‘Divan Kâtipliği’ denilen yüksek makama ise, usta-çırak ilişkisi içinde zamanla ulaşılır.</p>

    <p class="normalnesil">Enderun’a, devlete üst düzey yönetici yetiştiren bir ‘Kamu Yönetimi Okulu,’ hatta ‘Dâhiler Okulu’ da denebilir.</p>

    <p class="normalnesil">Osmanlı padişahları başta olmak üzere, Kâtip Çelebi, Gelibolulu Mustafa Ali, Feridun Ahmet Bey, Baltacı Mehmed Paşa, Köprülü Mehmed Paşa, Köprülüzade Mehmed Paşa, Fazıl Ahmed Paşa, Mustafa Paşa, Cezzar Ahmed Paşa, Nevşehirli İbrahim Paşa, ünlü matematikçi Matrakçı Nasuh gibi pek çok ünlü ismin ortak noktaları, Enderun Mektebi’nde eğitim görmüş olmalarıdır.</p>

    <p class="normalnesil">Bu bakımdan, Enderun’a, ‘Dâhiler Mektebi’ demek caiz.</p>

    <p class="normalnesil">Amerikalı ünlü eğitimci Andreas Kazamias’ın ‘idealimdeki okul’ dediği, yine Amerikalı Lewis Terman’ın (Stanford-Binet adlı zekâ testini bulan kişi), “Öğrencilerin zekâ seviyesini ölçmek için ilk defa test yönetiminin uygulandığını” söylediği Enderun Mektebi, aynı zamanda dünyanın ilk ‘Kamu Yönetimi Okulu’ olarak da tarihe geçmiştir.</p>

    <p class="normalnesil">Başta padişahlar ve sadrazamlar olmak üzere, Osmanlı Devleti’nin ihtiyaç duyduğu ‘devlet adamı’ kadrosu bu mektepte yetiştirilmiştir.</p>

    <p class="normalnesil">Osmanlı’nın hızlı yükselme sebeplerinin başında yine bu mektep gelir.</p>

    <p class="normalnesil">Öğrenciler, zekâ, bilgi ve yetenekleri konusunda sürekli testlerden geçirilir, bu ölçümler sayesinde en başarılı olacakları alan belirlenirdi.</p>

    <p class="normalnesil">Bu bağlamda dünyada, öğrencilerin öğrenme arzusunun, zekâ seviyesinin, ilgi alanlarının ölçüldüğü ve buna göre eğitime tabi tutulduğu ilk örnektir.</p>

    <p class="normalnesil">Amerika’da Enderun mektepleri hakkında üç yüz elliye yakın master ve doktora çalışması yapıldığını ve Amerikan eğitim sistemi için Enderun’dan yararlanıldığını da hatırlamak gerekiyor.</p>

    <p class="normalnesil">Yirminci yüzyılın başında Amerikalı Eğitimci-Psikolog John Dewey’in, ‘Çocuğa Göre Eğitim İlkesi’ olarak dünyaya sunduğu ‘çağdaş eğitim metodolojisi,’ aslında Enderun sisteminin kopyasından başka bir şey değildir.</p>

    <h2 class="h2baslik" id="_idParaDest-40">İngiliz Elçisinin Enderun Değerlendirmesi</h2>

    <p class="normalnesililk">Eksi bir İngiliz elçisinin Enderun mektepleri hakkında söyledikleri ilginçtir:</p>

    <p class="normalnesil">“Osmanlılar, aldıkları esirlere hiç kötülük yapmıyor, kardeş gibi davranıyorlar. Hangi milletten, hangi dinden olursa olsun, küçük çocukların zekâlarını ölçüyorlar. Keskin zekâlı çocuklar, ‘Enderun’ denilen mekteplerde, değerli öğretmenler tarafından okutuluyor, İslâm bilgileri, İslâm ahlakı, fen, kültür dersleri verilerek kuvvetli, başarılı Müslümanlar olarak yetiştiriliyorlar. Osmanlı ordularını zaferden zafere ulaştıran değerli kumandanlar, Sokollular ve Köprülüler gibi seçkin siyaset ve idare adamları, hep böyle yetiştirilen keskin zekâlı çocuklardı. Osmanlı akınlarını durdurmak için, bu Enderun mekteplerini ve bunların kolları olan medreseleri yıkmak, Osmanlıları fende geri bırakmak lazımdır.”</p>

    <p class="normalnesil">Akıl için yol bir... Doğru söze ne denir?</p>

    <h2 class="h2baslik" id="_idParaDest-41">Erderun’a ‘Oduncu’ Girip Sadrazam Çıkmak</h2>

    <p class="normalnesililk">Enderun sistemi hakkında bir fikir sahibi olmaya yardım edeceğini umduğum birkaç örnek üstünde durmak istiyoruz...</p>

    <p class="normalnesil">Birincisi: Baltacı Mehmed Paşa (Prut Savaşı’nda Rus Çarlığı ordularını dize getiren komutan)...</p>

    <p class="normalnesil">Saraya ‘oduncu çırağı’ olarak girdi. Yani balta (baltacı unvanı buradan gelir) ile odun kırıyor, ocaklara taşıyordu.</p>

    <p class="normalnesil">İşini iyi yapması, odun kırmada pratik ve uygun yeni metotlar geliştirmesi sonucu dikkat çekti. Enderun’a alınıp eğitildi. İğnenin deliğinden geçirildi. Önce ‘Baltacı Halifeliği’ne yükseldi.</p>

    <p class="normalnesil">Sesinin güzelliği yüzünden musikiye teşvik edildi, müezzin oldu. Oradan yazıcılığa terfi etti.</p>

    <p class="normalnesil">Basamakları hızla çıkarak 1703 Aralık ayında ‘Mirahurluk’a terfi etti. Çok zeki ve son derece çalışkandı. İlme karşı müthiş bir merakı vardı. Durmadan okuyordu. Bu çabası onu 1704 yılı Kasımı’nda vezirliğe, hemen ardından kaptan-ı deryalığa, 21 Aralık 1704’te de Sadrazamlığa taşıdı.</p>

    <p class="normalnesil">Prut Savaşı’nın kahramanı işte bu eski ‘saray oduncusu’dur.</p>

    <h2 class="h2baslik" id="_idParaDest-42">Bulaşıkçı Sadrazam!</h2>

    <p class="normalnesililk">Osmanlı Devleti’ni derleyip toparlayan meşhur Sadrazam Köprülü Mehmed Paşa da saray bulaşıkçılığından sadrazamlığa yükselen bir yetenektir.</p>

    <p class="normalnesil">Saraydaki ilk işi bulaşıkçılık, ikinci işi aşçı yamaklığıdır. Çalışkanlığıyla göze girdi. Hızla yükseldi. Çorum Sancak Beyliği, derken ‘Beylerbeyi’ payesi ile Trabzon valiliğine atandı.</p>

    <p class="normalnesil">Köprülü Mehmed Paşa’nın hayatına bakınca; kararlılığın, çabanın, çalışkanlığın, fedakârlığın, sabrın, gerektiğinde risk almanın ve kişisel insiyatif kullanmanın ne anlama geldiğini anlayabiliyor.</p>

    <p class="normalnesil">Sultan IV. Mehmed tarafından Sadrazamlığa getirildiğinde yetmiş sekiz yaşındaydı.</p>

    <p class="normalnesil">Sarayda Kösem Sultan’la Turhan Sultan arasındaki sürtüşme ayyuka çıkıyor, yeniçeri ve sipahi ağaları siyaset yapmaktan askerlik yapmaya vakit bulamıyordu.</p>

    <p class="normalnesil">Maliye bozulmuş, ordu siyasete girmiş, Anadolu’da Celali İsyanları gemi azıya almış, her şey karman çorman olmuştu. Devlet mevkileri, para ile satın alınır durumdaydı.</p>

    <p class="normalnesil">Bir valilik, bir kadılık hatta bir vezirlik, bir altın fazla verenin üstünde kalıyordu.</p>

    <p class="normalnesil">Devletler de, tıpkı insanlar gibi, zaman zaman sıkıntılara ve krizlere düşebilirler. Önemli olan böyle durumlarda doğru tercihler yapmak ve doğru insanlara görev vermektir.</p>

    <p class="normalnesil">Bu Osmanlı’yı beş yüz sene zirvede tutan sırdır.</p>

    <h2 class="h2baslik" id="_idParaDest-43">Berber Çırağı Paşa</h2>

    <p class="normalnesililk">Son örneğimiz Cezzar Ahmed Paşa’dır ki, Bosna’dan İstanbul’a getirilmiş bir ‘devşirme’dir.</p>

    <p class="normalnesil">Önce İstanbul’da bir berberin yanına çırak girmiş, zekâsı sayesinde zanaatı çabucak öğrenmiş, berberlikte âdeta devrim yaparak zaman zaman kendisine tıraş olmaya gelen Hekimoğlu Ali Paşa’nın dikkatini çekmeyi başarmıştır.</p>

    <p class="normalnesil">O devirde, Osmanlı Devleti’nin her mensubu, yitik zekâ ve kabiliyetleri ortaya çıkarmaya memur bir ‘yetenek avcısı’dır.</p>

    <p class="normalnesil">Ali Paşa, genç berber çırağını saraya önermiş, bunun sonucu olarak da Enderun’a girmiş, yetiştirilmiş ve seksen yaşında Akka’yı Napolyon Bonapart’a karşı savunmuştur.</p>

    <p class="normalnesil">Fransızların ‘yenilmez’ dediği mağrur general Bonapart’a ilk mağlubiyetini tattıran ve “Bir ihtiyara maskara olduk... Akka’da durdurulmasaydım, belki Şark İmparatoru olurdum” dedirten Osmanlı Veziri, işte bu eski berber çırağıdır.</p>

    <p class="normalnesil">O tarihte on beş yaşlarında bir genç olan Sultan IV. Mehmed (Sultan I. Mustafa ile Hatice Turhan Sultan’ın oğlu Avcı Mehmed) çaresizlik içinde kıvranıyordu. Dirayetli bir sadrazam bulma ümidiyle bazen günde iki sadrazam değiştirdiği bile olmuştu. Devlete müthiş bir istikrarsızlık hâkimdi. Yedi yılda on beş sadrazam değişmesi, bu istikrarsızlığın boyutlarını gösteriyordu.</p>

    <p class="normalnesil">Köprülü Mehmed Paşa bu şartlar altında sadrazam oldu (1657).</p>

    <p class="normalnesil">Onu kıskananlar, “Böyle zamanda devlete genç biri sadrazam lazımdır, oysa Köprülü Paşa’mız yerinden kalkamayacak kadar ihtiyardır; yarın öbür gün emr-i hak (ölüm) beklediği için de işleri aceleye getirmekte, bu yüzden eline yüzüne bulaştırmaktadır.”</p>

    <p class="normalnesil">Hâlbuki o sadrazam olmasaydı, Osmanlı çözülüp çökebilirdi.</p>

    <p class="normalnesil">Devleti âdeta yeniden kurdu.</p>

    <p class="normalnesil">Derler ki, “Sultan IV. Mehmed’in en iyi icraatı Köprülü Mehmed Paşa’yı sadrazamlığa getirmesi ve onu orada tutmasıdır.”</p>

    <h2 class="h2baslik" id="_idParaDest-44">Enderun Akademisi Müfredatı</h2>

    <p class="normalnesililk">Enderun’da İslâmî ilimlerin; yani Kur’ân, ilmihal, tefsir, hadis, kelâm, tecvit, akaid, Arapça, Farsça, peygamberler tarihi, miras hukuku yanı sıra tıp, astronomi, hendese (geometri), tarih, coğrafya, mantık (felsefe), hikmet, Türk dili ve edebiyatı, sarf, nahiv, bed-i beyan (güzel konuşma), şiir ve inşa, mendi (söz ve lügat), hitabet, maanî (söz dizimi, sentaks); güzel sanatlar alanında musiki, tezhip, hüsn-ü hat (güzel yazma), cilt sanatı, mimari, minyatür; spor alanında binicilik, kılıç kullanma, ok atma, yüksek atlama, mızrak, çelik-çomak, güreş, meç, ağırlık kaldırma, cirit, şamar atma (meşhur ‘Osmanlı tokadı’ deyimini tarihe geçiren işte bu ‘şamar atma’ eğitimidir) da öğretilirdi...</p>

    <p class="normalnesil">Ayrıca giyim kuşam, deri işlemeciliği, kuyumculuk, çeşitli ilaç ve merhem yapımı gibi dersler de verilirdi.</p>

    <p class="normalnesil">Beyinler tek konuya hapsedilmez, her alanda ve her anlamda ‘donanımlı insan’ yetiştirmek amaçlanırdı.</p>

    <p class="normalnesil">Tabii, aralarında vasat kabiliyetli olanlar da vardı ki, onlar Kapıkulu Ocakları’na sevk edilir, ordunun okumuş-yazmış zümresini teşkil ederlerdi. Ocak içinde gösterdikleri performansa göre bunlar da yükselir, kumanda heyetine girebilirlerdi.</p>

    <p class="normalnesil">M. Baudler, Osmanlı’nın Enderun eğitimi hakkında şunları yazıyor:</p>

    <p class="normalnesil">“Türk milletinin başarılarına şaşmamak lazım; çünkü onlar elit kadroları nasıl yetiştireceklerini, gençleri nasıl disipline edeceklerini biliyorlar. Bir yandan onları mükemmel insan haline getirirken, öte yandan kabiliyetlerine göre ödüllendirmeyi de ihmal etmiyorlar.”</p>

    <h2 class="h2baslik" id="_idParaDest-45">Mükemmel Bir Eğitim</h2>

    <p class="normalnesililk">Enderun’da eğitim son derece disiplinliydi. Öğrencinin âdeta genlerine girilir, tüm kabiliyetleri ortaya çıkarılır ve bunlar safha safha geliştirilirdi.</p>

    <p class="normalnesil">Ancak ilim özgürdü. Âlimler, Ramazan’ın ilk on gününde padişahın huzurunda yapılan ‘huzur dersleri’ esnasında bile sözlerini esirgemez, hiçbir endişeye kapılmadan düşüncelerini açıkça seslendirirler ve savunurlardı.</p>

    <p class="normalnesil">Enderun’da hocalarının donanımlı olmasına çok dikkat edilirdi. Hatta çeşitli İslâm ülkelerinden bilginler getirildi (Molla Güranî örneğinde görüldüğü üzere).</p>

    <p class="normalnesil">Padişah hizmetine ayrılacaklara âdab-ı muaşeret dersi ayrıca verilir, yere tükürmek, öksürürken mendilini ağzına kapatmamak, lekeli elbise giymek gibi hususlar kusur sayılıp cezalandırılırdı.</p>

    <p class="normalnesil">İbadet en dikkat edilen hususlardan biriydi. Enderun talebeleri yaz-kış, her sabah namaza iki saat kadar kala yataktan kalkarlar, namaz vakti girene dek Kur’ân okurlar, akşam namazlarından yine bir saat önce abdestlerini alır, güneş batıncaya kadar Kur’ân okurlardı.</p>

    <p class="normalnesil">Akşam namazını kıldıktan sonra, yatsıya kadar dinlenirler, yatsı ezanı okunur okunmaz ikişer ikişer dizilir, hünkâr meclisine gelirlerdi.</p>

    <p class="normalnesil">Burada her oda kendisine ayrılmış yerde namazı kıldıktan sonra, imamla birlikte kalkarlar, Hünkâr’a dua ederlerdi.</p>

    <p class="normalnesil">Sonra herkes odasına çekilirken, ayaküzeri “Padişah esenliği ve geçmiş padişahlar ruhları için üç ihlas, bir fatiha” ihsan ederlerdi.</p>

    <p class="normalnesil">Enderun yalnızca idareci yetiştirmez, onun yanı sıra mimar, nakkaş, minyatürcü, hattat, kâtip, imam, müezzin, müverrih, şair, âlim, hârende, sazende de yetiştirirdi.</p>

    <p class="normalnesil">En dindar Müslümanlar, en kuvvetli hafızlar, en meşhur müezzinler, en hassas şairler ve edipler, en cesur askerler, en tutarlı kumandanlar, en mahir sanatkârlar, mimarlar, ressamlar ve nakkaşlar, en yüksek musikişinaslar, hattatlar, en değerli âlimler ve müverrihler Enderun’da yetişmiştir.</p>

    <p class="normalnesil">Enderun Mektebi’nde başarılı olanlar, son derece âdilane uygulanan terfi sistemi sayesinde sadrazamlığa kadar yükselirlerdi.</p>

    <p class="normalnesil">Enderun Mektebi, 1808-1839 tarihlerinde, Sultan İkinci Mahmud tarafından kapatılmış, 01 Temmuz 1909 tarihinde çıkarılan bir kararname ve talimatname ile de lâğvedilmiştir.</p>

    <p class="normalnesil">Osmanlı devlet kurumları, Müslüman olmak kaydıyla herkese açıktı. Herkes zekâsına, kabiliyetine, sadakatine ve liyakatine göre yükselirdi.</p>

    <p class="normalnesil">Amaç ahiret öncelikli insan yetiştirmekti. Ahiret öncelikli insan, bilimden gelen gücünü insanların hayrına kullanır, günümüzde örneklerini sıkça gördüğümüz gibi, insanlığın ve insanların zararına kullanmazdı.</p>

    <p class="normalnesil">Tesadüfen zirveye çıkılmaz...</p>

    <p class="normalnesil">Çıkılsa bile zirvede durulamaz...</p>

    <p class="normalnesil">Osmanlı’yı beş yüz sene zirvede tutan, akla-hayale sığmayacak kadar büyük başarılara taşıyan sebeplerin temelinde, işte bu eğitim sistemi yatıyor.</p>

    <p class="normalnesil">Şehzadeler, diğer isimsiz çocuklarla birlikte bu okullarda yetiştirilir, yetişme sürecinde hiçbir imtiyaz tanınmaz, fark gözetilmezdi.</p>
  </div>
</body>
</html>
