<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-39</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-64">Şehzade Bayezid ile<br />
    Şehzade Selim Mücadelesi</h1>

    <p class="normalnesililk">KANUNİ’NİN SAĞ KALAN şehzadelerinden Bayezid ile Selim’in arasında da bir hesaplaşma yaşanması kaçınılmazdı.</p>

    <p class="normalnesil">Bu hesaplaşma Hürrem Sultan’ın ölümünden birkaç yıl sonra başladı. İki öz kardeş karşı karşıya geldi.</p>

    <p class="normalnesil">Çünkü taht ortak kabul etmiyordu. Biri padişah olacak, diğeri ölecekti. Bu durumda, mücadele salt padişahlık mücadelesi değil, aynı zamanda da hayatta kalma mücadelesiydi.</p>

    <p class="normalnesil">Kendilerine gizli gizli asker toplamaya başladılar.</p>

    <p class="normalnesil">Kanuni’nin çok iyi örgütlenmiş bir istihbarat teşkilatı olduğunu daha önce söylemiş ve işleyiş biçiminden de söz etmiştik. Kanuni bu sayede âdeta oğullarının nefes alışlarını dinliyordu.</p>

    <p class="normalnesil">Durumdan zamanında haberdar oldu. İşi ‘baht imtihanı’na dönüştürecekti, ama kardeşler arasında çıkacak bir savaş binlerce ‘din kardeşinin’ ölmesi, ayrıca devletin de zarar görmesi anlamına geliyordu.</p>

    <p class="normalnesil">Üstelik kendisi hâlâ sağdı ve hâlâ iyi bir padişahtı.</p>

    <p class="normalnesil">Şehzadelerine nasihat heyetleri gönderdiyse de Bayezid aldırmadı. Bildiğini okumayı sürdürdü.</p>

    <p class="normalnesil">Savaş çıkmasını önlemek için şehzadeleri birbirlerinden uzaklaştırdı. Şehzade Selim’i Konya‘ya, Şehzade Bayezid’i Amasya’ya tayin etti.</p>

    <p class="normalnesil">Şehzade Selim, emre uyup Konya’ya gittiyse de, Bayezid bu tayini kişiliğine karşı yapılmış bir haksızlık olarak algıladı. Kütahya’da kalmayı sürdürdü. Çünkü tahttan uzaklaştırıldığını düşünüyordu.</p>

    <p class="normalnesil">Ancak babasının ısrarları sonucu Amasya’ya gitmek zorunda kaldı. Ne var ki, asker toplamayı sürdürdü. Yeterince güçlendiğine inanınca da, ordusunu alarak şehirden ayrıldı. Şehzade Selim’in üzerine gidiyordu.</p>

    <p class="normalnesil">Sultan Süleyman doğal olarak çok kızdı. Bu bir isyandı.</p>

    <p class="normalnesil">Bayezid’in sancağından çıkması isyan olarak değerlendirilmiş, Şeyhulislâm Ebusuud Efendi ile diğer din âlimlerinden hüküm sorulmuştu.</p>

    <p class="normalnesil">Hüküm geldi: idam...</p>

    <p class="normalnesil">İstanbul’da bunlar olurken, Şehzade Bayezid Amasya’dan Ankara‘ya gelmişti. Babası için “Padişah olan yalan söyler mi?” diyerek Kanuni’yi suçluyor, amansızca kardeşi Selim’in üzerine gidiyordu.</p>

    <p class="normalnesil">Kanuni hızlı hareket etmek zorundaydı. Sokollu Mehmed Paşa‘yı bir ordu ile Şehzade Selim’in yardımına gönderdi.</p>

    <p class="normalnesil">Yola devam eden Bayezid, nihayet Konya önlerinde Şehzade Selim’in ordusuyla kapıştı (Mayıs 1559).</p>

    <p class="normalnesil">Savaş tam gün sürdü. Sokollu da yaklaşıyordu. Belki bu yüzden Şehzade Bayezid sonuç almayı beklemeden on iki bin kişilik ordusunu alıp Amasya’ya döndü. Ama artık fermanlıydı. Yakalandığı yerde idam edilecekti.</p>

    <p class="normalnesil">İşte bu sırada babasına o meşhur manzum mektubunu yazıp meşhur âlimlerden Muhyiddin Cürcani ile gönderdi. Şöyle diyordu:</p>

    <p class="normalnesil"><span class="ideitalik">Ey seraser (baştan başa)</span> <span class="ideitalik">âleme Sultan Süleyman’um baba,</span></p>

    <p class="normalnesil"><span class="ideitalik">Tende canum, canımın içinde cananum</span> <span class="ideitalik">baba...</span></p>

    <p class="normalnesil"><span class="ideitalik">Bayezid’ine kıyar mısın, benüm canum baba?</span></p>

    <p class="normalnesil"><span class="ideitalik">Bî-günahım (</span><span class="ideitalik">günahsızım), Hak bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Ey demâ-</span><span class="ideitalik">dem (her an) mazhar-ı tuğyân-ı (taşma-coşma) isyânım</span> <span class="ideitalik">oğul,</span></p>

    <p class="normalnesil"><span class="ideitalik">Takmayan boynuna hergiz(hiçbir zaman) tavk-ı (boyunduruk) fermânım</span> <span class="ideitalik">oğul</span></p>

    <p class="normalnesil"><span class="ideitalik">Ben kıyar mıydım sana ey Bâyezîd Hân’ım oğul?..</span></p>

    <p class="normalnesil"><span class="ideitalik">Bî-günâhım deme bâri, tevbe kıl cânım oğul.</span></p>

    <p class="normalnesil5mmbefore"><span class="idebolditalik">Bayezid:</span></p>

    <p class="normalnesil"><span class="ideitalik">Enbiya</span><span class="ideitalik">-ı ser-defter (en önde), ya’ni ki Âdem hakkiyçün</span><span class="ideitalik">,</span></p>

    <p class="normalnesil"><span class="ideitalik">Hem dahi Musa ile İsa vü Meryem hakkiyçün,</span></p>

    <p class="normalnesil"><span class="ideitalik">Kâinatun serveri</span><span class="ideitalik">, ol ruh-i a’zam (Peygamberimiz) hakkiyçün,</span></p>

    <p class="normalnesil"><span class="ideitalik">Bi-günahım, Hak</span> <span class="ideitalik">bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Enbiyâ vü evliyâ ervâh-ı</span> <span class="ideitalik">â’zam (ulu ruhlar) hakkiyçün,</span></p>

    <p class="normalnesil"><span class="ideitalik">Nûh u İbrâhim ü Mûsâ</span> <span class="ideitalik">İbni Meryem hakkiyçün,</span></p>

    <p class="normalnesil"><span class="ideitalik">Hâtem-âsâr-ı nübüvvet (son peygamber) Fahr</span><span class="ideitalik">-i Âlem hakkiyçün;</span></p>

    <p class="normalnesil"><span class="ideitalik">Bî-günâhım deme bâri, tevbe kıl cânım</span> <span class="ideitalik">oğul.</span></p>

    <p class="normalnesil5mmbefore"><span class="idebolditalik">Bayezid:</span></p>

    <p class="normalnesil"><span class="ideitalik">Sanki Mecnunam, bana dağlar başı oldu durak</span><span class="ideitalik">,</span></p>

    <p class="normalnesil"><span class="ideitalik">Ayrılub bi’l-cümle mal ü mülkden düşdüm ırak,</span></p>

    <p class="normalnesil"><span class="ideitalik">Dökerüm</span> <span class="ideitalik">gözyaşunu “Va-hasreta dadü’l-fırak” (dünyadan ayrılış)</span></p>

    <p class="normalnesil"><span class="ideitalik">Bî-günahım</span><span class="ideitalik">, Hak bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Âdem adın etmeyen Mecnûn</span><span class="ideitalik">’a sahrâlar durak,</span></p>

    <p class="normalnesil"><span class="ideitalik">Kurb-i taatden (itaatten) kaçanlar dâ’imâ</span> <span class="ideitalik">düşer ırak,</span></p>

    <p class="normalnesil"><span class="ideitalik">Ta’n (ayıp) değildir der isen vâ hasretâ</span> <span class="ideitalik">(ne yazık ki), dârü’l-firâk (ayrılık vakti);</span></p>

    <p class="normalnesil"><span class="ideitalik">Bî-günâhım</span> <span class="ideitalik">deme bâri, tevbe kıl cânım oğul.</span></p>

    <p class="normalnesil5mmbefore"><span class="idebolditalik">Bayezid:</span></p>

    <p class="normalnesil"><span class="ideitalik">Kim sana</span> <span class="ideitalik">arzeyleye halim eya (acaba) Şah-ı Kerim?</span></p>

    <p class="normalnesil"><span class="ideitalik">Anadan, kardaşlarumdan ayrılub</span> <span class="ideitalik">kaldum yetim,</span></p>

    <p class="normalnesil"><span class="ideitalik">Yok benüm bir zerre isyanum, sana Hakdur ‘allim,</span></p>

    <p class="normalnesil"><span class="ideitalik">Bî-günahım, Hak bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Neş’</span><span class="ideitalik">et-i (doğması) Hakdır nübüvvet, râm olan olur kerîm (rahat),</span></p>

    <p class="normalnesil"><span class="ideitalik">Lâ-tekel üf (hataya düşmeme) kavlini inkâr eden kalır yetîm,</span></p>

    <p class="normalnesil"><span class="ideitalik">Tâate isyâna alîmdür Hudâvend-i Kerîm (İsyanını Allah ve padişah</span> <span class="ideitalik">biliyor);</span></p>

    <p class="normalnesil"><span class="ideitalik">Bî-günâhım deme bâri tevbe kıl cânım oğul.</span></p>

    <p class="normalnesil5mmbefore"><span class="idebolditalik">Bayezid</span><span class="idebolditalik">:</span></p>

    <p class="normalnesil"><span class="ideitalik">Bir nice masumum olduğun Şehâ (ey şah) bilmez misun?</span></p>

    <p class="normalnesil"><span class="ideitalik">Anlarun</span> <span class="ideitalik">kanuna girmekden hazer (kaçınma) kılmaz mısun?</span></p>

    <p class="normalnesil"><span class="ideitalik">Yoksa ben kulunla Hak</span> <span class="ideitalik">dergâhına varmaz mısun?</span></p>

    <p class="normalnesil"><span class="ideitalik">Bî-günahım, Hak bilür, devletlü sultanum baba</span><span class="ideitalik">.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Rahm ü şefkat, zîb-i (düzgün) îmân olduğun bilmez</span> <span class="ideitalik">misin?</span></p>

    <p class="normalnesil"><span class="ideitalik">Ya dem-i ma’sûmu (masum kanı ve gözyaşı</span><span class="ideitalik">) dökmeden hazer kılmaz mısın?</span></p>

    <p class="normalnesil"><span class="ideitalik">Abd-i âzâd (kurtulmuş) ile Hak</span> <span class="ideitalik">dergâhına varmaz mısın?</span></p>

    <p class="normalnesil"><span class="ideitalik">Bî-günâhım deme bâri tevbe kıl cânım</span> <span class="ideitalik">oğul.</span></p>

    <p class="normalnesil5mmbefore"><span class="idebolditalik">Bayezid:</span></p>

    <p class="normalnesil"><span class="ideitalik">Hak Teâlâ kim cihanun Şahı itmişdür seni,</span></p>

    <p class="normalnesil"><span class="ideitalik">Öldürüp ben kulunu, güldürme şahım düşmeni,</span></p>

    <p class="normalnesil"><span class="ideitalik">Gözlerüm nuru oğllarumdan ayırma</span> <span class="ideitalik">beni,</span></p>

    <p class="normalnesil"><span class="ideitalik">Bî-günahım, Hak bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Hak</span> <span class="ideitalik">reâyâ-yı mutî’e (itaat eden halka) râ’î (çoban</span><span class="ideitalik">) etmişdür beni,</span></p>

    <p class="normalnesil"><span class="ideitalik">İsterim mağlûb edem agnâma zîb-i (canavar) düşmeni</span> <span class="ideitalik">(düşman),</span></p>

    <p class="normalnesil"><span class="ideitalik">Hâşe lillâh öldürürsem bî-günâh nâgâh seni,</span></p>

    <p class="normalnesil"><span class="ideitalik">Bî-günâhım</span> <span class="ideitalik">deme bâri tevbe kıl cânım oğul</span>.</p>

    <p class="normalnesil5mmbefore"><span class="idebolditalik">Bayezid:</span></p>

    <p class="normalnesil"><span class="ideitalik">Tutalum, iki elüm</span> <span class="ideitalik">başdan başa kanda ola,</span></p>

    <p class="normalnesil"><span class="ideitalik">Bu meseldür söylenür kim, “Kul günah</span> <span class="ideitalik">itse n’ola”?</span></p>

    <p class="normalnesil"><span class="ideitalik">Bâyezidün suçunu bağışla, kıyma bu kula,</span></p>

    <p class="normalnesil"><span class="ideitalik">Bî</span><span class="ideitalik">-günahım, Hak bilür, devletlü sultanum baba.</span></p>

    <p class="normalnesil5mmbefore"><span class="idebolditalik">Kanuni:</span></p>

    <p class="normalnesil"><span class="ideitalik">Tutalım iki</span> <span class="ideitalik">elin başdan başa kanda ola,</span></p>

    <p class="normalnesil"><span class="ideitalik">Çünki istiğfâr edersin, biz de</span> <span class="ideitalik">afv etsek n’ola?..</span></p>

    <p class="normalnesil"><span class="ideitalik">Bâyezîd’im suçunu bağışlarım gelsen yola,</span></p>

    <p class="normalnesil"><span class="ideitalik">Bî-günâhım deme bâri tevbe kıl cânım oğul.</span></p>

    <p class="normalnesil5mmbefore">Af gerçekleşmedi, çünkü bu mesele Kanuni’nin şahsi meselesi değildi, önemli bir devlet meselesiydi. Affetme hakkı yoktu. Affetmedi.</p>

    <p class="normalnesil">Bütün yolların tıkandığını gören Şehzade Bayezid’in tek çaresi vardı artık: ülkeden kaçmak...</p>

    <p class="normalnesil">Ama acaba bu bir ‘çare’ olacak mıydı?</p>

    <p class="normalnesil">Safevi Şahı’na elçiler göndererek bir anlaşma yaptı. Fakat sürekli Osmanlı ile savaşan Tahmasb’a güvenemiyor teminat istiyordu. Babasına hiçbir şart altında teslim etmeyeceği yolunda yemin edince, inandı.</p>

    <h2 class="h2baslik" id="_idParaDest-65">Şah Tahmasb, Bayezid’i Kanuni’ye Sattı</h2>

    <p class="normalnesililk">Şehzade Bayezid, Şah Tahmasb tarafından padişahlara mahsus büyük bir törenle karşılandı.</p>

    <p class="normalnesil">Ne var ki, babası bunu tahmin etmişti. Bayezid, Tahmasb’ın elinde sağ kalırsa, Rodos şövalyelerinin elinde oyuncak olmaktan kurtulamayan amcası Cem Sultan’ın akıbetine uğrayacak, Osmanlı’nın başına yeni bir “Cem Sultan gailesi” çıkacaktı.</p>

    <p class="normalnesil">Bunu göze alamazdı.</p>

    <p class="normalnesil">Zaten yaşlanmıştı. Son yıllarını yaşıyordu. Arkasında yaralı-bereli bir devlet bırakamazdı.</p>

    <p class="normalnesil">Tahmasb’a bir mektup yazdı.</p>

    <p class="normalnesil">Oğlunu iade etmesini istedi.</p>

    <p class="normalnesil">Pazarlıklar başladı.</p>

    <p class="normalnesil">Tahmasb’ın isteklerinden bir kısmını kabul etmek zorunda kalan Kanuni, ona bir milyon iki yüz bin altın ile Kars Kalesi’ni vaad etti. Ayrıca Şehzade Selim, padişah olduğunda, İran’la dost kalacağına dair bir ahidname imzaladı.</p>

    <p class="normalnesil">Anlaşma sağlanınca, Kazvin’e giden Osmanlı elçileri, 25 Eylül 1561 tarihinde Bayezid’i teslim alıp infaz ettiler. (25 Eylül 1561)</p>

    <p class="normalnesil">İdama götürülürken Şah’a, bağıra bağıra yeminine hatırlatıyor, “Hani yeminin?” diye hesap soruyor, ama bu hiçbir işe yaramıyordu.</p>

    <p class="normalnesil">Bayezid ve oğullarının cenazeleri Sivas’a getirilerek surların dışında bulunan Melik-i Acem türbesine defnedildi.</p>

    <p class="normalnesil">Kanuni, Kars Kalesi’ni Tahmasb’a vermedi: Bunun yerine bir milyon iki yüz bin altını bir milyon dörtyüz bine çıkardı.</p>

    <p class="normalnesil">Kanuni Sultan Süleyman Zigetvar Seferi esnasında vefat ettiğinde (7 Eylül 1566) yetmiş iki yaşını geçkindi.</p>

    <p class="normalnesil">Yerine Şehzade Selim padişah oldu.</p>
  </div>
</body>
</html>
