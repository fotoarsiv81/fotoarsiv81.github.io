<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-37</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-62">Menzil Teşkilatı ve Ulak Sistemi</h1>

    <p class="normalnesililk">İSTİHBARAT TOPLAMA AMACIYLA kurulan teşkilata Menzil Teşkilatı, haber getirip götürmekle görevli olanlara da ulak (Sonraki asırlarda ‘tatar’ dendi) denirdi.</p>

    <p class="normalnesil">Üç tip casusluk vardı:</p>

    <p class="normalnesil">1. Gönüllü casusluk,</p>

    <p class="normalnesil">2. Ulufeli (ücretli) casusluk</p>

    <p class="normalnesil">3. Dil (esir) alma</p>

    <p class="normalnesil">Bir de akınlarda haber alma amacıyla da kullanılar ‘deliler sınıfı’ vardı ki, gözlerini budaktan sakınmaz serdengeçtilerden oluşurdu.</p>

    <p class="normalnesil">Sonraki zamanlarda bu amaç için Voynuk Teşkilatı kuruldu.</p>

    <p class="normalnesil">I. Murad zamanında bölgesel istihbarat toplamak amacıyla Balkanlarda küçük asilzade sınıf arasından seçilip oluşturulan bir istihbarat teşkilatıdır. Bunun karşılığı olarak tımar verilmiş, vergiden muaf tutulmuşlardır. 1691’de II. Süleyman’ın saltanatının sonlarında lağvedilmiştir.</p>

    <p class="normalnesil">Fatih zamanında, fetih esnasında, gerçekte Müslüman olup Hıristiyan görünümlü kırk martalos kullanıldığına dair kayıtlar var.</p>

    <p class="normalnesil">İstihbarat toplamaya en çok önem veren padişah Yavuz Sultan Selim ve oğlu Sultan Süleyman’dır.</p>

    <p class="normalnesil">Yavuz Padişah döneminde istihbarat teşkilatını Piri Mehmed Paşa yeniden organize etmiş, özellikle Mısır ve İran Osmanlı casuslarıyla dolmuştur.</p>

    <p class="normalnesil">Yavuz Selim’in Saint-Jean şövalyelerinin elinde bulunan Rodos Adası’nda bir “Osmanlı İstihbarat Ağı” oluşturulduğunu ve başına din değiştirip Hıristiyan olan bir Yahudi hekim geçirdiğini biliyoruz.</p>

    <p class="normalnesil">Kanuni babasının Rodos’ta kurduğu teşkilatı güçlendirdi. Kanuni’nin Rodos’taki en faal casusu “Büyük Şövalye” unvanlı Don Andrea d’Amaral’dı. Casuslar Rodos kuşatması sırasında önemli istihbarat bilgileri verdiler.</p>

    <p class="normalnesil">Raporlarını oklara bağlayıp Osmanlı ordusuna atıyorlardı. Ayrıca sabotajlar düzenliyor, şehrin muhtelif yerlerinde yangınlar çıkarıyorlardı.</p>

    <p class="normalnesil">Osmanlı 1560’ta Venedik donanmasını casusları vasıtasıyla yaktı. Tersanelerine onarılmaz zararlar verdi.</p>

    <p class="normalnesil">Düşünün ki, bazı tarihçilerin “deli” dediği Sultan İbrahim, bugünkü Türkiye’nin neredeyse yirmi katı büyüklüğünde bir devlet yönetiyor, istihbarat teşkilatı sayesinde Papa’nın günde kaç tuvalete çıktığını dahi biliyordu.</p>

    <p class="normalnesil">Osmanlı istihbaratının becerikliliği, günümüzün Batılı araştırmacılarını bile hayrete düşürüyor.</p>

    <p class="normalnesil">IV. Mehmed devrinde bile, Osmanlı topraklarının en uç noktasındaki Komaniçe Kalesi fethedilmek istenince, casuslar vasıtasıyla kalenin bal mumundan bir maketi yapılıp padişaha getirilmiş, maket üstünde fetih planları yapılmıştı. (Mithat Sertoğlu, “Martolos,” <span class="ideitalik">Osmanlı Tarih</span> <span class="ideitalik">Lügatı</span>, Ankara 1986)</p>

    <p class="normalnesil">Bu sahada en fazla papazlar kullanılmış, yeni bulunan belgeler ışığında Kanuni’nin, Protestanlığın kurucusu Martin Luther başta olmak üzere, birçok Avrupalı önder ismi casus olarak kullandığı ortaya çıkmıştır. (Zeki Pakalın, “Martulos,” <span class="ideitalik">Osmanlı Tarih Deyimleri ve Terimleri Sözlüğü</span> <span class="ideitalik">II</span>, İstanbul 1986.)</p>

    <p class="normalnesil">Kanuni, bundan başka, düşman topraklarında bile operasyon yapabilen, nokta hedefleri vurabilen akıncı birliklerine, yani bugünkü adıyla ‘özel timlere’ sahipti.</p>

    <p class="normalnesil">Pasin Sancağı Kanunnâmesi’nde bazı kişilere fethedilen yerleri şenlendirmek amacı ve casusluk şartıyla tımar verildiği kayıtlıdır.</p>

    <p class="normalnesil">22-26 Rebiülahir 963 (09 Mart 1556) tarihli bir fermanda vilayetinde habercilik ve gözcülük yaptığı, Beğe Bey tarafından bildirilen, Arnavut Arslan’ın tımarına terakki yapılması emrolunmaktadır.</p>

    <p class="normalnesil">Aynı şekilde Kemhis Sancağı tımar mutasarrıfı Sinan bin Abdullah, Şah Maksud’un ordusu hakkında haber getirdiği için tımarına terakki yapılarak ödüllendirilmiştir.</p>

    <p class="normalnesil">Yine Şah Maksud’un ordusundan haber getiren Mehmet Çavuş bin Mehmed’e, Nemlioğlu Mehmed’in tımarı verilerek ödüllendirilmiştir.</p>

    <p class="normalnesil">Bütün peşin yargılardan kurtularak düşünün. Böyle geniş ve son derece etkili bir istihbarat teşkilatına sahip bulunan Kanuni Sultan Süleyman, oğlunun mektupları önüne konduğunda, hiçbir araştırma yaptırmamış olabilir mi?</p>

    <p class="normalnesil">Kesin kanaati gelmeden, harekete geçebilir mi?</p>

    <p class="normalnesil">Hadi o geçti diyelim, Ebussuud Efendi gibi kılıkırk yaran bir şeyhülislâm belge olmadan ‘”Katl lâzım gelir” fetvası verebilir mi?</p>

    <p class="normalnesil">Bunlar devlet mi yönetiyor, aşiret mi?</p>
  </div>
</body>
</html>
