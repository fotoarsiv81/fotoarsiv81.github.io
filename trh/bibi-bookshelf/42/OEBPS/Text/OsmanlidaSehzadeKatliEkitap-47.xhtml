<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-47</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-82">Valide Sultanların Hayırları</h1>

    <p class="normalnesililk"><span class="idebold">NİLÜFER HATUN:</span> BURSA’DA, kendi adını taşıyan ırmağın üstüne yine kendi adıyla anılan büyük bir köprü yaptırmıştır.</p>

    <p class="normalnesil">Ayrıca üç cami ile bir tekkesi vardır.</p>

    <p class="normalnesil"><span class="idebold">Gülçiçek Hatun:</span> Bir medrese, bir cami ve bir türbe yaptırmıştır.</p>

    <p class="normalnesil">Sultan I. Murad’ın eşi, Yıldırım Bayezid‘in annesidir.</p>

    <p class="normalnesil">Aslen Rum olan Gülçiçek Hatun’un türbesi Bursa’da bulunmaktadır.</p>

    <p class="normalnesil">Bursa, Altıparmak semtinde, Sarıklı Değirmen Sokağı’nda bulunan türbe, Sultan I. Murad’ın (Hüdavendigâr) eşi, Yıldırım Beyazid’ın annesi Gülçiçek Hatun’a aittir.</p>

    <p class="normalnesil">Padişah anaları arasında kendi adına türbesi olan ilk kadındır.</p>

    <p class="normalnesil"><span class="idebold">Hatice</span> <span class="idebold">Alime Hüma Hatun:</span> Fatih Sultan Mehmed’in annesidir. Hakkındaki bilgiler çok sınırlıdır. Bazı tarihçiler özbeöz Türk kızı olduğunu yazar. Babinger ve Lord Kinross’a göre ise gayrimüslim bir köle...</p>

    <p class="normalnesil">Hatuniye Mektebi adıyla anılan bir okulu ve başka pek çok hayır eseri vardır.</p>

    <p class="normalnesil"><span class="idebold">Ayşe Gülbahar Hatun:</span> Yavuz’un annesidir. Arnavut, Sırp veya Fransız asıllı olduğu sanılmaktadır.</p>

    <p class="normalnesil">Edirne’de bir cami, Tokat’ta bir cami ve bir medrese, Rize’nin Pazar ilçesi Sivrikale beldesinde bir cami, Giresun, Manisa ve İstanbul Bayezid’de vakıf ve hayratları vardır.</p>

    <p class="normalnesil"><span class="idebold">Nurbanu Valide Sultan:</span> Üsküdar Toptaşı’nda Atik Valide Külliyesi, cami, şadırvan, tekke, medrese, çifte hamam, aşhane, tabhane, kervansaray, sıbyan mektebi, çeşme, dârülhadis, dârülkurra ve dârüşşifâdan meydana gelen külliye. Pek çok yerde çeşme, hamam ve imaret...</p>

    <p class="normalnesil"><span class="idebold">Hafsa Sultan:</span> Yavuz Sultan Selim’in eşi Kırım Hanı Mengli Giray’ın kızıdır. (Avrupalı diyen tarihçiler de var).</p>

    <p class="normalnesil">Bugün bile benzerini göremediğimiz “Ruh Hastalıklarını Mûsıkî ile Tedavi Hastanesi”ni (şifahane) ilk o kurmuştur.</p>

    <p class="normalnesil">Manisa’da cami, medrese, kütüphane, imaret, hankâh, kütüphane, hamam ve sıbyan mektebinden oluşan büyük bir külliye yaptırmıştır.</p>

    <p class="normalnesil">Bu külliyede devlete yük olmadan yüz on yedi görevlinin maaş aldığını biliyoruz.</p>

    <p class="normalnesil">Hafsa Sultan ayrıca Urla’da bir mescit yaptırmıştır.</p>

    <p class="normalnesil">Güzelliği dillere destan bir kadındı. Yavuz Sultan Selim, ünlü mısralarını Hafsa Sultan için yazmıştır:</p>

    <p class="normalnesil5mmbefore"><span class="ideitalik">Merdüm-i dideme</span> <span class="ideitalik">bilmem ne füsun etti felek,</span></p>

    <p class="normalnesil"><span class="ideitalik">Giryemi etti füzun, eşkımı hûn</span> <span class="ideitalik">etti felek.</span></p>

    <p class="normalnesil"><span class="ideitalik">Şirler pençe-i kahrımda olurken lerzan,</span></p>

    <p class="normalnesil"><span class="ideitalik">Beni bir</span> <span class="ideitalik">gözleri ahuya zebun etti felek,</span></p>

    <p class="normalnesil5mmbefore"><span class="idebold">Hürrem Sultan:</span> Hakkında insafsız ve ölçüsüz hükümler verilen Hürrem Sultan, Kanuni Sultan Süleyman’ın eşi, Sultan II. Selim’in annesidir.</p>

    <p class="normalnesil">Hürrem Sultan’ın asıl adı Roxelanne’dır. Anastasiya Lisowska diyenler de var. Güzelliği nedeniyle küçük yaşta 1520 tarihinde bugünkü Ukrayna sınırları içinde bulunan Rohatyn şehrinden kaçırılmıştır.</p>

    <p class="normalnesil">Hürrem Sultan, İstanbul Aksaray’da o zaman Avratpazarı, bugün Haseki denilen semtte kubbeli bir cami ile şadırvan, yanında imaret, medrese, darüşşifa ve mektep yaptırdı.</p>

    <p class="normalnesil">Bundan başka Mekke ve Medine-i Münevvere’de birer imaret yaptırdı. Edirne’ye su getirtti ve bunları muhtelif çeşmelerden akıttı.</p>

    <p class="normalnesil">Cisr-i Mustafa Paşa’da Kervansaray, cami ve imaret yaptırdı.</p>

    <p class="normalnesil">Ayrıca fakirlerin bedava yıkandığı iki hamamı vardır.</p>

    <p class="normalnesil">Birçok şehirde, medrese, cami, imaret, kervansaray, çeşme, suyolları ve köprüsü vardır.</p>

    <p class="normalnesil">Mekke ve Medine’de fakirlere dağıtılmak üzere, Sürre Alayı ile her sene üç bin altın gönderirdi.</p>

    <p class="normalnesil">Kocası Kanuni Sultan Süleyman’ın kendisine verdiği emlakını vakfederek adını hayırla tarihe yazdırdı.</p>

    <p class="normalnesil">Bu yüzden zaman zaman parasızlık çektiği Kanuni’ye yazdığı mektuplardan anlaşılmaktadır.</p>

    <p class="normalnesil">Divan şiiri kültürüne sahip olan Hürrem Sultan ayrıca şairdir. Şiirleri daha ziyade Kanuni’ye yazdığı mektuplarda görülür.</p>

    <p class="normalnesil"><span class="idebold">Mihrimah Sultan:</span> Kanuni Sultan Süleyman’ın sevgili kızı Mihrimah Sultan, Rüstem Paşa ile evlendiğinde daha gerdeğe girmeden dünyanın dört bucağından hediye olarak gelen muazzam mücevheratının zerresine dokunmadan Mimar Sinan’a tahsisle değeri çok yüksek ve tam 434 yıldır hizmet veren iki külliyesinin birini Edirnekapı’da diğerini ise Üsküdar’da bina etti.</p>

    <p class="normalnesil">Acaba bu külliyeler olmasaydı, İstanbul bugünkü kadar alımlı olur muydu?</p>

    <p class="normalnesil"><span class="idebold">Safiye Sultan:</span> Venedik’in Bafo ailesindendir. Saraya alınıp Müslüman olduktan sonra Safiye adını almıştır.</p>

    <p class="normalnesil">Sultan III. Murad’ın eşi, Sultan III. Mehmed’in annesidir.</p>

    <p class="normalnesil">İstanbul’daki Mısır Çarşısı’nı bu valide sultan yaptırmıştır.</p>

    <p class="normalnesil">Valide Camii adı ile “Yeni Cami” inşaatına da başlamış, ne yazık ki ömrü vefa etmemiştir.</p>

    <p class="normalnesil">Safiye Sultan Mısır’daki geniş emlakını hiç gözünü kırpmadan Mekke, Medine ve Kudüs’te devamlı hatim okuyacak 120 kurrâ hafız ile fakirlere, yine bu mübarek mekânlardaki kuyu, sebil ve mescidlerin bakım ve onarımlarına vakfetmiştir.</p>

    <p class="normalnesil"><span class="idebold">Hatice Turhan Sultan:</span> Yeni Camii inşaatını bitirmek, Sultan IV. Mehmed’in annesi, Rus asıllı Hatice Turhan Valide Sultan’a nasip olmuştur.</p>

    <p class="normalnesil">Hicaz Su Yolları’nı da vakfiyesinde ele alan Hatice Turhan Sultan, Ayasofya’da kıyamete kadar 49 hafızın durmadan Kur’ân-ı Kerim okumasını da kayıt altına almıştır.</p>

    <p class="normalnesil">Ayriyeten Hatice Turhan Valide Sultan, Valide Camii ve Ayasofya için 149 dükkân yaptırarak gelirlerini bu camilerin bakımına vakfetmiştir.</p>

    <p class="normalnesil">Çanakkale Savaşı’nda dahi yararı görülen bir kısım hisarları da yaptıran odur.</p>

    <p class="normalnesil">Bütün mal varlığını bağışlamış, vakıf senedi seksen altı yaprak tutmuştur.</p>

    <p class="normalnesil"><span class="idebold">Mahpeyker Kösem Sultan:</span> Üsküdar Çinili Camii ve yanına mektep, çeşme, darülhadis, çifte hamam ve sebille Anadolu Kavağı’ndaki camiyi yaptırdı.</p>

    <p class="normalnesil">Çarşamba’daki Valide Medresesi Mescidi’nin de banisidir. Çakmakçılar Yokuşu’nda Büyük Valide Han ile içindeki mescit de onun eseriydi. Rumelide çok değerli vakıfları ve hayratı vardır.</p>

    <p class="normalnesil">Üsküdar’da Çinili Camii Külliyesi: Çinili Camii Külliyesi’ne vakıf olarak Çakmakçılar Yokuşu’ndaki 366 odalı Büyük Valide Han’ı, pek çok yerde, cami, medrese ve çeşme...</p>

    <p class="normalnesil"><span class="idebold">Bezmiâlem Valide Sultan</span><span class="idebold">:</span> Sultan II. Mahmud’un hanımı ve I. Abdülmecid’in annesidir.</p>

    <p class="normalnesil">Denilebilir ki, Osmanlı tarihinin en hayırsever valide sultanlarından biridir. Bugünkü ismiyle Bezmiâlem Vakıf Üniversitesi Tıp Fakültesi Hastanesi onun hayratıdır.</p>

    <p class="normalnesil">Vakfiyesinin hasta ile ilgili kısmında; “Şayet bir hastanın iyileşmesi, sıhhate kavuşması için bir limon lazım ise; bu limonun bedeli bir altın bile olsa, mutlaka alınacaktır” ibaresini yazan Bezmiâlem Valide Sultan, kurduğu müesseselerin masraflarını karşılaması için de zengin gelir kaynakları vakfetmiştir.</p>

    <p class="normalnesil">Ayrıca, Dolmabahçe Sarayı karşısındaki Bezmiâlem Valide Sultan Camii, Bezmiâlem Valide Sultan Mektebi (Bugünkü İstanbul Kız Lisesi), Beşiktaş’ta büyük bir çeşme, Yahya Efendi dergâh ve mescidine ilaveler ile Mekke-i Mükerreme ve Medine-i Münevvere’de pek çok hayır hizmetleri vardır.</p>

    <p class="normalnesil"><span class="idebold">Pertevniyal Valide Sultan:</span> Pertevniyal Valide Sultan, Sultan Abdülaziz’in annesi, Sultan II. Mahmud’un eşidir.</p>

    <p class="normalnesil">Romen asıllıydı. Eski ismi Besime’ydi. 1829 yılında II. Mahmud’un eşi oldu. On yıllık bir evlilikten sonra eşi vefat etti.</p>

    <p class="normalnesil">Sultan Abdülmecid’in vefatı üzerine oğlu Abdülaziz tahta geçince Pertevniyal Sultan da Valide Sultan unvanını aldı.</p>

    <p class="normalnesil">Hayır-hasenata çok önem verirdi.</p>

    <p class="normalnesil">Pertevniyal Lisesi’ni ve Pertevniyal Valide Sultan Camii’ni yaptırdı.</p>

    <p class="normalnesil">Birkaç mescitle pek çok çeşmesi mevcuttur.</p>

    <p class="normalnesil"><span class="idebold">Hadice Tarhan Valide Sultan</span>: Eminönü’nde, içinde darülhadis, sıbyan mektebi, hamam, han, çeşme, tekke, hastahane, sebil ve türbenin yanı sıra mimarî şaheseri, muhteşem Yeni Camii’nin de bulunduğu muazzam külliye bunun eseridir. Pek çok yerde, cami, hastane, mektep ve çeşme...</p>

    <p class="normalnesil"><span class="idebold">Mehpare Emetullah Rabia Gülnuş Sultan</span>: Galata’da, Valide Camii ile yanında çeşme. Üsküdar’daki Yeni Valide Külliyesi... Ayrıca değişik yerlerde, camiler, çeşmeler, sebiller, köprüler, mektepler, Mekke’de imaret, darüşşifa, çeşme, Cidde’de kervansaray, su tesisi başlıca hayratı arasındadır.</p>

    <p class="normalnesil">Mihrişah Valide Sultan’ın yaptığı hayır eserleri saymakla bitmez. Bahçeköy’de iki yüz kırk bin metreküp hacminde baraj, değişik yerlerde, cami, misafirhane, medrese, kütüphane, çeşme, mektep...</p>

    <p class="normalnesil"><span class="idebold">Rabia Gülnuş</span> <span class="idebold">Emetullah Sultan:</span> IV. Mehmed’in eşi, II. Mustafa’nın annesi, Rabia Gülnuş Emetullah Sultan aslen Girit’in Verzizi Rum ailesindendir.</p>

    <p class="normalnesil">İslâm’la şereflendikten sonra eline geçen her kuruşu hayır için ayırmış mal-mülk, altın-pırlanta, köşk, saray, giyim-kuşam derdine düşmemişti.</p>

    <p class="normalnesil">Osmanlı insanının özelliği budur; fani şeylere yatırım yapmaz!</p>

    <p class="normalnesil">Osmanlı fazileti, fani olanı bile hayır hasenatla bakiye dönüştüren bir ahlakın ürünüdür.</p>

    <p class="normalnesil">Rabia Gülnuş Emetullah Sultan da böyledir. Cep harçlıklarından tasarruf ederek Üsküdar’daki külliyeden başka Galata’da bir cami ile çeşme de yaptırmıştır.</p>

    <p class="normalnesil">Hayra harcadığını biriktirseydi, kendi devrinin en zengin insanlarından biri olabilirdi.</p>

    <p class="normalnesil">Ama Osmanlı insanı zenginliği parada-pulda değil, gönüllerde arardı. Gani ve bonkör insana da “Gönül zengini” derdi ve gönül zengini olanları severdi.</p>

    <p class="normalnesil">Rabia Gülnuş Emetullah Sultan’ın eserleri bunlardan da ibaret değil...</p>

    <p class="normalnesil">Ayrıca Hac yoluna çeşme ve sebiller yaptırmış, Yeni Cami ve Ahmediye Camii’ne Sultansuyu’nu getirmişti...</p>

    <p class="normalnesil">Kızı Zeynep Sultan annesine baka baka olgunlaştığı için, fakir öğrencileri gizlice araştırır, gerçek ihtiyaç sahiplerine günde bir akçe verir, yılda bir takım elbise gönderirdi.</p>

    <p class="normalnesil"><span class="idebold">Şahbanu Hatun:</span> Bitlis’in Ahlat ilçesinde yangından sonra şehri baştanbaşa imar ettiren Şahbanu Hatun, kurduğu vakfiyesinde bakın ne inceliklere parmak basıyor:</p>

    <p class="normalnesil">1. Kışın kuşların perişan edilmeyerek beslenmesi,</p>

    <p class="normalnesil">2. Başıboş köpeklerin kontrol ve bakım altında tutulması,</p>

    <p class="normalnesil">3. Çevreye gelen leyleklerin bakım ve tedavilerinin yapılması,</p>

    <p class="normalnesil">4. Borçluların imdadına koşulması,</p>

    <p class="normalnesil">5. Esirlerin satın alınarak hürriyetlerine kavuşturulması,</p>

    <p class="normalnesil">6. Evlerde çalışan hizmetkârların azarlanmaması için koruma altına alınması,</p>

    <p class="normalnesil">7. Yoksul ve yaşı geçkin kızlara çeyiz düzülmesi ve düğünlerinin yapılması,</p>

    <p class="normalnesil">8. Sahipsiz mahkûmların ihtiyaçlarının karşılanması,</p>

    <p class="normalnesil">9. Yaşlı ve sakatlara yardım fonu tahsisi ve toplum için hayırlı eserler yazdırılması.</p>

    <p class="normalnesil">İstanbul’da 1930 yılında yapılan bir tespitle mevcut çeşmelerin yüzde yirmi sekizinin, Edirne’deki bütün vakıfların ise yüzde yirmisinin hanımların eseri olması, tarihimizde hanımların da kendilerini toplum hizmetine adadıklarının belgesidir.</p>

    <p class="normalnesil">Otuz bin vakıf belgesinin iki bin üç yüz dokuzu hanımlara aittir.</p>

    <p class="normalnesil">Bize kadar gelen hayır eserleriyle konuşan valide sultanları biraz anlamaya çalışmak ve devirlerinden soyutlamadan incelemek gerekiyor.</p>
  </div>
</body>
</html>
