<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-32</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-56">Kölelikten Sultanlığa</h1>

    <p class="normalnesililk">BİR CARİYENİN PADİŞAH hanımı olabilmesi için çok fazla merhaleden geçmesi gerekiyor.</p>

    <p class="normalnesil">Simasıyla, azalarının uygunluğuyla, ahlakıyla, hatta ağzının kokusuyla değerlendiriliyor.</p>

    <p class="normalnesil">Bunları geçince müthiş bir eğitim başlıyor.</p>

    <p class="normalnesil">İslâm dini diğer dinlerle mukayeseli biçimde anlatılıyor.</p>

    <p class="normalnesil">Kur’ân ve hadis ilminin yanı sıra fen ilimleri öğretiliyor.</p>

    <p class="normalnesil">Nezaket, nezafet, adab-ı muaşeret ve konuşma kuralları anlatılıyor.</p>

    <p class="normalnesil">Bu süreçte ayrıca cariyenin her hareketi izlenip, her türlü davranışı analiz ediliyor...</p>

    <p class="normalnesil">Bunca eğitimden sonra bir insanın farklı bir dinde kalması zordur, ancak mümkündür. Ama bunu bizim bilmemiz mümkün değildir.</p>

    <p class="normalnesil">Bunu ne biz bilebiliriz, ne padişahlar bilebilirdi ne de cariyeleri... Gizli Hıristiyan gösteren yerli ve yabancı romancılar bilebilir (!).</p>

    <p class="normalnesil">Osmanlı padişahlarının, yüzde kırkı Türklerden, kalan yüzde altmışının yüzde otuzu, Arap ve Boşnak gibi, Müslüman halklardan, diğer kısmı da gayrimüslimlerden Müslüman olanlarla evlendiler.</p>

    <p class="normalnesil">Orhan Bey, Yıldırım Bayezid ve II. Murad dışında Hıristiyan bir kadınla evlenen padişah yok.</p>

    <p class="normalnesil">Bunlar da çocuk sahibi olmamış, evlilikleri de zaten fazla uzun sürmemiştir.</p>

    <p class="normalnesil">Son padişahların annelerinin hemen hemen tamamının Türk. Bunların yetiştirdiği çocuklar ne varlık gösterebildi, hangi zaferlere imza attılar.</p>

    <p class="normalnesil">“Padişahlar yabancı kadınlarla evlenmek suretiyle, Türk devletinin yapısını bozdular” deniliyor.</p>

    <p class="normalnesil">İddia yersizdir, çünkü nesil babadan yürür.</p>

    <p class="normalnesil">Ayrıca o dönemde ortada bir “Türk Devleti” yok, Türklerin kurduğu çok uluslu bir Osmanlı İmparatorluğu (Haşmetini vurgulamak için “imparatorluk” diyorum, yoksa Osmanlı, hiçbir zaman, ‘imparatorluk’ kelimesinin içerdiği ‘emperyalist’ amaçlar taşımamıştır) vardır.</p>

    <p class="normalnesil">Devletin yapısı etnik esasa göre oluşturulmamıştır.</p>

    <p class="normalnesil">Türkiye Cumhuriyeti de bu bakış açısını benimsediği içindir ki, Lozan görüşmelerinde ‘azınlık’ tarifinin etnik esasa göre değil, dinî esasa göre şekillenmesini istemiş ve tarife göre Hıristiyan, Yahudi ve sair gayrimüslim unsurlar ‘azınlık’ sayılırken, Kürt, Laz, Çerkez, Abaza, Arnavut, v.s. gibi unsurlar ‘azınlık’ sayılmamıştır.</p>

    <p class="normalnesil">Osmanlı’da başka dinlerin mensupları ne horlanmıştır, ne dışlanmıştır ne de kınanmıştır; hatta inançlarını daha dinamik yaşayabilecekleri imkânlar verilmek suretiyle daha mutlu olmaları sağlanmıştır.</p>

    <p class="normalnesil">Zaten Osmanlı Devleti’ni, yaşadığı çağın ötesine taşıyıp tarih içinde yıldızlaştıran şey, ‘öteki’ye karşı gösterdiği bu anlayışıdır.</p>

    <p class="normalnesil">Bu anlayış sayesinde, Osmanlı Devleti, oldukça uzun sayılabilecek bir süre zirvede kalabilmiş, dünyanın cazibe merkezini teşkil edebilmiştir.</p>

    <p class="normalnesil">Bu kimliğinden uzaklaşmaya başladığında ise, çöküş süreci başlamıştır. Buna tarih şahittir.</p>

    <p class="normalnesil">Böyle bir yapı içinde, dinin belirleyici olması kaçınılmazdır.</p>

    <p class="normalnesil">Nitekim de öyle olmuş, ister atadan kalma, isterse sonradan olsun, her “Müslüman” devletin asli sahibi sayılmış ve yüreklerle birlikte tüm makamlar ona açılmıştır.</p>

    <p class="normalnesil">Şöyle de denilebilir; Osmanlının yapısı etnisiteye değil, dine dayandığı için, her alanda din belirleyici temel öge olmuştur. Tabiatıyla, insanlar, milliyetlerine göre değil, dinlerine ve tabii ki liyakatlarına göre değerlendirilmiş. Önceden hangi dinden olduğuna bakılmaksızın, Müslüman olan herkes, daha önceki tüm Müslümanlarla eşit haklar kazandırmıştır.</p>

    <p class="normalnesil">Bu hüküm padişah eşlerini ve annelerini de kapsamaktadır.</p>

    <p class="normalnesil">Hz. Ömer, “Biz, zelil, aşağı kimselerdik. Allahu Teâlâ, bizleri Müslüman yapmakla şereflendirdi” buyuruyor.</p>

    <p class="normalnesil">Unutmayalım ki, başlangıçta hiç kimse Müslüman değildi; bugün çok büyük hürmet gösterdiğimiz, İslâm tarihinin temelini teşkil eden isimler, sonradan iman edip Müslüman olmuş isimlerdir...</p>

    <p class="normalnesil">Yani, Müslüman anne-babadan doğmamak bir kusur değildir.</p>

    <p class="normalnesil">Öyleyse, padişah annelerinin önceki dinlerini ve milliyetlerini dikkate almak, hele de bunu ‘bozulma’ sebebi saymak imkânsızdır.</p>

    <p class="normalnesil">Dinin izin verdiği bir konuda tartışma açmak ise, en azından duyarsızlık, hatta saygısızlıktır!</p>

    <p class="normalnesil">Osmanlı’nın ‘ortak payda’sı İslâm’dır. Osmanlı literatüründe, ‘yabancı’ demek, ‘gayrimüslim’ demektir.</p>

    <p class="normalnesil">Padişah anneleri ise evlatlarını Müslüman olarak doğurmuşlardır.</p>

    <p class="normalnesil">Ayrıca başka ırklara mensup insanları ‘bozulmuş’ olarak nitelemek, faşistçe bir yaklaşımdır!</p>

    <h2 class="h2baslik" id="_idParaDest-57">Halk Hürrem Sultan’dan Nefret Eder miydi?</h2>

    <p class="normalnesililk">Yaşadığı yüzyıldaki anlatımlar ilginçtir:</p>

    <p class="normalnesil">“O, namuslu kadınların efendisi; melek huylu, derecesi yüksek, vasıfları temiz, zatı kudsi, hayır ve hasenat sahibi eşsiz bir inci; büyük, şanlı, yüksek mevkili bir kadındı.”</p>

    <p class="normalnesil">“O kadar da uzun boylu değil” diyeceksiniz.</p>

    <p class="normalnesil">Belki değil...</p>

    <p class="normalnesil">Ama aktarıldığı gibi de bir ‘cadı karı’ değil!</p>

    <p class="normalnesil">O öncelikle bir annedir ve bir anne olarak büyük acılar yaşamıştır...</p>

    <p class="normalnesil">Küçük yaşta ölen evlatlarının yanı sıra, Manisa Valisi Şehzade Mehmed’i kaybetmiş (Kanuni Şehzade Camii’ni onun için yaptırdı), ardından Şehzade Cihangir vefat etmiş (hatırası Beyoğlu, Pürtelaş mahallesinde, Cihangir yokuşundaki Cihangir Camii’nde yaşıyor), ana yüreği evlat acılarıyla dağlanmıştır.</p>

    <p class="normalnesil">Sağ kalanları koruma güdüsü bazı hatalar yapmasına yol açsa bile, çocuklarını hayatta tutmak için çırpınan anneyi biraz olsun anlamaya çalışmak gerekiyor.</p>
  </div>
</body>
</html>
