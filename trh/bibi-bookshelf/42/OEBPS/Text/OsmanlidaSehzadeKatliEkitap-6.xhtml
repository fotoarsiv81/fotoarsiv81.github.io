<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-6</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-7">Her Doğum Ölüme Gider</h1>

    <p class="normalnesililk">VAKİT SABAHA karşı...</p>

    <p class="normalnesil">Saruhan (Manisa) Sarayı doğum çığlıklarıyla sarsılıyor...</p>

    <p class="normalnesil">Sancak Beyi Şehzade Süleyman her çığlıkta sarsılıp sarararak müjde bekliyor...</p>

    <p class="normalnesil">Titreyen bacakları kendisini taşıyamaz olunca minderlere çöküyor, çığlık tekrar koptuğunda fırlayıp birkaç adım atıyor...</p>

    <p class="normalnesil">Ardından yine oturuyor.</p>

    <p class="normalnesil">Bir ara, teselli bulma amacıyla Kur’ân okumaya başlıyor. Ne okuduğunu anlayabiliyor, ne anladığını çözebiliyor...</p>

    <p class="normalnesil">Tüm dikkati Mahidevran’ın çığlıklarında. Dikkati, şefkati, rikkati Mahidevran’la birlikte.</p>

    <p class="normalnesil">Hem içi acıyor hem de en acıyan yerinde zaman zaman inceden bir sevinç dolanıyor.</p>

    <p class="normalnesil">“Artık baba oluyorsun Süleyman!”</p>

    <p class="normalnesil">Baba olmak, cihana sultan olmak gibi geliyor, Şehzade’ye “Müthiş bir şey” diye mırıldanıyor.</p>

    <p class="normalnesil">Son çığlıkla ürperiyor...</p>

    <p class="normalnesil">Mahidevran’ın son çığlığına bir bebek ağlaması karışıyor...</p>

    <p class="normalnesil">Yüzü aydınlanıyor birden. Farkında olmadan kapıya doğru yürüyor.</p>

    <p class="normalnesil5mmbefore"><span class="ideitalik">“Hep seninçündür benum dünya gamım</span> <span class="ideitalik">çektuklerum</span></p>

    <p class="normalnesil"><span class="ideitalik">Yoksa ömrüm varı, sensiz neylerim dünyayı ben”</span></p>

    <p class="normalnesil5mmbefore">Diye diye yürüyor.</p>

    <p class="normalnesil">Mahidevran’ın doğum odasının önünde hâlâ karmaşık bir koşturmaca var. Cariyelerin kiminin elinde leğen, kiminin elinde bez, kiminin elinde buğusu tutan su güğümleriyle koşturuyorlar.</p>

    <p class="normalnesil">İçeriye girip girmeme, karısının halini görüp görmeme arasında bir tereddüt yaşıyor önce. Yüreği bebek ağlamasına doğru koşarken, ayakları mıhlanıyor. Fakat bu tereddüt kısa sürüyor. Cariyelerden birinin arkasından “Destur bismillah” diyerek odaya giriyor.</p>

    <p class="normalnesil">Yatakta Mahidevran. Yüzü ateş sarısı... Fakat Şehzade’yi kapı aralığında görür görmez, yanaklarına bir pembelik geliyor ve dirseklerini yatağa bastırarak doğrulmaya çalışıyor.</p>

    <p class="normalnesil">Ölçülü bir el hareketiyle durduruyor onu Şehzade:</p>

    <p class="normalnesil">“Rahatına bak” deyip fısıltı halinde, “Kalkma” diye ekliyor.</p>

    <p class="normalnesil">Gözü hemen yanındaki bebeğe değiyor. Değer değmez de, bebek ağlamayı kesiyor. Üstünde camgöbeği renginde aslan figürlü bir hırka var. Şehzade bunu fark eder etmez, “Erkek” diye düşünüyor, “Aslan şehzadem”...</p>

    <p class="normalnesil">Gözlerini bu mucizenin üzerinden alamıyor:</p>

    <p class="normalnesil">“Çok küçücük!”</p>

    <p class="normalnesil">Dudaklarında ince bir tebessüm kıvranıyor:</p>

    <p class="normalnesil">“Büyüyecek ve talihi yar olursa, cihana sultan olacak!”</p>

    <p class="normalnesil">Bu bir baht imtihanıdır. Taht ve baht, her daim iç içe gelmiştir.</p>

    <p class="normalnesil">Kendisi tek şehzade olarak tahtın mutlak varisidir. Bu yüzden baht imtihanına girmeyecek, kardeşleriyle çekişmek zorunda kalmayacaktır...</p>

    <p class="normalnesil">Ya kendi çocukları?</p>

    <p class="normalnesil">Annesinin yanında uyuyan masumiyet?</p>

    <p class="normalnesil">Olacak kardeşleri?</p>

    <p class="normalnesil">İçi ürperiyor ve düşüncelere dalıyor.</p>

    <p class="normalnesil">“Dedem o Kanunname’yi yapmasa mıydı? ‘Evlâdımdan her kimesneye saltanat müyesser ola, karındaşlarun nizâm-ı âlem içün katl itmek münâsibdur; ekser ulemâ dahi tecviz etmişlerdur. Anınla âmil olalar!’ demese miydi?”</p>

    <p class="normalnesil">Tekrar içi ürperiyor. Karısının halsiz fısıltısı kulaklarında dolanmaya başlayınca, kendini toparlıyor birden.</p>

    <p class="normalnesil">“Hoş geldiniz şehzadem.”</p>

    <p class="normalnesil">Şehzade Süleyman, düşüncelerinden sıyrılıp gülümsüyor. İçi ılıyor ve aydınlanıyor:</p>

    <p class="normalnesil">“Hoş bulduk, lakin asıl hoş gelen yanınızdaki bebek Mahidevran.”</p>

    <p class="normalnesil">Alnına kelebek kadar hafif bir buse konduruyor.</p>

    <p class="normalnesil">Ebe kadın davranıyor anında, bebeği alıp babasının kollarına koyarken, “Kolunuzu başının altına koyun şehzadem” diye tembihlemeyi de unutmuyor.</p>

    <p class="normalnesil">Ardından sesini yükselterek ekliyor:</p>

    <p class="normalnesil">“Aslan parçası bir şehzadeniz oldu beyim, Hakk Teâlâ ikinizin de ömrünüzü muzdad eylesin, iki cihanda said olun inşallah!”</p>

    <p class="normalnesil">“Amin” diyor Şehzade Süleyman, hayatı içine çekmek ister gibi, derin derin kokluyor bebeği...</p>

    <p class="normalnesil">Gözlerini hafif kapatıp, kendini cennette hayal ediyor. Ve “Oradaki koku da böyle bir şey olmalı” diye geçiyor içinden.</p>

    <p class="normalnesil">Bebeğin sağ kulağına ezan, sol kulağına kamet okuyup, çok öncesinden Mahidevran’la birlikte kararlaştırdıkları ismi fısıldıyor:</p>

    <p class="normalnesil">“Mustafa!..”</p>

    <p class="normalnesil">“Mustafa!..”</p>

    <p class="normalnesil">“Mustafa!..”</p>

    <p class="normalnesil">İncitmekten korka korka annesinin yanına yatırırken, mırıl mırıl dua ediyordu Şehzade Süleyman.</p>

    <p class="normalnesil">“Aleyhisselâtu vesselâm Efendimizin ismiyle müsemma olup ‘Sünnet Medeniyeti’ni şahikaya çıkarırsın inşallah!”</p>

    <p class="normalnesil">Mahidevran’a dönüp soruyor:</p>

    <p class="normalnesil">“İyi misin?”</p>

    <p class="normalnesil">“Çok” diyor Mahidevran, “Şükürler olsun bize bugünleri gösteren Rabbi Rahimime.”</p>

    <p class="normalnesil">“Şükürler olsun” diye tekrarlıyor, Şehzade Süleyman.</p>

    <p class="normalnesil">Karısının bu kez yanaklarına iki öpücük kondurup, saçlarını şefkatle okşadıktan sonra, elini kuşağına atıyor. Çıkardığı bir kese altının yarısını ebe kadına veriyor, kalanları cariyelere dağıtıyor.</p>

    <p class="normalnesil">Geldiği gibi sessizce loğusa odasından çıkıyor ve çalışma odasına dönüyor. İçi içine sağmıyor. Duyguları coşuyor. Bir kâğıt çekiyor önüne. Hokkanın kapağını açıyor. Diviti hokkanın içine batırıyor. Siyah mürekkebe bulanmış ucuna bir süre dalgın dalgın bakıyor. Sonra diviti kâğıtla buluşturuyor:</p>

    <p class="normalnesil5mmbefore"><span class="ideitalik">“Bana dildârın</span> <span class="ideitalik">cefâsı hoş gelir</span></p>

    <p class="normalnesil"><span class="ideitalik">Nitekim gayre vefâsı hoş gelir...</span></p>

    <p class="normalnesil"><span class="ideitalik">Derdi ile</span> <span class="ideitalik">hoş geçer dil dilberin,</span></p>

    <p class="normalnesil"><span class="ideitalik">Dert sanma kim, devâsı hoş gelir.”</span></p>

    <p class="normalnesil5mmbefore">Yüreğinde üreyen kelimeleri duygularında damıttıktan sonra beyninden geçirip kâğıda emziriyor...</p>

    <p class="normalnesil">Yazıyor, yazıyor, yazıyor...</p>

    <p class="normalnesil">Yüreği kelime üretemez olana kadar yazıyor.</p>

    <p class="normalnesil">Dizüstü oturmaktan bacakları uyuşmuş, şiiri için en uygun kelimeleri bulmaya çalışmaktan beyni isyana durmuştur.</p>

    <p class="normalnesil">Ağır ağır doğruluyor, topallaya topallaya kütüphaneye gidiyor, Tursun Bey’in <span class="ideitalik">Tarih-i Ebu’l Feth</span>’ini alıp divana uzanıyor...</p>

    <p class="normalnesil">Kapı tam o sırada açılıyor...</p>

    <p class="normalnesil">Kapı aralığında Pargalı İbrahim yoldaşının gölgesi beliriyor:</p>

    <p class="normalnesil">“Destur var mı şehzadem, çaldım ama duymadınız sanırım, ses alamadım, meraklandım.”</p>

    <p class="normalnesil">Şehzade sedirin üstünde doğruluyor:</p>

    <p class="normalnesil">“Gir Pargalı. Dalmışım işte.”</p>

    <p class="normalnesil">Pargalı giriyor, ışıl ışıl gözlerle Şehzade’ye bakıyor:</p>

    <p class="normalnesil">“Müjdelendik de geldik hamdolsun, bir şehzademiz olmuş?”</p>

    <p class="normalnesil">“Oldu bre İbrahim! Aslan parçası Mustafam geldi.”</p>

    <p class="normalnesil">“Allah bahtını açık etsin! Demek o ismi verdiniz.”</p>

    <p class="normalnesil">“Hünkârımıza (babası Yavuz Sultan Selim) teklif edip muvafakatini alınca, gayri bunun dönüşü olmaz. Zaten dönmek isteyen de yok. Peygamberinin ismi çok yakıştı oğluma.”</p>

    <p class="normalnesil">“Mübarek olsun.”</p>
  </div>
</body>
</html>
