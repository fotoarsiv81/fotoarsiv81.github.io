<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-24</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-47">Harem Gerçeği</h1>

    <p class="normalnesililk">OSMANLI DÜŞMANLARININ en çok istismar ettikleri konuların başında harem geliyor.</p>

    <p class="normalnesil">Aslına bakarsanız, olumsuz şeyler yazanların ve söyleyenlerin çoğunun Osmanlı ve kurumları konusundaki bilgisizliğinden kaynaklanıyor. Osmanlı ailesine, Osmanlı insanının yaşam biçimine, sosyal hayatına hem yabancıdırlar, hem de bu konularda son derece yüzeysel bilgilere sahiptirler.</p>

    <p class="normalnesil">Batılı bazı yazarlarla Batıcı bazı yazarlar Osmanlı gerçeğini bulma ve sunma konusunda, ayrıca çok isteksizdirler. O kadar ki, Osmanlı’ya dair eserlerini yazarken, Osmanlı arşivlerini taramak yerine sadece Avrupalı gezginlere, büyükelçilere ve sarayda hizmet etmiş esirler tarafından kaleme alınmış karalayıcı hatıralara dayandırmaktadırlar.</p>

    <p class="normalnesil">Kaldı ki, romancılar bu kadarlık bir zahmete bile katlanmamakta, kitaplarına salt hayallerini boşatarak eski deyişle bir nevi hayal tacirliği yapmaktadırlar. Doğu’nun egzotik havasından yararlanarak da kitaplarını satmaktadırlar.</p>

    <p class="normalnesil">Batılıları biraz olsun anlayabiliyoruz. Fakat Osmanlı hakkında yapılmış sayısız araştırmaya aldırmadan, hatta onlardan haberdar olma gereği duymadan Batılı hayalperestlerin yazdıklarını ‘doğru’ zanneden ‘Batıcı’ları anlayamıyoruz.</p>

    <p class="normalnesil">Son zamanların bazı tarihî kişilerinde hiçbir noksan aramayan ve yaptıkları her şeyi elifi elifine doğru sayan bu zihniyet nedense Osmanlı tarihine ilişkin olaylarda böyle bir tolerans göstermiyorlar. Tam tersine cımbızla hata arıyorlar.</p>

    <p class="normalnesil">Şimdi bakalım ki, işin gerçeği neymiş?</p>

    <p class="normalnesil">“Tarihi Sevdiren Adam” unvanımızdan dolayı, Osmanlı tarihine ilişkin konularda ‘taraf’ olduğumuz şeklindeki ithamları düşünerek, sözü, 1960’larda Topkapı Sarayı’ndaki Harem Dairesi’nin restorasyonunda görev alan insaflı Fransız tarihçi Robert Anhegger’e bırakalım.</p>

    <p class="normalnesil">Robert Anhegger şöyle diyor:</p>

    <p class="normalnesil">“Onarım esnasında haremin Avrupalıların yüzyıllarca yazıp çizdikleriyle hiçbir alakası olmadığını fark ettim. Harem padişahın dilediği kadınla yatması için düzenlenmiş bir kurum değil. Zaten haremin mimarisi bu amaca göre düzenlenmemiş. Bu mimari yapı içinde padişahın cariyeleri görebilmesi için kuş olup uçması lazım. Zira kapılar, daireler geçişler başka yoldan hareme ulaşmasına izin vermez.</p>

    <p class="normalnesil">Cariyeler 25 kişilik koğuşlarda kalıyor. Üst katta onlara nezaret eden kalfaların dairesi var. Kalfaların cariyeleri her an çok sıkı denetimi sözkonusu.</p>

    <p class="normalnesil">Padişahın annesi kendi bölümünde, padişahın kadınları ayrı bölümde, padişah ise kendi dairesinde yaşamaktadır. Padişahın kadınını annesi seçip oğluna sunmaktadır. Padişahın kalkıp cariyeler bölümüne geçebilmesi imkânsızdır.</p>

    <p class="normalnesil">Belli ki harem bir üniversite olarak tasarlanmış. Cariyeler o üniversitenin öğrencileridir.</p>

    <p class="normalnesil">Burada yaşayanların bir dakikası dahi boş geçmiyor, sürekli eğitim görüyorlar. Ayrıca biçki, dikiş, nakış gibi el sanatları öğreniyorlar. Cariyeler köle değil, hele cinsel köle hiç değil...</p>

    <p class="normalnesil">Bence doğru deyim, cariyelerin padişahın evlatlıkları olduklarıdır.”</p>

    <p class="normalnesil">Bize ‘Fransız’ bir yabancı bunları yazarken, ‘bizden’ pek çok kalem, harem hayatı hakkında hiçbir inceleme yapmamış birçok köşe yazarı, harem kaynaklı olarak tüm Osmanlı’yı aşağılayıp incitiyor; sekiz seneye seksen senelik icraatı sığdıran Yavuz padişah dâhil, neredeyse bütün Osmanlı padişahlarını ‘seks manyağı bir iğrençlik âbidesi’ gibi gösteriyorlar!</p>

    <p class="normalnesil">Padişah, canı istedikçe hareme dalar, karpuz seçer gibi cariye seçer, hevesini aldıktan sonra da def edermiş!</p>

    <p class="normalnesil">Hadım ağaları ile cariyeler haremde aşk yaşarlarmış!</p>

    <p class="normalnesil">Bu iddialar, saçmalılığı zirveye çıkarmak dışında, tarihçi için bir anlam ifade etmiyor.</p>

    <p class="normalnesil">Çünkü ne böyle bir padişah var, ne böyle bir harem ağası, ne cariye ne de böyle bir harem!..</p>

    <p class="normalnesil">Uydur uydur yaz!</p>

    <p class="normalnesil">Bir kere haremde ‘zina’ denen illetin ‘Z’sinden söz edilmesi imkânsızdır! Çünkü kamera sisteminden daha güçlü bir ‘harem gözetimi’ vardır.</p>

    <p class="normalnesil">Bir yandan Ak Ağalar, bir yandan Kara Ağalar, bir yandan valide sultanın, bir yanda kadın sultanların gözcüleri; öte yandan gözdelerin ve ikballerin gözetimi hiçbir şeyi gizli bırakmaz.</p>

    <p class="normalnesil">Yani istense bile haremde ‘uygunsuz’ yaşamanın imkânı yoktur.</p>

    <p class="normalnesil">Ayrıca da ‘harem hayatı’na İslâm’ın ruhu hâkimdir. Duvarlar âyetlerle bezelidir. Hadım ağaları ve cariyeler başta olmak üzere harem halkı dinî kurallara bağlıdır. O kadar ki, kendilerini padişaha bile göstermezler. Öyle yetiştirilirler.</p>

    <p class="normalnesil">Zaten haremdeki cariyelerin tek işi seçilene kadar padişah için hazırlanmak ve bu yolda mücadele vermek değildir.</p>

    <p class="normalnesil">Bazıları musiki ile bazıları oyayla, bazıları resimle, bazıları mutfak işleriyle, temizlikle meşgul olmakta, bazıları da harem halkına hizmet etmektedir.</p>

    <p class="normalnesil">Sayıları yerli ve yabancı kimi yazarların abarttığı kadar da kalabalık değildir.</p>

    <p class="normalnesil">Binlerce olduğu iddia edilen cariyelerin en kalabalık dönemi Sultan I. Mahmud dönemidir ki, o dönemde bile tüm Harem Dairesi’nde üç yüz altmış civarında cariye mevcuttur.</p>

    <p class="normalnesil">Bunların üç yüzden fazlası berberusta, çamaşırcı, kahveci, bahçıvan, hamamcı gibi isimler alan, çoğunluğu yaşlı ve güzel olmayan maaşlı hizmetçilerdir. Çünkü haremde erkek hizmetçi çalışamamaktadır.</p>

    <p class="normalnesil">Aynı dönemlerde, Avrupa saraylarındaki hizmetli sayısı gerçekten binlercedir ve sarayların çoğunda her türlü ahlaksızlık yaşanmakta, envaiçeşit cinayet işlenmekte, zehir şişeleri elden ele dolaşmaktadır.</p>

    <p class="normalnesil">Borjiyalar Hanedanı’nın kadınlarının bir gecelik zevklerine alet ettikleri gençleri, sabaha karşı sarayın yüksek duvarlarından uçuruma attırıp katletmeleri meşhurdur.</p>
  </div>
</body>
</html>
