<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-33</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-58">Haseki Hürrem Sultan’ın Ölümü</h1>

    <p class="normalnesililk">1558 YILI BAHARI, Kanuni Sultan Süleyman için hüzünlü başladı.</p>

    <p class="normalnesil">Sevgili Hasekisi Hürrem Sultan hastalanmış, yapılan ilaçlar derdine derman olamamıştı.</p>

    <p class="normalnesil">Sık sık yanına uğruyor, hatırını soruyor, sağlığına kavuşması için dua ediyordu.</p>

    <p class="normalnesil">Fakat vade yetmiş, yaşanacak günlerin sonuna gelmişti.</p>

    <p class="normalnesil">Nihayet 15 Nisan...</p>

    <p class="normalnesil">Hürrem Sultan’ın son günü...</p>

    <p class="normalnesil">Hürrem Sultan, büyük ihtimalle kadın hastalığından öldü.</p>

    <p class="normalnesil">52 yaşındaydı.</p>

    <p class="normalnesil">Büyük bir cenaze töreni yapıldı. Tüm İstanbul Süleymaniye Camii’ne yığıldı. Cenazesini Şeyhülislâm Ebussuud Efendi kıldırdı. Ardından Süleymaniye Camii avlusuna defnedildi. Muhteşem türbesini Kanuni, Mimar Sinan’a yaptırdı. Ebediyeti yan yana yaşıyorlar.</p>

    <p class="normalnesil">Hürrem Sultan’ın ölümüne doğal olarak Kanuni Sultan Süleyman çok üzüldü. Hatırasına hürmeten, bugün İran sınırları içinde kalan bir şehrin ismini değiştirerek “Hürremabad” (Hürrem şehri) ismini verdi.</p>

    <p class="normalnesil">Hürrem Sultan’ın doğduğu yer olduğuna inanılan Ukrayna’nın Rohatyn kentinde bir “Hürrem Sultan Anıtı” var. Ayrıca 2007’de, Ukrayna’daki bir liman kenti olan Mariupol’daki Tatarlar, Hürrem Sultan’ın onuruna bir cami yaptırmıştır.</p>

    <p class="normalnesil">Mahidevran Sultan 23 sene daha yaşadı. 3 Şubat 1581 tarihinde Bursa’da vefat etti ve oğlunun türbesine defnedildi.</p>

    <p class="normalnesil">Hürrem Sultan’ın türbesinde, bekçiler ve hafız-ı kurralar görevlendirdi. Yüzyıllar boyu günün yirmi dört saati Hürrem Sultan’ın ruhuna Kur’ân-ı Kerim okundu.</p>

    <p class="normalnesil">Başbakanlık Arşivi’ndeki belgelere göre, nöbetleşe görev yapan hafız-ı kurra ve bekçilerin sayısı yüz otuz sekiz kişiyi buluyordu. Bunlara günde üç yüz elli akçe gibi hayli yüksek bir ücret ödeniyordu.</p>

    <p class="normalnesil">Sultan II. Selim, tahta geçer geçmez Bursa Kadısı aracılığıyla Mahidevran Sultan’ın tüm borçlarını ödeyecek, kendisine ödenek bağlatacak, ayrıca Bursa Hisarı’nda, İmaret-i İsa mahallesindeki Leyszade evini alıp üvey annesine tahsis edecekti.</p>
  </div>
</body>
</html>
