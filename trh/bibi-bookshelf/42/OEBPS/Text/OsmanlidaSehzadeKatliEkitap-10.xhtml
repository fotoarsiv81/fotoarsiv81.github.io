<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-10</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-11">Kanuni’nin Vicdanı</h1>

    <p class="normalnesililk">ALMAN KRALI’NIN zindanlarından kurtarıp Fransız tahtına yeniden oturttuğu I. Fransuva’dan sonra kral olan oğlu II. Henry’nin Kanuni’ye hitaben şöyle bir mektubu var:</p>

    <p class="indentmetintek">“Şimdiki halde Fransa’nın hiçbir şeyi kalmamıştır. Padişah-ı âlempenah Hazretlerinden başka hiçbir yerde de ümidi yoktur... Nitekim bundan önce de birçok defa Padişah-ı âlempenah Hazretlerinin yardımı görülmüştür. Eğer biraz para ve mal yardımı yapılırsa, Fransa bundan ebediyete kadar minnettar kalacak ve Türk cömertliği bir kere daha cihana nam verecektir. Bu yardım, Padişah-ı cihan Hazretleri için lâşey (hiç) mesabesindedir.”</p>

    <p class="normalnesil">Bu mektup üzerine Kanuni, cömertliğini göstermiş, Barbaros’un yetiştirmelerinden meşhur Amiral Turgut Reis’in emrine Osmanlı-Fransız karma donanmasını vererek (toplam 45 parça gemi) Şarlken’in Sicilya sahillerini tahrip ettirmişti. Sonuçta da Korsika fethedilmişti (17 Ağustos 1553).</p>

    <p class="normalnesil">Osmanlı-Fransız münasebetleri bu seviyedeydi. Fransız Kralı, Kanuni’ye “Baba” diye hitap ediyor, Kanuni de Fransız krallarına “Oğlum” diyordu.</p>

    <p class="normalnesil">Osmanlı Devleti işte bu pozisyonda ve güçte iken, zavallı Fransa’ya birtakım imtiyazlar ve ticarî kolaylıklar tanımış, büyüklüğünün gereğini yapmıştı.</p>

    <p class="normalnesil">Ama Fransa, biraz kökleşip ayakları yere basınca bütün bu iyilikleri unutacak, yeniden dindaşlarıyla ittifak ederek dünkü velinimetinin kuyusunu kazmaya başlayacaktı.</p>

    <p class="normalnesil">Şunu da hatırlatayım ki, “Kanuni Sultan Süleyman” adı ABD Senatosu’nda dünyadaki büyük kanun yapıcıların arasında yazar...</p>

    <p class="normalnesil">Hollanda Parlamentosu’nun kubbesinde de bir yağlı boya tablosu var.</p>

    <p class="normalnesil">Aşağıdaki şiir onundur:</p>

    <p class="normalnesil5mmbefore"><span class="ideitalik">Allah Allah diyelüm, sancağ-ı şahi</span> <span class="ideitalik">çekelüm</span></p>

    <p class="normalnesil"><span class="ideitalik">Yürüyüb her yandan Şarka sipahi çekelüm</span></p>

    <p class="normalnesil"><span class="ideitalik">İki yerden kuşanalüm</span> <span class="ideitalik">yine gayret kuşağın</span></p>

    <p class="normalnesil"><span class="ideitalik">Bulaşub toz ile toprağa bu rahi çekelüm</span></p>

    <p class="normalnesil"><span class="ideitalik">Paymal eyleyelüm kişverini Surh-serün</span></p>

    <p class="normalnesil5mmbefore"><span class="ideitalik">Gözüne sürme deyü dud-i</span> <span class="ideitalik">seyahu çekelüm</span></p>

    <p class="normalnesil"><span class="ideitalik">Bize farz olmuş iken olmamuz İslâm’a zahir</span></p>

    <p class="normalnesil"><span class="ideitalik">Nice bir oturalım bunca günahı çekelüm</span></p>

    <p class="normalnesil"><span class="ideitalik">Umarım rehber ola bize</span> <span class="ideitalik">Ebu Bekr ü Ömer</span></p>

    <p class="normalnesil"><span class="ideitalik">Ey Muhibbî yörüyüb Şarka sipahi çekelüm.</span></p>

    <h2 class="h2baslik" id="_idParaDest-12">Kanuni’nin ‘Kul Hakkı’ Titizliği</h2>

    <p class="normalnesililk">Uzun süreli saltanatı sırasında haksızlık yapmaktan ölesiye sakınan, devletiyle birlikte yönettiği insanların vebalini de vicdanında hisseden, kul hakkı yemeyen ve yedirmeyen, Azerbaycan’ın, Anadolu’nun, Rumeli’nin, Balkanlar’ın, Karaman’ın, Irak’ın, Arabistan’ın, Mısır’ın, karaların ve denizlerin Sultanı Yavuz Sultan Selim Han oğlu Sultan Süleyman Han bir padişahtır. Sözün burasında, Avusturyalı tarihçi Hammer’in bir kaydına da bakalım...</p>

    <p class="normalnesil">Dans yeni yeni Fransa’da yayılmaya başlamış, bunu duyan Kanuni “rezalet” diye yerinden fırladığı gibi, Fransa kralına şu melalde bir kesin uyarı göndermiştir:</p>

    <p class="normalnesil">“İşittim ki, memleketinizde kadın ve erkeklerin dans adı altında birbirlerine sarılmak suretiyle halk önünde ahlak ve hayâya mugayir davrandıkları süflî bir eğlence icat edilmiş. Bu rezaletin hudut olmamız dolayısıyla memleketime sirayeti ihtimali vardır. Bu itibarla name-yi hümâyûnum (mektubum) elinize ulaşır ulaşmaz, derhal bu rezalete son verile! Aksi halde bizzat gelip o rezaleti kaldırmaya muktedirim.”</p>

    <p class="normalnesil">Tarihçi Hammer, bu mektup üzerine dansın tam yüz yıl yasaklandığını kaydediyor.</p>

    <p class="ortayazi">* * *</p>

    <p class="normalnesililk">Osmanlı’nın zirve yaptığı dönemi ve dönemin en üst düzey birkaç yöneticisini tanımak, bir bakıma gelişmenin-büyümenin sırrını aramaktır. Bu sebeple Kanuni ve dönemi üzerinde durmak lazım.</p>

    <p class="normalnesil">Muhteşem Süleyman, son seferiyle tekrar Avusturya üzerine yönelmişti (1 Mayıs 1556). Yetmiş bir yaşındaydı ve diri göründüğünü söyleyenlere acı acı gülümseyip, “Ayruk gocaduk” diyordu.</p>

    <p class="normalnesil">Zigetvar Kalesi kuşatması sırasında rahatsızlandı. Koca çınar yıkılma aşamasına gelmişti. Başucunda 24 saat Kur’ân-ı Kerim okunmasını emretti. Hafızlara sık sık kendisi de eşlik ediyordu.</p>

    <p class="normalnesil">Zigetvar kuşatması uzadıkça canı sıkıldı. Komutanlarını otağ-ı hümâyuna çağırdı: “Bu kal’a bizum yüreğumuzi yakmışdur” dedi, “dileruz Haktan ateşlere yana!”</p>

    <p class="normalnesil">5 Eylül günü dış kalenin teslim alındığını duyunca pek sevindi. Ellerini açıp dua ettikten sonra, bir anlık gençleşen sesiyle son kez kükredi: “Tiz iç kale de fetholunsun!”</p>

    <p class="normalnesil">İç kale de fethedildi. Ne çare ki koca hünkâr, ondan sadece birkaç saat önce fani hayata gözlerini kapamıştı (6-7 Eylül gecesi, 1566).</p>

    <p class="normalnesil">Sahib-i devlet ölmüştü. Padişah-ı cihan, dâr-ı cinana vasıl olmuştu. En uzun seferi başlamıştı ki, o uzun sefere tac u tahtsız, şan u şöhretsiz çıkılırdı.</p>

    <p class="normalnesil">Yetmiş bir yaşında, 46 yıllık hükümdardı. İç organları öldüğü yere, vücudu İstanbul Süleymaniye’deki caminin avlusunda, Koca Sinan’a yaptırdığı türbesine gömüldü.</p>

    <p class="normalnesil">Büyük bir hükümdardı. Doğuda ve Batıda “Muhteşem” unvanıyla anılırdı. Tarihimizdeki hataları büyüteç altında inceleyen yabancılar bile büyüklüğünü kabul ederek, onu daima saygıyla andılar.</p>

    <p class="ortayazi">* * *</p>

    <p class="normalnesililk">Hüsrev Paşa, o tarihte Mısır Beylerbeyi’dir. Mısır Eyaleti’nin vergilerini toplayıp İstanbul’a gönderir. O yıl gelen verginin geçen yıllardan daha fazla olduğunu gören Padişah, Mısır’a hemen müfettişler gönderir:</p>

    <p class="normalnesil">“Bakın ki, bu paralar ahaliye baskı yapılarak mı toplanmıştır?”</p>

    <p class="normalnesil">Müfettişler Mısır’a gidip aylarca araştırır, soruştururlar; nihayet vergi artışının zorlamayla değil, yeni sulama kanallarının açılması sonucu sulanan arazinin fazla ürün vermesiyle sağlandığına kani olurlar ve kanaatlerini Padişah’a arz ederler.</p>

    <p class="normalnesil">Buna rağmen Kanuni, Mısır’dan gelen vergi fazlasını yol, liman, sulama kanalı inşaatlarında kullanılmak üzere Mısır’a iade eder. Hassas yüreği buna rağmen tatmin olmamış olacak ki, Hüsrev Paşa’yı Mısır Beylerbeyliği görevinden alır, yerine Hadîm (hizmetkâr anlamında) Süleyman Paşa’yı tayin eder.</p>

    <p class="normalnesil">Bu olayda da görüldüğü gibi, Kanuni Sultan Süleyman, milletini devletine ezdirmeyen bir hükümdardı. Padişahların bile keyfi hareket edememesi için, meşhur “Kanunnâme”sinde, ilk kez ‘görev-yetki’ tanımlaması yapmıştı. Ve koyduğu kurallara öncelikle de kendisi uymuştu.</p>

    <h2 class="h2baslik" id="_idParaDest-13">Kanuni Döneminde Yaygın Rüşvet Var mıydı?</h2>

    <p class="normalnesililk">Kanuni devrinin kudretli şairlerinden Fuzûlî’nin, “Selâm verdim, rüşvet değildir deyü, almadılar / Hüküm gösterdim, yararsızdır deyü, mültefit olmadılar” mısralarını da içeren meşhur <span class="ideitalik">Şikâyetnâme</span>’sini hatırlarsınız sanırım.</p>

    <p class="normalnesil">Bu mısralar, biliyorsunuz, rüşvetin Kanuni devrinde bile varlığına delil gösteriliyor. Ancak durum öyle değildir. Fuzûlî, o mısraları maaşının gecikmesine kızarak yazmıştır.</p>

    <p class="normalnesil">Bundan daha önemli olan husus ise, Bağdat civarında ikamet eden bir şairin, <span class="ideitalik">Şikâyetnâmesi</span>’ni devletin en tepedeki yöneticisine, yani padişaha ulaştırabilmesidir.</p>

    <p class="normalnesil">Bundan iki sonuç çıkar:</p>

    <p class="normalnesil">1. Son derece geniş bir coğrafya üzerine yayılmış Osmanlı Devleti’nde müthiş bir haberleşme sistemi vardır.</p>

    <p class="normalnesil">2. İsteyen her vatandaş, bir şekilde sesini devletin en tepesinde oturan yöneticiye bile duyurabilme imkânına sahiptir.</p>

    <p class="ortayazi">* * *</p>

    <p class="normalnesililk">Gelelim Fuzûlî’nin <span class="ideitalik">Şikâyetnâmesi</span>’nin hikâyesine...</p>

    <p class="normalnesil">Fuzûlî, o tarihte Bağdat civarında yaşayan fakir bir şairdir. Kanuni’ye yazdığı bir mektupta geçim darlığı çektiğini bildirmiş ve kendisine devlet hazinesinden makul bir maaş bağlanmasını istemiştir.</p>

    <p class="normalnesil">Bunu dikkate alan padişah, Fuzûlî’ye, Bağdat’taki vakıf gelirinin, masraflar çıktıktan sonra, artanından (zevayid) bir miktar maaş bağlanmasını emreden bir ‘berat’ göndermiştir.</p>

    <p class="normalnesil">Fuzûlî, beratı alır almaz vakıf idaresine gitmiş, Padişahın emri gereğince kendisine maaş bağlanmasını istemiştir. Ne var ki, bürokratik engelleri aşamamış, “Bugün git yarın gel”lerin ardı arkası kesilmemiştir. Aradan haftalar, hatta aylar geçmesine rağmen, maaşı bir türlü bağlanmamıştır.</p>

    <p class="normalnesil">Vakıf idaresine birkaç kez gidip her seferinde eli boş dönen şairin sonunda tepesi atmış, “Selâm verdim, rüşvet değildir deyü almadılar” mısraını da içeren meşhur şiirini işte bu yüzden kaleme almış, o tarihte Kanuni’nin genel sekreterliğini yapan Nişancı Celalzâde’ye göndermiştir. Oradan da şiir Kanuni’ye ulaşmıştır.</p>

    <p class="normalnesil">Bu şiirinde Fuzûlî, bürokrasinin yavaş işlemesinden yakınmakta, özellikle vakıf dairesinde çalışan memurlarla arasında geçen ‘dedim-dedi’ bölümünde, hâlâ aynı havalarda dolaşan bürokratik ahlakı sorgulamaktadır.</p>

    <p class="normalnesil">“Dedim: ‘Beratımın mazmunu niçin suret bulmaz.’” (Beratımın gereği niye yerine getirilmez?)</p>

    <p class="normalnesil">“Dediler: ‘Zevayiddir husûli mümkün olmaz.’” (Artan kısımdan maaş bağlanması istendiği için yerine getirilemez!)</p>

    <p class="normalnesil">“Dedim: ‘Böyle vâkıf zevayidsiz olur mu?’” (Böyle büyük bir vakfın artanı olmaz mı?)</p>

    <p class="normalnesil">“Dediler: ‘Zaruriyât-ı Asitane’den ziyade kalırsa bizden kalır mı?’” (İstanbul’un ihtiyaçlarını karşılamaktan artarsa bizden artar mı?)</p>

    <p class="normalnesil">“Dedim: ‘Vakıf malın ziyade tasarruf etmek vebaldir.’” (Vakıf malında hak edilenden fazla tasarruf etmek günahtır!)</p>

    <p class="normalnesil">“Dediler: ‘Akçemizle (paramızla) satın almışız, bize helâldır.’”</p>

    <p class="normalnesil">Şiir böyle devam edip gider. Fuzûlî, sonunda pes eder ve padişaha bir şikâyetnâme yazmaya karar verir:</p>

    <p class="normalnesil">“Gördüm ki, sualime cevaptan gayri nesne vermezler ve bu berat ile hacetim reva görmezler, nâçar terk-i mücadele kıldım. Meyus u mahrum, guşe-i uzletime çekildim (hiçbir şey elde edememenin karamsarlığı içinde yalnızlığıma çekildim).”</p>

    <p class="normalnesil">Demek istediğimiz şu ki, bazıları tarafından “Kanuni döneminde yaygın rüşvet vardı” şeklinde yorumladığı meşhur <span class="ideitalik">Şikâyetnâme</span> yaygın rüşvetten dolayı değil, maaşının gecikmesine kızan Fuzûlî’nin özel meselesinden dolayı yazılmıştır.</p>

    <p class="normalnesil">Fuzûlî’nin şikâyetinin dikkate alındığını ve sorunun hemen çözüldüğünü söylememe sanırım ihtiyaç yok.</p>

    <h2 class="h2baslik" id="_idParaDest-14">Hukuka Saygısı</h2>

    <p class="normalnesililk">“Kanuni” lakabını kanun yaptığı için değil, şer’î ve örfî kanunlara titizlikle uyduğu için alan Sultan Süleyman, ağaçlara zarar veren karınca sürüsünü öldürmekte günah olup olmadığını şeyhülislama soracak kadar dikkatli ve şefkatli bir padişahtır.</p>

    <p class="normalnesil">Olay şudur...</p>

    <p class="normalnesil">Kanuni Sultan Süleyman, sıcak bir yaz günü hasbahçede dolaşırken, bazı ağaçların karınca istilasına uğradığını gördü.</p>

    <p class="normalnesil">Hemen yanındakilere emretti:</p>

    <p class="normalnesil">“Kireç suyu döküp karıncaları öldürün, yoksa bütün ağaçları mahvedecekler...”</p>

    <p class="normalnesil">Anında kireç eritildi ve getirildi. Tam ağaçlara dökülecekken Kanuni’nin aklına bir soru takıldı:</p>

    <p class="normalnesil">“Acaba günah mı işliyorum?”</p>

    <p class="normalnesil">Hemen “Bekleyin” talimatı verdi.</p>

    <p class="normalnesil">Ardından kâğıt kalem isteyip, Şeyhülislâm’a şiirsel bir soru sordu:</p>

    <p class="normalnesil5mmbefore"><span class="ideitalik">“Dırahtı ger sarmış olsa karınca,</span></p>

    <p class="normalnesil"><span class="ideitalik">Zarar var</span> <span class="ideitalik">mı karıncayı kırınca?”</span></p>

    <p class="normalnesil5mmbefore">Yani, ağaçlara zarar veren karınca sürüsünü öldürürsem günahkâr olur muyum?</p>

    <p class="normalnesil">Şeyhülislâm Efendi de şair ya, aynı vezin, aynı kafiye ile cevap yetiştirdi:</p>

    <p class="normalnesil5mmbefore"><span class="ideitalik">“Yarın Hakkın divanına varınca</span><span class="ideitalik">,</span></p>

    <p class="normalnesil"><span class="ideitalik">Süleyman’dan hakkın alır karınca!”</span></p>

    <p class="normalnesil5mmbefore">Herhalde ondan sonra Padişah’a düşen, karıncaları süpürtüp ıssız bir yerlere dökmekten ibarettir.</p>

    <p class="normalnesil">Derler ya, “Helale hesap, harama azap var.”</p>

    <p class="normalnesil">Üstelik kibirsiz ve ihtirassız bir padişahtır. Böyle olduğu için de tüm yönetim erkini tekeline almaz, üzerine elzem olmayan işe karışmaz, verdiği yetkilere müdahale etmez, demokratik yönetimin özü sayılan ve o zaman için bilinmeyen “kuvvetler ayrılığı” prensibine son derece dikkat eder.</p>

    <p class="normalnesil">Bunun pek çok örneği olmakla birlikte, Kanuni Sultan Süleyman devrine ait iki örnek üstünde duracağız.</p>

    <p class="normalnesil">Biri şöyle...</p>

    <p class="normalnesil">Kâğıthane’deki mesire yerlerine su getirmek isteyen Kanuni, bu işe Nikola isimli mimarı tayin eder ve işi sıkı tutmasını ister. Fakat bir sene kadar sonra tekrar mesire yerine gidince, hiçbir faaliyet olmadığını görüp çok kızar. Sadrazam’a döner:</p>

    <p class="normalnesil">“Bu ne menem iştir ki buyruğumuz yerine gelmemiştir. Tiz Nikola’yı bulup huzura getir!”</p>

    <p class="normalnesil">Sadrazam gayet sakin bir tavırla cevap verir: “Nikola hapishanededir hünkârım.”</p>

    <p class="normalnesil">Padişah, “Bu da ne demek oluyor?” gibisinden Sadrazam’ın yüzüne bakakalınca, Sadrazam olayı açıklar:</p>

    <p class="normalnesil">“Buralarda izinsiz kazı yaptığını haber virduklerinden yakalatup hapse atturdum.”</p>

    <p class="normalnesil">Padişah’ın şaşkınlığına bu kez kızgınlık da eklenmiştir:</p>

    <p class="normalnesil">“Bu ne cüret! Buyruğumuz nasıl çiğnenir?”</p>

    <p class="normalnesil">Sadrazam sakindir:</p>

    <p class="normalnesil">“Hâşâ, velâkin Devlet-i Âliye’nin sadrazamı biziz, icra bizden sorulur. Padişahlarun bu işlere karışması töre değildur! Bunu değiştureceksenuz buyurun mühri alun!” Yani, “Osmanlı Devleti’ni yönetme sorumluluğu bana aittir. Yetkilerime karışacaksanız, sadrazamlıktan istifa ediyorum.”</p>

    <p class="normalnesil">Ve Kanuni, muhtemelen çok kızmakla birlikte, hukuki geleneklere teslim olur, hiç sesini çıkarmaz.</p>

    <p class="normalnesil">İkinci örnek daha da enteresan. Ama önce biraz ayrıntı vermek gerekiyor.</p>

    <p class="normalnesil">Osmanlı hukukuna göre, vakıf malların kira bedelleri, her sene yeniden ayarlanırdı (ecrimisil).</p>

    <p class="normalnesil">Teklif edilen kirayı dükkân sahibi kabul etmezse dükkânı boşaltırdı.</p>

    <p class="normalnesil">Bahsedeceğim olay da işte bu konuda çıktı.</p>

    <p class="normalnesil">Ayasofya Vakıfları’na ait dükkânların kira bedelleri, bu usule uygun olarak, Vakıf İdaresi tarafından bir miktar yükseltilmişti.</p>

    <p class="normalnesil">Kiracılar itiraz edip mütevelliler kanalıyla Kanuni Sultan Süleyman’a müracaat ettiler:</p>

    <p class="normalnesil">“Malum Vakıflar son derece zengindir” dediler, “Dükkânların mevcut geliri giderlerine fazlasıyla yetmektedir, bu durumda kira bedellerinin arttırılmasına gerek yoktur. Sonuçta biz de Müslüman ve muhtaç insanlarız, aile geçindiriyoruz. Emredin zammı geri alsınlar.”</p>

    <p class="normalnesil">Kanuni, merhameti öfkesine galip bir padişahtı. İnsanların mağdur olmasına da hiç dayanamazdı. Mütevelli heyeti dinledikten sonra, kira bedellerinin bu senelik yükseltilmemesi için ferman verdi.</p>

    <p class="normalnesil">Mütevelli heyet, padişah fermanını, sevinç içinde Şeyhülislâm Ebussuud Efendi’ye götürdüler. Zira gereğinin yapılması kaydıyla fermanı kadılara gönderme görevi ona aitti.</p>

    <p class="normalnesil">Ebussuud Efendi, fermanı okur okumaz itiraz etti:</p>

    <p class="normalnesil">“Bunu tamim etmezem!”</p>

    <p class="normalnesil">Şaşkın şaşkın yüzüne bakakalan heyete durumu şöyle açıkladı:</p>

    <p class="normalnesil">“Padişah fermanıyla kira tespiti yapılamaz. Zira padişahın emriyle nâ-meşrû’ (yanlış) olan şey, meşrû (doğru) olmaz; haram olan nesne, ferman ile helal olmak ihtimali yoktur. Bu hususlarda emr-i şer’-i şerif (dinin emri) budur. Şer’i hükümlere vâkıf iken onları ketmetmek (saklamak), Kur’ân’daki bir âyetin tehdidine maruz kalmaktır.”</p>

    <p class="normalnesil">Âyeti okudu. Şerh etti...</p>

    <p class="normalnesil">Heyet meşihat kapısından eli boş döndü.</p>

    <p class="normalnesil">Ama hükmü hazmetmediler: Ne demek yani, padişahın iradesi karşısında irade beyanına kimin hakkı vardı?</p>

    <p class="normalnesil">Böyle şey nasıl olabilirdi?</p>

    <p class="normalnesil">Durumu padişaha arz ettiler.</p>

    <p class="normalnesil">Kanuni Sultan Süleyman boynunu büktü:</p>

    <p class="normalnesil">“Şeyh’in sözü haktır!” dedi, o kadar.</p>

    <p class="normalnesil">Sir Edward S. Creasy şöyle diyor: “Süleyman büyüktü. Yalnız müsait şartların tesadüfleriyle değil... Kullandığı azim ve ifade dolayısıyla da değil... O, bizatihi büyüktü.”</p>

    <p class="normalnesil">Sir William Sterling-Maxwell de aynı kanaattedir: “Birinci Süleyman, on altıncı asrın en büyük hükümdarıydı.”</p>

    <p class="normalnesil">Zaferleriyle değil, insanlığıyla büyüktü. Öncelikle adildi. Hangi konumda olursa olsun, insana saygılıydı. Herkesin hakkını gözetir, adaletsizlik yapmamaya özen gösterir, devlet adamlarına da sürekli bunu telkin ederdi.</p>

    <p class="normalnesil">“Mağrur olma padişahım, senden büyük Allah var!”</p>

    <p class="normalnesil">Padişahlar Cuma namazına (Cuma selamlığı) giderken medrese talebeleri ve halk yolun iki tarafına dizilir, bir ağızdan bağırırlardı:</p>

    <p class="normalnesil">“Mağrur olma (kibirlenme) padişahım, senden büyük Allah var!”</p>

    <p class="normalnesil">Osmanlı padişahlarının çoğu mütevazı, hukuk nizamlarına ve kanunlara riayetkâr, mahkemelere saygılı, istişareye değer veren müsamahakâr insanlardır.</p>

    <p class="normalnesil">Batılı araştırmacılar bile bu yönlerinden takdirle bahsetmektedirler.</p>

    <p class="normalnesil">Ancak devlet sözkonusu olduğunda kılı kırk yararlar. Devletin zarar görmesi muhtemel gelişmeleri asla müsamaha ile karşılamaz, zarar veren evlatları, eşleri, anneleri bile olsa en sert tedbirleri alırlar.</p>

    <p class="normalnesil">Çünkü onlar böyle yetiştirilir, çocuk yaştan itibaren “Devlet-i ebed-müddet” fikri kafalarına nakış gibi işlenir.</p>

    <p class="normalnesil">Devletin zarar görmesi şeriatın zarar görmesi anlamında algılanır, çünkü devlet şeriatın gücüdür.</p>

    <p class="normalnesil">Bu yüzden devletin üzerine titrerler. Toz kondurmazlar. Bölünme-parçalanma ihtimali belirdiğinde, evlatlarını katletmek dâhil, en yakıcı tedbirlere tevessül etmekten çekinmezler.</p>

    <p class="normalnesil">Yani başta “Şehzade katli” olmak üzere, bugünkü aklımıza/mantığımıza sığmayan, ‘zulüm,’ ‘haksızlık’ ve ‘cinayet’ gibi gelen bazı uygulamalar, devlet sorumluluğunun gereği olarak yapılmıştır.</p>

    <p class="normalnesil">Zira Osmanlı tarihi, kuruluş aşamasından itibaren pek çok şehzade isyanı kaydetmiş, bunlardan devlet ve millet büyük zararlar görmüştür.</p>

    <p class="normalnesil">Bu isyanlara kısaca bakmakta fayda var. Zira başka türlü dönemin şartlarını ve şehzade katlini kavramak mümkün değil.</p>

    <h2 class="h2baslik" id="_idParaDest-15">Kur’ân’a Aykırı Kanun Yapmış mı?</h2>

    <p class="normalnesililk">“Kanuni Sultan Süleyman, Kur’ân’a aykırı kanunlar yapmış mıdır? Dinî hukuku yürürlükten kaldırıp kendi hukukunu yürürlüğe koyduğu için mi, kendisine, ‘Kanuni’ unvanı verilmiştir?”</p>

    <p class="normalnesil">Tabii ki hayır. Kanuni Sultan Süleyman dinî hukuku ortadan kaldırmadı, sadece zamanın değişen şart ve ihtiyaçlarına cevap verecek şerh ve izahlar kanunlaştırıldı. Bu çerçevede yasal düzenlemeler yaptı. Fatih Sultan da benzer düzenlemeler yapmıştı. Bu düzenlemelerde esas olan, yapılan kanunların Kur’ân’a uygunluğuydu. Bunu da bağımsız şeyhülislâmlık müessesesi denetliyordu.</p>

    <p class="normalnesil">Ali Cemali Efendi (meşhur Zembilli) ve Ebussuud Efendi gibi, sadece Osmanlı tarihinin değil, dünya hukuk tarihinin de takdir ettiği dirayetli ve kifayetli iki cevher ismin şeyhülislâmlık yaptığı bir devirde, dinî inançlara aykırı kanunlar yapmak, Sultan Süleyman gibi son derece güçlü bir padişahın bile haddi değildi. Çünkü padişahın şeyhülislâmı görevden alma yetkisi yoktu, ama şeyhülislâmın yetkileri padişahı görevden almayı da kapsıyordu. Böyle bir yapıda şeyhülislâmlar padişahtan değil, padişahlar şeyhülislâmlardan korkardı.</p>

    <p class="normalnesil">Dinî konularda kılıkırk yaran devasa hukukçular zamanında, Kur’ân’a aykırı kanunlar çıkarmak şöyle dursun, şeriata ters bir tavır takınmak bile imkânsızdı. Böyle bir şeyi Sultan Süleyman asla yapmak istemezdi, ama isteseydi de gerçekleştiremezdi. Çünkü, Halife Hz. Ömer’den bir arşın kumaşın hesabını sorduktan ve aldıktan sonra, Hz. Ömer’in, “Hükme karşı gelirsem ne yaparsınız?” şeklindeki suali karşısında kılıcını çekerek “Seni kılıçlarımızla doğrulturuz” diyen sahabi yürekli hocalar henüz hayattaydı.</p>

    <p class="normalnesil">İşte sıradan birkaç örnek:</p>

    <p class="normalnesil">Meşhur Bursa Kadısı Emir Sultan’ın Osmanlı Padişahı Yıldırım Bayezid’i mahkemeden kovması...</p>

    <p class="normalnesil">İlk İstanbul Kadısı Sarı Hızır Çelebi’nin, Rum Mimar İpsilanti Efendi’yi bildiğince cezalandıran Fatih Sultan Mehmed’i, şeriatın kısas hükmü gereğince aynı cezaya çarptırması...</p>

    <p class="normalnesil">Zembilli Ali Cemali Efendi’nin, Yavuz Padişah’ı tahttan indirmekle (hal fetvası) tehdit edip, Hıristiyan ve Yahudi azınlığa yönelik şiddetli bir kararından vazgeçirmesi...</p>

    <p class="normalnesil">Bir İstanbul vaizinin, “Deniz yoluyla hacca gidenler için yol emniyeti kalmamıştır, Malta şövalyeleri tarafından gemilerimiz yağmalanmakta, hacılarımız esir alınmaktadır, amma padişah sarayında mışıl mışıl uyumaktadır” anlamında çok ağır eleştirilerde bulunması sonucu Kanuni’nin Girit Seferi’ne çıkması...</p>

    <p class="normalnesil">İstanbul vaizlerinden Abdullah Efendi’nin Sultan Dördüncü Mehmed’i (Avcı lakaplı) “Hey Padişah, millet sahipsiz kaldı, bil ki şimdi avlanma zamanı değil, ağlama zamanıdır!” diyerek Davutpaşa Camii minberinden haşlaması, Osmanlı kanunnameleri ve din önderlerinin padişahı denetleme özgürlüğü konusunda herhalde bir fikir vermektedir.</p>

    <p class="normalnesil">Padişahı yüzüne karşı en sert biçimde eleştirebilen din adamlarının yaşadığı bir ülkede, devletin dayandığı dine ve esaslarına aykırı kararlar alınabilir miydi dersiniz?</p>

    <p class="normalnesil">Son söz olarak Sultan Dördüncü Mehmed devrinde on yıl süreyle Fransa’nın İstanbul sefaretinde çalışmış De La Croix’un anılarından tek cümle aktaracağım: “Türkler kâinattaki temel kanunları Allah’ın koyduğuna inandıklarından, ‘kanun yapan’ (Kanuni) ünvanı taşıyan padişahın bile kanunlara asla karşı gelemeyeceğini düşünürler.”</p>

    <p class="normalnesil">Ve bu konuda son cümleyi on sekizinci yüzyılda İsveç’in İstanbul sefirliğinde bulunmuş meşhur diplomat-bilgin Mouradgea d’Ohsson söylesin: “Padişahların şeriat hükümlerine ait hiçbir noktada hiçbir yenilik, yeni bir hüküm koyma yetkileri yoktur.” (<span class="ideitalik">Tableau general de l</span><span class="ideitalik">’Empire Othoman</span>, Paris 1788- 824, c .5, s. 7-8)</p>

    <p class="normalnesil">“Neden böyleydi?” sorusunun cevabını da, isterseniz, Fransız Oryantalisit Lois Gadret versin: “Bütün mü’minler kanun nazarında eşitti, çünkü kardeştiler.” (<span class="ideitalik">La cite</span> <span class="ideitalik">cusulmane vie sociale et politique</span>, Paris, 1954, s. 210)</p>

    <h2 class="h2baslik" id="_idParaDest-16">Kanuni’nin Kadınları ve Çocukları</h2>

    <p class="normalnesililk">Kanuni’nin kadınları ve çocukları konusunda, tarihçi Yılmaz Öztuna şu bilgileri veriyor:</p>

    <p class="normalnesil">1. İsmi belirsiz ilk eşi (Emirhan ve Mahmud isimli iki şehzadenin annesi)</p>

    <p class="normalnesil">2. Mahidevran (iki oğlu öldü, geriye sadece Mustafa kaldı)</p>

    <p class="normalnesil">3. Gülfem Hatun (Murad isimli şehzadenin annesi)</p>

    <p class="normalnesil">4. Hürrem Sultan (Mehmed, Selim, Bayezid, Cihangir ve Abdullah ile Mihrimah Sultan’ın annesi)</p>

    <p class="normalnesil5mmbefore">Çocuklarına gelince... Kanuni Sultan Süleyman’ın:</p>

    <p class="normalnesil">1. Emirhan</p>

    <p class="normalnesil">2. Mahmud</p>

    <p class="normalnesil">3. Mustafa</p>

    <p class="normalnesil">4. Murad</p>

    <p class="normalnesil">5. Mehmed</p>

    <p class="normalnesil">6. Abdullah</p>

    <p class="normalnesil">7. Mihrimah</p>

    <p class="normalnesil">8. Selim (Sultan II. Selim)</p>

    <p class="normalnesil">9. Bayezid</p>

    <p class="normalnesil">10. Fatma</p>

    <p class="normalnesil">11. Raziye</p>

    <p class="normalnesil">12. Cihangir</p>

    <p class="normalnesil">13. Orhan</p>

    <p class="normalnesil">İsimli toplam 13 çocuğu (15 diyen de var) olduğu rivayet ediliyor.</p>
  </div>
</body>
</html>
