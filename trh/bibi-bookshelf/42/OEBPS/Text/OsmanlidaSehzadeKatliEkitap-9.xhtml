<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-9</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-10">Kanuni Sultan Süleyman Kimdir?</h1>

    <p class="normalnesililk">OSMANLI SULTANLARININ ONUNCUSU olan Kanuni Sultan Süleyman 1495’te Trabzon’da dünyaya geldi.</p>

    <p class="normalnesil">Annesi Çerkez asıllı Hafsa Sultan—hayırsever valide sultanlardan biridir, oğlu Süleyman’ın Sancak Beyi olarak Manisa’da bulunduğu dönemde camiden, medreseden, sıbyan mektebinden, imaretten, hankâhdan, hamamdan ve akıl hastalarının tedavisi için düşünülmüş muazzam bir dârü’ş şifadan meydana gelen büyük bir külliye yaptırmıştı. Ayrıca Urla’da mescit, Marmaris’te kervansaray yaptırmıştır. Adını Neml sûresi’nin otuzuncu ayetinde geçen Hz. Süleyman’dan aldı.</p>

    <p class="normalnesil">Babası padişah olunca, Süleyman Saruhan (Manisa) Sancak Beyliği’ne gönderildi. Aynı dönemde derin mutasavvıf Sünbül Efendi ile talebesi Merkez Efendi de Manisa’ya tayin edildi. Bu tayinle Şehzade Süleyman’ın onlardan feyiz alması sağlandı. Bu ‘yürek terbiyesi’ süreci, Manisa valiliği boyunca sürdü. Merkez Efendi, kendisine bir ömür boyu feyiz pınarı oldu.</p>

    <p class="normalnesil">Şehzade Süleyman da tahta geçtikten sonra, bütün bu hizmetlerine karşılık Merkez Efendi Hazretlerine Topkapı civarında bir dergâh yaptırdı. </p>

    <p class="normalnesil">Babası vefat edince de, tahtın tek varisi olarak atalarının tahtına çıktı.</p>

    <p class="normalnesil">Batılı devletler, Yavuz Sultan Selim’i ve oğlunu kast ederek, “Arslan öldü, yerine kuzu geldi” diye sevinirken, sıcağı sıcağına Belgrad’ı fethetmek suretiyle ‘kuzu’ değil, tamı tamına ‘babasının oğlu’ olduğunu gösterdi.</p>

    <p class="normalnesil">Ardından Rodos fethi, sonra diğer yerler...</p>

    <p class="normalnesil">Babasından devraldığı devletin sınırlarını iki misline yakın genişletecek, Osmanlı Devleti’ni maliyesi, ordusu, ilmiyesi ve yerleşik kurumlarıyla sapasağlam bir hale getirecekti.</p>

    <p class="normalnesil">Bu başarılar üzerine Avrupalılar, “Muhteşem Süleyman” demek zorunda kalacaklardı.</p>

    <p class="normalnesil">Arka arkaya Rodos, Macaristan, Budapeşte fethedildi. Viyana kuşatıldı. Avusturya Seferi’ne çıkıldı. Almanlar ile anlaşma imzalandı ve Estergon, İstoni ve Belgrad Osmanlı toprağı oldu.</p>

    <p class="normalnesil">Öyle bir ihtişam ki, Cezayir hâkimi Hızır Reis, hüküm sürdüğü Kuzey Afrika’yı Osmanlı Devleti’ne hediye etti.</p>

    <p class="normalnesil">Kanuni Sultan Süleyman da buna karşılık ona “Barbaros Hayreddin” unvanıyla birlikte kaptan-ı deryalık verdi.</p>

    <p class="normalnesil">Osmanlı donanması Akdeniz başta olmak üzere tüm denizlerde kısa zamanda üstünlük sağladı. (“Türk Gölü” deyimi buradan gelir).</p>

    <p class="normalnesil">Neredeyse tüm Batı Şarlken’in (Kutsal Roma-Cermen İmparatoru olarak anılan Almanya İmparatoru meşhur V. Marl), neredeyse tüm Doğu Kanuni Sultan Süleyman’ındı. Ancak Şarlken topraklarının çoğunu miras yoluyla almış, Kanuni ise dirayeti ve zekâsıyla fethetmişti. Bu yüzden tüm Avrupa imparatorlarından çok daha saygın, çok daha itibarlıydı.</p>

    <p class="normalnesil">O kadar ki, başı dara düşen Avrupa kralları bile ondan yardım isterdi (mesela, Fransa Kralı Fransuva ve oğlu Henri).</p>

    <p class="normalnesil">Kanuni; Müslüman, Hıristiyan demeden, dara düşenin yardımına koşacak kadar da yardım severdi. Fransuva’yı Alman İmparatorunun zindanından o kurtarmış, oğlu II. Henri döneminde çıkan kıtlık yüzünden aç kalan Fransa’ya sadece o yiyecek göndermişti. Venedik korsanlarının baskısı yüzünden Akdeniz’a çıkamayan Hollanda’ya o ekmek vermişti (bu minnettarlıklarını, parlamentolarının kubbesine Kanuni’nin yağlıboya tablosunu yaparak gösterdiler).</p>

    <p class="normalnesil">Kanuni ve ordusu girdiği hemen hemen tüm savaşlardan zaferle çıktı. Devlet zengin, ordu güçlü, donanma eşsizdi.</p>

    <p class="normalnesil">Tabii burada Osmanlı Devleti’nin gücünü vurgulayan bir olaydan söz etmeliyiz...</p>

    <p class="normalnesil">Sultan II. Selim zamanı...</p>

    <p class="normalnesil">İnebahtı Deniz savaşında Haçlı donanmasına yenildik. 20 bin şehit verdik, 142 gemimizi kaybettik.</p>

    <p class="normalnesil">O günlerin sadrazamı Sokollu Mehmed Paşa, bir yıl içinde eskisinden çok daha güçlü bir donanma hazırlamasını Kılıç Ali Paşa’ya emrettiğinde, bunun çok zor olduğunu ifade eden Kılıç Ali Paşa’ya söyledikleri meşhurdur:</p>

    <p class="normalnesil">“<span class="ideitalik">Bu devlet öyle bir devlettir ki, isterse</span> <span class="ideitalik">bütün donanmanın demirlerini gümüşten, halatlarını ibrişimden, yelkenlerini atlastan yapabilir. Hangi</span> <span class="ideitalik">geminin malzemesi yetişmezse gel benden al!</span>”</p>

    <p class="normalnesil">İnebahtı olayını hatırlatıp böbürlenmeye yeltenen Venedik elçisine verdiği cevap da tarihe geçmiştir:</p>

    <p class="normalnesil">“Biz Kıbrıs’ı sizden almakla kolunuzu kestik, siz İnebahtı’da bizi yenmekle, sakalımızı tıraş ettiniz. Kesilen kolun yerine yenisi gelmez, fakat kesilen sakal daha gür çıkar!”</p>

    <p class="normalnesil">Devleti yönetenlerin özgüveni bu derece yüksekti.</p>

    <p class="normalnesil">Bir devir düşünün...</p>

    <p class="normalnesil">Öyle bir devir düşünün ki, padişahı, mimarı, kaptan-ı deryası, şairi, gezgini, tarihçisi, tarihin “en büyük” isimlerinden oluşsun...</p>

    <p class="normalnesil">Sözkonusu etmek istediğim devrin mimarbaşısı Koca Sinan, kaptan-ı deryası Barbaros Hayreddin Paşa, şairi Baki, gezgin denizcisi Piri Reis, tarihçisi Hoca Sadüddin Efendi’dir...</p>

    <p class="normalnesil">Tahtta ise, tahta baht katıp çağlara şan veren bir padişah oturmaktadır: Kanuni Sultan Süleyman.</p>

    <p class="normalnesil">Elbette bu kadar cevher insanın kaynaştığı bir devre, şeyhülislâm olarak Ebusuud Efendi fevkalade yakışıyor.</p>

    <p class="normalnesil">Çünkü o da çağlar üstü, asırlar ötesi bir isim, o da bir zirve, o da bir “cevher insan”dır.</p>

    <p class="normalnesil">Gelin tarihi geriye doğru saralım...</p>

    <p class="normalnesil">Tarih 7 Eylül 1566...</p>

    <p class="normalnesil">Yer Süleymaniye Camii. Muhteşem mabedin ibadete açılışının üzerinden henüz bir ay bile geçmemişken, Süleymaniye Camii’nin banisi Kanuni Sultan Süleyman avludaki musalla taşına uzatılmıştır...</p>

    <p class="normalnesil">Cenaze namazını Şeyhülislâm Ebussuud Efendi kıldıracaktır. Saf bağlanır. İmam yüksek sesle niyet eder: “Er kişi niyyetine!..”</p>

    <p class="normalnesil">Cihana hükmeden Kanuni Sultan Süleyman’ın hükümdarlığı oracıkta son bulmuştur!</p>

    <p class="normalnesil">Namaz ve dualar biter. Haklar, hıçkırıklar arasında helal edilir. Ve cenaze şimdiki türbesinin bulunduğu yerde açılan mezara konur.</p>

    <p class="normalnesil">Tam perdeler kapatılmak üzereyken, mezar başına nefes nefese gelen bir ağa, “destur”la mezara atlayıp getirdiği çekmeceyi özenle yerleştirmeye çalışır.</p>

    <p class="normalnesil">Böyle şey şimdiye kadar ne görülmüş, ne duyulmuştur...</p>

    <p class="normalnesil">Müslüman mezarına eşya koymak caiz değildir...</p>

    <p class="normalnesil">Ebussuud Efendi hemen müdahale eder:</p>

    <p class="normalnesil">“Geri dur bre, ne yapıyorsun?”</p>

    <p class="normalnesil">Ağa, sımsıkı tuttuğu çekmeceye bakarak konuşur:</p>

    <p class="normalnesil">“Vasiyeti yerine getiriyorum.”</p>

    <p class="normalnesil">“Ne vasiyeti?”</p>

    <p class="normalnesil">“Padişah vasiyeti... Öldüğünde kabrine koymam şartıyla bu çekmeceyi bana emanet etmişti. Filanla falan da şahittir.”</p>

    <p class="normalnesil">Gösterdiği şahitler de bunu doğrularlar, ancak Ebussud Efendi’yi ikna edemezler:</p>

    <p class="normalnesil">“Olmaz öyle şey, caiz değil!” diye diretir.</p>

    <p class="normalnesil">Çekmeceyi adamın elinden almak için uzanır. Adam da vermek istemeyince hafiften bir çekiştirme yaşanır. O arada çekmecenin kapağı açılır. Bir sürü kâğıt saçılır etrafa. Ebussuud Efendi kâğıtlardan birini alıp okuyunca, kıpkırmızı kesilir, Sultan Süleyman’ın mezarına bakarak şöyle mırıldanır:</p>

    <p class="normalnesil">“Ah Süleyman!.. Sen kendini kurtardın. Bakalım Ebussuud ne yapacak?”</p>

    <p class="normalnesil">Çekmecenin içinde, Sultan Süleyman’ın sağlığında yaptığı icraatlara Ebussuud Efendi’nin verdiği uygunluk fetvaları vardır. Padişah, bütün yaptıklarını fetvaya bağlamış, böylece kendini bir bakıma garantiye almıştır, ama fetvayı veren Şeyhülislam Ebussuud Efendi ne yapacaktır?</p>

    <p class="normalnesil">Bu yüzden kahırlanır.</p>
  </div>
</body>
</html>
