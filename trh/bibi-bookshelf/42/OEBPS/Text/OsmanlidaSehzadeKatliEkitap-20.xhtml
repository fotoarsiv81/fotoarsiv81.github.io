<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-20</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-37">İtalyan Elçisinin Gözüyle<br />
    Şehzade Mustafa</h1>

    <p class="normalnesililk">BERNARDO NAVAGERO İSİMLİ İtalyan elçisi, ülkesine yazdığı bir raporda Şehzade Mustafa hakkında bilgi veriyor, ama bunların çoğu doğru değil, çünkü yabancı elçilerin hanedan mensupları hakkındaki bilgileri doğal olarak son derece sınırlıdır, çoğu tahminden ve temenniden ibarettir.</p>

    <p class="normalnesil">Şöyle diyor:</p>

    <p class="normalnesil">“Şehzade Mustafa, Sultanın ilk oğlu... Annesi Çerkes. Şu anda Amasya’da ikamet ediyor. İranlıların sınırında, İstanbul’dan yirmi altı gün uzaklıktaki bir mesafede. Yıllık geliri seksen bin dükaya (Bizans altını) tekabül ediyor. Annesi de onunla birlikte yaşıyor ve Mustafa’nın annesini büyük ölçüde sevip saydığı söyleniyor.</p>

    <p class="normalnesil">Herkes (dediği Mustafa Bey’in çevresi, onlarla görüştüğü anlaşılıyor) onu çok seviyor ve herkes babasının yerine tahta çıkmasını istiyor. Yeniçerilerin de onun hükümdar olmasını istedikleri çok açık. Sultanın bütün kullarının arzusu da bu, çünkü ilk oğlu olmasının yanı sıra çok dürüst, cömert ve cesur olması da herkesin onu istemesi için yeterli sebepler...</p>

    <p class="normalnesil">Topraklarına gelen her yeniçeriye, sultanın kullarına, sadece çok iyi davranmakla, onları misafir etmekle kalmıyor, aynı zamanda çok güzel hediyeler de sunuyor.</p>

    <p class="normalnesil">İşte sahip olduğu namı da böyle kazanmış. Her ihtiyaçları için yeniçeriler kendisine rahatça başvurabiliyorlar ve onun idaresinden bugüne kadar kimse sultana şikâyetçi olmamış.</p>

    <p class="normalnesil">Babasına sık sık armağan olarak güzel atlar, ayrıca birkaç bin düka da gönderiyor ve bunu seve seve yaptığı çok belli.</p>

    <p class="normalnesil">Şimdiye kadar babasına karşı hiçbir ters harekette bulunmamış. Hem de başka bir kadından olan diğer kardeşlerinin babasına yakın olduklarını bildiği, hatta biri sarayda yaşadığı halde... Bu konuda çok ılımlı...</p>

    <p class="normalnesil">Söylediğim gibi herkes babasının ardından Şehzade Mustafa’nın hükümdar olmasını bekliyor ve istiyor. Ancak değişik olaylardan dolayı şans Şehzade Selim tarafına da dönebilir (Diğer ikisine çok fazla önem verilmemiş). Sultanın çok sevdiği annesinin planları ve çok yetkili olan Rüstem’in planları da bu doğrultuda...</p>

    <p class="normalnesil">Yani sultanın ölümünden sonra Selim’in padişah olmasını desteklemek için planlar yapıyorlar. Bu yüzden paşa en önemli mevkilere kendine yakın, onun emrinde olan kişileri yerleştiriyor.</p>

    <p class="normalnesil">Sancakların yanı sıra, hem Yeniçeri Ağasını yerleştirdiği hem de kardeşini kaptan-ı derya mevkilerine çıkardığı gibi... Paşa, kaptan-ı derya olan kardeşinin görevden alınmaması için büyük çaba gösteriyor.</p>

    <p class="normalnesil">Bu mevkiden kardeşini alsa bile yerine çok güvendiği başka birini koyacak. Zira Mustafa’nın tahta çıkmasını engellemek için bir donanma ile onun yolunu kesmekten daha iyi bir şey yok.</p>

    <p class="normalnesil">Sultan (Şehzade demeliydi) Selim, İstanbul’a çok yakın. Hayatta kalmayı başarırsa, annesi de ölmezse, Paşa da hazinenin ve sultanın paralarının sahibi olarak, kaza eseri bir ölüm ile Sultan Selim’i tahta oturtmak onlar için pek de zor olmaz.</p>

    <p class="normalnesil">Her şeyi elde eden para aracılığı ile insanların kalbindeki Sultan Mustafa sevgisini kısa sürede silip atabilir. Bu şekilde kendisi de tahtı elinde tutmaya devam etmiş olur.</p>

    <p class="normalnesil">Ancak Mustafa’nın öldürülememesi durumunda ise, hak ettiği (nereden haketti?) tahta çıkmak ve çıktıktan sonra da kaybetmemek için elinden geleni yapacaktır.</p>

    <p class="normalnesil">Sultandan sonra tahta çıkan kim olursa olsun, herkesin bir korkusu var. Bunu Türkler de söylüyor. Bu taht meselesi oldukça kanlı olacağa benziyor ve bunun felaketlerin başı olduğunu düşünüyorlar.</p>

    <p class="normalnesil">Bu konu ile ilgili olarak sultanın taht için kimi tercih ettiğini anlamak kolay değil, çünkü hepsi onun oğlu ama yanında her zaman Rus karısı (Hürrem Sultan’ı kastediyor) var ve bu kadın kendi oğullarını hep ön plana çıkarıp, sürekli Mustafa’yı kötülüyor. Ama Mustafa’nın tahta çıkması konusunda pek bir şey değiştiremeyeceğini de biliyor. Sultan da bu konuda bir şey yapamaz, zira kendi ağzıyla Mustafa’nın tahta çıkacağını söyledi.”</p>

    <p class="normalnesil">Hürrem Sultan’ı ‘cadı,’ Rüstem Paşa’yı ‘canavar,’ Kanuni’yi ‘katil’ ilan eden kimi tarihçilerimizin kaynağı işte bu tür mektuplardır.</p>

    <p class="ortayazi">* * *</p>

    <p class="normalnesil"><span class="ideitalik">Soru:</span> “Şehzade Mustafa’nın yedi yaşındaki oğlu Şehzade Mehmed’in ne suçu vardı ki, o da babası gibi katledildi?”</p>

    <p class="normalnesil"><span class="ideitalik">Elcevap:</span> Elbette bir suçu yoktu, zaten kimse de suç isnadında bulunmadı. Ancak istikbalini Mustafa Bey’in padişah olmasına endekslemiş bazı paşalar, beyler, ağalar, “Babasını padişah yapamadıksa oğlu Mehmed Bey’i yaparız, onu tahta çıkaralım” diye propagandaya başlamışlar, orduya nifak sokmuşlardı...</p>

    <p class="normalnesil">Şehzade Mustafa’nın acısı kendi ikballerini arayanlar tarafından istismar ediliyor, söylentilerin etkisinde kalan asker ve halk intikam sevdasına kapılıyor, devleti yüreğinden vuracak bir kargaşaya zemin hazırlanıyordu.</p>

    <p class="normalnesil">O umudu devletin selameti açısından mecburen yok ettiler.</p>

    <p class="normalnesil">Diyeceksiniz ki; “Yedi yaşında bir çocuktan padişah mı olur?”</p>

    <p class="normalnesil">Olur elbet! Nitekim daha sonra oldu. IV. Mehmed, yedi yaşındayken padişah yapıldı (8 Ağustos 1648). IV. Murad on bir yaşında, I. Ahmed on üç yaşında tahta çıktı. Fatih Sultan Mehmed ise ilk padişahlığında on iki yaşın içindeydi.</p>

    <p class="normalnesil"><span class="ideitalik">Soru:</span> “Şehzade Mustafa’nın şehzadeler arasında en zekisi, en akıllısı, en eğitimlisi, halk ve ordu tarafından en sevileni olduğu doğru mu?”</p>

    <p class="normalnesil"><span class="ideitalik">Elcevap:</span> Genel olarak böyle kabul edilir. Cem Sultan için de aynı algı ve yargı vardır. Ama acaba bu yargı doğru mudur?</p>

    <p class="normalnesil">Gerçi elimizde 461 (2014 itibariyle) yıl önce ölmüş birinin aklını, zekâsını, eğitim seviyesini ve ona karşı sevgiyi ölçecek bir aletimiz yok, buna rağmen varılan hedefe bakıp, akıl ve zekâ seviyesi konusunda bir kanaate ulaşılabilir.</p>

    <p class="normalnesil">Aklının ve zekâsının Mustafa Bey’i götürdüğü yer belli: ölüm!</p>

    <p class="normalnesil">Demek ki, ya var olan aklını doğru kullanamamış ya da hırsı aklını geçtiği için böyle bir sonla karşılaşmıştır.</p>

    <p class="normalnesil">Oysa bizim tarihçilerin ‘vasat zekâlı’ dediği Şehzade Selim (şehzadeler arasında en eğitimli olanıdır, Enderun eğitimi 16 yıl sürmüştür), dengeleri gözetmiş, her adımını dikkatle almış, babasının bir dediğini iki etmemiş, hangi sancağı vermişse itirazsız gitmiş (Şehzade Bayezid gitmemişti meselâ), kendisini padişahlığa yükseltecek yolu sabır taşlarından örmüştür. Zamanı geldiğinde de “Sultan II. Selim” olarak atalarının tahtına oturmuştur.</p>

    <p class="normalnesil"><span class="ideitalik">Soru:</span> “Sultan II. Selim gerçekten içer miydi?”</p>

    <p class="normalnesil"><span class="ideitalik">Elcevap:</span> Padişahların içki içip içmediğini bilemeyiz. Bazı tarihlerde bu tür kayıtlar olsa da, saraya içki girdiğine dair bir belgeye rastlamadığımı bir kez daha ifade ediyorum.</p>

    <p class="normalnesil">“Ne belgesi?” demeyin. Osmanlı mükemmel bir arşiv devletidir. O kadar ki, Osmanlı sarayına giren bir baş soğanın bile kaydı tutulmuştur.</p>

    <p class="normalnesil">Padişah da olsa, isteyen kayıtsız-şartsız, saraya hiçbir şey sokamaz, saraydan hiçbir şey çıkaramaz.</p>

    <p class="normalnesil"><span class="ideitalik">Soru:</span> “Neden o zaman ‘Sarhoş Selim’ diyorlar?”</p>

    <p class="normalnesil"><span class="ideitalik">Elcevap:</span> Padişahlara atılmış bir dizi iftiralardan biri de bu. Hatta bundan çok daha ağırları var. Mesela Fatih’le hocası Akşemseddin’e çok daha ağır ve iğrenç iftiralarla saldırılmıştır.</p>

    <p class="normalnesil">Sultan II. Selim’e “Sarhoş Selim” denmesi, daha ziyade Osmanlı padişahlarını aşağılamaya çalışan Batılı yazarlardan kalma bir alışkanlıktır. Hatta bir Fransız romancısının yalanlarına dayandırılarak, Sultan II. Selim’in, Kanuni’nin oğlu olmadığı bile iddia edilmiştir. Düşmanlığın bu kadarı insana pes ettiriyor!</p>

    <p class="normalnesil"><span class="ideitalik">Soru:</span> “Hamamda sarhoş haliyle cariye kovalarken, nalının kaydığı ve başını mermere vurarak öldüğü doğru mu?”</p>

    <p class="normalnesil"><span class="ideitalik">Elcevap:</span> Tam bir safsatadır! Sadece parmak işaretine, hatta göz işaretine bakan cariyeyi kovalaması için ‘deli’ olması lazım. Büyük ihtimalle sıcaktan etkilenmiş, kalp krizinden ölmüştür.</p>
  </div>
</body>
</html>
