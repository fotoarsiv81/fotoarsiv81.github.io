<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-25</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-48">Cariyeler Yükselebilir miydi?</h1>

    <p class="normalnesililk">HER CARİYE ZEKÂSINA, becerisine, başarısına ve sadakatine göre yükselebilirler.</p>

    <p class="normalnesil">Hatırlayalım ki, padişahın hem devlet işlerini koordine ettiği hem de özel hayatını sürdürdüğü saray, aynı zamanda Enderun kısmı ile erkeklerin, harem kısmı ile kadınların eğitim gördüğü bir merkez hüviyeti taşıyor.</p>

    <p class="normalnesil">Buralarda yükselebilmenin tek şartı zekâ ve beceridir. İltimasın hiçbir türlüsü yoktur.</p>

    <p class="normalnesil">Hareme alınan cariyeler öncelikle dinî konularda bilgilendirilir. Saray terbiyesi alır, din ve dünya ilimlerini öğrenir, biçki, dikiş, nakış, dantel, oya, örgü gibi el sanatlarında ustalaşmaları sağlanır. Terbiye ve nezaket konusunda üzerlerine yoktur. Güzel konuşur, aheste yürürler. Son derece de zariftirler.</p>

    <p class="normalnesil">Ancak kıvamını bulduktan sonra ‘cariye’ olarak anılır, cariyelikten yine pek çok sınavı başarıyla geçmesi şartıyla kalfalığa, oradan ustalığa, nihayet talihi de yaver gitiği taktirde Hasekiliğe yükselirdi.</p>

    <p class="normalnesil">Hareme kabul edilen her acemiye önce görünüşüne uyan yeni bir isim verilir, o isimle çağrılırdı.</p>

    <p class="normalnesil">Hatta yeni ismi, kendisi ve diğerleri tarafından ezberlenmesi için, bir kâğıda yazılıp göğsüne iliştirilirdi.</p>

    <p class="normalnesil">Çünkü cariyelere verilen Çeşm-i Ferah, Hoşnevâ, Handerû, Ruhisâr, Neş’e-yâb, Nergiseda gibi isimler kolay akılda tutulacak cinsten değildi.</p>

    <p class="normalnesil">Cariyeler kalfalar tarafından terbiye edilirdi. Okuma-yazmanın yanı sıra hitabet, nezaket, hürmet, hareket gibi incelikler öğretilirdi.</p>

    <p class="normalnesil">Ayrıca tüm görgü kuralları ezberletilir, kiminle nasıl konuşacağından tutun, kime nasıl hitap edeceğine kadar pek çok incelikle donatılırdı. Hatta bu konularda kendi aralarında defalarca prova yaparlardı.</p>

    <p class="normalnesil">Cariyelere sürekli dinî telkin de yapılır, Müslüman olmaları sağlanırdı.</p>

    <p class="normalnesil">Bir kere Müslüman olduktan sonra ise Müslümanca yaşama mecburiyetinde idiler. Açılıp saçılamazlardı. Zaten harem dairesi kışın iyi ısıtılamadığından dolayı ince ve dekolte giyinmeye, açılıp saçılmaya müsait değildi.</p>

    <p class="normalnesil">Müslüman olduktan sonra, cariyeler namaz kılmak, oruç tutmak, tüm ibadetlerini yapmak ve günün belirli saatlerinde mutlaka Kur’ân okumak mecburiyetinde idiler.</p>

    <p class="normalnesil">Bu konuda Sultan Mehmed Reşad’ın harem öğretmenlerinden Safiye Hanım’a (Ünüvar) verdiği talimat ilginçtir:</p>

    <p class="normalnesil">“Namaz kılmayanlara, oruç tutmayanlara, verdiğim tuz ve ekmeği haram ediyorum. Bu iradem hoca hanım tarafından saray kadınlarına söylensin.”</p>

    <p class="normalnesil">Bunun üzerine Safiye Hanım, dershanesinin kapısına şu levhayı asmıştı:</p>

    <p class="normalnesil">“Namaz kılmayan, oruç tutmayan sınıfa giremez.”</p>

    <p class="normalnesil">Peki, cariyeler ömür boyu sarayda kalırlar mıydı?</p>

    <p class="normalnesil">İsteyenler evet, kalabilirlerdi.</p>

    <p class="normalnesil">Ama eğer acemilikten kalfalığa yükselmiş bir cariye, evlenip saraydan çıkmak isterse, bu istekleri dikkate alınırdı.</p>

    <p class="normalnesil">Bunun için bir kâğıda, “Kulun isteği murâd (evlenmek), ihsan Efendimizindir” diye yazması ve altını imzalayıp Harem’in görünür bir yerine koyması yeterliydi.</p>

    <p class="normalnesil">Ondan sonra da padişaha görünmemek için odasına kapanırdı. Talep padişaha ulaştırılır, padişah da münasip gördüğü takdirde çeyizini yaptırır, gerekli parayı verir ve uygun bir kısmet çıkar çıkmaz da evlendirirdi.</p>

    <p class="normalnesil">Zaten cariyelik süresi genel olarak dokuz yıl civarındaydı. Bu süreyi dolduranlar otomatikman azad edilirler, ellerine ‘çırağ kâğıdı’ denen bir belge verilerek saraydan ayrılmalarına izin verilirdi. Ayrılmak istemeyenler ya haremde kalır işlerine devam ederler ya da Eski Saray’a gönderilirlerdi.</p>

    <p class="normalnesil">Böylece eski cariye azad edilmiş, yani özgürlüğü verilmiş olunurdu. Ama sarayla irtibatını hiç kesmezdi.</p>

    <p class="normalnesil">Sarayın eli üzerlerinden hiç çekilmezdi. Bayramlarda hediyeler gönderilir, baba evini ziyaret eder gibi, saraya gelip el öperlerdi.</p>

    <p class="normalnesil">Eşini kaybeden eski cariyelere maaş bağlanırdı. Eşi sağ olduğu halde geçim darlığına düşenler gözetilirdi.</p>

    <p class="normalnesil">Bunlar yerleştikleri mahallelerin kadınlarına öğretmenlik yapar, böylece saray kültürü tüm ülkeye yayılırdı.</p>

    <p class="normalnesil">Yerleştikleri bölgelerde bunlar ‘saraylı,’ yahut ‘saraylı ana’ olarak anılırlardı.</p>

    <p class="normalnesil">Bölge kadınlarına, özellikle de fakir kızlara gerçekten de ‘annelik’ yaparlardı.</p>
  </div>
</body>
</html>
