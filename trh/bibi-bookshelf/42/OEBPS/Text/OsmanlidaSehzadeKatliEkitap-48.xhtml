<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-48</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-83">Valide Sultanların Türbeleri</h1>

    <p class="normalnesililk"><span class="idebolditalik">GÜLBAHAR</span> <span class="idebolditalik">HATUN TÜRBESİ</span><span class="idebold">:</span> Fatih Sultan Mehmed’in hanımı ve Sultan II. Bayezid’in annesi Gülbahar Hatun’un (o tarihte valide sultanlık makamı yoktur) türbesi, Fatih Camii’nin kıble tarafındaki hazirenin içinde yer almaktadır.</p>

    <p class="normalnesil">Dört sandukanın bulunduğu türbede, Gülbahar Hatun ve kızı Gevher Han Sultan’dan başka, isimleri bilinmeyen iki saraylı hanım daha medfundur.</p>

    <p class="normalnesil">Türbenin giriş kapısının üstündeki kitabede, “Cennet-mekân firdevs âşiyân merhûm ve mağfûrun-leh Fâtih Sultân Mehmed Hân tâbe serah hazretlerinin zevce-i muhteremeleri vâlide-i mâcide-i / Merhûm ve mağfûrun-leh Sultân Bâyezîd-i Velî Hân, merhûme ve mağfûrun-lehâ Gülbahar Hâtûn” yazılıdır.</p>

    <p class="normalnesil"><span class="idebolditalik">Ayşe Hafsa Valide Sultan Türbesi</span><span class="idebold">:</span> Yavuz Sultan Selim’in eşi, Kanuni Sultan Süleyman’ın annesi Ayşe Hafsa Sultan’ın türbesi, Fatih’teki, Sultan Selim Camii bahçesine, Yavuz Sultan Selim türbesinin hemen karşısındadır.</p>

    <p class="normalnesil">Türbe, Kanuni Sultan Süleyman tarafından yaptırılmıştır.</p>

    <p class="normalnesil">10 Temmuz 1894 tarihinde meydana gelen Büyük İstanbul depreminde yıkılmış, 1908’lerde tamirine başlanmışsa da yarım kalmıştır (Günümüzde yeniden yapılıyor).</p>

    <p class="normalnesil">Ayşe Hafsa Sultan’ın kabrindeki kitabede şunlar yazılıdır: “Cennetmekân firdevs âşiyân Fâtih-i Mısır, es-Sultân ibn-i es-Sultân Yavûz Selîm Hân Hazretlerinin Hâtûn Efendilerinden Kânûnî Sultân Süleymân Hân’ın vâlideleri Hafsa Sultân’ın ruhiyçün el-Fâtiha... İrtihâlleri 1534.”</p>

    <p class="normalnesil"><span class="idebolditalik">Hürrem Sultan Türbesi:</span> Kanuni’nin sevgili eşi, Sultan II. Selim’in annesi Hürrem Sultan türbesi Süleymaniye Camii’nin kıble tarafında, Kanuni Sultan Süleyman türbesinin yanıbaşındadır.</p>

    <p class="normalnesil">Türbenin giriş kapısının iki yanında yer alan birbirine benzer çini panolarda, “Lâ İlâhe İllâllah Muhammedu’r-Resûlullah/ Subhânallah ve’l-hamdulillâh” yazılıdır.</p>

    <p class="normalnesil">Sultan II. Selim’in oğlu Şehzade Mehmed, Kanuni Sultan Süleyman’ın kızkardeşi Hatice Sultan ve 1582’de vefat eden kızı Hanım Sultan da aynı türbededir.</p>

    <p class="normalnesil"><span class="idebolditalik">Hadice Turhan (Terhan) Vâlide</span> <span class="idebolditalik">Sultan Türbesi</span><span class="ideitalik">:</span> Sultan İbrahim’in hanımı ve Sultan IV. Mehmed’in annesi Hatice Turhan Valide Sultan türbesi, Eminönü’deki Yeni Camii yanında yer alır.</p>

    <p class="normalnesil">Hatice Turhan Sultan, 1694’de vefat etmiş, türbesini vefatından önce kendisi yaptırmıştır.</p>

    <p class="normalnesil">Kapının sağ kanadının üst tablalarında iki parça halinde, “Yâ Müfettiha’l-Ebvâb/ İftah lenâ hayra’l-bâb” (Ey kapıları açan Allahım, bize hayırlı kapılar aç) yazısı vardır.</p>

    <p class="normalnesil">Revakla, alt pencere üstünde yer alan İznik çinilerinde Esmâ-ül Hüsnâ yazılıdır.</p>

    <p class="normalnesil">Hatice Turhan Sultan türbesinde ayrıca, oğlu Sultan IV. Mehmed, Sultan II. Mustafa, Sultan III. Ahmed, Sultan I. Mahmud ve Sultan III. Osman gibi padişahlar başta olmak üzere, hanedan mensublarından toplam kırk dört kişi daha medfundur.</p>

    <p class="normalnesil"><span class="idebolditalik">Şehsuvar Valide Sultan Türbesi:</span> Türbe, Çemberlitaş’ın yakınında bulunan Nuruosmaniye Camii’nin yanında yer almaktadır.</p>

    <p class="normalnesil">Şehsuvar Sultan, Sultan II. Mustafa’nın kadınlarından olup Sultan III. Osman’ın annesidir.</p>

    <p class="normalnesil">Aynı türbede, Şehsuvar Sultan’la birlikte adı belirsiz on kişi daha bulunmaktadır.</p>

    <p class="normalnesil"><span class="idebolditalik">Mihrişah Valide Sultan Türbesi: Sultan:</span> III. Mustafa’nın baş kadınefendisi ve Sultan III. Selim’in annesi Mihrişah Valide Sultan’ın türbesi<span class="idebold">,</span> Eyüp’te Bostan İskelesi sokağındadır.</p>

    <p class="normalnesil">Giriş kapısının üzerinde Mülk sûresinin birinci ve ikinci âyetleri yazılıdır. Kalem işi kubbesi bir sanat eseridir. Alt pencereleri ve kapı üzerine, Hattat Mahmud Celaleddin Efendi’nin iki satır halinde yazmış olduğu âyet kuşağı dolaşmaktadır. Köşelerde yine aynı hattat tarafından yazılmış olan Esmâü’l-Hüsnâ, İsmi-i Celâl, İsm-i Nebî ve dört halîfe (Ebubekir, Ömer, Osman, Ali) ile Hasan ve Hüseyin isimleri vardır. Sandukalar sedef kakma şebekeler ile çevrilmiştir.</p>

    <p class="normalnesil">Türbede ayrıca Mihrişah Valide Sultan, Hatice Sultan, Beyhan Sultan, Refet Kadın ve Rahime Perestu Kadın da yatmaktadır.</p>

    <p class="normalnesil"><span class="idebolditalik">Nakşıdil Valide Sultan Türbesi:</span> Sultan I. Abdülhamid’in eşi ve Sultan II. Mahmud’un annesi Nakşıdil Valide Sultan’ın türbesi, Fatih Külliyesi dahilinde, Tabhane’nin karşısındadır.</p>

    <p class="normalnesil">Türbeyi, Sultan II. Mahmud 1818’de inşa etmiştir. Giriş kapısının üzerinde dış tarafında Zümer sûresinin elli üçüncü âyeti, iç tarafına ise Âl-i İmrân sûresinin yüz otuz üçüncü âyeti, kubbesinde ise Dehr sûresi bulunmaktadır.</p>

    <p class="normalnesil">Bu yazılar Hattat Mustafa Râkım Efendi tarafından yazılmıştır.</p>

    <p class="normalnesil">Nakşıdil Valide Sultan türbesinde ayrıca hanedan üyelerinden on dört kişinin daha sandukası yer almaktadır.</p>

    <p class="normalnesil"><span class="idebolditalik">Pertevniyal Valide</span> <span class="idebolditalik">Sultan Türbesi:</span> Sultan II. Mahmud’un hanımı ve Sultan Abdülaziz’in annesi Pertevniyal Vâlide Sultan’ın türbesi<span class="idebold">,</span> Laleli’deki Valide Camii avlusundadır.</p>

    <p class="normalnesil">Padişah oğlu Sultan Abdülaziz’in 30 Mayıs 1876’da tahttan indirilip, katledilmesi üzerine inzivaya çekilmiş, kendini hayır işlerine verip kimsesiz çocukları yetiştirmek ve hayata kazandırmakla meşgul olmuştur. 4 Şubat 1883 tarihinde İstanbul’da vefat etmiştir.</p>

    <p class="normalnesil">Türbenin dış kapısının üstündeki kitabede mermer kabartma tekniğiyle Yâsîn sûresinin elli sekizinci âyeti yazılıdır.</p>

    <p class="normalnesil">İç kapının üstündeki kitâbede ise yine aynı teknikle Yûsuf sûresinin altmış dördüncü âyeti yazılıdır.</p>

    <p class="normalnesil">Bu türbe önceleri caminin kıble yönündeki avlusunda yer alıyordu. 1926-1929 yıllarında yol yapımı nedeniyle geriye çekildi. Daha sonra 1958 yılında Vatan Caddesi açılırken, maalesef türbe yıkıldı, ama bereket versin yapının parçaları koruma altına alındı. Daha sonra da şimdiki yerinde yeniden inşa edildi.</p>

    <p class="normalnesil">Türbede Pertevniyal Valide Sultan dışında, torunu Yusuf İzzeddin Efendi’nin oğlu Sadeddin Efendi (öl. 1884), gelini ve Yusuf İzzeddin Efendi’nin hanımı Çeşm-i Ahu Hanım (öl. 1911), gelininin annesi Mestera Hatun’a ait dört sanduka daha yer almaktadır.</p>

    <p class="normalnesil"><span class="idebolditalik">Gülistû Sultan Türbesi:</span> Abdülmecid Han’ın hanımı ve son Osmanlı padişahı Sultan VI. Mehmed Vahideddin’in 1861 yılında vefat eden annesi Gülistû Valide Sultan’ın türbesi, Fatih Camii’nin kıble tarafındaki hazirenin hemen yanında yer almaktadır.</p>

    <p class="normalnesil">Türbenin içi siyah kalem işleri ile süslenmiştir. Türbede, Gülistû Valide Sultan dışında sekiz mezar daha vardır.</p>

    <p class="normalnesil"><span class="idebolditalik">Mehpare</span> <span class="idebolditalik">Emetullah Rabia Gülnuş Valide Sultan Türbesi:</span> IV. Mehmed’in başkadını, Sultan II. Mustafa ve III. Ahmed’in annesi Emetullah Gülnuş Sultan’ın türbesi, Üsküdar meydanındaki Yeni Valide Camii’nin kıble tarafında yer almaktadır.</p>

    <p class="normalnesil">1642 yılında Girit’te dünyaya gelmiş, 6 Kasım 1715’te Edirne’de hayata gözlerini yummuştur. Naaşı Edirne’den İstanbul’a getirilerek, Üsküdar’da yaptırdığı camiin önündeki türbeye defnedilmiştir.</p>

    <p class="normalnesil">Türbenin tam orta yerindeki mezar Emetullah Gülnuş Valide Sultan’a aittir. Kabrinin baş ve ayakucu taşları çok büyük olup istiridye kabuğu şeklindedir.</p>

    <p class="normalnesil">Hepsine rahmet diliyoruz.</p>

    <p class="normalnesil">Son sözümüz şu: İstanbul’da yaşayanlar, keşke İstanbul’u da yaşayabilseler...</p>
  </div>
</body>
</html>
