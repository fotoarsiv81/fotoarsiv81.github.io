<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-36</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-61">Osmanlı’da Haber Alma ve Casusluk</h1>

    <p class="normalnesililk">PADİŞAH ZAMAN ZAMAN kılık değiştirip halk arasına karışarak bizzat haber toplardı. Buna ‘tebdil çıkma’ denirdi.</p>

    <p class="normalnesil">Zaman zaman da “Ayak Divanı” adı verilen toplantılar düzenlenir, Padişah, ülkenin dört bir tarafından gelen halk temsilcileriyle yüzyüze görüşür, ülkesinde olup bitenleri bizzat birinci ağızdan dinler, halkın şikâyetlerine göre yönetimde bazı değişikliklere bile giderdi.</p>

    <p class="normalnesil">Bir de “Doğal istihbarat Merkezleri” diyebileceğimiz merkezler vardı ki, bunların başında tekkeler, zaviyeler, hanlar ve kervansaraylar gelirdi.</p>

    <p class="normalnesil">Gezgin tüccarlar buralara uğradığında, ülkelerindeki gelişmeler hakkında ağızlarından söz alınır, analizi yapılıp bu iş için oluşturulan merkezlere gönderilirdi,</p>

    <p class="normalnesil">Casuslara çaşit, martalos (martaloz, martoloz, martuluz, martilos, martulos gibi şekiller de alır) ve voynuk denirdi.</p>

    <p class="normalnesil">İlk Osmanlı martalosu Harmankaya Tekfuru (Bizans Askeri Valisi) Köse Mihal’dı. Katılacağı bir düğünde öldürmek üzere plan yapıldığını Osman Gazi’ye Köse Mihal haber vermiş, Böylece Yarhisar ile Bilecik’in fethine vesile olmuştu.</p>

    <p class="normalnesil">On altıncı yüzyılın ünlü tarihçisi Gelibolulu Mustafa Ali, 1587’de yazıp Sultan III. Murad’a sunduğu <span class="ideitalik">Mevâıdü’n-Nefâis fi Kavâ’ıdi’l-Mecalis</span> (Değerli Tavsiyeler Topluluğu) isimli eserinde, halkın huzuru için iç ve dış düşmanların yakından takip edilmesi için ‘istihbarat teşkilatı’ kurmanın zaruretine değiniliyor.</p>

    <p class="normalnesil">Lütfi Paşa da meşhur <span class="ideitalik">Asafnâme</span>’sinde casuslara dikkat çekmekte, Yavuz Selim’in Diyarbakır yakınlarında otağının İran casusları tarafından yakılmak istendiğinden söz etmektedir.</p>

    <p class="normalnesil">Kısacası, başta Hezarfen Hüseyin Efendi olmak üzere, yönetime ilişkin olarak eskiden yazılan pek çok kitapta, “Ahval-i Tecessüs ve Casusan” (Meraklı haller ve casuslar) bölümü mevcuttur (1675).</p>

    <p class="normalnesil">Hezarfen Hüseyin Efendi şöyle diyor:</p>

    <p class="indentmetinilk">“Ebu’l-feth Sultan Mehemmed’in ve Mahmud Paşa’nın casusları kişveri (ülkeyi) gezub küşe-i inzivada (kenar köşede) muhtefi (gizli-saklı) olan erbab-ı haşmeti (oluşumları) tetebbüe (araştırmaya) dikkat iderlerdi.</p>

    <p class="indentmetin">Mahmud Paşa casuslarından gayri padişahın müstakil ve mahfî (gizli) casusları olub, şöyle ki; casus-ı sultan bir marifet ehli bulub vezir anı bilmiş olmayub iptida padişah lisanından işitse (vezirden önce gizli bir sırrı padişah öğrense), bu te’hir (ihmal) kenduye (vezire) cürüm-i kebir (büyük suç) olurdu.</p>

    <p class="indentmetin">Padişahlara lazım olanın biri dahi budur ki, mahfice (gizlice) casuslar kullanub vüzera ve ulema ve ümera ve umumen payı taht-ı selase ve sair memalik-i mahrusa sükkânını (sakinlerini) şöyle bilmek gerekdur ki, herkes ne amelde ise güya ki kendi ile bile idi (kimin ne tasarladığını padişah bilirdi).</p>

    <p class="indentmetin">Böyle olıcak herkesin kalbi havf (korku) üzere olub kem amellerden (kötü işlerden) ictinab ederlerdi.”</p>
  </div>
</body>
</html>
