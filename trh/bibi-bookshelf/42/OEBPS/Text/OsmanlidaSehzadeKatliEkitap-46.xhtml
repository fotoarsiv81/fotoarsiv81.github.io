<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-46</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-81">Celali İsyanları</h1>

    <p class="normalnesililk">CELALİ, ÖZET OLARAK ‘celalci’ demektir.</p>

    <p class="normalnesil">Yavuz Sultan Selim zamanında, 1519 yılı Ekim başlarında Bozok’da meydana gelen Kızılbaş Şeyhi Celal İsyanı, daha sonra meydana gelen tüm isyanlara isim olmuş, isyanlar hep Celali İsyanı olarak anılmıştır.</p>

    <p class="normalnesil">Âsilerin de bütününe Celaliler denmiştir.</p>

    <p class="normalnesil">Şu halde, celaliliği, geniş anlamda, devlete isyan, yani ‘bağy’ veya ‘hurûc ales-sultan’ (padişaha karşı kalkışma) diye isimlendirmek mümkündür.</p>

    <p class="normalnesil">Bütün kalkışmaların görünür sebepleri arasında:</p>

    <p class="normalnesil">1. Osmanlı Devleti’ni yücelten hukuk ve adalet sistemindeki bozulma.</p>

    <p class="normalnesil">2. Devlet yöneticilerinin, adaleti arka plana itmesi.</p>

    <p class="normalnesil">3. Vergilerin ağırlaşması.</p>

    <p class="normalnesil">4. Bazı tımarların sipahilerin elinden alınması.</p>

    <p class="normalnesil">5. Ekonomik hayatta bozulmalar.</p>

    <p class="normalnesil">6. Rüşvet alınıp verilmesi.</p>

    <p class="normalnesil">7. Adam kayırma.</p>

    <p class="normalnesil">Ancak bunların çoğu, isyana bahane bulmak için uydurulmuş gerekçelerdir. Asıl mesele devleti zayıf düşürüp rol kapmak, yükselişini durdurmak, kısacası ‘tekerine çomak’ sokmaktır. İsyanların çoğunun arkasında, başta Safevi (İran) Devleti olmak üzere bazı yabancı devletlerin bulunması da bu görüşümüzü doğruluyor.</p>

    <p class="normalnesil">Bu isyanlar iki kaynaktan beslenir.</p>

    <p class="normalnesil">Birincisi: Safevi Devleti’nin himayesinde gelişen isyanlardır ki, özünde Anadolu’yu şiileştirmek emeli vardır. Zaman zaman Osmanlı Devleti, Safevi tahrikleri ve parasıyla gerçekleşen isyanlara sahne olmuş, büyük zararlar vermiştir. Bunların en önemlisi Şahkulu (Osmanlılar bu adama ‘Şeytan Kulu’ diyor) isyanıdır. Sultan II. Bayezid döneminde Antalya taraflarında gerçekleşmiş, çok kan dökülmüştür.</p>

    <p class="normalnesil">Çaldıran Zaferi bu tip isyanları ortadan kaldırmaya yetmemiş, Şeyh Celal İsyanı bastırıldıktan bir süre sonra, bu kez de, Kanuni’nin, oğlu Şehzade Mustafa’yı idam ettirmesini bahane yapıp adı Mustafa olan (Düzmece Mustafa) sahte bir şehzadenin etrafında toplanmışlar ve isyan etmişlerdir.</p>

    <p class="normalnesil">İkincisi: Halkın yönetimden memnuniyetsizliğinden beslenir... Bu tür isyanlarda da dış güçlerin kışkırtması, teşviki ve katkısı olmakla birlikte, devletin hukukî, sosyal ve ekonomik hayatında bazı bozulmaların olması daha önemli bir faktördür.</p>

    <p class="normalnesil">Gayrimemnun kitleler aralarından çıkan bir liderin etrafında toplanıp düzene isyan ederler.</p>

    <p class="normalnesil">Bu tür isyanların en kayda değer olanlarından biri Karayazıcı İsyanı’dır ki, Sultan III. Mehmed döneminde meydana gelmiştir...</p>

    <p class="normalnesil">Osmanlı Devleti’nin, o tarihte Avusturya ile savaşmasını fırsat bilen Karayazıcı Abdülhâlim (kendisi aslında devletin memurudur ve sekbanbaşılık, subaşlık gibi görevlerde bulunmuştur) etkili propaganda sayesinde yanına çektiği Celalilerle birlikte, Malatya taraflarında ayaklanmış, Urfa’yı işgal edip yağmalamış (1596); Cığalazâde (Cağaloğlu) Sinan Paşa’nın bazı yanlış hareketlerinden rahatsız olan otuz bin kapıkulu askeri de, kendisine katılınca, isyan iyice büyümüştür...</p>

    <p class="normalnesil">O kadar ki, Urfa’yı işgalden sonra, kendi kendisine Halim Şah adını vererek saltanatını ilan etmiş, sağa-sola fermanlar bile göndermiştir.</p>

    <p class="normalnesil">Ancak Sokulluzâde Hasan Paşa ile girdiği savaşı kaybetmiş, ordusunun büyük böümünü yitirmiş, kalanların bir kısmı dağılmış, kendisi de canını kurtarma derdine düşüp Canik (Samsun) dağlarına çekilmiş ve önceden aldığı yaraların enfeksiyon kapması sonucu orada ölmüştür (adamları tarafından öldürüldüğü de söylenir).</p>

    <p class="normalnesil">Fakat patırtı bitmemiş, yerine geçen oğlu Deli Hasan, isyanı sürdürmüş, ancak Sadrazam Yemişçi Hasan Paşa’nın usta siyaseti sayesinde bu büyük isyan sonlanmıştır (1603).</p>

    <p class="normalnesil">Tavil Ahmed İsyanı, Canboladoğlu Ali Paşa İsyanı, Saracoğlu Ahmed İsyanı gibi kalkışmalar da devletin başını çok ağrıtmıştır.</p>

    <p class="normalnesil">Celali isyanlarının en güçlüsü, Canboladoğlu Ali Paşa İsyanı’dır ki, Ali Paşa’nın dedesi Canbolad Bey, Yavuz Sultan Selim zamanında kendisine ‘yurtluk’ (hizmet karşılığı toprak) verilen Kürt beylerindendir.</p>

    <p class="normalnesil">Kardeşi, Cığalazâde Sinan Paşa tarafından idam edilince, bu bahane ile Kilis taraflarında ayaklanmıştır.</p>

    <p class="normalnesil">Kısa süre sonra bağımsızlığını ilan etmiş, ordu kurmuş, hatta adına hutbe okutup para bastırmıştır.</p>

    <p class="normalnesil">Zamanla çok tehlikeli hale gelen bu isyancının üzerine, isyanları bastırmasıyla ünlü Kuyucu Murad Paşa gönderilmiş ve bu korkunç isyan 1607 yılında yine kanla bastırılmıştır.</p>

    <p class="normalnesil">Kuyucu Murad Paşa’yı, meşhur tarihçimiz Peçevi şöyle anlatıyor:</p>

    <p class="normalnesil">“Bu ol Vezir-i Âzamdır ki, Memâlik-i Âl-i Osman’ı eşkıyadan temizlemiştir ve 500 yıl önce Şeyh-i Ekber Hazretleri (Muhyiddin-i Arabî) ‘Kuyucu Koca’ diye ona işaret ile kitabına yazmıştır.”</p>

    <p class="normalnesil">Sırasıyla kethüdalık, sancak beyliği, Diyar-ı Bekir, Anadolu ve Rumeli Beylerbeyliği, nihayet 1606 yılında vezir-i azamlık yapan Hırvat asıllı Murad Paşa, öldürttüğü eşkıyaların cesedini kuyulara attırdığı için ‘Kuyucu’ lakabıyla anılmıştır. 90 yaşında ölmüştür.</p>

    <p class="normalnesil">Kuyucu Murad Paşa’nın ülkeyi baştanbaşa eşkıyadan temizleme harekatı üç sene sürmüş, bu süre içinde elli binden fazla Celali öldürülmüştür.</p>

    <p class="normalnesil">Safevi kaynakları, Murad Paşa’yı yerden yere vurur. Çünkü isyanların çoğunun arka planında Safevi Devleti olmuştur. Bu da ‘mezhep-meşrep taassubundan’ kaynaklanmaktadır.</p>

    <p class="normalnesil">Murad Paşa’nın ilk üzerine yürüdüğü Celali, Konya’da isyan eden Saracoğlu Ahmed’dir. Bunu Silifke ve Adana’yı işgal eden Cemşid ve Muslı Çavuş isyanları izlemiş, hemen hepsi bastırılıp asiler kılıçtan geçirilmiştir.</p>

    <p class="normalnesil">Ardından Lübnan ve Suriye taraflarında başkaldıran Dürzi liderlerin üzerine gitmiştir. Dürzileri kaçmaya mecbur eden Kuyucu Murad Paşa, hızla Anadolu’ya dönmüş, Manisa ve çevresini hâkimiyeti altına alıp üzerine gönderilen devlet kuvvetlerini yenen Kalenderoğlu Pîrî Mehmed’in üzerine yürümüştür (1604). Üst düzey yönetici iken devlete isyan eden Kalenderoğlu, eşkıya takibi ve isyan tenkilinde son derece deneyimli olan Kuyucu Murad Paşa’nın üzerine gelmesinden korkmuş, kendisine önerilen Ankara Sancak Beyliği’ni kabul edip isyanına son vermiştir.</p>

    <p class="normalnesil">Ancak halk, vaktiyle devlete isyan etmiş birini kabul etmemiştir. Bunun üzerine tekrar ayaklanıp otuz bin kişilik bir kuvvetle Bursa ve çevresini basmış, yakıp yıkmıştır (1607).</p>

    <p class="normalnesil">Bu olay İstanbul’da büyük bir öfke ve heyecan uyandırmıştır. İstanbul’a gelmesinden korkulan Kalenderoğlu’nun üzerine asker gönderilmiş, ne var ki, iyi yönetilemeyen devlet kuvvetleri, yapılan savaşta yenilmiş, komutan eşkıyalar tarafından katledilmiştir.</p>

    <p class="normalnesil">Bunun üzerine Kalenderoğlu İsyanı’nın bastırılma görevi tekrar Kuyucu Murad Paşa’ya verilmiştir. Murad Paşa, eşkıyanın peşine düşmüş, amansızca kovalamış, nihayet 1608 yılında Göksun taraflarında sıkıştırmış, başka çaresi kalmayan Kalenderoğlu, hükümet kuvvetleriyle savaşmak zorunda kalmış, yenilmiş, canını kurtarmak için, baş destekçisi İran’a sığınmıştır.</p>

    <p class="normalnesil">Benzer sığınmalar, bundan daha önce ve daha sonra da görülmüştür. Yenilen her isyan elebaşısının İran’a sığınması, İran’ın bu isyanlardaki rolünü açıkça gösteriyor.</p>

    <p class="normalnesil">Bayburt’ta Murad Hânîler, Beyşehrinde ise Emîr Şâhî eşkıyasını tamamen ortadan kaldıran da Murad Paşa’dır.</p>

    <p class="normalnesil">Kısaca söylemek gerekirse, aralıklarla yaklaşık iki yüz sene süren Celali isyanlarını Murad Paşa sona erdirmiş, eşkıyalığın kökünü kazımıştır.</p>
  </div>
</body>
</html>
