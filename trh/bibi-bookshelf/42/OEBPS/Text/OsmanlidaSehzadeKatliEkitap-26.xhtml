<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-26</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-49">Haremin Padişahı:<br />
    Valide Sultan Padişahlar ve Anneleri</h1>

    <p class="normalnesililk">VALİDE SULTANLARIN resmî unvanı “Mehd-i ulyâ” (en yüce) ve “Sedef-i Dürr-i Hilafet” (hilafetin incisi) idi.</p>

    <p class="normalnesil">Valide Sultan unvanı ilk kez Sultan III. Murad tarafından validesine verilmiş ve sonrasında süreklilik kazanmıştır.</p>

    <p class="normalnesil">Padişahların annelerine karşı son derece hürmetkâr davrandıklarını ve “validem” diye hitap ettiklerini biliyoruz.</p>

    <p class="normalnesil">O kadar ki, annelerine haber vermeden hareme, yani kendi evlerine bile gitmez, valide sultanın uygun gördüğü cariyelerle evlenirlerdi.</p>

    <p class="normalnesil">Ayrıca devlet bütçesinden valide sultana ayrılan ödenek, padişahın ödeneğinden daha fazla idi. Valide sultanlar hatırı sayılır gelirlerini genellikle hastane, külliye, cami, imaret, çeşme ve medrese inşa etmek için kullanırlar, fakirlere yiyecek dağıttırırlar, fakir çocukları topluca sünnet ettirirler, fakin kızları ve erkekleri evlendirip düğün masraflarını üstlenirlerdi.</p>

    <p class="normalnesil">Bütün harem valide sultana bağlıydı. Valide sultan sadece haremde değil, tüm sarayda büyük itibar sahibiydi. Herkes onu sayar ve ondan çekinirdi. Bütün işler onun talimatına uygun yapılırdı.</p>

    <p class="normalnesil">Törenler ve hareme kabuller de valide sultan tarafından planlanırdı. Haremle ilgili hariçteki işlere ise valide sultan tarafından tayin edilen ve ‘Valide Kethüdası’ denilen bir yüksek memur nezaret ederdi.</p>

    <p class="normalnesil">Valide sultan dairesi, padişah dairesinden sonra, sarayın en büyük ve en önemli mekânı idi. Daireye bir bekleme odasından girilirdi. Girişte cariyeler nöbet beklerdi.</p>

    <p class="normalnesil">Valide dairesi yüksek kubbeli bir sofa, küçük bir yatak odası ve ibadet odasından oluşur. Sofanın duvarlarının alt kısımları çini, üst kısımları manzara resimleriyle süslenmiştir. Sedef kakmalı gömme dolapları ve kapı kanatları vardır.</p>

    <p class="normalnesil">Yatak odasında bir ocak, bir de çeşme bulunmaktadır. Duvar dipleri kadife sedirlerla donatılmıştır. Valide sultanlar yemeklerini bu odada yedikleri için bir de sofra kurulmuştur. Sofra takımları nefistir.</p>

    <p class="normalnesil">Yatak odasının kapısının yanında, mermer üzerine şöyle bir dua yazılıdır:</p>

    <p class="normalnesil"><span class="ideitalik">Lâ ilâhe illallah, Muhammedun Resûlullah</span></p>

    <p class="normalnesil"><span class="ideitalik">Dem</span> <span class="ideitalik">bedem saat besaat bâd ikbâlet fizûn</span></p>

    <p class="normalnesil"><span class="ideitalik">Düşmenet çün şişe-i</span> <span class="ideitalik">saat bemişe ser nigûn</span></p>

    <p class="normalnesil"><span class="ideitalik">Bu ocağın dûd-i dâim sünbül</span> <span class="ideitalik">izhâr eylesün</span></p>

    <p class="normalnesil"><span class="ideitalik">Sahibine hazret-i Hak nârı gülzâr eylesün.</span></p>

    <p class="normalnesil">“Allahu Teâlâ’dan başka ilah yoktur, Muhammed (aleyhisselam) O’nun Resûlüdür. Her ana her saat talihin yükselsin!.. Düşmanın, saat şişesi gibi baş aşağı olsun. Bu ocağın daimi olan dumanı sünbül gibi görünsün. Sahibine hazret-i Hak, ateşi gül bahçesi eylesin!”</p>

    <p class="normalnesil">Ölen ya da tahttan indirilen padişahların anneleri, emrindeki cariyeleri ile birlikte bu daireyi boşaltarak yeniden Bayezid’deki Eski Saray’a yerleşir ve kendilerini tamamen hayır işlerine verirlerdi.</p>

    <p class="normalnesil">Padişahların annelerine karşı gösterdikleri saygının özünde, hiç kuşkusuz, İslâm’ın annelere verdiği değerle, Peygamberimizin <span class="ideitalik">“Cennet anaların ayakları altındadır”</span> şeklindeki hadisin önemli rolü var.</p>

    <p class="normalnesil">Bu saygın konum bazı valide sultanlar tarafından istismar edilse de, genel olarak sistem yüzyıllarca aksamadan işlemiş, anneler padişah oğullarının işlerine karışmadan kendi sorumluluk alanlarının hakkını vermiş, bunun dışında hayır işleriyle uğraşmışlar ve halk yararına vakıflar vücuda getirmişlerdir.</p>

    <p class="normalnesil">Valide sultan, protokolde padişahtan sonra gelirdi.</p>

    <p class="normalnesil">Yeni padişahın tahta geçme merasiminden birkaç gün sonra, Osmanlı Sarayı, yeni bir törene daha sahne olurdu.</p>

    <p class="normalnesil">Padişahın annesi Eski Saray’dan törenle alınır, törenle Topkapı Sarayı’na taşınırdı. İşte bu tu törene ‘Valide Alayı’ ismi verilirdi. Haremdeki bütün işler valide sultanın emriyle yapılır, padişah dışında hiç kimse iradesine karşı gelemezdi. Harem halkının gezintilere çıkması, eğlenmesi bile onun talimatları çerçevesinde yapılırdı.</p>

    <p class="normalnesil">Valide sultanlara darphaneden ayrılan ödeneğe ‘başmaklık’ denilirdi.</p>

    <p class="normalnesil">Kanuni sonrası dönemde, valide sultan olan Nurbanu Sultan’a günlük iki bin akçelik maaş bağlanmıştı. Sultan III. Mehmed’in annesi Safiye Sultan zamanında ise, bu rakam üç bin akçeye çıkarılmıştı.</p>

    <p class="normalnesil">Osmanlı Devleti’nin son valide sultanı, II. Abdülhamid‘in manevi annesi Piristû Kadın Efendi’dir. Padişahın öz annesi olmamasına rağmen, annesini küçük yaşlarda kaybettiği için onun tarafından büyütülüp yetiştirilmiş, padişah olunca da Valide Sultanlık unvanı vermiş, 1904 yılında ölene kadar bu görevde kalmıştır.</p>

    <p class="normalnesil">Sultan II. Abdülhamid’den sonraki padişahlar, tahta çıkmadan anneleri öldüğü için Valide Sultanlık makamı 1904 yılında fiilen son bulmuştur.</p>
  </div>
</body>
</html>
