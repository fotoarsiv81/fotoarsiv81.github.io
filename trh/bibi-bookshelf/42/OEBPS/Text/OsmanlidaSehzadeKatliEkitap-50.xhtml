<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanlidaSehzadeKatliEkitap-50</title>
  <link href="../Styles/idefixnesilApple.css" rel="stylesheet" type="text/css" />
</head>

<body id="OsmanlidaSehzadeKatliEkitap" xml:lang="tr-TR">
  <div>
    <h1 class="baslik" id="_idParaDest-85"><span class="ideitalik">ONUNCU BÖLÜM:<br /></span>Kitapta Adı Geçenler</h1>

    <h2 class="h2baslik" id="_idParaDest-86">Mihrimah Sultan</h2>

    <p class="normalnesililk">OSMANLI TARİHİNİ YAZANLAR, tahmin ediyoruz ‘erkeklik damarı’ sebebiyle, kadınlara fazla itibar etmezler.</p>

    <p class="normalnesil">Tarihe, ‘salt erkekler tarafından inşa edilmiş bir manzume’ muamelesi yaparlar.</p>

    <p class="normalnesil">Erkek tarihçilere göre, kadının, ‘elinin hamuruyla’ böylesine muazzam bir oluşa müdahalesi mümkün değildir. Bir müdahale olmuşsa, bu mutlaka olumsuz yönde olmuştur.</p>

    <p class="normalnesil">Hürrem Sultan’la Kösem Sultan’ın olumsuz yönleri öylesine abartılıyor ve öyle bir üslup kullanılıyor ki, insana, tarihin tüm kadın karakterleri, Hürrem Sultan’la Kösem Sultan’dan ibaretmiş gibi geliyor. Tabiatıyla, Mihrimah Sultan’lar arada kaynayıp gidiyor.</p>

    <p class="normalnesil">Mihrimah Sultan, Hürrem Sultan’la Kanuni Sultan Süleyman’ın kızıdır. 1522 yılında Topkapı Sarayı‘nda doğdu. Kanuni Sultan Süleyman, Mihrimah Sultan’ı çok sever, teamüllere uygun olmadığı halde, zaman zaman padişahlığını unutup çocuklaşır, kızıyla oynarmış.</p>

    <p class="normalnesil">Kızlarını çok iyi yetiştirdiler. Mükemmel şekilde eğitim aldırdılar. Yine teamüllere aykırı olarak, Mihrimah Sultan’ın, babasıyla birlikte bazı savaşlara katıldığı rivayet ediliyor.</p>

    <p class="normalnesil">Henüz on yedi yaşındayken, evliliği gündeme geldi. Her anne baba gibi Hürrem Sultan’la Kanuni de kızlarının mürüvvetini görmek istiyorlardı. Uygun bir damat adayı aradılar. Nihayet Diyarbakır Beylerbeyi Rüstem Paşa’da karar kıldılar.</p>

    <p class="normalnesil">Mihrimah Sultan, diğer hanedan mensupları gibi, son derece hayırsever bir insandı. 1540-1548 yılları arasında Mimar Sinan’a İstanbul’un Üsküdar semtinde cami (İskele Camii), medrese, ilkokul ve hastaneden oluşan büyük bir külliye yaptırdı. Ayrıca 1562-1565 yılları arasında gene Mimar Sinan’a İstanbul’un Edirnekapı semtinde cami, çeşme, hamam ve medreseden oluşan Mihrimah Sultan Camii ve Külliyesi’ni yaptırdı. Daha pek çok eserin bânisidir.</p>

    <p class="normalnesil"><a id="x.4624"></a>25 Ocak 1578’de, yeğeni (erkek kardeşinin oğlu) Sultan III. Murad‘ın saltanatı döneminde öldü ve babasının Süleymaniye’deki türbesinin yanına defnedildi.</p>

    <h2 class="h2baslik" id="_idParaDest-87">Sokollu Mehmed Paşa</h2>

    <p class="normalnesililk">Sokollu Mehmed Paşa, Osmanlı Devleti’nin en tanınmış sadrazamları arasındadır.</p>

    <p class="normalnesil">Bosna’da Vişegrad Kazası’nın Rude Nahiyesi’nde, Sokoloviç köyünde tanınmış bir ailenin oğlu olarak 1505 yılında doğdu.</p>

    <p class="normalnesil">Geniş ve nüfuzlu bir aileye mensuptu. Ravanci köyünde yaşamaktaydı. Müslüman olmadan önceki adı bir takım rivayetlere göre Bayo ya da Bayiça idi.</p>

    <p class="normalnesil">Sokollu Mehmed Paşa’yı Osmanlı’ya kazandıran Kanuni Sultan Süleyman’dır. Bosna’ya yolladığı yayabaşıları zümresinden Yeşilce Mehmed Bey, Sokollu’nun köyüne de uğramış ve henüz 15-16 yaşlarında olan Sokollu’yu beğenerek devşirme olarak Edirne’ye getirmiştir.</p>

    <p class="normalnesil">O zaman Edirne’de bulunan Padişah 40’a yakın çocuk arasında kendisini görmüş, zekâ fışkıran gözlerinde gelecek okumuş ve Edirne’de sarayda eğitilmesini emretmiştir. Küçük Mehmed bir süre Edirne Sarayı’nda kaldıktan sonra, İstanbul’a getirilmiştir.</p>

    <p class="normalnesil">Sokollu hızla yükselmiş, nihayet 1546 yılında Barbaros Hayreddin Paşa’nın vefatından sonra sancakbeyliğine getirilmiştir. İki sene kadar bu görevde kaldı. Birçok sefere katıldı. Önemli yerlerin fethinde bulundu.</p>

    <p class="normalnesil">Kanuni Sultan Süleyman’ın güvenini kazandı. Nihayet üçüncü vezir olarak Dîvân-ı Hümâyûn’a girdi.</p>

    <p class="normalnesil">Üçüncü vezir olarak önemli görevler üstlendi ve göz doldurdu.</p>

    <p class="normalnesil">Sadrazam Semiz Ali Paşa’ nın vefatı üzerine de sadrazamlığa atandı (27 Haziran 1565).</p>

    <p class="normalnesil">5 Ağustos 1566’da Kanuni ile birlikte Zigetvar Seferi’ndedir. Fetih anına kadar kararlılıkla uğraşmış, Kethüdası Hüsrev Efendi’yle birlikte birçok geceyi siperlerde geçirmiştir. Fetihten bir gün evvel padişah vefat edince, Sokollu, tedbiren vefat haberini bir sır gibi saklamış tam üç hafta padişah hayatta imiş gibi davranmıştır.</p>

    <p class="normalnesil">Kanuni’nin öldüğü, ordunun dönüşü sırasında, Belgrad’a 4 kilometre kala bir gece sabaha karşı padişah otağı çevresinde hafızlara Kur’ân okutturmasıyla ancak açığa çıkmıştır.</p>

    <p class="normalnesil">1570 Haziran’ında da Kıbrıs Fethi’ne çıkmıştır. Kaptan-ı Derya Kılıç Ali Paşa bir gün kendisine bir donanma tesisinde gemiden ziyade, mühimmatın hazırlanmasının zor olduğunu söylemesi üzerine, şöyle karşılık vermiştir:</p>

    <p class="normalnesil">“Paşa Hazretleri, bu Devlet-i Aliyye-i Osmaniye’nin kuvvet ve kudreti ol mertebededir ki, cümle donanma lengerleri gümüşten, resenleri ibrişimden, yelkenleri atlastan itmek ferman olursa yine mümkündür. Hangi geminin ki mühimmatı yetişmez ise bu minval üzere benden alınız.”</p>

    <p class="normalnesil">Sultan III. Murad döneminde 1578 yılından sonra Sokollu’nun yıldızı sönmeye başlamıştır. Bir gün sarayda ikindi toplantısı yapılırken, derviş giysilerine bürünmüş biri gelip arzıhal verecek gibi yapmış ve kıyafetinde gizlediği hançeri Sokollu’nun yaşlı bedenine saplayıvermiştir.</p>

    <p class="normalnesil">Şehit sayılmış, bu yüzden yıkanmaksızın defnedilmiştir.</p>

    <p class="normalnesil">Sokollu Mehmed Paşa 14 yıl süren sadrazamlığı boyunca usta bir siyasetçi olarak öne çıkmış, birçok askerî ve siyasal başarının elde edilmesinde birinci derecede rol almıştır.</p>

    <p class="normalnesil">Altmış yıllık devlet hizmeti sırasında da hiçbir görevinden alınmamış, daima bir üst göreve atanmış olması da ayrı bir özelliğidir. Sokollu bir tanesi İstanbul’da, diğerleri Lüleburgaz, Havsa (Edirne) ve Payas (Hatay)’ta olmak üzere beş külliyesi, ayrıca İstanbul’da ve Vişegrad’da birçok hayır eseri vardır.</p>

    <p class="normalnesil">Don ile Volga ırmakları arasında bir kanal açarak Osmanlı donanmasına Hazar Denizi yolunu açma, Süveyş Kanalı’nı açma, İzmit Körfezi Sapanca Göl-Sakarya Nehri üzerinden Karadeniz’e alternatif bir boğaz açma gibi çağının ötesinde projeleri vardı.</p>

    <p class="normalnesil">Don-Volga kanalı için gerekli işgücü sağlandı, ancak olumsuz hava şartları sebebiyle çalışmalar sürdürülemedi.</p>

    <h2 class="h2baslik" id="_idParaDest-88">Pargalı Makbul (Maktul) İbrahim Paşa</h2>

    <p class="normalnesililk">Venedik elçisi Pietro Bragadino’nun 1526 tarihli raporundan, Pargalı Damat Makbul (sonradan ‘maktul’) İbrahim Paşa’nın kişisel özelliklerini şöyle yazıyor:</p>

    <p class="normalnesil">“Zayıf, küçük yüzlü bir adam... Dünyadaki diğer büyük beylerin neler yaptığı, onların toprakları, ülkeleri konusunda oldukça meraklı... Değerli ilginç eşyalar satın alıyor ve bilgili biri, kitaplar okuyor. Ülkesinin kurallarını çok iyi biliyor... Bu yüzden istediği her şeyi yapabiliyor. Sultanına çok sadık... Halkın önünde hediye almak hoşuna gidiyor, gizli hiçbir hediyeyi kabul etmiyor.</p>

    <p class="normalnesil">Süleyman’ın padişah olması ile birlikte ilk önce Hasodabaşılık görevine atanarak bu noktadan sonra kendi yetenekleri ve padişah ile aralarındaki sıradışı güven ilişkisi sayesinde hızla yükseldi.”</p>

    <p class="normalnesil">Pargalı İbrahim Paşa...</p>

    <p class="normalnesil">Makbul İbrahim Paşa...</p>

    <p class="normalnesil">Frenk İbrahim Paşa...</p>

    <p class="normalnesil">Ve nihayet Maktul İbrahim Paşa...</p>

    <p class="normalnesil">En muhteşem dönemin sadrazamı...</p>

    <p class="normalnesil">Yerine göre sert, ama oldukça mert bir sadrazamdı. Gerçekten de Sultan Süleyman’a ‘yoldaş’ oldu. Sadakatini defaatle ispatlamıştı. Güzel sanatlara önem verir, sanatçıları korurdu. Kur’ân-ı Kerim yazan hattatlarla minyatür çizenleri ve şairleri cömertçe ödüllendirirdi.</p>

    <p class="normalnesil">İslâm sanatlarına olan merakı zamanla Frenk sanatlarına kaydı. Batı dünyasında üretilen eserlere yöneldi. Sanat-edebiyat başta olmak üzere, ilgisini çeken pek çok eser getirtiyor ve sabahlara kadar okuyordu.</p>

    <p class="normalnesil">Bilgi edinme aşkı, zaman içinde onu Batı sanatlarına özenmeye götürdü. Heykeller getirtti. Bu da halk arasında hoşnutsuzluğa sebep oldu.</p>

    <p class="solbaslik"><span class="ideitalik">Heykel diktirdi mi?</span></p>

    <p class="normalnesililk">Özellikle Mohaç Seferi esnasında Budin’den İstanbul’a getirerek konağının bahçesine diktiği mitolojik heykeller hem çok konuşuldu hem de çok tepki topladı. Osmanlı insanı böyle şeylere alışık değildi. Meşhur İstanbul uleması da zaten bu işten hiç hoşlanmamıştı.</p>

    <p class="normalnesil">Devrin meşhur şairlerinden Figâni tarafından yazılan şiir, çoğu İstanbullunun yüreğini serinletti:</p>

    <p class="normalnesil">“Dü İbrahim âmed be-deyr-i cihān/ Yeki büt-şiken ü yeki büt-nişân.”</p>

    <p class="normalnesil">Yani, “Dünyaya iki İbrahim geldi / Biri putları yıktı, biri putları dikti!”</p>

    <p class="normalnesil">İbrahim Paşa bu şiire çok öfkelendi ve şairi 1532 yılında idam ettirdi.</p>

    <p class="solbaslik"><span class="ideitalik">Pargalı kimdir?</span></p>

    <p class="normalnesililk">Sadrazam Makbul İbrahim Paşa’nın asıl kimliğine gelince; İtalyan olduğunu iddia eden tarihçiler de var, ama büyük ihtimalle, bugün Yunanistan sınırlarının içinde kalan Parga yakınlarındaki bir balıkçı köyünde fakir bir balıkçı ailesinin çocuğu olarak dünyaya geldi (1493).</p>

    <p class="normalnesil">Altı yaşlarında iken korsanlar tarafından kaçırılarak Saruhan’da (Manisa) dul bir kadına satıldı. Bu kadın, oğlu gibi gördüğü İbrahim’in eğitimine büyük önem verdi. Zekâ ve kabiliyetinin gelişmesini sağladı.</p>

    <p class="normalnesil">Geleceğin Kanuni Sultan Süleyman’ı, “Saruhan Sancak Beyi” idi. İbrahim’le bir gezi esnasında tanıştı. Zekâsını keşfetti ve yanına aldı.</p>

    <p class="normalnesil">İbrahim, Osmanlı’nın insan zekâsını önceleyen sistemi sayesinde sadrazamlığa kadar yükseldi.</p>

    <p class="normalnesil">Bu her insanın başını döndürebilecek kadar hızlı bir yükselişti. Nitekim onun da başını döndürdü. Sadrazamların şehzadeler arasında taraf tutması töre değilken, o Şehzade Mustafa’nın tarafını tuttu. Bu yüzden zaman zaman emrindeki paşalarla, zaman zaman dinî liderlerle, zaman zaman da tabii olarak kendi oğlunu tahta geçirmeye çalışan (ki, oğlu tahta geçmediği takdirde öldürülecekti) Hürrem Sultan’la çatıştı.</p>

    <p class="normalnesil">Sultan Süleyman gibi, dünyanın soluk alışını dinleyen bir padişahın kendi sarayında olup bitenleri bilmemesi düşünülemez. Gizli-açık ikazlar yapmaması da... Fakat sadrazam o kadar güçlüydü ki, padişahın ikazlarını bile dikkate almıyor, yolundan şaşmıyordu.</p>

    <p class="normalnesil">Kanuni Sultan Süleyman, Sadrazam Pargalı İbrahim Paşa’yı “Seraskerlik” makamına getirdiğinde, töre olmamasına rağmen, dört tuğ yerine altı tuğ vermiş, gelenekleri altüst etmişti. Kendisi ise yedi tuğluydu. Bu o zamana kadar görülmemiş bir uygulama idi. Sadrazamın padişahından tek eksiği, hilafet tuğuydu.</p>

    <p class="normalnesil">Bu şekilde Avusturya İmparatoru’na denk bir konuma gelmişti. Venedikli diplomatlar, Padişah’ın “Muhteşem” unvanına atıfta bulunarak, Sadrazam’a “Muhteşem İbrahim” diyorlar ve bu İbrahim Paşa’nın çok hoşuna gidiyordu. Bu kadar itibarı ve güveni kim taşıyabilir? Taşınmazı o da taşıyamadı: “Serasker Sultan” unvanını kullanmaya başladı.</p>

    <p class="normalnesil">Bu da yetmedi, Kral Ferdinand’ın elçilerine, “Bu büyük devleti idare eden benim” dedi, “Her ne yaparsam yapılmış olarak kalır; zira bütün kudret benim elimdedir. Memuriyetleri ben veririm, eyaletleri ben tevzi ederim, verdiğim verilmiş ve reddettiğim reddedilmiştir. Büyük padişah bir şey ihsan etmek istediği veya ettiği zaman bile eğer ben onun kararını tasdik etmeyecek olursam gayr-ı vaki gibi kılınır. Çünkü her şey; harb, sulh, servet ve kuvvet bendedir.”</p>

    <p class="solbaslik"><span class="ideitalik">Serasker</span> <span class="ideitalik">Sultan</span></p>

    <p class="normalnesililk">Bunlar doğal olarak padişahın kulağına gidiyordu. “Serasker Sultan” unvanını kullanmakta ısrar etmesi bir tarafa, orduyu Şehzade Mustafa’nın etrafında kenetlemeye çalışıyor, bu uğurda ihtilâl yapmak dâhil, her yola girebileceği kanaati dilden dile dolaşıyordu.</p>

    <p class="normalnesil">Sanatseverlik noktasında da tercihini değiştirmiş, İslâmî sanatlara sırt çevirip Batı sanatlarına yönelmişti. Artık kendisine armağan edilen Kur’ân-ı Kerim’leri, başlangıçta yaptığı gibi, öpüp başına koymuyor, diz çöküp birkaç sayfa okumuyor, anında reddediyor, hatta “Başka işiniz yok mu?” gibilerden hattatları horluyordu.</p>

    <p class="normalnesil">Bu da hattatları çok kızdırmış, halk arasında eski dinine döndüğü söylentisini ayyuka çıkartmıştı.</p>

    <p class="normalnesil">Aslında İbrahim Paşa’nın Müslümanlığından kuşku yoktu, ne var ki, “Şuyuu vukuundan beter” iddialar tüm şehri kuşatmış, padişahı rahatsız eder boyutlara varmıştı.</p>

    <p class="normalnesil">Bunlardan biri de Defterdar İskender Çelebi’yi mahkeme kararı olmaksızın idam ettirmesiydi ki, Padişah-ı Cihan’ı çok rahatsız etmiş çok da sarsmıştı.</p>

    <p class="normalnesil">O günlerde İbrahim Paşa, Fransızlara verilecek olan kapitülasyonlarla ilgili çalışmaları yürütüyor ve sadrazamlığının en güçlü dönemini yaşadığını düşünüyordu.</p>

    <p class="normalnesil">“Benim verdiğim verilmiş olur” diyordu.</p>

    <p class="normalnesil">Son damla da düşmüş, bardak artık taşmıştı. Kanuni’nin daha fazla sabretmeye hakkı yoktu. Devletini yekpare tutma sorumluluğu ağır basıyordu.</p>

    <p class="solbaslik"><span class="ideitalik">Boğdurulması</span></p>

    <p class="normalnesililk">14-15 Mart gecesi, iftar için saraya davet edildi ve teravihten sonra konağına gitmeye hazırlanırken, “Padişah buyruğu” olarak sarayda kalması bildirildi. Hiçbir şeyden kuşkulanmamıştı. Herhalde padişahın danışacakları vardı.</p>

    <p class="normalnesil">Kendisi için hazırlanan odaya çekildiği sırada, hızla açılan kapıdan dört dilsiz cellat girdi. Daha ne olduğunu anlayamadan üzerine çullandılar ve ustaca attıkları kementlerle İbrahim Paşa’yı boğdular.</p>

    <p class="normalnesil">Böylece, kendi hayatıyla birlikte, aralıksız 13 yıl süren başarılı sadrazamlık hayatı da sona ermiş oldu: “Makbul İbrahim Paşa” bir anda, “Maktul İbrahim Paşa”ya dönüştü.</p>

    <p class="normalnesil">İlginç olan, geleneksel idam şeklinin dışına çıkılıp başının kesilmemesi ve hanedan mensuplarına uygulanan bir yöntemle boğdurulması... Bu Kanuni’nin İbrahim Paşa’ya hâlâ saygı ve sevgi duymasından dolayı da olabilir, idamını yarın sabaha erteleyemeyecek kadar büyük bir öfke duymasından da...</p>

    <p class="normalnesil">Bu eğer derin bir öfkenin ifadesi ise, ne olabilir? Pargalı’nın siyasî hataları çok önceden beri Kanuni’nin malumu idi. Hatta bazı hatalarını kendisi üstlenmiş, hakkında dedikodu çıkıp yıpratılmasını kaç kez engellemişti.</p>

    <p class="normalnesil">O zaman Kanuni’yi öfkelendiren nedir?</p>

    <p class="solbaslik"><span class="ideitalik">Solakzade’nin iması</span></p>

    <p class="normalnesililk">Meşhur müverrihlerimizden Solakzade bir imada bulunuyor, diyor ki:</p>

    <p class="normalnesil">“Hz. Süleyman’ın mührüne hıyanet eden div gibi velinimet-i ırzını siyanet hatırına gelmedi.”</p>

    <p class="normalnesil">Yazar, Kanuni’yi doğrudan hedef alamadığı için isim üzerinden “telmih” (ima ve çağrışım vasıtasıyla başka bir olaya işaret etme sanatı) yapabilir ve Pargalı’yı velinimetinin, yani Kanuni’nin ırzını korumamakla suçlayabilir mi?</p>

    <p class="normalnesil">Kanuni’nin ırzı, yani Hürrem Sultan...</p>

    <p class="normalnesil">Bu konuda, ilgi duymak gibi bir tedbirsizliği mi söz konusu?</p>

    <p class="normalnesil">İnsan yakın arkadaşını öldürür mü? Devlet sorumluluğu içinde öldürür. Arkadaşlık başka devlet sorumluluğu başkadır. Padişahlar lüzumu halinde öz evlâtlarını bile devlet uğruna kurban etmekten geri durmamışlar, ama bunu nefretlerinden değil sorumluluklarından yapmışlardır. Aksi takdirde devlet paramparça olurdu.</p>

    <p class="normalnesil">Pargalı İbrahim Paşa ölür ölmez saraydan çıkartıldı ve meçhul bir yere alelacele defnedildi... Kanuni eski arkadaşının kabrini bile kaybetmek istemişti.</p>

    <p class="normalnesil">Neden acaba?</p>

    <p class="normalnesil">İbrahim Paşa’nın defnedildiği yere dair net bilgilerimiz yok... Kimine göre Fındıklı’daki Canfeda Tekkesi haziresinde (meşhur tarihçimiz Solakzade, ‘Canfeda Tekkesi’nin haziresinde başucunda erguvan ağacı dikilmiş makberi vardır’ diyor), kimine göre Okmeydanı Tekkesi’ne yakın olan Nasuh Paşa’nın kabri yanına defnedildi.</p>

    <p class="solbaslik"><span class="ideitalik">Hayır eserleri</span></p>

    <p class="normalnesililk">Hayırsever bir sadrazamdı. Mekke’de, İstanbul’da, Selanik’te ve Hezergrad’da (Razgrad) kendi adıyla anılan camiler, Kavala’da cami, mescit, mektep, medrese, hamam ve çeşme yaptırmış, bu eserlerin kıyamete kadar yaşaması için de vakıflar tahsis etmişti.</p>

    <p class="solbaslik"><span class="ideitalik">Pargalı İbrahim Paşa’nın aşkı ve kemanı</span></p>

    <p class="normalnesililk">Tarihî gerçeklerle çok ilgili olduğumuz söylenemez. Ama tarihin içine aşk-meşk işleri girince (bu konuda soru rekoru Mihrümah Sultan’la Mimar Sinan’ın olmayan aşkları üzerinedir) dikkat kesildiğimiz de bir gerçek.</p>

    <p class="normalnesil">Tabii bu, bazı duyarlı tarihçilerle siyasetçiler hariç, pek kimsenin umurunda değil. Aşk var mı, ona bakıyorlar.</p>

    <p class="normalnesil">Kanuni’nin seferlerini, zaferlerini, idarî düzenlemelerini, kanunlarını, hukuka bağlılığını, müesseseleşmeye yaptığı katkıları merak eden yok...</p>

    <p class="normalnesil">Bundan Kanuni’nin sadrazamı İbrahim Paşa da nasibini alıyor tabii. Gelen soruların yüzde yüze yakını “İbrahim Paşa-Hatice Sultan aşkı” üzerine oluyor.</p>

    <p class="normalnesil">Hayır yaşanmadı. Pişmiş aşa su katmış gibi olacağım, ama tarihsel açıdan evlilikleri bile tartışmalı.</p>

    <p class="normalnesil">Pargalı İbrahim Paşa’nın Hatice Sultan’la değil, Muhsine Hatun isimli başka bir kadınla evli bulunduğu şeklinde güçlü belgeler var.</p>

    <p class="normalnesil">Mesela Osmanlı tarihi konusunda otorite kabul edilen Ord. Prof. Uzunçarşılı, <span class="ideitalik">Belleten</span> dergisinin 114. sayısında bu konuyu işliyor. Pargalı İbrahim Paşa’nın ‘damat’ olmadığını, Hatice Sultan’ın kocasının İskender Paşa olduğunu söylüyor (daha önce Hatice Sultan’la evli olduğunu söylemişti, bu makalesi ile düzeltiyor). Çiftin Mehmet Şah ismini verdikleri bir de oğulları varmış. Muhsine Hatun ile ortak bir vakıf kurarak Kadırga’da (İstanbul) cami yaptırmışlar (bu bilgiler de zaten camiin vakfiyesinden).</p>

    <p class="normalnesil">Çağatay Uluçay ise aksi görüşte: <span class="ideitalik">Kanunî Armağanı</span> isimli kitaptaki makalesinde, Pargalı İbrahim Paşa’nın Hatice Sultan’la evli olduğunu söylüyor.</p>

    <p class="normalnesil">Ancak son belge ve bulgularla bu ihtimal artık çok zayıflamış bulunuyor.</p>

    <p class="normalnesil">Eğer gerçekse bile, bir aşk evliliği değil, Kanuni’nin isteği üzerine, politik bir evlilik olmuştur, çok sevdiği arkadaşını (Pargalı) akrabalık bağıyla da hanedana bağlamak istemiştir.</p>

    <p class="ortayazi">* * *</p>

    <p class="normalnesililk">“Pargalı İbrahim Paşa gerçekten keman çalar mıydı?”</p>

    <p class="normalnesil">Yerli kaynaklarımızda böyle bir kayda rastlamadım, ancak Venedik kaynaklarında, Pargalı’nın keman çaldığına ilişkin bazı kayıtlar var. Tabii o dönemin kemanı bugünkü kemanlardan çok kemençeye benzerdi. Omuza değil, omuz altına dayandırılarak çalınırdı.</p>

    <p class="normalnesil">Ben bu işlerden pek anlamam, ama Mustafa Armağan, Pargalı’ya Vivaldı çaldırıldığını, hâlbuki Vivaldi’nin o tarihten 300-400 yıl sonra yaşadığını (1678 - 1741) söylüyor.</p>

    <p class="normalnesil">Serhan Bali ise, “Pargalı’nın çaldığı parça Vivaldi değil oryantalist bir şey” diyor.</p>

    <p class="normalnesil">Pargalı Makbul (ve de Maktul) İbrahim Paşa’yı biz yeni keşfede duralım, onu anlatan ilk roman, Fransa’da 1642’de, Mademoiselle (Mlle) de Scudery tarafından yazıldı: <span class="ideitalik">Ibrahim ou l’Illustre Bassa.</span> Dört cilt halinde, iki bin sayfa olarak yayınlandı.</p>

    <p class="normalnesil">İkinci İbrahim Paşa romanı 1981’de yine Catherine Clément isimli bir Fransız yazardan geldi: <span class="ideitalik">La Sultane</span>.</p>

    <p class="normalnesil">Her iki romanda da İbrahim Paşa ‘gizli Hıristiyan’ olarak gösteriliyor. Kanuni de İbrahim Paşa’nın kabiliyetlerini kendine mal eden silik bir kişilik olarak resmediliyor.</p>

    <p class="normalnesil">Zaten hiçbir yabancı yazar, durup dururken bir Osmanlı sadrazamına ilgi duymaz.</p>

    <p class="normalnesil">İşin en ilginç tarafı ise, bizim tarihçilerin, yerli kaynaklardan ziyade yabancı romanlardan beslenmeyi seçmeleri...</p>

    <p class="normalnesil">Bir Afrika atasözünü hatırlamanın şimdi tam sırasıdır: “Aslanlar kendi tarihçilerine kavuşuncaya kadar, kitaplar avcıyı övecektir.”</p>

    <h2 class="h2baslik" id="_idParaDest-89">Rüstem Paşa</h2>

    <p class="normalnesililk">Mihrümah Sultan’ın Rüstem Paşa ile evlendirilmesi gündeme gelmişti. Paşa’nın düşmanlerı hemen bir dedikodu çıkardılar: “Rüstem Paşa, cüzzam illetine müptelâdır!”</p>

    <p class="normalnesil">Cüzzam o devirde yakaladığını götüren bir hastalık! İnsanı parça parça çürütüp öldürüyor. Bu söylenti sarayın duvarlarından taşıp tüm İstanbul’a yayıldı. “Padişah Efendimiz dünyalar güzeli masum kızını bir cüzzamlıya neden vermek ister?” sorusu sokak sokak dolaşmaya başladı.</p>

    <p class="normalnesil">Söylenti, Rüstem Paşa’nın saraya damat olmasını kıskanan rakipleri tarafından çıkarılmış olabileceği gibi, doğru da olabilirdi. Kanuni konuyu araştırmaya karar vererek sarayın hekimbaşısını huzuruna çağırdı: “Söyle bakalım Çelebi, bir babayiğidin cüzzam illetine müptela olup olmadığını nasıl anlarsın?”</p>

    <p class="normalnesil">Hekimbaşı, durumu anlamıştı. Çünkü sarayı ve tekmil İstanbul’u çalkalayan söylentiyi o da duymuştu: “Saadetli hünkârım” diye söze başladı, “bunu anlamak çok kolaydır, cüzzamlı kimesnede kehle (bit) olmaz. Bit bile andan kenduni sakınur.”</p>

    <p class="normalnesil">“Yani?” diye üsteledi Padişah.</p>

    <p class="normalnesil">“Yani cüzzamlı olduğu rivayet edilen kimesne muayene edilur, eğer üzerinde bit var ise cüzzam yoktur.”</p>

    <p class="normalnesil">Bu bilgiyi alan Padişah, derhal hassa hekimlerinden Mehmet Halife’yi Diyar-ı Bekir’e gönderdi. Görevi, bir yolunu bulup Beyberbeyi Rüstem Paşa’yı muayene etmek ve cüzzamlı olup olmadığını anlamaktı. Yorucu bir yolculuktan sonra, Diyar-ı Bekir’e varan Mehmet Halife, Rüstem Paşa ile buluştu. İzzet ikram gördü. İyi karşılanıp ağırlandı. Ama Mehmet Halife’nin aklı işindeydi. Bir an önce işini görüp dönmesi tembihlenmişti. Padişahı bekletmek olmazdı. Hemen bir bahane bulmalı, Rüstem Paşa’yı muayene etmeliydi.</p>

    <p class="normalnesil">Aklına banyo yapmak geldi... Beylerbeyi Rüstem Paşa’yı hamama sokabilirse işi yarı yarıya halletmiş olurdu. Rüstem Paşa yıkanmak için nasılsa soyunacaktı. İşte o zaman, elbiselerinde bit arayacak fırsatı bulurdu. Yorgunluğu atmak için banyo yapmak istediğini, kendisine eşlik ederse bundan çok mutlu olacağını söyledi.</p>

    <p class="normalnesil">Mehmet Halife sıradan bir konuk değildi. Padişahın özel adamı sayılırdı. Arzusunu kırmak olmazdı. Birlikte hamama girdiler. Soyunup peştamallarını kuşandılar. Mehmet Halife, belli etmeden Rüstem Paşa’nın elbiselerini yokladı. Kısa süre sonra aradığı biti buldu. Bulur bulmaz da Rüstem Paşa’yı şaşkınlık içinde hamamda bırakarak Payitaht’a (Beşkente) döndü. Müjdeyi Padişah’a verdi: “Rüstem Paşa cüzzamlı değildür hünkârum!”</p>

    <p class="normalnesil">Böylece Kanuni’nin sevgili kızı Mihrimah Sultan, Rüstem Paşa ile evlendi... Ama bu yüzden anlı-şanlı Rüstem Paşa’ya “Kehle-i ikbal” (bit şanslı) lâkabını taktılar. Tarih boyunca “Kehle-i ikbal Rüstem Paşa” olarak anıldı. Ve şu şiirler dillerde dolandı:</p>

    <p class="normalnesil5mmbefore"><span class="ideitalik">“Olacak bir kişinin bahtı kavî,</span> <span class="ideitalik">talii yâr,</span></p>

    <p class="normalnesil"><span class="ideitalik">Kehlesi dahi mahallinde anın, işe yarar.”</span></p>

    <p class="normalnesil"><span class="ideitalik">***</span></p>

    <p class="normalnesil"><span class="ideitalik">“Bahtiyarlık, dâd-</span><span class="ideitalik">ı Haktır, şahsı rahat ettirir,</span></p>

    <p class="normalnesil"><span class="ideitalik">Bir kerih bit, en kerîh</span> <span class="ideitalik">zandan beraat ettirir.</span></p>

    <p class="normalnesil"><span class="ideitalik">Rütbe-i İhsan-ı Devlet, sanma ilme,</span> <span class="ideitalik">ehledir,</span></p>

    <p class="normalnesil"><span class="ideitalik">Bahtının seyyaresi bazen yavaş bir kehledir.”</span></p>

    <p class="normalnesil5mmbefore">Sonunda evlilikleri gerçekleşti.</p>

    <p class="normalnesil">Her ne kadar Rüstem Paşa, bazı tarihçiler, romancılar ve sinemacılar tarafından “Asılacak adam” ilan edilse de; aslında iyi bir devlet adamı, son derece yardımsever ve hayırsever bir insandı.</p>

    <p class="normalnesil">Kanuni Sultan Süleyman gibi bir padişaha yaklaşık on beş sene hakkıyla sadrazamlık yaptı. İftira ve isnatlar bir yana bırakılırsa, Osmanlı tarihinin en önemli ve son derece başarılı bir devlet adamı olarak tarihe geçti.</p>

    <p class="normalnesil">Yönettiği devlete ilişkin olarak kılıkırk yaran titizliği, yabancı elçilerin raporlarında ayrıntılarıyla anlatılıyor.</p>

    <p class="normalnesil">Son derece de hayırseverdir. Ülkeye on iki cami, yedi okul, otuz iki hamam, yirmi iki çeşme, iki yüz yetmiş üç oda, elli dört mahzen, beş yüz altmış üç dükkân, yirmi sekiz han ve kervansaray ile beş medrese (üniversite) yaptırmıştır.</p>

    <p class="normalnesil">“Rüşveti Osmanlı’ya soktu” diye eleştiriliyor, ancak rüşvetle bir ilgisi yoktu. Bu yaygın kanaat tamamen o devrin tayin sisteminden kaynaklanıyor.</p>

    <p class="normalnesil">Tayinlerde, şimdiye kadar pek kimsenin üzerinde durmadığı ‘pîşkeş’ denen bir kural var ki, dilimize sonradan ‘peşkeş’ olarak girmiştir.</p>

    <p class="normalnesil">‘Pîşkeş’ sistemine göre, yüksek mevkilere tayin edilen kişiler, padişaha ve sadrazama bir miktar ödeme yaparlar. Bu tamamen yasal ve usullere uygun bir ödemedir. Rüşvetle de uzaktan yakından ilgisi yoktur.</p>

    <p class="normalnesil">Rüstem Paşa tayin ettiği kişilerden bu yasal ücreti tahsil etmiş, yine usule uygun olarak, ‘kapı halkı’ denen çalışanların maaşını buradan ödemiştir.</p>

    <p class="normalnesil">Yani ‘Pişkeş’, bir çeşit vergidir. Tüm kayıtları da tutulmuş, pîşkeş defterlerine kaydedilmiştir.</p>

    <p class="normalnesil">Rüstem Paşa hakkında çıkarılan rüşvetçilik iddiaları, bilgisizlik sebebiyle işte bu vergiye dayandırılıyor.</p>
  </div>
</body>
</html>
