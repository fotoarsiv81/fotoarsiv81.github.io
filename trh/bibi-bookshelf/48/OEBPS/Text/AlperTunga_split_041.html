<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_40">DOĞUYA SEFER VAR</h1>

  <p class="normal"><span class="ideitalik">“Alemdar ve ferasetli insan dünyaya hâkim olur”</span></p>

  <p class="normal">Bir konuşmalarında böyle söylemişti Tarhun Ata.</p>

  <p class="normal">Dünyaya hakim olmak!!! Çok değişik anlamları olan bir öngörüydü. Neyine hâkim olacaksın dünyanın? Taşına mı toprağına mı? Yüce yüce dağlarına mı, çağlayarak akan ırmaklarına mı?</p>

  <p class="normal">Bu soru içinden geçtiğinde “Gönüllere” demişti Tarhun Ata.</p>

  <p class="normal">“Bin yıl yaşasan da bir gün öleceksin. Götüreceğin hiçbir şey yok bu dünyadan. Adın kalırsa, anılırsan, yiğitsen dünyaya hakim olursun. Dünya durdukça ad olursun. Destan olursun. O halde Alemdar ve ferasetli olacaksın. Adaletli ve geniş gönüllü olacaksın”</p>

  <p class="normal">Doğuya dönmüştü yüzünü o gün kalkar kalkmaz. Yüzüne vuran ilk güneş ışıkları ile bunları düşünmüştü</p>

  <p class="ortayazi">* * *</p>

  <p class="normal">Uzun süren bir hazırlık döneminden sonra yola çıkacaklardı. O gün, bugündü artık. Eşi Aybirgen Hatun’un doğurması yakındı. Beklenen kız çocuğunu göremeden gitmek zor geliyordu. Gidecek ve ulakların getireceği muştuyu bekleyecekti. Başka çaresi yoktu</p>

  <p class="normal">Hizmetkârı girmeden önce oda kapısı hafifçe çalınıp içeriye artık binbaşı olan yoldaşı Kuyaş süzüldü. Yarı açık gözleriyle onu gördü Alp Er Tunga</p>

  <p class="normal">“Sen de benim gibi erkencisin Kuyaş”</p>

  <p class="normal">“Sefer sözü oldu mu gözüme uyku girmez Şad. Sizin hazırlanmanız için hizmetkârlar bekliyor, göndereyim mi?”</p>

  <p class="normal">Hafifçe başını sallamıştı Alp Er Tunga. Gönlü, gözü yeni ülkelere açılırken eksiksiz hazırlanmalıydı</p>

  <p class="ortayazi">* * *</p>

  <p class="normal">Hazır olduğunda Tunga tokalı kemerini eline aldı. Tarhun Ata armağanı bu tokadaki tunga gözleri ışıl ışıl yanıyordu. Bu iyiye işaretti. Hızla kuşandı, kılıcını, kamasını ve odadan çıktı. Eşinin yanına vardığında, doğuma uzanan son günlerin zorluğundaki kadını alnından öpüp vedalaştı. Anasının da gönlünü hoş ettikten sonra dışarıya çıktı</p>

  <p class="normal">Sarayın önünde savaşçıları onu bekliyordu. Bu kez Veyse Bey yanında olacaktı Belek’le birlikte. Nöbet değişimiydi. Bu kez diğer beyler Ordu-Kent’te kalıyorlardı. Çünkü artık iyice yaşlanmışlardı. Son anlarını Hanları, yoldaşları Peşenk Han’ın yanında geçirmek istiyorlardı</p>

  <p class="normal">Hazırlık uzun sürmüş eksiksiz ve kalabalık bir ordu oluşturmuşlardı. Pek çok ülkeden geçip, pek çok ülkeye gireceklerdi. Pek çok yer görüp pek çok savaş yapacaklardı. Kimin oralarda kalacağını, kimin geri döneceğini Tanrı bilirdi.</p>

  <p class="normal">Analar, babalar, eşler, çocuklar, nişanlılar, yavuklular gidenleri yolcu etmek için oradaydılar. Ordunun bir kısmı başka kentlerden gelecek, yol boyunca onlara katılacaktı.</p>

  <p class="normal">Babası Peşenk Han’ın karşısında diz vurduğunda, gözlerindeki gururu ve övüncü görmek yetmişti ona</p>

  <p class="normal">Peşenk Han şöyle dedi:</p>

  <p class="normal">“Var git oğul, var git. Karşına çıkmaya cesaret edenlerin tozlarını havaya savur!”</p>

  <p class="normal">Bu bir buyruktu.</p>

  <p class="normal">“Buyruk Han’ımındır!” diye cevapladı babasını.</p>

  <p class="normal">Atına bindiğinde dönüp bir kez daha Peşenk Han’a bakmış, yaşı oldukça ilerlemiş olan Peşenk Han elini kaldırarak ona veda etmişti</p>

  <p class="normal">Bu kez yanlarında Şaman Bükdüz Ata yoktu. O orada, Tarhun Ata’dan kalan yerinde yaşamaya devam edecekti.</p>

  <p class="normal">“Gerektiğinde ben seni bulurum!” demişti vedalaşırken Alp Er Tunga’ya. Buna hiç şüphe yoktu.</p>

  <p class="normal">Ağır ağır kale kapısından çıkarlarken özlem yürekleri sarmaya başlıyordu. Gidiş bugündü; ama dönüş ne zaman olur ancak Tanrı bilirdi.</p>
</body>
</html>
