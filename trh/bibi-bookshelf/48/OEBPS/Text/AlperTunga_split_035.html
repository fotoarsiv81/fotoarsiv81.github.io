<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_34">KENDİ GELSİN</h1>

  <p class="normal">Bütün heyetin olumlu baktığı bir konuda, son kararın bu heyetin elinde olmaması gönül işlerine has bir konuydu. Heyet söz birliğine vardıktan sonra varıp Bükdüz Şamanla görüştüler. Son kararı o versin istediler</p>

  <p class="normal">Bükdüz Şaman söyleyecek bir şey bulamıyordu.”Tanrı bile yüreğe hükmetmez. Gönül işlerine aracı olmaz!” dedi. “Artık karar gönül işine düşenlerindir!”</p>

  <p class="normal">Piran, Barman, Belek, diğer beylerle birlikte, Alp Er Tunga’nın huzuruna vardılar</p>

  <p class="normal">Umursamaz görünse de merak içindeydi Alp Er Tunga, beklediği; ama beklemez göründüğü haberi dinlemeye hazırdı. Bükdüz Şaman söze başladı</p>

  <p class="normal">“Şad’ın derdine çare aradık. Beyler Şad yoldaşı olarak üzerlerine düşeni yaptılar. Karar odur ki bu konunun çözümü Şad’da!”</p>

  <p class="normal">Bunları söyleyip bakışlarını Piran Bey’e çevirdi.</p>

  <p class="normal">“Töre; gitmeni, konuşmanı ve kızı razı edip almanı buyurur. Aybirgen Kız ‘Kendisi gelsin, kendisi konuşsun’ dedi.”</p>

  <p class="normal">“Kendisi gelsin mi? Dedi”.</p>

  <p class="normal">Bunu tekrarlayıp durdu Alp Er Tunga. Belki yüz kez kendi kendine mırıldandı.</p>

  <p class="normal">“Demek ki ‘kendisi gelsin’ dedi”</p>

  <p class="normal">Çok fazla sürmedi düşünceli hali.</p>

  <p class="normal">“Öyleyse biz de hemen gideriz. Tez atımı hazırlatın!”</p>

  <p class="normal">O andan sonra söylenenlerin hiçbir değeri yoktu artık. Ne “acele etmemesi”, ne “zamanın gece olması” gibi bahaneler onu durduramazdı. Madem ki çağırılmıştı gitmesi gerekiyordu. Atının hazırlanması geciktikçe yerinde duramıyordu. Akay gelir gelmez atına bindi ve Aybirgen’e doğru sürdü atını. Vakit gecenin yarısıydı. Ay ışığı olmasa yol bile gözükmeyecekti.</p>

  <p class="normal">Merv kenti bu geç saatte alışık olmadığı nal seslerini merakla bir süre dinledi. Hemen ardından bir nal sesi daha duyuldu. Belek Bey yine yoldaşlık gereği Han oğlunun ardından gidiyordu. Karanlıkta at sürüyorlardı</p>

  <p class="normal">Ay, bulutların ardına saklandığında yolu bulmak atların maharetine kalıyordu. Bu gece, sevgi ile çarpan yüreklere yardım etmek istemiyor gibiydi Ay Dede</p>

  <p class="normal">Aybirgen’in obasına ulaşmaları çok sürmedi. Nöbetçilerden önce köpekler karşıladı Alp Er Tunga’yı. Daha sonra da nöbetçiler durdurmak istediler. Ama geriden gelen Belek Bey’in yükselen sesini duyunca vazgeçtiler</p>

  <p class="normal">“Yol verin gelen Han oğlu Alp Er Tunga’dır!”</p>

  <p class="normal">Alp Er Tunga; yeni fark etmişti Belek Bey’i. Bu sadık yoldaş, yanına gelince gülümsedi. Herkes görevini yapmakla yükümlüydü. Belek Bey’in görevi Alp Er Tunga’nın gölgesinden ayrılmamaktı.</p>

  <p class="normal">Atlar Aybirgen’in evine yöneldiler.</p>

  <p class="normal">Evin önünde Akay’ı durdurmaya gerek görmeden yere atladı Alp Er Tunga</p>

  <p class="normal">Başka bir aman olsa at seslerini duyar duymaz, elinde kılıç dışarı fırlardı Oba Bey’i. Bir şeylerin olmasını beklediğinden, nal seslerini duyunca, pencere örtüsünü aralayıp dışarı bakmış, gördükleri karşısında gülümseyerek kaldığı yerden uykusuna devam etmişti</p>

  <p class="normal">Alp Er Tunga evin kapısına doğru yürürken birden durdu. Ne yapıyordu? Bir uğru gibi içeriye dalamazdı ya. Aslında Aybirgen’le konuşmak için önceden babasına haber verip izin alması gerekiyordu. Bunu yapmamıştı çünkü olayların böyle gelişeceğini düşünmemişti.</p>

  <p class="normal">Aklı başına gelmiş yaptığının bir hata olduğunu, töreye uymadığını anlamıştı. Bu saatte eve girmesi olmazdı. Sabahı bekleyecekti. Sabah sokağa ilk çıkan obalıyla Aybirgen’e ve babasına haber salacaktı</p>

  <p class="normal">Olduğu yere çöktü ve beklemeye başladı. Onun biraz uzağında Alp Er Tunga’yı izleyen ve verdiği bu kararı beğenen; Belek Bey de bir köşeye çekilmişti.</p>

  <p class="normal">Alp Er Tunga bekliyordu artık. Böyle zamanların hesabı değişik olur. Zaman bir garip işler. Geçmek bilmez. Alp Er Tunga sabah Aybirgen ile karşılaşacağı anı ve söyleyeceklerini ezberleyerek zamanı doldurmaya çalışıyordu. Sabaha karşı hava soğuyacaktı; ama yanına bir örtü bile almamıştı. Hiçbir şey umurunda değildi. Sevdalılar üşümez diye bir kural yoktu; ama o üşümüyordu</p>

  <p class="normal">Evin içinde uyku tutmayan iki çift göz sabahı bekliyordu. Bu gözlerden yeşil olan bir çift, nal sesini duyunca hafifçe pencere örtüsünü aralamış ve geleni görüp sevinmişti. Hele onun kapıya kadar gelip geri dönmesi ve sabahı beklemeye başlaması çok mutlu etmişti onu. Yatağına uzanıp tatlı hayallere daldı</p>

  <p class="normal">Düşünceleri boş olan ve yediği soğuk yüzünden söylenen tek kişi Belek Bey’di. Gece ayazının etkisi arttıkça kızıyor, bu yaşta düştüğü duruma gülüyordu</p>

  <p class="normal">“Hey gidinin koca Belek’i, kendi sevdan için böyle ‘kapılarda bekle, soğuktan it gibi titre’ deseler hem sevdadan vazgeçerdin hem de sevdiğinden. İş yoldaşlığa gelince böyle beklersin işte.”</p>

  <p class="normal">Bir süre sonra uyuklamaya başladı. Alp Er Tunga’nın derdinden iki gündür doğru dürüst uyuyamamıştı. Bir uyku ağır basıyordu bir soğuk. Güneşin doğuşunu hiç bu kadar özlememişti Belek Bey</p>

  <p class="normal">Alp Er Tunga ise Aybirgen’e söyleyeceklerini ezberlemekle meşguldü. Ne soğuk, ne uyku ne de yorgunluk umurunda değildi. Sadece sabahı özlüyordu özlediği bir çift yeşil göz uğruna. Görmek hasretinin yarısını karşılamak demekti. Diğer yarısı da sarılmak mıydı acaba? Gencecik yüreklerin sevda ateşini ne söndürecekti?</p>

  <p class="normal">Güneşin doğuşu başlamıştı. Ortalık an be an aydınlanıyordu. Özellikle yaşı geçmiş kocamanlar erken uyanıyorlardı. En önemli servetleri olan koyunların bakımına başlamak gerekiyordu. Evinden ya da çadırından dışarı adım atan, dışarıda bekleyen yiğitleri görünce, olağanüstü bir hal olduğunu anlayıp, hemen içeri çekiliyordu. Günlük işler bugün biraz gecikecekti</p>

  <p class="normal">Aybirgen uyku tutmayan gözlerini ovuşturarak yatakta doğruldu.</p>

  <p class="normal">Ne yapacaktı? Dışarı çıkıp Alp Er Tunga ile konuşmalı mıydı? Bile bile, onu beklediğini belli ederek dışarı çıkıp konuşmak zoruna gidiyordu. İçeride kalırsa ne yapacağını bilemiyor bunu uygun da bulmuyordu. Birden kararını verdi. Sessizce giyindi. Babasını uyandırmamaya çalışıyordu. Aralıktan atının yanına geçti. Eyerleyip üzerine atlaması çok uzun sürmemişti. Atını topuklayarak ok gibi dışarı fırladı. Evi çevreleyen çiti aşıp yönünü ormana çevirdi</p>

  <p class="normal">Zaten tavşan uykusunda uyuyan Baka Koca kızının ne yaptığını merak edip kulak kabartmış, tam olarak ne yaptığını anlayamamıştı. At sesi ile kendine geldi. Artık yapacak bir şey yoktu. Sadece;</p>

  <p class="normal">“Deli kız!” diyerek gülümsedi ve bütün gecenin uykusuzluğunu gidermek istercesine yeniden bu kez derin bir uykuya daldı.</p>

  <p class="normal">Alp Er Tunga, dörtnala uzaklaşan atın üzerinde Aybirgen’i fark etmiş, ne yapacağını bilemeden kalakalmıştı. Gözleri atın uzaklaşan toz izinde öylece beklerken yanına Belek Bey’in yanaştığını ve Akay’ın dizginlerini uzattığını fark etmemişti.</p>

  <p class="normal">“Şad’ım durma var kıza yetiş. Bu sana davettir. Demek onun da gönlü sende ki böyle oyunlar ediyor. Hadi sür atını ve onu yakala! Unutma bu kız at sürüşünde kendini yakalayamayan adama varmaz!”</p>

  <p class="normal">“Onunda gönlü ben de mi?”</p>

  <p class="normal">Gözleri ışıldamış, damarlarına kan yürümüştü. Artık o eski Alp Er Tunga’ydı</p>

  <p class="normal">Üzerine atladığı gibi sertçe topukladı Akay’ı. Sahibinden şimdiye kadar böyle bir hareket görmeyen at önce şaha kalkıp sonra ileri fırladı. Zamanların en garip, en hızlı koşusu başlamıştı artık</p>

  <p class="normal">Sonunda mutluluk vardı bu koşunun.</p>

  <p class="normal">Belek Bey bu kez onlara yetişmek için hiç acele etmiyordu. Düşündüğü tek şey artık oba içinde kalmaması gerektiği idi. İnsanları daha fazla rahatsız etmemeli, sorulacak sorulara cevap vermek zorunda kalmamalıydı. Atına binip ağır, ağır; gençlerin ardına düştü</p>
</body>
</html>
