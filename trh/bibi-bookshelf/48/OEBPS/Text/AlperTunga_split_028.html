<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">İKİ NEHİR ARASI</h1>

  <p class="normal"><span>B</span>ereketli hilal adı verilen verimli topraklarda sürüyordu yolculukları. Doğudan yola çıkan bin kişilik kuvvetin hareketini duymuştu bütün hükümdarlar ve önlem almak çabasındaydılar</p>

  <p class="normal">İran Hükümdarı Nevzen Alp Er Tunga yönetimindeki Saka Ordusunun hareketlerini dikkatle izletiyordu. Kabil Valisi olan Zal’ı küçük bir ordu ile peşlerinden göndermişti. Alp Er Tunga’yı uzaktan takip ettiriyordu</p>

  <p class="normal">Saka Ordusu; İran’ın hâkim olduğu bölgenin tam sınırından geçiyor, Asur İline doğru yol alıyordu</p>

  <p class="normal">Peşenk Han; oğlunun neredeyse İran Ülkesi içinde hareket ettiğini öğrenince telaşa kapılmış, destek için beş bin kişilik bir kuvveti yola çıkarmıştı. Başına da yanında kalan Veyse Bey’i komutan vermişti. Gönderdiği bitikte gerektiğinde İran’la savaşması için yetki veriyordu oğluna.</p>

  <p class="normal">Yola çıkma amaçları İran’la savaş değildi; ama artık ne olacağına Tanrı karar verecekti.</p>

  <p class="normal">İranlılar Maveraunehr’in kuzey kısımlarına hâkimdiler. Bu nedenle Alp Er Tunga elindeki az sayıdaki savaşçı ile güneye doğru yöneldi. Orada yeni gelecek kuvvetle buluşacaklar ve belki de kuzeye doğru hareket edeceklerdi.</p>

  <p class="normal">İranlı komutan Zal, yanında oğlu Rüstem’le birlikte Alp Er Tunga’nın peşindeydi. Kısa süre sonra izlendiğini fark etti Alp Er Tunga. Artık önlemlerini ona göre alıyordu. Özellikle geceleri konaklamak için çok muhkem yerleri seçiyor ordusunu dinlendirirken ikiye bölüyordu. Savaşçıların yarısı uyurken diğer yarısı nöbet tutuyordu</p>

  <p class="normal">Böylece tedirgin günler ve geceler geçirdi iki taraf da.</p>

  <p class="normal">Peşenk Han’ın gönderdiği kuvvetlerle buluşma yerinde, bir dağın eteklerinde konakladıklarında İran ordusu da yakında bir yere yerleşti. Zal; Alp Er Tunga’nın neden burada yerleştiğini anlamıyordu. Çünkü Peşenk Han tarafından gönderilen ordudan habersizdi</p>

  <p class="normal">Bir sabah gözcüler heyecanla uyandırdılar Zal’ı. Alp Er Tunga’ya destek olmak için yeni bir ordu gelmişti. Oldukça ağırlıklı ve sayıca kalabalık olan bu kuvvetlerin geldiğini duyunca sarsıldı Zal ve büyük bir fırsatı kaçırdığını anladı. Yapacak tek bir şey vardı o da hemen hükümdarı Nevzen’e haber salmak ve yeni bir ordu istemek</p>

  <p class="normal">Öyle yaptı.</p>

  <p class="normal">Gelen orduyu dinlendirip yeniden düzenledikten sonra yakındaki İran ordusunun varlığına aldırmadan güneye doğru süren yolculuğuna son verip yününü kuzeye doğru döndürdü Alp Er Tunga. Artık pervasızca İran topraklarında ilerliyordu. Önlerinde İranlıların elindeki Dehistan kalesi vardı. Takip sırası bu kez Alp Er Tunga’ya gelmişti. Zal Dehistan’a doğru çekiliyordu.</p>

  <p class="normal">İran Hükümdarı Nevzen Zal’a yardım için bir ordu çıkarmış, bu ordunun başına kendisi geçmişti. Gelip Dehistan önünde kamp kurdu. Alp Er Tunga’yı ve onun önünden geri çekilen Zal’ı beklemeye başladı. Artık iki ulusun karşılaşmaması, savaşmaması imkânsız hale gelmişti.</p>
</body>
</html>
