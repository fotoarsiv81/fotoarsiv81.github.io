<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">HAN OĞLU “BEN GİDEYİM” DEDİ</h1>

  <p class="normal">Avların ve güreşlerin aranılan yiğidi olmuştu Han oğlu. Dokuz yaşında meydana inmiş güreşe soyunmuştu. Karşısına çıkan yaşıtlarını, daha da büyüklerini kolayca yeniyordu. Kısa zamanda sırtını yere getirmediği dengi kalmamıştı Saka Ülkesi’nde. Tam olarak güreşçi sayılması ve geleneksel yarışlara katılabilmesi için daha çok büyümesi gerekiyordu. O da bunu bildiği için bir an önce büyüme çabasındaydı</p>

  <p class="normal">Ününe, atı Akay’ın ünü eklenmişti. Atı Akay ve Han oğlu birbirinden ayrılmaz iki yoldaştılar. Görenler onları and içmiş kan kardeşi sanabilirdi</p>

  <p class="normal">Yerinde duramıyordu. Hemen her gün başka bir yerdeydi. Saraya gidip anasının, babasının hatırını sorduktan sonra bir anda ortadan kaybolurdu. Günler sonra çıkıp geldiğinde yiğitliklerini ancak yanında yoldaşı olursa; yoldaşları da anlatırsa bilirdi Han ve eşi. Çoğu zaman yalnız olduğundan bu şansları da pek olmazdı.</p>

  <p class="normal">Bütün karanlık ormanların, ulaşılmaz sanılan dağların, girilmez inlerin fatihi olmuştu adsız Han oğlu. Normal bir yiğidin yanına durduğunda o yaşta bile ondan daha iri görünürdü. Dokuz yaşında kıllanmıştı. Zaten aslan göğsünü andıran geniş göğsü gücünün, kuvvetinin göstergesiydi. İki yiğit ikişer elini birleştirip kavramaya kalksalar bir bileğini kavrayamazlardı. Ellerinde aslanpençesinin mahareti, kaslarında fil gücü vardı. Yiğitliğinin yanı sıra akıllı, bilgili, iyi yürekliydi. Alplik ona yakışıyordu. Erlik ona uyuyordu. Bilgelik ona şan katıyordu</p>

  <p class="ortayazi">* * *</p>

  <p class="normal">Tungayı öldürmek için gönderilen üç yiğidin akıbeti iyi olmadı</p>

  <p class="normal">Üç yiğidi de uçmağa<sup class="calibre3"><a href="../Text/AlperTunga_split_080.html#footnote-618-13" id="footnote-618-13-backlink">[13]</a></sup> gönderdi vahşi tunga. Haber ulaştığında Veyse Bey düşünüyordu: Komşu ülkelerde duyulduğunda Saka Hanı’nın düştüğü hal hiç de iyi olmayacaktı. Hemen dokuz yiğit hazırladı bu kez ve Peşenk Han’ın yanına çıktı. Han üzgündü. Bir tungayı öldürmek için, üç yiğit gönderecek ve üçü de görevini yapamadan ölecekti. Olacak iş değildi bu</p>

  <p class="normal">Veyse Bey huzura geldiğinde diz vurup sustu. Söylemek istediğini söyleyemedi. Han’ının kızmasını, bağırmasını bekledi. Uzun süre ses çıkmadı Han’dan sonra Veyse Bey’e döndü.</p>

  <p class="normal">“Bu nasıl iş Veyse? Nasıl yiğitler seçtin ki beni bu hale düşürdüler? Dosta düşmana nasıl görünürüz acaba? Hakkımızda ne düşünürler?”</p>

  <p class="normal">“Yiğitlerin yiğitliğine söz yoktu Han’ım. Galiba tungayı bize yanlış ve eksik anlattılar. Küçümsedik. Buyruk verirsen bu kez dokuz yiğit göndereceğim en iyisinden. Eğer dilerseniz ben de başlarında gideyim!”</p>

  <p class="normal">“Sonunda bir ordu mu çıkaracağız bir tunga için Veyse?”</p>

  <p class="normal">Bu sırada içeriye bir hizmetkâr girdi. Han, birisiyle konuşurken yanına kimse giremezdi. Hele böyle bir durumda kimse buna cesaret edemezdi. Ama gelen haber önemli olsa gerekti</p>

  <p class="normal">Peşenk Han, kızgın bir şekilde “Ne var?” diye sordu.</p>

  <p class="normal">“Hanım, oğlunuz avdan döndü sizinle görüşmek diler”</p>

  <p class="normal">“Az sonra!” dedi Peşenk Han “Şimdi sırası değil!”</p>

  <p class="normal">Hizmetçi geri, geri odayı terk etti; ama çok kısa sürede yine geri dönüp titreyerek bekledi</p>

  <p class="normal">“Yine ne var?” dedi Peşenk Han</p>

  <p class="normal">“Hanım, oğlunuz ‘Hemen görüşmem gerek!’ diyor. Çok önemliymiş.”</p>

  <p class="normal">Peşenk Han iyice hiddetlenmişti. Eve, çadıra, kente sığmayan; durmadan dağ, bayır gezen oğlu bugün, bu an, şu sıkıntılı zamanda gelmiş mutlaka görüşmek istiyordu. Ne acelesi vardı ki?</p>

  <p class="normal">“Gelsin!” dedi Peşenk Han.</p>

  <p class="normal">Han oğlu kapının hemen dibinde bekliyordu. Hizmetçinin dışarı çıkıp kendine haber vermesini beklemeden içeri girdi ve önce yere diz vurdu sonra hızla babasının yanına koştu ve tahtın dibine çöktü</p>

  <p class="normal">Peşenk Han her gördüğünde daha bir irileşen, devleşen; ama hala ad almamış yiğit oğluna gururla baktı. Ondaki heyecanın ve telaşın sebebini merak etmiş ve yaptığı son avla ilgili olduğunu sanmıştı</p>

  <p class="normal">“Avın kutlu olsun oğul bu ne heyecan bu ne telaş?”</p>

  <p class="normal">“Sağ ol Han babam. Senden bir dileğim vardı da…”</p>

  <p class="normal">“Kut olsun oğul. Dileğin nedir?”</p>

  <p class="normal">Derin bir nefes aldı Han oğlu,</p>

  <p class="normal">“Duydum ki Soğd kentine bir tunga dadanmış. Vali; sen, Han babamdan yardım dilemiş. Üç yiğit göndermişsin, üçünü de tunga öldürmüş…”</p>

  <p class="normal">“E!” diye sözünü kesti Han “Sen, yoksa babanı yermeye mi geldin?”</p>

  <p class="normal">“Yok! Olur mu öyle şey? Han babam senden dileğim odur ki, izin ver bu vahşi tungayı öldürmeye ben yalnız gideyim. Bu benim ne zamandır beklediğim fırsattır.”</p>

  <p class="normal">O anda odanın tam ortasına bir yıldırım inseydi ancak böyle bir etki yaratabilirdi</p>

  <p class="normal">Peşenk Han bir şey demeden Veyse Bey’e baktı. Söyleyecek sözü olmayan Veyse Bey gözlerini yere eğdi</p>

  <p class="normal">Ne kadar iri ve büyük görünürse görünsün o daha dokuz yaşını yeni doldurmuştu. Hanlığın ve tahtın tek varisiydi. Han izin verse, eşi Hatun bu işe çok yanardı</p>

  <p class="normal">“Olmaz oğul” dedi soğuk bir sesle Han. “Sana kıyamam!”.</p>

  <p class="normal">Han Oğlunun yüzü asıldı, sesi titreyerek şöyle konuştu.</p>

  <p class="normal">“Ben ne için doğdum Han babam? Ben nice yiğit, nice delikanlıyım ki bana bu görevi vermezsin? Üç yiğit uçtu gitti. Onlara kıydın da bana mı kıyamazsın? Beni beceriksiz mi görürsün yoksa? Bu işi beceremeyen oğul sana ne gerek, Saka Halkı’na, tahtına ne gerek? Kır taya binmek istediğimde de izin vermemiştin sonra neler olmuştu hatırla. Sen Han’sın ben de senin oğlun. Bırak beni gideyim. Sana layık bir oğul olduğumu göstereyim. Bu dağlar, bu ormanlar artık bana dar geliyor. Ne geyikler, ne ayılar, yetmez oldu. Gezmedik yer, vurmadık av bırakmadım. Artık uzaklara gitmek dilerim. Bana izin ver!”</p>

  <p class="normal">Bu tarz bir konuşmayı ilk kez yapıyorlardı. Peşenk Han kızdı.</p>

  <p class="normal">“Olmaz diyorsam olmaz. Ben olmaz diyorum. Daha zamanı değil diyorum. Yıkıl karşımdan çık. Var yaşıtlarınla eğlen, oyna, gez, atınla ava çık; ama başka bir şey dileme. Hadi git!”</p>

  <p class="normal">Bu sert çıkıştan sonra Han Oğlu’nu orada kimse tutamazdı. Yinede saygıda kusur etmeden geri, geri çekildi ve çıkmadan yere diz vurdu. Sonra koşarak saraydan çıktı. Az sonra Akay’ın sert kişnemesi, ardından dörtnal giden nal sesleri duyuldu. Sonra sessizliğe büründü her yer</p>

  <p class="normal">Suskunluk uzun sürdü Han odasında. Bir süre sonra Peşenk Han sözünü sürdürdü,</p>

  <p class="normal">“Daha bu yaşta ona kıyamam, onu böylesi zorlu bir işe gönderemem Veyse. Sen dediğin gibi yap. Dokuz yiğit seç. Başlarında da sen git. Aman dikkat et sana bir şey olmasın. Bu Tunga en iyi beyimi de yok ederse, bütün acun bizi zayıf belleyip, harekete geçer.”</p>

  <p class="normal">“Buyruk Han’ımındır”</p>

  <p class="normal">Veyse Bey hazırlık yapmak için dışarı çıktığında Peşenk Han başını ellerinin arasına koydu ve düşünmeye başladı</p>

  <p class="normal">“Bu oğlanı ben nasıl zaptedeceğim? Bunun için ne yapmalıyım? Artık kabına sığmaz oldu. Eğitilmek üzere hocalarına teslim etmeli ve öğrenmesini sağlamalı mıyım? Yoksa yaşı daha çok er deyip beklemeli miyim?”</p>

  <p class="normal">Sonra biricik oğlunun nereye gittiğini merak etti.</p>

  <p class="normal">“Şimdi kızıp küsmüştür. Yine günlerce ormandan çıkmaz.”</p>
</body>
</html>
