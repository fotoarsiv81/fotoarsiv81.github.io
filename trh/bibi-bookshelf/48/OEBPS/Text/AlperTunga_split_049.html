<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_48">BÜYÜK İRAN- TURAN SAVAŞI</h1>

  <p class="normal">İki taraf da bütün güçlerini topladılar. İki hükümdardan; Nevzen ve Alp Er Tunga’dan birisi bu savaştan sonra artık etkin bir hükümdar olamayacaktı. Belki de savaş alanından canlı ayrılamayacaktı.</p>

  <p class="normal">Sepa Bey Çin, Uçarkan Bey’de Kırgızlardan kurdukları orduyu yola çıkardıklarını ulaklarla bildirdiler. Gidecekleri yön için buyruk bekliyorlardı. Her iki ordunun da güneye doğru yol almaları buyruldu. Alp Er Tunga, kendisi de güneye hareket edecek ve İran ordusunu, merkezinden uzağa çekecekti</p>

  <p class="normal">Alp Er Tunga’nın harekete geçtiğini haber alan Nevzen, zaten hazır olan ordusunu ona doğru sevk etmişti bile. İki büyük ordu karşılaştığında, iki dağın çarpışması gibi etki yaratacaktı yeryüzünde. Dağlardan biri yerinde yine dağ olarak kalacak, diğeri un ufak olup dağılacaktı</p>

  <p class="normal">Nevzen bu kez yanına ne Zal’ı ne de onun oğlu Rüstem’i almıştı. Zafer kazanacağından o kadar emindi ki bu zaferini kimseyle paylaşmak istemiyordu. Yaşlılığında bir savaşa daha katılmak ve bu savaşta elinde kılıç ölmek arzusunda olan Zal ne dese ne yapsa sözünü dinletememişti. O da çaresiz adamları ile birlikte Kabil’e kendi kentine çekilmişti.</p>

  <p class="normal">Her yan askerdi sanki. İki büyük ordunun geçtiği yerlerde ne kurt kalıyordu ne de kuş. İnsanlar ve hayvanlar bir büyük afetten kaçarcasına terk ediyorlardı yuvalarını</p>

  <p class="normal">Karşılaşma yeri Zabilistan ovaları olmuştu.</p>

  <p class="normal">Görenlere dehşet veren bir görüntüydü. Güneş o sabah kılıçlardan ışık olarak yansımak için doğmuş gibiydi. İki tarafta ovaya yayılıp savaş düzeni aldılar.</p>

  <p class="normal">Alp Er Tunga Bükdüz Şaman’ın sözlerini de dikkate alarak, yine kendince yapmıştı planlarını. Çin çerisini sol yanına ve yakınına almıştı. Onların hemen ardına Sepa’yı yerleştirmiş ve yanına da üç bin Saka yiğidi vermişti. Bu üç bin kişi Çin ordusunu kontrol edecek ve geri çekilmelerini, kaçmalarını engelleyecek, onları savaşa zorlayacaklardı. Aynı şekilde sol yakınına Kırgızları almış onların ardına da Uçarkan’ı üç bin er ile yerleştirmişti. Kendisi ortadaydı ve otuz bin askeri vardı. Hemen ardında ise yine on bin kişi ile Veyse Bey yedek bekliyordu. Ortada sağ yanını Akrir’e, sol yanını da Barman’a emanet etmişti. Kuyaş yanında haberleşmeyi sağlayacaktı</p>

  <p class="normal">Piran da emrindeki bin savaşçıyla yüksek bir yerden savaşı izleyip hanına yol gösterecek ve gerektiğinde savaşa girecekti.</p>

  <p class="normal">Akrir yerinde duramıyordu. Zaten yaşını geçtiğini yoldaşlarının İran’da katledildiği günden beri fazladan yaşadığını düşünüyor ve ilk saldıran ilk vuran olmak istiyordu</p>

  <p class="normal">Alp Er Tunga ise bu kez daha bir temkinli, daha bir dikkatli ve sakin hareket ediyordu. Bu Türk ordusunun hiç alışık olmadığı bir sistemdi. Onlar hemen, hareketli atları ile saldırırlar ve karşılarındakini yıldırarak sonuç alırlardı.</p>

  <p class="normal">Hükmü altındaki milletlerin askerleri ile sayısal olarak çok kalabalık olan İran Ordusu da çok sakin bekliyordu savaşı. Bu kez karşıdan er istenmeyecek, teke tek vuruşmalar olmayacaktı</p>

  <p class="normal">Nevzen “Türkler nasılsa saldıracak ve ben onları fillerimle ezip yeryüzünden sileceğim” diye düşünerek zafer hayalleri kurmaya başlamıştı bile. Çünkü ordusu çok kalabalıktı. İonlardan, Rumlardan, Ermenilerden asker toplamıştı.</p>

  <p class="normal">O gün bekleyerek geçti. İki ordu da birbirine saldırmadı.</p>

  <p class="normal">Ertesi sabah yine herkes yerindeydi ve gün kaldığı yerden devam ediyor gibiydi her şey</p>

  <p class="normal">Alp Er Tunga; önemli bir faktör olan filleri nasıl bertaraf edeceğini nasıl yerlerinden edip ürküteceğini hesaplıyordu.</p>

  <p class="normal">Aniden aklına yeni bir fikir geldi. İran Hükümdarı onu merkezden beklediğine göre o yandan saldıracak böylece ilk olarak kendi ordusunu değil Çin ve Kırgız askerlerini kullanacaktı. Böylece Nevzen yönünü değiştirmek ve filleri yerinden oynatmak zorunda kalacaktı</p>

  <p class="normal">“Kuyaş, var git Sepa’ ya söyle Çin askerlerini hemen saldırıya geçirsin. Kendisi adamları ile birlikte yerinden ayrılmayıp beklesin!”</p>

  <p class="normal">Kuyaş, hızla atını sürdü.</p>

  <p class="normal">Çinliler harekete geçtiğinde İranlılar kadar Türk komutanlar da şaşırmışlardı. Sakalar ilk kez yanlardan hücuma başlıyorlardı. Güneşte parlayan ağır zırhları ve ellerinde uzun kargıları ile hareket eden Çinlilerin gelişini gören Nevzen hemen sağ yanını güçlendirmek için harekete geçti. Böylece elindeki fillerin bir kısmı o yana sevk edildi.</p>

  <p class="normal">Kuyaş buyruğu götürüp gelmiş ve yerini almıştı. Alp Er Tunga, Çinliler henüz savaşmaya başlamadan bu kez sağ yanına haber gönderdi. Aynı şekilde Kırgızlar İranlıların üzerine doğru akarken Nevzen bu kez sol yanını güçlendirmek için harekete geçti. Çarpışma başladığında Alp Er Tunga ve merkezin hareketsiz durması Sakalar’ı rahatsız ediyordu</p>

  <p class="normal">Nevzen ise Alp er Tunga’nın ne düşündüğünü, ne planladığını anlamaya çalışıyordu</p>

  <p class="normal">Yerinde duramayan Akrir ve Piran daha fazla dayanamamış ve at sürüp Han’ın yanına gelmişlerdi</p>

  <p class="normal">“Biz savaşmayacak mıyız Han’ım?”</p>

  <p class="normal">Alp Er Tunga sadece baktı onlara ve gülümsedi. İkisi de beklemeleri gerektiğini anlamış ve çaresiz yerlerine dönmüşlerdi</p>

  <p class="normal">Karşıda kızılca kıyamet kopuyordu; ama Sakaların asıl kuvvetleri yerinden bile kıpırdamıyordu. Artık Çinliler ve Kırgızlar zorlanmaya hatta gerilemeye başlamışlardı. Pek çoğu üzerlerine gelen filler tarafından ezilmemek için geri çekiliyorlardı. İşte bu anda Nevzen en büyük hatasını yaptı. Mademki Alp Er Tunga gelmiyordu o halde o üzerine giderdi. Karşıda heykel gibi duran ve bekleyen bir düşman vardı ve İran kuvvetleri daha güçlüydü. Ayrıca düşmanın sağ ve sol yanı boşalmıştı. Şimdi yapılacak sıkı bir vuruş Türk ordusunu dağıtabilirdi.</p>

  <p class="normal">İran ordusunun kütle halinde üzerlerine geldiğini gördüler. Dev fillerin desteği görülür bir üstünlük sağlıyordu onlara</p>

  <p class="normal">Alp Er Tunga bu hareketi de gayet sakin karşıladı ve Akrir’e seslendi.</p>

  <p class="normal">“Haydi Akrir. Artık gün senin günün!”</p>

  <p class="ortayazi">* * *</p>

  <p class="normal">Artık Akrir’i kim tutabilirdi? Öç alma zamanıydı ve Han ona direk ortadan ve Nevzen’in olduğu yere vurma şansı veriyordu. Buyruğundaki on bin yiğit ile yayından boşalmış ok gibi fırladı yerinden. Adamlarından önde gidiyordu.</p>

  <p class="normal">Sonra Piran’a haber gönderdi Alp Er Tunga,</p>

  <p class="normal">“Vurup geri çekilerek Akrir’i rahatlatsın!”</p>

  <p class="normal">Bu ani saldırıyı beklemiyordu Nevzen. O Alp Er Tunga’nın çekindiğini bu nedenle onu olduğu yerde bekleyeceğini sanmıştı. İran ordusu bir an duraladı ama artık yerlerinden ayrılmışlardı ve eski durumlarını almaları hiç de kolay değildi. Bu saldırı yanları da rahatlatmış, Çinliler ve Kırgızlar yeniden ilerlemeye başlamışlardı. Tam olmasa da hilal tamamlanmıştı artık. İran ordusunun orta kısmı çok sağlamdı. Saldıran Türk atlıları bir kayaya çarpar gibiydiler. Ama yönleri değişmişti ve artık Alp Er Tunga onları yandan görüyordu. Bir savaşta yön değiştirmek ve yandan boşluk vermek bir ordunun yapabileceği en büyük hata olsa gerekti. Akrir’in zorlanmaya başladığını, Piran’ın vur kaçlarının yetmediğini gören Alp Er Tunga bu kez Barman Bey’i saldırıya geçirdi</p>

  <p class="normal">Bu son saldırı İran ordusu üzerinde tam bir yıldırım etkisi yapmıştı. İyice çembere girmişler ve çember daralmaya başlamıştı. Nevzen tepelerin ardına dizdiği, yedek kuvvetlerinin savaşa girme zamanının geldiğini düşünüp onlara haber saldı. Bu hareketi uzun süredir gözleyen ve bekleyen Alp Er Tunga Sepa ve Uçarkan’a şu buyruğunu gönderdi.</p>

  <p class="normal">“Hemen İran ordusu ile başka halklardan olan yedek kuvvetlerinin arasına gir ve ne olursa olsun onların ana kuvvetle birleşmesini engelle!”</p>

  <p class="normal">Buyruk alındığında hızla hareket eden Sepa ve Uçarkan ellerindeki üç biner kişi ile öylesine çabuk hareket ettiler ki, İran’ın yedek kuvvetleri daha savaşa girmeden önlerini kesip yayıldılar</p>

  <p class="normal">Görülesi bir sahneydi. Ortada bir çember vardı ve kanlı bir savaş sürüyordu o çemberde. Hemen yanlarında Sakalar onların karşısında da İran Ordusunun yedekleri elde kılıç bekliyorlardı. İran ordusunun yedekleri ne yapacağını bilemiyordu. Merkeze yardıma gitmeliydiler; ama önce bu önlerindeki engeli aşmalıydılar. Belki sayılı dakikalarla anlatılacak bu durum savaşın kaderini değiştiriyordu</p>

  <p class="normal">Alp er Tunga bir buyruk daha verdi.</p>

  <p class="normal">“Kuyaş zorlu bir savaşa ne dersin?”</p>

  <p class="normal">Böyle bir buyruk bekleyen Kuyaş,</p>

  <p class="normal">“Buyruk Han’ımındır”</p>

  <p class="normal">“O halde Belek’e seslen yanıma gelip senin yerini alsın. Sen de son on bin kişi ile doğrudan merkeze saldıracaksın.”</p>

  <p class="normal">“Ama Han’ım senin yanın boş kalacak!”</p>

  <p class="normal">“Merak etme! Veyse Bey’i uzak tutmanın anlamı yok. Ona da haber sal ve gelip senin boşalttığın yere adamlarını yerleştirsin!”</p>

  <p class="normal">Tüm söylenenler peş peşe yerine getirildi. Belek, yeniden Han’ının yanında bulunmaktan mutluydu Veyse Bey de yiğitlerini yerleştirip Alp Er Tunga’nın yanına gelmişti</p>

  <p class="normal">Artık her şey onlardan yanaydı.</p>

  <p class="normal">İran ordusunda bulunan fillerin bir kısmı bu bunaltıcı çatışmadan ürkmüş buyruk dinlemez bir halde sağa sola saldırıyor artık kendi ordularına zarar veriyordu</p>

  <p class="normal">Nevzen’in hareket alanı daraltılmıştı. Beklediği yedek kuvvetlerin ise önü kesilmişti ve zaten gönülsüz oldukları bu savaşa girdiklerine pişman olmuşlardı. Bir süre daha savaşıp İran ordusunun yenileceğini anlayınca hükümdarları başlarında olmak üzere çekilmeye başladılar. Artık Nevzen’in yedek kuvvetleri yoktu. Yalnız kalmıştı.</p>

  <p class="normal">Rahatlayan Sepa ve Uçarkan yeni buyruk bekliyorlardı.</p>

  <p class="normal">Alp Er Tunga Belek’e döndü:</p>

  <p class="normal">“Bu iş bitti sayılır. Hemen Akrir’e ve Piran’a haber sal, Nevzen’i sağ istiyorum”</p>

  <p class="normal">Belek geri döndüğünde yüzünde acı bir ifade vardı.</p>

  <p class="normal">“Akrir Bey artık yok, uçmağa vardı Han’ım!” dedi</p>

  <p class="normal">Durgunlaştı Alp Er Tunga; ama çok üzülmedi. Adamlarını İran sarayında yitirdiğinden beri Akrir’in bunu istediğini, beklediğini biliyordu. Her şey onun gönlünce olmuştu.</p>

  <p class="normal">“O halde Sepa’ya haber salın adamlarıyla hemen Akrir’in yerini alsın. Piran Bey’e de söyleyin Gün batmadan Nevzen’i çadırımda istiyorum.”</p>

  <p class="normal">Bu buyruklar savaşın sonunu çabuklaştırdı.</p>

  <p class="ortayazi">* * *</p>

  <p class="normal">Çok adam kırılmış çok kan akmıştı. Zabilistan kan kokuyordu.</p>

  <p class="normal">Akrir Bey artık yoktu.</p>

  <p class="normal">Sakalar’da yiğidin, beyin sonu gelmezdi; ama giden de geri gelmezdi. Alp Er Tunga bu yiğit beylerine ve yiğit erlerine gereğinin yapılmasını istedi.</p>

  <p class="ortayazi">* * *</p>

  <p class="normal">Akşam gün batarken İran ordusu teslim oldu. Han’ın buyurduğu üzere Sepa, Nevzen’i alıp Han çadırına getirdi. Alp Er Tunga anlaşmayı bozan ve elçilerini katleden bu hükümdar için ne yapacağını düşünüyordu</p>

  <p class="normal">Onu öldürtmeyecekti. Aslında elçilerine yaptıklarından sonra bunu çoktan hak etmişti; ama Alp Er Tunga onun yaptığını yapamazdı. Onu geri göndermeyi de hiç düşünmüyordu çünkü böyle bir hükümdarın yeniden İran tahtına oturması yeni ve bitmeyen problemler demekti</p>

  <p class="normal">Karşısına getirildiğinde ona öyle bir bakış fırlattı ki, nasıl yenildiğini hala anlayamayan ve bir türlü esareti hazmedemeyen Nevzen, yaptıklarına pişman, olduğu yerde titredi durdu.</p>

  <p class="normal">“Nasıl kıydın yiğitlerime? Sana elçi olarak gönderdiklerime nasıl kıydın? Sen nasıl hükümdarsın? Sen nasıl padişahsın? Senin kuralın, tören yok mu?” dedi Alp Er Tunga ve Veyse Bey’e döndü.</p>

  <p class="normal">“Alın bunu hemen zincire vurun ve Ordu-Kent’e götürün. Bana böylesi düşman da lazım gelmez, dostta...”</p>

  <p class="ortayazi">* * *</p>

  <p class="normal">Veyse Bey yanındaki esiri ile birlikte az sonra Ordu-Kent’e doğru yola çıkmıştı. O zaferden dönen bir komutan ve Alp Er Tunga’nın temsilcisi olarak karşılanırken yanındaki esir, yenik ve yanlışlar yapan biri olarak ayıplanacak ve esarette çok yaşamayacaktı.</p>

  <p class="normal">Alp Er Tunga bir süre daha Zabilistan’da kalmak zorundaydı. Yaralıların tedavisi, kayıpların layıkıyla gömülmesi gerekiyordu. Artık bu bölge Kannuç’tan Kabilistan’a, Gaznin’den Zabilistan’a kadar Sakalar’ın kontrolüne geçmişti.</p>

  <p class="ortayazi">* * *</p>

  <p class="normal">Zal İran ordusunun yenilgisini ve Nevzen’in esaretini öğrenince kahroldu. Hemen adamlarını topladı ve Rüstem’i de alarak Zabilistan’a hareket etti. Amacı Alp Er Tunga’yı yenmek ve Nevzen’i kurtarmaktı</p>

  <p class="normal">Alp Er Tunga, Zal’ın bir ordu ile üzerine geldiğinden haberdar olunca hemen önlem alıp beklemeye başladı. İran-Turan savaşlarının sonu gelmeyecekti.</p>
</body>
</html>
