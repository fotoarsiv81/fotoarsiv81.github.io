<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_61">KAHPELİK</h1>

  <p class="normal">Sakalar barış adına mutluydular. İranlılara güvenmişler, onların şölenine katılmışlardı; ama yanılıyorlardı.</p>

  <p class="ortayazi">* * *</p>

  <p class="normal">Keyhusrev şöleni yalancı gülücüklerle idare ederken asıl amacı olan Alp Er Tunga’yı yok etme planı harfiyen yerine getiriliyordu. Keyhusrev, iktidarının ve İran’ın geleceğinin Alp Er Tunga’nın ölümü ile gerçekleşeceğini düşünüyor hatta bir bahane ile halkının yenilmez kahramanı olarak gördüğü Rüstem’den de kurtulmayı amaçlıyordu. Olanlardan baştan beri kuşkulanan Rüstem, Sakaların aksine şaraba elini sürmemişti. Tahta geçtiği günden beri kendisi ile uğraşan, kendi oğlunun ölümüne gülüp geçen bir hükümdardan her şey beklenirdi. Bir ara uzaktaki masada oturan bir İranlının kadehini yere döktüğünü gördü. O zaman anladı ki Alp Er Tunga ve Saka beyleri kahpe bir tuzağın içindedirler. Bunu Alp Er Tunga’ya haber vermesi gerekiyordu.</p>

  <p class="normal">Rüstem çok geç kalmıştı.</p>

  <p class="normal">Keyhusrev çok kahpece bir plan yapmış ve Sakalar’ı kandırmıştı.</p>

  <p class="normal">Rey kenti halkı günler önceden boşaltılmış ve yerlerine Keyhusrev’un sadık savaşçıları yerleştirilmişti. Ortada dolaşan kentli kılıklı insanların hepsi silahlı savaşçılardı ve kılık değiştirmişlerdi. Sakalar’ın inanması için sokaklarda çok az sayıda çocuk ve kadın bırakmışlar onları da şölen başlamadan çok önce kentten çıkarmışlardı. Evlerin mahzenlerinde de çok sayıda savaşçı dışarı çıkıp Sakalar’a saldırmak için işaret bekliyordu. Keyhusrev, Alp Er Tunga’nın kolayca ele geçmeyeceğini bildiğinden el çabukluğu ile yemek kapları değiştiriliyor ve Saka Han’ı farkına varmadan zehirleniyordu</p>

  <p class="normal">Alp Er Tunga midesinde başlayan sancıyı ve başındaki dönmeyi hep içtiği şaraba veriyor ve önemsemiyordu. Sadece Kuyaş ve Veyse Bey çevrelerinin gittikçe kalabalıklaştığının farkındaydılar</p>

  <p class="normal">Rüstem, Alp Er Tunga’ya tuzağı haber verememenin sıkıntısında ne yapacağını bilemez bir haldeydi.</p>

  <p class="normal">Bir ara Keyhusrev yüzü gülücükler içinde masadan kalktı ve Alp Er Tunga’dan bir süreliğine izin istedi. Uzaklaştıktan az sonra Rüstem Alp Er Tunga’nın yanına yaklaşıyordu ki omzuna bir elin değdiğini fark etti. Döndüğünde karşısında duran İran Veziri, Keyhusrev’in kendisini çağırdığını söyledi. Çaresizdi Rüstem. Gözü Alp Er Tunga’da, işaretler yapmaya çalışarak çağrıldığı yere doğru yürüdü. Rüstem’in yaptığı işareti sadece, gözlerini dört açan ve her an bir kahpelik bekleyen Kuyaş fark etmişti</p>

  <p class="normal">Artık bekleyemezdi. Hemen kalkıp Alp Er Tunga’nın yanına vardı.</p>

  <p class="normal">Bu arada Rüstem bir evin yanında kendisini bekleyen Keyhus-rev’in yanına gelmişti. Bir anda onlarca okun üzerine çevrildiğini gördü. Yapacak hiçbir şeyi yoktu. Birlikte geldiği sadık adamlarına haber veremiyordu. Oklar üzerine çevrili iken onu bağlamaya başladılar. Artık olacakların farkındaydı Rüstem ve çaresizdi. Ağzını da bağladıktan sonra onu alıp bir evin mahzenine indirdiler. Üzerine kapıları kilitleyip çıktılar. Artık kahpe plan uygulanmaya başlamıştı.</p>

  <p class="ortayazi">* * *</p>

  <p class="normal">Kuyaş Alp Er Tunga’nın kulağına eğildi,</p>

  <p class="normal">“Han’ım galiba oyuna geldik. Hem çevremizdeki insan sayısı artıyor hem de ortalıkta garip bir şeyler dönüyor. Rüstem’i de masadan kaldırıp uzaklaştırdılar. Şimdi ben nöbetçilerimi harekete geçireceğim ve atları hazırlatacağım. O anda sen fırlayıp atlara doğru koş. Yoksa buradan sağ çıkamayacağız gibi geliyor bana.” Diye fısıldadı.</p>

  <p class="normal">Birden rengi değişti Alp Er Tunga’nın midesindeki ağrılara rağmen sırf şölen bozulmasın diye sabrediyordu ama yavaş yavaş bir şeyler döndüğünü o da anlamaya başlamıştı. Yanına baktı Keyhusrev ve Rüstem yoktular. Kuyaş’ın arkasından seslendi:</p>

  <p class="normal">“Kuyaş”</p>

  <p class="normal">Yanına gelen Kuyaş eğilip sessizce bekledi</p>

  <p class="normal">“Galiba beni ağuladılar. Karnımda çok kötü bir sancı var. Tez ol!”</p>

  <p class="normal">“Vay kahpeler. Bunlardan her şey beklenir. Hemen geleceğim hanım sen pek dur.”</p>

  <p class="normal">Kuyaş da çok geç kalmıştı.</p>

  <p class="normal">Az sonra görülmez bir elin işareti ile müzik durmuş, hizmetkârlar, hokkabazlar ve sanatçılar kaybolmuştu</p>

  <p class="normal">Olanların farkına varan Sakalar ellerini kılıçlarına götürürken bir kısmı hala yeni bir eğlence başlayacak diye bekliyordu ki yanındaki adamları ile birlikte Keyhusrev ortaya çıktı. Alp Er Tunga’ya yirmi adım kala durdu.</p>

  <p class="normal">“İşte böyle efsanevi Alp Er Tunga. Senin ve Sakalar’ın sonu geldi. Kendi ayağınla buraya ölmeye geldin. Bu kadar kan aktıktan, bu kadar İranlı öldükten sonra benim, seninle dost olacağımı nasıl düşünürsün? İran’la Turan düşmandır. Acun durdukça da düşman kalacaklar. Ta ki biri tamamen yok olana dek. Şimdi ayağa kalk kalkabilirsen ve kılıcını atıp teslim ol. Yoksa adamların da sen de öleceksiniz. Her yan tutuldu. Rey’den çıkış yok.”</p>

  <p class="normal">Bu sözlerden sonra masalarda eğlenen yiğitler yerlerinden fırlayıp kılıçlarını çektiler ama gördüler ki çevreleri kat kat fazla İranlı tarafından sarılmış. Sırt sırta verdiler ve kavga düzeni aldılar. Artık gözleri Alp Er Tunga’daydı.</p>

  <p class="normal">Alp Er Tunga bütün acısına ve ıstırabına rağmen ağır, ağır yerinden doğruldu.</p>

  <p class="normal">“İran’la çok savaş yaptım. Pek çok İran padişahı ile karşı karşıya geldim. Sakalardan da, İran’dan da çok yiğit toprağa düştü; ama hepsi de mertti, yiğitti. Şimdiye kadar karşıma hiç namert, kahpe çıkmamıştı. O nu da sayende görmüş oldum. Yiğitler ölse de kalsa da hep yiğit olarak anılır. Kahpeler ise bu sıfatlarını atamazlar sırtından. Sana güvendim. Barış olsun dedim. Konuğun oldum. Sofrana oturdum. Sen ise beni tuzağa düşürdün. Ağuladın. Şimdi de bana teslim ol diyorsun. Ey Keykavus sen beni kendin gibi korkak ve namert mi sandın? Hadi gel de teslim al. Bak ağulanmış olarak ıstırap içindeyim. Ayakta zor duruyorum. Hadi erkeksen gel ve beni tek başına teslim al.”</p>

  <p class="normal">Bu acı konuşma Sakaları heyecana getirirken Keykavus’u aşağılıyor ve kızdırıyordu.</p>

  <p class="normal">Cevabı tam da ondan beklenendi.</p>

  <p class="normal">“Saldırın, vurun, öldürün. Hiç birini sağ komayın. Sadece Alp Er Tunga’yı sağ yakalayın.”</p>

  <p class="normal">İranlı savaşçılar hazırlıklı ve dinçtiler. Çepeçevre sardıkları Sakalar’a karşı hızla saldırıya geçtiler. Az önce şölen alanı olan meydan şimdi savaş alanı olmuştu. Beş bin kişi çevrelerini saran on beş bin kişiye karşı umutsuz bir kavgaya girmişlerdi. Hem de şarabın etkisi ile esrik edilmişler beklemedikleri anda kavganın içine düşmüşlerdi. İranlı savaşçılar ayıktılar ve bu adaletsiz vuruşun çok sürmeyeceği görülüyordu.</p>

  <p class="normal">Yiğitler birer birer düşmeye başladılar.</p>

  <p class="normal">Alp Er Tunga’nın çevresi, yiğit beyleri, yoldaşları tarafından korumaya alınmıştı. Onlar düşmeden Hanlarına kılıç vurulmasına izin vermeyeceklerdi. Orada Veyse Bey, Belek, Kuyaş, Sepa ve Uçarkan birer ölüm makinesi gibi çalışıyorlar, her kılıç savuruşunda bir veya birkaç kişiyi yere seriyorlardı. Alp Er Tunga ise devleşmiş, kendini kaybetmiş bir halde savaşıyordu. Ona yaklaşmak mümkün değildi. Mucizevî gücü ile kendisine verilen ağunun etkisini hissetmemeye çalışıyor ve var gücüyle kılıç salıyordu.</p>

  <p class="normal">Önce Veyse Bey düştü.</p>

  <p class="normal">Gök Tanrı dualarını kabul etmiş ve onu kavgada elinde kılıçla hem de Han’ı ile birlikte savaşırken yanına alıyordu. Ölürken öylesine mutluydu ki sadece Han’ının ne olacağı düşüncesi ile üzüntü duyuyordu</p>

  <p class="normal">Önce sağ bacağına bir darbe almış ve yere çökmüştü. Sonra da tam göğsüne kargı yemiş ve sırt üstü uzanmıştı. Ay pırıl pırıl parlıyor, yıldızlar onu gökyüzüne davet ediyordu. Gözleri hemen yanı başında vuruşan yoldaşlarına ve Han’ına döndü son kez ve göğe yükseldiğini hissetti. Artık kocamış bir yiğit değildi o.</p>

  <p class="normal">Sepa koluna almıştı ilk kılıç darbesini Sağ kolu kopup düşerken kılıcını da beraberinde götürüyordu. Hemen kamasını çekmiş sağ tarafından kan boşanıp giderken son hamlelerini yaptığını bilerek hemen önündeki iki İranlıyı yere devirmişti. Onu da sırtından vurmuşlardı. Yere düşerken bir an önce Veyse Bey’ine yetişmek için acele ediyor gidiydi.</p>

  <p class="normal">Şimdi Kuyaş ve Alp Er Tunga sırt sırta vermişti ve hemen yakınlarında Belek vuruşuyordu. Belek’in gücüne ve kılıç salışına kimse dayanamıyordu</p>

  <p class="normal">“Han’ım buradan çıkmaya bak. Sakalar’ın sana ihtiyacı var!”</p>

  <p class="normal">Bu sesleniş ile düşünmeye başladı Alp Er Tunga. Her kılıç savuruşunda gücü biraz daha azalıyordu ve ölmesi gerekiyorsa bile aklı başında olmalıydı. Çok kısa sürede kırılan beş bin yiğitten arkada kalanlar da düşmek üzereydiler. Birden aklına sevgili atı Aktay geldi. Eğer öldürülmesiyse ve çok sıkı bağlanmadıysa çağrısına kulak verir ve mutlaka gelirdi.</p>

  <p class="normal">Sert ve uzun ıslık sesi duyuldu. Çok geçmeden bu sese bir at kişnemesi karşılık verdi. Aktay sahibini duymuştu ve gemini koparmış geliyordu. Çok geçmeden rüzgâr gibi eserek geldi ve kalabalığı yardı Aktay. Şaşıran İranlılar bir an duraladılar. O anda Alp Er Tunga kendisini atını çıplak sırtına attı</p>

  <p class="normal">Artık daha güçlüydü ve üstünlük sağlamıştı. Kuyaş’a “Haydi!” diye seslendi. Kuyaş’ın gözü Belek’e ilişti</p>

  <p class="normal">“Hanım sen git ben Belek Bey’i yalnız koymayayım” dedi.</p>

  <p class="normal">Belek yüksek sesle haykırdı</p>

  <p class="normal">“Asıl Han’ı, yoldaşını yalnız koyma. Var git. Ben kendime bakarım.”</p>

  <p class="normal">Kuyaş, dört yandan çevrilmiş ve vücudunun her yanı kan içinde olan yiğit yoldaşına baktı. Yüzünde acı bir gülümseme belirdi</p>

  <p class="normal">“Doğru sen başının çaresine bakarsın ben en iyisi Han’ımla beraber gideyim.”</p>

  <p class="normal">Yakınına yaklaşan Alp Er Tunga’nın ardına attı kendini. Gemsiz, üzengisiz, eyersiz Aktay öyle bir fırladı ki kalabalığın arasından, sanki sırtında iki dev yiğit yoktu</p>

  <p class="normal">“Tutun, yakalayın, oklayın!” sesleri birbirine karıştı.</p>

  <p class="normal">Kent kapısına doğru koşmaya başladı Aktay.</p>

  <p class="normal">Keykavus Alp Er Tunga ve yiğitlerini orada bitireceğini düşünerek kent kapılarını kapattırmamış, önlem de almamıştı. Sadece birkaç kişi çıktı önlerine. Onları da yıkıp geçtiler. Kurtuluş dağlardaydı. Dağlara doğru koştu Aktay.</p>

  <p class="normal">Geride kalan Belek koşanların ardından şaşkınlıkla bakan savaşçılara çaldı kılıcı. Artık orada bulunanların tek hedefiydi. Çok sürmedi, o da düştü yere. Aslında düşen sadece bedeniydi. Ruhu çoktan göğe ulaşmıştı.</p>

  <p class="normal">İlk şaşkınlığın ardından Keykavus Alp Er Tunga’nın peşine bütün adamlarını saldı. Çıktıkları ve gözden kayboldukları dağı sardılar ve arayarak yukarılara doğru çıkmaya başladılar.</p>

  <p class="normal">Neredeyse gün doğmak üzereydi.</p>
</body>
</html>
