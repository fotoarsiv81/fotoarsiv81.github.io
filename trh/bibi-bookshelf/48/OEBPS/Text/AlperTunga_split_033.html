<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">ŞAMAN BÜKDÜZ DERDİ ÇÖZÜYOR</h1>

  <p class="normal">Kimi zaman ilk söz onun olurdu, kimi zaman da, bugün olduğu gibi son söz. İlk konuştuğunda da doğruyu söylerdi, son konuştuğunda da</p>

  <p class="normal">Şaman Bükdüz...</p>

  <p class="normal">Loş bir odada yatağa uzanmış sessizce yatan dağ dibi bir yiğidin derdine çare bulmaya çalışacaktı. Yanı başında durup önce yüzünü iyice inceledi. Sonra elini alnına koyup uzunca bir süre tuttu. Adeta Alp Er Tunga’nın aklından geçenleri okuyordu. Sonra olduğu yere çöktü</p>

  <p class="normal">“Kimdir seni bu kadar etkileyen kız?” diye sordu. Sesi hiç olmadığı kadar yumuşak ve duygulu çıkıyordu. Gözlerini aralayıp tavana diken yiğidin ağzı açılmadı. Bir süre bekledikten sonra sözünü tekrarladı Bükdüz Şaman;</p>

  <p class="normal">“Bak yiğit Şad, sen sıradan bir kişi değilsin. Sen Sakalar’a Han ol diye gönderildin. Han olmak kendin olmak demek değildir. Kendi derdinde yanıp, susup bitmek değildir. Bir odaya kapanıp budununu unutmak hiç değildir. Böyle davranamazsın. Şimdi seni anlayan biri olarak, derdini bilen biri olarak sana tekrar soruyorum: Kimdir seni bu kadar yakıp kavuran, dünyayı, yoldaşlarını, budununu, görevini unutturan? Hemen doğrul ve bana anlat! Neyse gerekeni yapalım!”</p>

  <p class="normal">Karşı konmaz bir emir almışçasına yerinde doğruldu Alp Er Tunga. Utanmış, yüzü kızarmıştı. Ne diyeceğini bilemiyordu. Kelimeler ağzından kırık dökük ve zorla çıkıyordu.</p>

  <p class="normal">“Ne oldu, nasıl oldu anlamadım Bükdüz Şaman!”</p>

  <p class="normal">Alp Er Tunga’nın konuşmaya başlaması iyiye işaretti.</p>

  <p class="normal">“Derdini rahatça aç bana, konuş, konuş ki çare bulalım. Böyle şeylerin başına geldiği ilk kişi değilsin. Kimi böyle, senin gibi çarpılır; kimi başka türlü...”</p>

  <p class="normal">“Ben” dedi Alp Er Tunga, “Ben anlayamadım, bu sevda mı? Sevmek mi?”</p>

  <p class="normal">“Anlarsın, anlamışsındır da anladığının ne olduğunu anlatamazsın. Şimdi iyice düşün ve konuş. Çünkü Han olacak kişinin tek ve öz konuşması, bu konuşmada da gerçekleri söylemesi gerek. Dönülmeyecek laflar etmemeli ki sözünden dönmek zorunda kalmayasın!”</p>

  <p class="normal">Açılmıştı sır kutusu. Alp Er Tunga olanları anlatıyordu.</p>

  <p class="normal">“Dün, köyde gördüğüm kız; Baka Kocanın kızı... Aybirgen; gözleri bir türlü aklımdan çıkmaz. Yüzü, saçları, sureti hep gözümün önünde…”</p>

  <p class="normal">“Dur” dedi Bükdüz Şaman “Daha fazla konuşma. Ben anlayacağımı anladım. Şimdi hemen kalk ve hiçbir şey olmamış gibi, sıradan bir rahatsızlık geçirmiş gibi işinin, ordunun başına dön. Bundan sonra söyleyeceklerin çok önemli. Onları söylemeden biz bir araştırıp soruşturalım; kızın eşi, nişanlısı, yavuklusu, sevdiği var mı öğrenelim. Sahipli kıza gönül düşürmek yiğide yakışmaz. Sana hiç yakışmaz. Sonra soralım bakalım kızın da sende gönlü var mı? Babası, anası, atası ne der!”</p>

  <p class="normal">“Peki! Başka birisi varsa, ben ne yapacağım?”</p>

  <p class="normal">“Susacaksın, susacak ve bağrına taş basacaksın. Unutacaksın.”</p>

  <p class="normal">“Unutamazsam”</p>

  <p class="normal">“Öl o zaman!”</p>

  <p class="normal">Bu söz öylesine sert ve keskin çıkmıştı ki, Bükdüz Şaman bile sözüne inanamadı. Ama olabilecekleri anlatmak için başka yapacağı yoktu. İşin önemini ancak böyle anlatabilmişti.</p>

  <p class="normal">“Ölmek!”</p>

  <p class="normal">Ölmek zor değildi onun için. Yaşamak kadar kolay, yiğitlik kadar basitti.</p>

  <p class="normal">“Ama neden?”</p>

  <p class="normal">“Eğer bir yiğit gönlüne hükmedemiyorsa, koca devlete ve halkına nasıl hükmedebilir?”</p>

  <p class="normal">Söylenecekler söylenmişti. Alp Er Tunga anlamış mıydı? Şaman; başka yöne bakar gibi yaparken bir yandan da yan gözle onu izliyordu</p>

  <p class="normal">Yavaşça doğruldu Alp Er Tunga. Ayağa kalkıp üstünü başını düzeltti. Kılıcını, kamasını kontrol etti</p>

  <p class="normal">“Çıkalım mı Şaman Bükdüz?” Diye sertçe sordu. Kendine geldiğini ve olması gerektiği gibi davranacağını göstermek istiyordu.</p>

  <p class="normal">“Şad’ım sen biraz bekle. Ben çıkıp senin bir şeyin olmadığını söyleyeyim ve sofra hazırlatayım sen daha sonra gel ve aşını ye. Görelim sonra ne olur. Tanrı ne buyurur”</p>

  <p class="normal">Böyle söyleyip çıktı Bükdüz Şaman.</p>

  <p class="normal">Alp Er Tunga; yönünü pencereye döndü. Güneş yükselmişti. Ne kadar zamandır bu hale düştüğünü, gününü saatini hatırlamaz gibiydi</p>

  <p class="normal">“Bu gün ikinci gün olmalı” diye düşündü.</p>

  <p class="normal">Bu nasıl şeydi böyle. Yüreğini sıkan pençeler vardı sanki ve nefes almasını güçleştiriyordu. Derin, derin nefes aldı. Yeniden düşmekten, kendini kaybetmekten korkuyordu. Neyse ki imdadına yine Belek Bey yetişti</p>

  <p class="normal">“Şad, yemek hazır, yoldaşların seni bekler!”</p>

  <p class="normal">Hızla bu tanıdık, kendine saygı ve şefkatle bakan yüze döndü. Onun açtığı, kenara çekilerek yol verdiği kapıdan dışarı attı kendini. Bütün dertlerini sırdaşının duvarlar olduğu odada bırakmak ve oradan bir an önce uzaklaşmak istiyordu.</p>

  <p class="normal">Bilmiyordu ki derdi de onunla beraber gelecek.</p>
</body>
</html>
