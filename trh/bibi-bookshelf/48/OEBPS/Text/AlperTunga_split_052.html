<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_51">SAKALAR ANADOLU’DA</h1>

  <p class="normal">Sakalar bir uçtan diğer uca Anadolu’yu geçtiler. Önlerine çıkan bütün orduları yenip, bütün kalelere girdiler. Her yerde yönetimi alıp yöneticilerini bıraktılar. Saka Ordusu, kona göçe, vura, ala sonunda büyük mavi suyun kıyılarına ulaştı</p>

  <p class="normal">Tam yirmi sekiz yıl Anadolu’da Sakaların sözü geçecekti artık.</p>

  <p class="normal">İon hükümdarı İskender yüzyıllar önce bunun tam tersi bir seyahatle dünyayı fethe çıkmıştı. Şimdi Alp Er Tunga onun geçtiği yolları tersine giderek adını yayıyordu.</p>

  <p class="normal">Yaşadıkları, gördükleri ile coşan Sakalar karşılarındaki mavi, engin güzelliğe doya doya bakarken; yakın bir gelecekte; daha da karşılara gideceklerini düşünüyorlardı. Bu düşünce düşsel de olsa Hanlarından bulaşmıştı onlara</p>

  <p class="ortayazi">* * *</p>

  <p class="normal">Türk Budunun en büyük özelliğidir hayalciliği. Uyumadan düş görmeye, onu da hep hayra yormaya meraklıdır. Düşsüz ve hareketsiz zamanlarını aşmak için başlarına büyük bir liderin geçmesi yeterlidir</p>

  <p class="normal">İran hep İran olarak kalmıştır ve İranlılar orada yaşamışlardır. Çin hep Çin olarak kalmıştır ve Çinliler orada yaşamışlardır. Türkler ise hep göçmüşler ve gittikleri yerleri yurt yapmak için savaşmışlardır. Her yere bir eser, bir ad bırakmışlardır.</p>

  <p class="normal">İşte şimdi büyük mavi suyun kenarında, karşıda görünmeyen yerlere gözleri dalıyor ve geleceğe dönük hayaller kuruyorlardı Sakalar. Gemileri olsaydı ve Hanları ‘Hadi!’ deseydi bir an duraklamadan nedenini sormadan karşıya geçerlerdi. Belki de bir gün geçeceklerdi.</p>

  <p class="normal">Buralara gelmeleri çok uzun sürmüştü. Beşikte bıraktıkları bebekleri yürümüş, oyun oynayan çocukları büyümüş, çocuk bıraktıkları evlenecek çağa gelmiş olmalıydı. Bunlar güzel şeylerdi ama bir de acı tarafı vardı. Belki dönüşte bıraktıkları pek çok şeyi bulamayacaklardı. Görmek istediklerini bir daha göremeyeceklerdi. Bekleyenler de beklediklerinin bir kısmının geri dönmeyeceğini biliyorlardı ama bu düştü ve düş başkaydı</p>

  <p class="normal">Milleti millet yapandı düş. Gelecek kurandı düş.</p>

  <p class="normal">Gelecek olandı.</p>

  <p class="normal">Onlar gideceklerdi mecburdular ve bekleyenler bekleyeceklerdi, mecburdular. Aybirgen de bekleyecekti çaresiz. Anası da bekleyecekti çaresiz.</p>

  <p class="normal">Bir budunun geleceği çizilirken gideceği yollar da çiziliyordu. Öğrenilenler gelecek kuşaklara aktarıldıkça gidilecek yerler artık korkulan olmaktan çıkıyor, gitmek ve sahiplenmek bir gereklilik oluyordu</p>

  <p class="normal">Zengindiler, daha da zengin olmuşlardı. Bilgindiler daha da bilgin olmuşlardı. Görgülüydüler, daha da görgülü olmuşlardı. İçlerinden birilerini bıraka, bıraka gitmişlerdi. Çoğu yerde taşsız, adsız mezarlar oluşmuştu. Oralarda var oldukları artık o kadar belliydi ki</p>

  <p class="normal">Hızla gidip hızla dönmek yalnız onlara has bir özellikti.</p>

  <p class="normal">Hızla gittiler ve ağırlıkları artsa da hızla döndüler.</p>

  <p class="normal">Giderken, onları yolcu ederken ağlamayanlar, döndüklerinde ağlıyordu.</p>

  <p class="normal">Kızını, oğlunu ve eşini öyle bir sarışı vardı ki... Gözleri anasını aradı Alp Er Tunga’nın. Karşılayanlar arasında olması gerekiyordu. Ama yoktu.</p>

  <p class="normal">Dedik ya; bazılarının zamanı beklemeye yetmemişti.</p>

  <p class="normal">Artık anası yoktu Alp Er Tunga’nın.</p>

  <p class="ortayazi">* * *</p>

  <p class="normal">Kaz Kız çok güzel ve alımlı bir genç kız olmuştu. Karşında gülümseyerek, dimdik duruyordu. Devleti tanımış yönetimini içine sindirmişti. Yanında Veyse Bey gibi biri olduğundan bilgisi ve becerisi artmıştı</p>

  <p class="normal">Oğlu büyümüştü. Gözlerini anasından almıştı. Onun gibi mutlu ve yeşil, yeşil bakıyordu. Oğluna bakarken içinin titrediğini hissetti Alp Er Tunga. Garip bir duyguydu bu. Sevgi ile karışık hüzün doluydu. Bir Han’ın yapmayacağını yaptı ve sevgiyle kucakladı oğlunu. Gözlerinden sebepsiz iki damla yaş süzüldü. Ne oluyordu? Anlayamadığı, anlam veremediği bu duygu neydi? Özlemin sonucumuydu?</p>

  <p class="normal">Çok zengin dönmüştü ülkesine. Hazinesi altın, gümüş ve değerli taşlarla doluydu. Birden aklına bir fikir geldi. Biricik oğluna kimsenin yapmadığı bir armağan hazırlamalıydı ve ad alacağı gün vermeliydi. Belindeki tungalı eşsiz kemeri yokladı Tarhun Ata onu ad aldığı gün armağan etmişti. O da oğluna böyle bir armağan hazırlatmalıydı</p>
</body>
</html>
