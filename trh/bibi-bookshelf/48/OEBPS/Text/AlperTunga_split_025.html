<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">YOL HAZIRLIKLARI</h1>

  <p class="normal">Veyse Bey’i göndermemiş; ama onun yerine yine tecrübeli iki yiğit beyini Barman ve Piran’ı oğlunun yanına yardımcı vermişti Peşenk Han. Oğlunun gitmeyi düşündüğü bölgeyi en iyi Barman Bey biliyordu. Piran Bey de akıl danıştığı kişi olacaktı. Barman Bey Alp Er Tunga’dan sonra yürüyecek ve orduyu yönetecekti. Piran Bey hemen, her zaman Alp Er Tunga’nın yakınında olacaktı</p>

  <p class="normal">Belek yiğit ki artık Bey olarak anılıyordu; Belek Bey, Barman Bey’in yardımcısı olacaktı. Unvanı da artık binbaşıydı. Yola çıkanların çoğu savaşçı idi; ama gözcü, izci, onarıcı, aşçı, seyis olarak seçilen yiğitler bu uzun yolculukta destek olacaktı savaşçılara. Bir de otacı vardı kafilede. Alp Er Tunga özellikle en genç otacıyı seçmişti yola dayanabilsin diye. Karos’du adı. Küçücük cüssesi ile bir otacıdan çok çocuk görüntüsündeydi.</p>

  <p class="normal">Alp Er Tunga’nın yoldaşı olan Kuyaş yiğit de bu yolculuğa katılıyordu. Han oğluna yakın durmak için henüz yaşı ve rütbesi küçüktü bu yüzden yeri yüzbaşıların yanıydı. Bir alt sırada kalmak ve yoldaşına uzak durmak zoruna gitse de Piran, Barman ve Belek Bey’in olduğu yerde, yerini bilmek zorundaydı</p>

  <p class="normal">Alp Er Tunga’nın ordusunda ayrıca beş yüzbaşı daha vardı. Sepa, Üge, Dönge, Taçam, Uçarkan yüzbaşılar artık Alp Er Tunga yoldaşıydılar</p>

  <p class="normal">Hafif silahlı olarak; ama en ihtişamlı giysilerle çıkacaklardı yola. Hem dost hem de düşmanlar için Ordu-Kent azametli bir şekilde terk edilecek, en kısa zamanda verilecek bir mola yerinde bu rengârenk gösterişli giysiler çıkarılıp normal savaşçı kılığına bürünülecekti. Töre böyleydi.</p>

  <p class="normal">Yolluk için kuru etler yüklenti atlara. Su tulumları eyerlere asıldı. Her yiğit kurutunu<sup class="calibre3"><a href="../Text/AlperTunga_split_086.html#footnote-618-19" id="footnote-618-19-backlink">[19]</a></sup>, çökeleğini<sup class="calibre3"><a href="../Text/AlperTunga_split_087.html#footnote-618-20" id="footnote-618-20-backlink">[20]</a></sup> torbasına koymuştu. İnce ekmekler kat, kat katlanıp yerleştirilmişti</p>

  <p class="normal">O gece Ordu-Kent uyumadı. Uyuyanlar ya da uyumaya çalışanlar savaşçılardı sadece. Merak ve beklentiler heyecana sokmuştu herkesi. Uzun yıllardır böyle bir sefer yapılmamıştı. Ordunun içinde daha önce savaşa katılmış deneyimli savaşçılar vardı belki; ama çoğu ilk kez böyle bir göreve gidiyordu.</p>

  <p class="normal"><span class="ideitalik">Sabah güneş ayakta bulmuştu orduyu.</span></p>

  <p class="normal"><span class="ideitalik">Atlar hazırlanmış yola çıkılma vakti gelmişti.</span></p>

  <p class="normal">Bir tek dua kısmı kalmıştı yolculuğun Alp Er Tunga hariç herkes Ulu Şaman’ın gelip orduyu yolcu etmesini bekliyordu. Yalnızca Alp Er Tunga, Tarhun Ata’nın gelmeyeceğini biliyordu. İçinden bir ses, değişik şeyler olacağını söylüyordu ona.</p>

  <p class="normal">Bir süre beklediler. Şaman ortalarda yoktu. Artık zaman kaybetmemeliydiler. Bu ılık bahar günü, güneş tepelerine dikilmeden Piran Bey’in planladığı ilk mola yerine ulaşmalıydılar</p>

  <p class="normal">Gözcülerin uyarısı ile sarayın merdivenlerine döndü başlar. Peşenk Han ve eşi Hatun merdivenlerde görünmüştü. Hemen diz vurup baş eğdi savaşçılar. Peşenk Han oğlunu yanına çağırdı. Saygı ile yaklaştı Alp Er Tunga. Han; gittiği yerlerde yetkili olduğunu belirten ve onun adına söz söyleme, buyruk verme hakkı olduğunu bildiren buyruk hazırlamış ve mührü ile mühürlemişti. Alıp öptü ve başına koydu Alp Er Tunga. Sonra da göğsüne yerleştirdi. Baba oğul gözleriyle vedalaştılar. Ama ana yüreği yine dayanamayıp dağ gibi oğluna sarıldı. Eğip alnından öptü onu ve kulağına dikkat etmesini fısıldadı. Yere sertçe diz vurup atına yöneldi Alp Er Tunga. Tam atına binecekken,</p>

  <p class="normal">“Bekleyin!” diye bir ses duyuldu.</p>

  <p class="normal">Karşıdan biri geliyordu. Yürüyor mu süzülüyor mu belli değildi. Başında şaman külahı vardı ve yeni yeni ak düşmüş sakalları, uzun saçları belli belirsiz; bu külahtan taşıyordu. Savaşçılar her ihtimale karşı önlem almak için ileri çıkacaklardı; ama yılların Piran Bey’i onları durdurdu.</p>

  <p class="normal">Hızla yaklaştı yabancı. Kimsenin tanıdığı, bildiği biri değildi. Görenlerin saygı duyacağı görüntüsünü; renkli şekillerle süslü giysisi, sol omuzunda sallanan küçük davulu ve sağ yanında asılı kopuzu sağlıyordu. Yaklaştıkça gözlerinin içinin güldüğünü gördüler</p>

  <p class="normal">Davulu ilk tanıyan Alp Er Tunga oldu. Bu davulu çok kez Ulu Şaman Tarhun Ata’nın çaldığını görmüştü. Ne olmuş ve nasıl olmuşsa bu kutlu davul şimdi bir yabancının omuzunda asılıydı</p>

  <p class="normal">Sağ elini kaldırıp alışılmadık bir selam verdi yabancı. Sonra, sadece Ulu Hatunu gören gözleriyle baş eğdi ona doğru. Peşenk Han’ı hiç fark etmemişti. Sanki. Anladılar ki gelen kutlu bir kişidir. İyi ama bugün burada ne işi vardı ve ne yandan geliyordu? Soru sorulmaması gerekenlerdendi o isterse söyler, isterse susardı.</p>

  <p class="normal">Birden bire davulunu çıkardı ve şaşkın bakışların önünde önce ağır ağır sonra da hızlı çalarak ilahi bir raksa başladı. Herkes donmuş kalmış, sadece izliyordu. Çok Uzun sürmedi dansı. İki dizinin üzerine çöktü ve başını göğe kaldırdığında herkes onu taklit etti.</p>

  <p class="normal">Uzun bir dua döküldü dudaklarından ve sefere çıkan orduyu kutsadı.</p>

  <p class="normal">Ayağa kalktı ve bu kez, yeni görmüşçesine Peşenk Han’a döndü.</p>

  <p class="normal">“Peşenk Han; Ulu Şaman Tarhun Ata benim de bu yiğitlerle birlikte girmemi istedi. Buyruk sal bana bir at versinler!”</p>

  <p class="normal">Şimdi her şey anlaşılıyordu. Tarhun Ata artık çok yaşlı olduğu için veya kendince nedenlerle çıkamadığı yolculuğa birini göndermişti</p>

  <p class="normal">Peşenk Han hemen Şaman’a at verilmesi için buyruk verdi. Bu arada ona dönerek;</p>

  <p class="normal">“Yolun kutlu olsun Ulu Şaman adını bilelim” dedi.</p>

  <p class="normal">“Bükdüz” dedi kısaca Şaman.</p>

  <p class="ortayazi">* * *</p>

  <p class="normal">Gönüller biraz daha rahatlamıştı artık. Yolculukta yanlarında bir Şaman olması, pek çok kötülüğün daha gelmeden kovulması demekti. Sıkıntılı anlarda kötü ruhları kovacak, Yer-su Tanrılarını rahatlatacak bir önlem demekti. Bir otacı ya da bir ozanın daha katılması demekti. Sayıları artık 1001 olmuştu</p>

  <p class="normal">Atına ustalıkla bindi Şaman ve varıp Alp Er Tunga’nın yanında yer tuttu. Böylece yerini ve etki alanını belli etti.</p>

  <p class="normal">Alp Er Tunga, Piran Bey’e baktı o, Barman Bey’e o da borucuya işaret verdi.</p>

  <p class="normal">Borular çalındığında kafile ağır ağır yola çıktı. İhtişamlı ve düzenli bir ordunun Ordu-Kent’ten çıktığı çaşıt<sup class="calibre3"><a href="../Text/AlperTunga_split_088.html#footnote-618-21" id="footnote-618-21-backlink">[21]</a></sup>lar tarafından hemen bağlı oldukları yerlere ulaştırılacaktı mutlaka. Kim bilir kimler, hangi ulus bu hareketten kendi üzerine pay çıkaracak ve önlemler alacaktı.</p>

  <p class="normal">Sakalar; bu ihtişamlı görüntünün ardından gururla bakıyorlardı. Sadece baktılar ve sonra bütün bu olanlar olmamış gibi günlük işlerine döndüler.</p>

  <p class="normal">Ordu, kale kapısından çıktı ve bir süre sonra surlardan dahi görülmeyecek bir uzaklığa ulaştı.</p>
</body>
</html>
