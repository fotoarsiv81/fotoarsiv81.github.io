<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_54">KAZ KIZ SEMERKANT’A VALİ OLUYOR</h1>

  <p class="normal">Alp Er Tunga’nın sürprizlerine alışkındı Sakalar. Buna rağmen Kaz kızın Semerkant’a vali olmasını büyük bir şaşkınlıkla karşıladılar. Birkaç gün Ordu-Kent çalkalandı. Köşe başları, haberleşmenin kadınlar tarafından yürütüldüğü mekânlar olan çeşme başları bu konunun konuşulduğu yerler oldu. Sonra bu olayın sonunu beklemeye başladılar. Kaz Kız yanında Veyse Bey olmak üzere büyük bir savaşçı birliği ile yola çıktığında onu sevgi ile uğurladılar. Sonra da kendi işlerine döndüler</p>

  <p class="ortayazi">* * *</p>

  <p class="normal">Asıl önemlisi Semerkant halkının davranışlarıydı. Haber ulaştığında büyük bir şaşkınlık geçiren kent ileri gelenleri, bu şaşkınlık geçtikten sonra yeni valilerini karşılamak üzere hazırlıklara başladılar. Kaz Kız’ı kentin giriş kapısında bekleyecekler, kalacağı saraya kadar ona eşlik edeceklerdi. İleri gözcüler çıkarıp geleceği günü ve saati tam olarak belirleyeceklerdi</p>

  <p class="ortayazi">* * *</p>

  <p class="normal">Günler süren yolculuktan sonra yöneteceği kente yaklaşan Kaz Kız, Saka töresi gereği mola vermiş ve yanındaki savaşçılarını tören giysilerine büründürerek, onların gelecekteki etkinliklerine fayda sağlayacak görünümde olmasını sağlamıştı</p>

  <p class="normal">Yaklaştıkça güzelliğine hayran kalıyordu kentin. Bu fırsatı sağlayan babasına yürekten teşekkürler gönderiyordu. O bölgenin, o yörenin en güzel, en gelişmiş, en büyük kentini yönetecekti.</p>

  <p class="normal">Yeni valiyi karşılayanların çoğunu genç kızlar ve kadınlar oluşturuyordu. Gözlerindeki sevinç belli oluyordu. Bunu seslendirmekten çekinmiyorlardı. Semerkant artık başka bir kent olacaktı. At üzerinde şehre giren valinin görkemi kadar güzelliği de konuşulmaya başlanmıştı.</p>

  <p class="ortayazi">* * *</p>

  <p class="normal">Bu sırada İran sarayında hüküm süren Keyhusrev adamlarıyla bu konuyu konuşuyordu. Kadınlar İran’da asker olmazlar ve ata binmezlerdi. Onların yeri; evleri, işi ise eşleri ve çocuklarıydı. Taassup, bir kadının vali olmasını algılamalarına ve anlamalarına engel oluyordu. Hem de göz koydukları bir kentin, hem de yüz yılardır sahip olmak istedikleri bir kentin valisi</p>

  <p class="normal">Keyhusrev’in oğlu Siyavuş, babasının uygulamalarına ve yönetim şekline içten içe kızıyordu. Saka Hanı kızına, Semerkant gibi bir ilde valilik yapma şansı tanırken, Siyavuş adam yerine bile konulmadığını düşünüyordu. Saygınlık beklediği halde, küçük bir ordunun komutanlığı bile ona çok görülüyordu. Danışacağı öğreneceği hiç kimse yoktu. Evlenmek için yaptığı girişimler sürekli olarak babası tarafından engelleniyordu. Gelecek için ise hiç ümitli değildi. Hatta günün birinde babası tarafından öldürülmekten korkuyordu.</p>

  <p class="normal">Keykavus İran’a hâkim olmakta çok zorlanmış çok kan dökmüştü. Bu nedenle güvensiz, herkesten kuşkulanan bir hükümdar olmuştu. Önceleri dostu olan, güvendiği, ordusunun başına getirdiği Rüstem’den bile şüphelenmiş ve onu yeniden Kabil’e göndermişti. Düşmanlarının, oğlunu, ona karşı kullanmalarından korkuyor bu nedenle Siyavuş’a nefes aldırmıyordu. Sürekli kontrol altında yaşamak Siyavuş’u canından bezdirmişti.</p>

  <p class="normal">Kaz Kız, Alp Er Tunga’nın kızı, Semerkant’a vali olmuştu. Siyavuş, babasının izni olmadan sokağa bile çıkamıyordu</p>

  <p class="normal">Bir karar verdi Siyavuş: ne yapıp edecek bir yolunu bulacak ve Semerkant’a gidecekti. Onun davranışlarından çekinen Keyhusrev sürekli olarak yanında birkaç adam bulunduruyor ve oğlunun her hareketini kontrol ediyordu</p>

  <p class="normal">Siyavuş, birkaç kez Kabil’ e haber göndermiş ve Rüstem’den yardım istemişti. Rüstem, Keyhusrev’in yaptıklarını beğenmese de, padişahına ihaneti kendine yakıştıramıyordu.</p>

  <p class="ortayazi">* * *</p>

  <p class="normal">Bir gece gizlice kaçtı Siyavuş. Tek başınaydı ve yanına çok az altın alabilmişti. Onun için tek umut Semerkant’tı artık</p>

  <p class="normal">“Belki” diyordu “Orada kendime bir yer edinir hak ettiğim saygıyı görürüm. Hiçbir şey olamazsam Kaz Kız’ın savaşçıları arasında yer alırım.”</p>

  <p class="normal">Bu umutla yola çıktı Siyavuş. Çok zor, tehlikeli ve kuşku dolu bir yolculuk olmuştu onun için. Bir yandan öldürülmek korkusu, diğer yandan hırsızların, çapulcuların eline düşmek korkusu onu yormuştu. Günlerce uyku uyumamış, doğru dürüst yemek yememişti</p>

  <p class="normal">Sonunda ulaştığı ve umut bellediği Semerkant uzaktan göründüğünde, buruk bir sevincin yanı sıra belirginsizliğin verdiği korkuyu yaşıyordu. Buraya gelmişti; ama kapıları sürekli kontrol altında tutulan kente nasıl girecekti?</p>

  <p class="normal">Kent kapıları, Han kızının gelmesinden sonra daha da dikkatli kontrol edilir olmuştu. Kendine İranlı bir tacir görüntüsü vermeye çalışacak ve öyle girecekti kapıdan</p>

  <p class="normal">Sonrası…</p>

  <p class="normal">Sonrası olmadı bu işin. Daha kapıya yaklaşır yaklaşmaz nöbetçiler ondaki tedirginliği fark etmişlerdi. Hemen çevresini sardılar. Onu atından alaşağı edip sorgulamaya başladılar. Ne hareketleri, ne kıyafeti, ne de altındaki atın soyluluğu, nöbetçilerin “İranlı tacir” masalına inanmalarına yetmedi. O da İran Padişahı Keyhusrev’un oğlu olduğunu söyleyemedi. Sonunda kendisini yargıcın karşısında buldu. Semerkant yargıcı birkaç sorudan sonra onun İran çaşıtı olduğuna, hatta kente Kaz Kız’ı öldürmek için geldiğine hükmediverdi. Bu suçun cezası ise ölümdü. Kaçınılmaz sonuna adım adım yaklaşan Siyavuş atıldığı zindan da çaresizce, kendisine hazırlanan sonu bekliyordu</p>

  <p class="normal">Bu sırada İran sarayında da büyük bir telaş yaşanıyordu. Oğlunun ülkeyi terk ettiğini öğrenen Keyhusrev, onu gözetlemekle görevli adamlarını hemen ölümle cezalandırmış ve onun bulunması için herkesi ayağa kaldırmıştı. Söz konusu olan artık hain bir oğul ve tehlikeye giren saltanatıydı. Yakın, uzak bütün mesafeler kontrol edilmiş, illere haberler gönderilmişti. Her şey düşünülmüş; ama Siyavuş’un Semerkant’a gideceği tahmin edilememişti</p>

  <p class="normal">Semerkant sokakları İran’dan gelen ve Kaz Kız’ı öldürmek için gönderilen çaşıtı konuşur olmuştu. Çok yakında idam edilecek bu çaşıtın kimliği konusunda dolaşan sözler Kaz Kız’ı da rahatsız eder hale geldi. Söylentiler dışında başka bir şeyler öğrenmek için bu çaşıtla yüz yüze konuşmaya karar verdi. Veyse Bey ne kadar engel olmak istese de dediğini yaptı Kaz Kız.</p>

  <p class="normal">Elleri ve ayakları zincirli bir şekilde huzuruna getirilen delikanlıdaki değişiklik hemen dikkatini çekti. Kendisini öldürmeye gelen çaşıt, şimdi karşısında duran, çaresiz, umutsuz ama asil görünüşlü yakışıklı genç olabilir miydi?</p>

  <p class="normal">Öldürülmeye götürülmeyi beklerken dünyalar güzeli Kaz Kız’ı karşısında gören Siyavuş iyice aptallaşmış, bildiğini, söyleyeceğini de unutmuştu. Gördüğü güzellikle çarpılan ve o an Kaz Kız’a aşık olan Siyavuş sanki dilini yutmuştu. Veyse Bey de Siyavuş’u görünce bu işte bir başkalık, bir tuhaflık olduğunu anlamıştı. Akıllı gözleri ile karşısındaki delikanlıyı inceliyor ve meseleyi çözmeye çabalıyordu</p>

  <p class="normal">“Kimsin? Neden buradasın?”</p>

  <p class="normal">Kaz Kız’ın sorgusu başlamıştı. Sorular art arda geliyor; ama şaşkınlıkla kendisine bakan yüzdeki ağız kıpırdamıyordu. Uzun bir süre bekledi Kaz Kız, anladı ki cevap alamayacak ve çaresiz kararı uygulatmak zorunda kalacaktı.</p>

  <p class="normal">“Alın bunu götürün. Gereğini yapın!” dediği anda başına gelecekleri anlayan Siyavuş son bir gayretle konuşmaya çabaladı. Ağzı açılıyor; ama bu kez de sesi çıkmıyordu. Savaşçılar onu alıp götürmeye çalışırken</p>

  <p class="normal">“Siyavuş!” diyebildi.</p>

  <p class="normal">Bu kelime hemen her şeyin değişmesine yetmişti.</p>

  <p class="normal">“Durun!”</p>

  <p class="normal">Savaşçılar verilen emir üzerine Siyavuş’u, kollarından tutarak Han kızının yakınına kadar getirdiler.</p>

  <p class="normal">“Ne dedin?”</p>

  <p class="normal">“Ben… Siyavuş”</p>

  <p class="normal">“Hangi Siyavuş?”</p>

  <p class="normal">“Keyhusrev’un oğlu”</p>

  <p class="normal">Şaşırma ve susma sırası Kaz kıza ve Veyse Bey’e gelmişti. Eğer söz konusu olan Keyhusrev, İran padişahı ise; oğlunun burada ne işi vardı? Konu çok önemliydi ve aslını öğrenmek gerekiyordu.</p>

  <p class="normal">Korkudan, heyecandan ve yorgunluktan bayılıp olduğu yere yığılan Siyavuş’tan bu hali ile başka cevap almak mümkün değildi artık. Yapılacak şey onu otacı kontrolünde iyileştirmek, bu arada konuyu araştırmaktı. Verilen buyruklarla bunlar yerine getirilirken Veyse Bey hemen sağa sola ulaklar çıkarmış, hem olayı öğrenmek hem de Siyavuş’u tanıyabilecek bir tanık bulunarak olanların doğrulanması için adamlar görevlendirilmişti</p>

  <p class="normal">Çok kısa sürede kendini toparladı Siyavuş. Tanınmaz hali sona ermiş, aklı başına gelmiş, üstü başı düzeltilmişti. İran sarayından elde edilen bilgiler Keyhusrev’un oğlunun gerçekten kaçtığı yönünde idi. Gelen tanıklar bu adamın Siyavuş olduğu konusunda tanıklık etmişlerdi. Bundan sonra olacaklar çok önemliydi. İlk kez böyle bir durumla karşılaşılıyor, kimse ne yapacağını bilmiyordu. Danışmak ve ne yapılacağı konusunda buyruk almak üzere Alp Er Tunga’ya ulak çıkarıldı</p>

  <p class="ortayazi">* * *</p>

  <p class="normal">Bir çaşıt olduğu düşünülen kişinin İran Padişahı’nın oğlu çıkması o güne kadar entrika, oyun nedir bilmeyen Sakalar’da çok büyük bir şaşkınlık yaratmıştı. Ne yapılacağı konusunda hiçbir fikirleri yoktu. Kaz Kız ve Veyse Bey uzun süre tartışmışlar, bir karara varamamışlardı. En iyisi önce delikanlıyı dinlemekti</p>

  <p class="normal">Alp Er Tunga’dan gelecek buyruğu da beklemek zorundaydılar</p>

  <p class="normal">O akşam Siyavuş yeniden Kaz Kız’ın huzuruna çıkarıldı.</p>

  <p class="normal">İlk gördüğü Siyavuş değildi karşısındaki. Gözlerinde artık umutsuzluk ve korku yoktu. Üzerindeki giysiler ve birkaç günlük bakım ile kendine gelmişti. Hele ilk görüşte vurulduğu Kaz Kız’ın karşısına çıkarken daha dikkatle hazırlanmıştı. Sadece Veyse Bey ve dilmaç vardı orada. Kaz Kız artık ona bir konuk gibi davranıyordu</p>

  <p class="normal">Tahtından uzakta, karşısına bir minder koydurmuş ve Siyavuş’un oturmasını istemişti. Bağdaş kurup oturan bu delikanlı ona öylesine tatlı ve sıcak bakıyordu ki neredeyse Kaz kız bir an valiliğini unutacak gibi olmuştu. Sonra kendini toparlamış, delikanlıyı sorgulamaya başlamıştı. Önce Veyse Bey’e danışıyor, sonra da dilmaca dönüp sorusunu çevirmesini bekliyordu. Siyavuş, çekingen başladığı konuşmasına, zaman geçtikçe daha rahatlamış bir şekilde devam ediyordu.</p>

  <p class="normal">Burada ne işin var?”</p>

  <p class="normal">“İran sarayından, babamdan kaçtım”</p>

  <p class="normal">“Neden?”</p>

  <p class="normal">“Çünkü babamla hiçbir zaman anlaşamadık. Onun davranışlarını ve halkı yönetme şeklini benimsemiyordum. Bana da bir veliaht hatta bir oğul gibi davranmıyordu. Sürekli takip ediliyor ve kontrol ediliyordum. Yanımda birkaç adamı olmadan sokağa bile çıkamıyordum. Uyurken bile kapımda nöbetçi duruyordu. Kısaca hayatım bir hapis niteliğindeydi. Buna artık dayanamıyordum. Biliyordum ki sonunda babam beni öldürtecek.”</p>

  <p class="normal">“Baban, İran padişahı ile hiç konuşmayı denedin mi? Ya da başka bir yola başvurdun mu?”</p>

  <p class="normal">“Üst üste gelen padişah değişiklikleri ve özellikle Nevzen’in Alp Er Tunga’nın eline esir düşüp, esarette ölmesi babamı çok çekingen ve şüpheci yaptı. Onunla konuşmak mümkün değildi. Rüstem’i aradım ve aracı olmasını istedim o da bunu kabul etmedi.”</p>

  <p class="normal">“Peki! Neden buraya geldin de başka yer gitmedin?”</p>

  <p class="normal">“Kaz Kız artık İran’da bir efsane haline geldi. Taassubun hüküm sürdüğü İran’da bir kadının vali olması anlaşılır ve inanılır bir şey değil. Padişah oğlu olarak ben bir ordu yönetme yetkisine bile sahip değilken, bölgenin en büyük kentini, Alp Er Tunga kızının yönetimine bırakıyor. Bunu yakından görmek ve nasıl olduğunu bilmek istedim.”</p>

  <p class="normal">“Bundan sonra ne yapmayı düşünüyorsun?”</p>

  <p class="normal">“Artık İran’a geri dönemem. Bu benim için ölüm demektir. Aslında kendi hayatım ve geleceğim hakkında konuşma yetkim de yok. Her şey sizin elinizde… Ama bana bir şans tanıyıp, hareketlerimde özgür olmamı sağlarsanız size minnettar kalır ve yaşadıkça size hizmet etmeyi şeref sayarım.”</p>

  <p class="normal">“Hakkında karar vermek yalnızca benim elimde değil. Han babam Alp Er Tunga’ya ulak salıp durumu aktardım. Ondan gelecek buyruğa göre hareket edeceğim. Bu arada sen bir konuk olarak saygı göreceksin. Kent dışına çıkman yasaktır. Kent içinde yanında adamlarım olmak kaydıyla dolaşabilirsin. Söyleyeceklerim şimdilik bunlar. Şimdi gidebilirsin.”</p>

  <p class="normal">Siyavuş’a kalsaydı hayatının sonuna kadar o minderde oturmayı ve Kaz Kız’ın güzelliğini seyretmeyi tercih ederdi. O nedenle yerinden zorla doğruldu. Giderken son bir kez Kaz kızın gözlerine baktı. Kaz Kız bu bakıştaki sevgiyi görmemezlik edemezdi; ama yapacak pek fazla şey yoktu. Zaman her şeye çare bulacaktı.</p>
</body>
</html>
