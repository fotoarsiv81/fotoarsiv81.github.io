<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_62">MAĞARA</h1>

  <p class="normal">Bütün mağaralar kutluydu Sakalar için. Koruyucuydu. Aktay’ın dayanabildiğince yukarı çıkmışlar ve gizli bir mağara girişi aramışlardı. Sakalar’ın aksine İranlılar mağaralardan çekinirlerdi. Bu nedenle bir süre için de olsa bir mağarayı sığınak olarak kullanacaklardı.</p>

  <p class="normal">Buldukları mağarada uzun süre kalamazlardı. Ne yiyecekleri, ne de içecekleri vardı. Yaralıydılar. Üstüne üstlük ağu etkisini gittikçe artırıyor, Alp Er Tunga acıdan kıvranıyordu. Başkası olsa çoktan ölmüştü ama o Alp Er Tunga’ydı ve dayanıyordu.</p>

  <p class="normal">Buldukları küçük mağarada çaresizlik içindeydi Kuyaş.</p>

  <p class="normal">Alp Er Tunga derin bir uykuya daldı.</p>

  <p class="normal">Birden bire rahatladığını hissetti.</p>

  <p class="ortayazi">* * *</p>

  <p class="normal">Uçsuz bucaksız gökyüzünde Akay’ın üzerinde uçuyordu. Bu olacak şey değildi; ama çok doğal geliyordu ona. Sanki Akay’dan hiç ayrılmamıştı. Sanki hep oradaydı ve oraya aitti. Sonunda uçuş sona ermiş Akay yemyeşil bir vadiye inmişti. Tanıdık bir yerdeydi ama neresi olduğunu bilmiyordu. Ayağı yere değiyor ama yürümüyordu. Hafiflemişti adeta. Uçuşun keyfini yaşıyordu. Ardına baktı. Akay hala oradaydı. O da oradaydı. Hem gitmiş hem gitmemişti.</p>

  <p class="normal">Birden bire bir ulu çadır çıktı karşısına. Yerden çıkmamıştı. Gökten inmemişti. Bu çadıra yöneldi Alp Er Tunga. İçeri girmek istedi ama giremedi. Tanımlanamaz bir engel vardı önünde. Çadırın kapı örtüsü aralandı. Önce tanıdık bir gölgeydi çıkan sonra tanıdık bir yüz oldu</p>

  <p class="normal">“Tarhun Ata!”</p>

  <p class="normal">Duymadı onu. Sesini artırdı Alp Er Tunga. Yine duyuramadı. Bir daha bir daha seslendi. Olmadı. Birden omzuna değen eli hissetti Alp Er Tunga. Döndü. Tarhun Ata’yı gördü hemen yanı başında. Hem yanındaydı hem karşısında. Birden bir sancı tuttu onu kıvranıyordu. Yanındaki Tarhun Ata sordu.</p>

  <p class="normal">“Ne oldu oğul?”</p>

  <p class="normal">Cevap vermek için ağzını açtı ama bu kez sesi çıkmadı. Onun yerine çadırın başında duran ve onu fark etmeyen Tarhun Ata cevapladı bu soruyu,</p>

  <p class="normal">“Keyhusrev ağuladı onu”</p>

  <p class="normal">“Ne ile?”</p>

  <p class="normal">Dağlardan bir ses geldi</p>

  <p class="normal">“İşte bununla!”</p>

  <p class="normal">Bu kez dönüp o yana baktı Alp Er Tunga. Dağdan aşağıya doğru yürüyordu Tarhun Ata ve elinde tuttuğu rengârenk gösterişli bir çiçeği gösteriyordu.</p>

  <p class="normal">Yeniden yanında duran Tarhun Ata konuştu</p>

  <p class="normal">“Nasıl düştün bu oyuna oğul nasıl?”</p>

  <p class="normal">Çadırın önündeki cevapladı bu soruyu;</p>

  <p class="normal">“Kahpeliği anlamak zor, önlemek zor… Çok zor! Olacaklar olur ancak!”</p>

  <p class="normal">“Canın çok yanıyor mu oğul?” Bu kez yine yanından konuştu Tarhun Ata. Alp Er Tunga cevap vermedi. Nasılsa sesi duyulmuyordu ve birileri onun yerine konuşuyordu. Ama bu soru cevapsız kaldı</p>

  <p class="normal">Tekrarladı Tarhun Ata.</p>

  <p class="normal">“Sana sordum oğul, canın çok yanıyor mu?”</p>

  <p class="normal">Ağzını açıp konuşmak istedi ve beklediği gibi çadırın önünden ses geldi yine…</p>

  <p class="normal">“Acımaz mı? Hem de nasıl? Ayakta duracak halim yok. Bir de yaralarım.”</p>

  <p class="normal">Dağlardan gelen Tarhun Ata’nın elinde bir tas içinde em<sup class="calibre3"><a href="../Text/AlperTunga_split_095.html#footnote-618-28" id="footnote-618-28-backlink">[28]</a></sup> duruyordu</p>

  <p class="normal">“Al bunu iç oğul, hiçbir şeyin kalmayacak. Sonra da burada daha fazla durma. Yukarılara çık. Irmağı bul. Orada seni bekliyor olacağım.”</p>

  <p class="normal">Yine ellerini uzattı tası almak için. Tuttu ama tas artık çadırın önünde duran Tarhun Ata’nın elindeydi. Kana kana içti. O içti, Alp Er Tunga rahatladı. O içti Alp Er Tunga hafifledi. Tastaki em bittiğinde hiçbir ağrısı sızısı kalmamıştı Alp Er Tunga’nın.</p>

  <p class="normal">Rahatlamış bir şekilde üç Tarhun Ata’ya birden seslendi.</p>

  <p class="normal">“Bükdüz Şamanın selamı var”</p>

  <p class="normal">“Kut olsun”</p>

  <p class="normal">Bu kez ses vadinin aşağılarından geliyordu. Dönüp baktığında Bükdüz şamanı gördü. Bu kadarı da fazlaydı artık. Bu nasıl düştü? Düş müydü gerçek miydi? Gerçek miydi düş müydü?</p>

  <p class="normal">Dördü de yanına gelip ellerini birbirlerine bağladılar. Üç Tarhun Ata bir Bükdüz dönmeye başladılar. Döndüler, döndüler. Bir ses</p>

  <p class="normal">“Uyan Han’ım”dedi.</p>

  <p class="normal">Gözlerini açtı Alp Er Tunga. Başında Kuyaş vardı ve heyecanlı gözlerle ona bakıyordu</p>

  <p class="normal">“İyi misin Hanım?”</p>

  <p class="normal">Kendini dinledi Alp Er Tunga. Hiçbir ağrı sızı hissetmedi.</p>

  <p class="normal">“İyiyim Kuyaş çok iyiyim”</p>

  <p class="normal">“Az önce uykunda konuşup durdun. Üç Tarhun Ata bir Bükdüz, deyip durdun. Ben de çok meraklandım.”</p>

  <p class="normal">“İyiyim, çok iyiyim. Hemen buradan çıkıp gitmemiz ve ırmağı bulmamız lazım.”</p>

  <p class="normal">“Ne ırmağı? Hangi Irmak?”</p>

  <p class="normal">Aktay huysuzlandı ve kulaklarını dikti.</p>

  <p class="normal">“Hadi kalk Kuyaş, durma ve konuşma sadece dediğimi yap. Hemen buradan çıkmalıyız.”</p>

  <p class="normal">Dışarı tam zamanında çıkmışlardı. Aktay’ı yedeklerine aldılar ve yukarılara tırmanmaya başladılar. İşte o anda çevrildiklerini anladılar. Üzerlerine doğru korkunç bir ok yağmuru başladı. Biri omzuna saplandı Alp Er Tunga’nın, diğeri sırtına. Hiç bir şey olmamış gibi tırmanmaya devam ediyordu. Bir yandan da yoldaşına ok değmesin diye geniş vücudunu siper ediyordu. Yapması gerekeni anlamıştı artık ve gönlü rahattı</p>

  <p class="normal">Aktay’a binebilecekleri bir yol çıktı önlerine. Durduklarında Alp Er Tunga’nın omzundaki ve sırtındaki okları fark etti Kuyaş, gözleri doldu.</p>

  <p class="normal">“Hanım yaralanmışsın. Durup okları çıkaralım.”</p>

  <p class="normal">Güldü Alp Er Tunga</p>

  <p class="normal">“Ne oku, ne yarası? Hadi bin atıma!”</p>

  <p class="normal">Ne olduğunu anlamadı Kuyaş sadece Alp Er Tunga’nın gözlerindeki kararlılığı gördü beklemedi artık atın üzerine atladı. Kuyaş’ın ardına oturdu bu kez Alp Er Tunga. Yine oklar yağmaya başladı. Kuyaş’a hiçbir şey olmuyordu. Dik yamaca rağmen uçar gibi dağa tırmanıyordu Akay. Az sonra önlerine iki yol çıktı. Atı durdurdu Alp Er Tunga</p>

  <p class="normal">“Hadi, aşağı in Kuyaş!” dedi</p>

  <p class="normal">Aşağı atladı Kuyaş. Gördüğü manzaraya şaşırdı. Sırtını ona siper etmişti Alp Er Tunga ve sırtında onlarca ok vardı. Hepsinden de oluk gibi kan akıyordu. Sesler yaklaşıyordu aşağıdan. Onları bulmak çok kolaydı. Çünkü Alp Er Tunga’nın kan izleri yol gösteriyordu</p>

  <p class="normal">Kuyaş aşağıda Alp Er Tunga Aktay’ın üzerindeydi. Biri ne yapacağını bilemiyor, diğeri biliyordu</p>

  <p class="normal">“Dinle, bu sana son buyruğum.”</p>

  <p class="normal">Ürpertici bir sesi vardı ve tartışılmaz şekilde konuşuyordu.</p>

  <p class="normal">“Bu yolu takip et. Ne yaparsan yap Ordu-Kent’e ulaş ve olanları anlat. Kaz kızım öcümü almak için gerekenleri yapacaktır. Oğlum da senin yanında büyüyecek ve Saka Han’ı olacaktır. Ben burada ayrılıyorum. Çağrıldığım yere gidiyorum. Sen de durma git ve bir daha ardına bakma.”</p>

  <p class="normal">Bu öyle bir buyruktu ki tartışılamaz, soru sorulamazdı.</p>

  <p class="normal">Hemen döndü ve Alp Er Tunga’nın gösterdiği yöne doğru koşmaya başladı Kuyaş. Koştu koştu. Sonra dayanamadı. Geri dönüp baktı</p>

  <p class="normal">Gördükleri karşısında küçük dilini yutacaktı sanki.</p>

  <p class="normal">Alp Er Tunga ardından gelenlerle vuruşuyordu. Yalnız başınaydı; ama sanki yalnız değildi. Bir kılıç vuruşunda on kılıç iniyordu. Bir kılıç kaldırışında yüz kılıç kalkıyordu. Gelenlerin hepsini kırdı, öldürdü.</p>

  <p class="normal">Sonra Kuyaş’ın olduğu yere döndü.</p>

  <p class="normal">“Sana ‘koş ve bir daha geri dönüp bakma!’ diye buyurdum.”</p>
</body>
</html>
