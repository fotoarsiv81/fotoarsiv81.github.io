<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">YAYLA DÖNEMİ SONA ERDİ</h1>

  <p class="normal">Çadırlar toplanıyordu. Baharla birlikte yaylağa konanlar, sonbaharın kışa dönen son günlerinde kışlayacakları kentlerine göçeceklerdi artık. Tam yedi ay kalmışlardı yaylada. Yakında yağmurlar düşecekti</p>

  <p class="normal">Doğa onlara,</p>

  <p class="normal">“Artık burada işiniz bitti, kışlağınıza gidin!” diyordu. Yaylak da olsa yurt tutulan yerden ayrılmak zordu. Yükler ağır, ağır hazırlanırken bu burukluğu yaşıyorlardı. Gülerek gelmişlerdi, hüzünle gideceklerdi</p>

  <p class="normal">Yaylada son gece büyük bir şölen yapılır, kurbanlar kesilerek ve yaylakla, orada yaşanan anılarla vedalaşılırdı</p>

  <p class="normal">Bu veda yaşlı, kocamış kişiler için bir daha buraları görememe ihtimalinin üzüntüsü, orta yaşlılar için göğün altında yaşanan yıldızlı gecelere veda, genç savaşçılar için yavuklularla geçen yaz günlerinin sonu, çocuklar için bir dahaki yayla zamanına kadar çocuk kalamama korkusuydu</p>

  <p class="normal">Peşenk Han’ın oğlu, bu yayla döneminin en önemli olayıydı. Hele kır at konusunu kimsenin unutması mümkün değildi. O gün, Han oğlu ve oba halkı için bir dönüm noktası olmuştu. Halk, gelecekte hanları olacak yiğidin ne denli cesur, yiğit ve kararlı olduğunu görmüş ve kendilerini güvende hissetmişlerdi. Han babası onu kır ata bindirmediği için küsmüş ve eski neşesi bir daha yerine gelmemişti çocuğun; ama sözünden dönmemiş ve bir daha da ata binmek istememişti. Anası Ulu Hatun ne sorarsa sorsun cevap vermedi ona. Er işine anasını karıştırmak istememişti. Hâlbuki Ulu Hatun; oğlu anlatsın o da çözüm için Han’a dilekte bulunsun isterdi. Bir zaman sonra baba-oğul arasına girmenin bir yararı olmayacağını anladı. Sadece izliyordu olanları</p>

  <p class="normal">Han oğlu hemen her gün at sürüsünün yayıldığı çayıra gidiyor ve kır atla konuşuyordu. Artık arkadaş olmuşlar, birbirlerini dostça sahiplenmişlerdi.</p>

  <p class="normal">Kır atın eski hırçınlığı yoktu. Her gün adsız Han oğlunu bekliyor, biraz gecikince onu özlediğini hareketleriyle belli ediyordu. Çocuk daha uzaktan göründüğünde sağa, sola koşup kişneyerek, şaha kalkarak sevindiğini gösteriyordu. Seyisler, artık Han çocuğunun atı olduğu kesinleşen kır ata daha bir özenli davranır olmuşlardı</p>

  <p class="normal">Zaman, zaman Peşenk Han bu arkadaşlığı karşıdan hüzünle izliyor, ne yapacağını bilmez halde düşünüyordu</p>

  <p class="ortayazi">* * *</p>

  <p class="normal">Dağlara gece inmeye başlamıştı. Oba, karanlığa, ateş böcekleri benzeri, birbirine yakın yakılan, küçük ateşlerle karşılık veriyordu. En büyük oba olan Han obasında büyük Han ateşi yakılmıştı. Adet olduğu üzere, Han ateşini, oba beyleri yakmışlardı. Böylece Şaman’ın da hazır bulunduğu bu törenle yaylaya veda edilecekti</p>

  <p class="normal">Yaylaya veda kişilerde değişik çağrışımlar yapardı. Yaşı geçmiş kocamanlar yaylada ölüp kalmayı, elden ayaktan kesilmeye ve kentte yumuşak döşekte ölmeye tercih ederler, bunun için dua ederlerdi. Tanrı kimisi için bu duayı kabul eder, her yıl birçok ihtiyar yaylada dikilen bir taş olarak orada kalırdı. Böylesi ölüm, savaşta, elde kılıç ölmek kadar kutlu ölüm bilinirdi. Yaylaya veda edilirken orada yatanların ruhlarıyla da vedalaşılırdı</p>

  <p class="normal">Törenin baş öğeleri kurbanlık hayvanlardı.</p>

  <p class="normal">Görevliler kurbanlıkları Han ateşine yakın sıraladılar. Şamanın gelmesini bekliyorlardı. Her oba kendince hazırlık yapmıştı. Aynı anda kurban edilecek hayvanlar için izin, Han Obasında Şaman tarafından verilir, diğer obaların göreceği şekilde havaya alevli oklar atılırdı. Onlar da bu işareti alınca “İzin çıktı!” diyerek şölene başlarlardı.</p>

  <p class="normal">Şaman, Han ateşinin başına geldiğinde herkes hazır bekliyordu. Şaman kurbanlıkların kontrolüne atlardan başladı</p>

  <p class="normal">Teker, teker incelerdi kurbanlıkları Şaman. Gök Tanrı’ya layık olmalarını sınardı. Gök Tanrı kurbanlıkları beğenmezse memnuniyetsizliğinin acısını budundan çıkarabilirdi</p>

  <p class="normal">Tarhun Ata atları gözden geçirirken aniden seyislere doğru döndü. Yanan ateşin ışıklandırdığı gözleri parlıyordu. Kızgınlığı yüzünden okunuyordu</p>

  <p class="normal">“Kır at nerede? Neden kurbanlıklar içinde yok?”</p>

  <p class="normal">Haklıydı Şaman, sahiplenemeyen atlar bir zaman beklenir, sonra Gök Tanrı’ya adanırdı. Sahipsizin sahibini bulması gerekti.</p>

  <p class="normal">Dağdan aşağıya doğru buz gibi bir yel inmiş gibi titredi görevliler. Şaman ilk kez kurbanlıkları yeterli bulmamış ve bir atın daha orada olmasını istemişti. Hem de Han oğlunun olduğu herkesçe bilinen ve kabul edilen kır atı istemişti</p>

  <p class="normal">Şaman sözü üzerine söz söylemek ve buyruğunu ikiletmek kimsenin haddi değildi. Daha kurban edilmeden, orada bulunanlar, kır ata ve onu gönülden sahiplenen Han oğluna yanmaya, acımaya başladılar</p>

  <p class="normal">Şaman’ın kır atı kurbanlık olarak istediğini duyan Han ne yapacağını şaşırmıştı. O günden, kır atı hançeri ile öldürmekten vazgeçtiği günden beri, kır ata oğlunun atı gözüyle bakıyor onun üzerinde adsız oğlunu düşleyerek avunuyordu. Şimdi, yapacak bir şey yoktu. Seyislere buyruk verdi. İstemeyerek kır atı getirmeye gitti beş seyis. Çünkü biliyorlardı ki kır at onlara direnecektir. Onu ancak beş yanından kementle yakalayıp zaptedebilirler.</p>

  <p class="ortayazi">* * *</p>

  <p class="normal">Kurban töreni yapılırken Han oğlu çadırında uyuyordu. Belli bir yaşın altında olanların şölenlere ve kurban törenlerine katılmasını töre yasaklıyordu. O, bütün olağanüstülüğüne rağmen daha yaşını doldurmamıştı. Töre, Han oğlu için bile bozulamazdı</p>

  <p class="normal">Güzel ve mutlu bir uykudaydı Han oğlu. Uyurken gülümsüyordu. Uğurlu bir düş görüyordu. Birden, nasıl olduysa düşüne kır at girdi. Önce bir süre koştu sonra oğlanın önüne geldi ve dillendi</p>

  <p class="normal">“Uyan Han oğlu. Gelecekte can yoldaşın olacak kır atı kurtar!” dedi. “Uyanıp yetişmezsen beni Gök Tanrı’ya kurban edecekler. Yetiş!”</p>

  <p class="normal">Can havliyle uyandı oğlan. Kan ter içinde kalmıştı. Olanlara bir anlam veremedi önce. Doğruldu ve dışarıyı dinledi. Sonra canhıraş bir kişneme sesi duydu ve olanları ancak o zaman anladı. Kır at kurban ediliyordu. Çadırdan çıkıp hızla Han ateşinin yandığı yere doğru koşmaya başladı</p>

  <p class="ortayazi">* * *</p>

  <p class="normal">Tahmin edildiği gibi kır atı zor yakalamıştı seyisler. Zapt etmekte zorlanıyorlardı. Getirmek için beş seyis gitmişti; ama on beş kişi bile yetmemişti. Han ateşinin yanına getirip ilk sıraya koydular kır atı. Diğer kurbanlıklar sakin, durgun bir şekilde kaderlerini beklerken o her yanına dolanmış kementlere rağmen tutulamıyordu</p>

  <p class="normal">Şaman söylediğinin yapılmasından memnun, güneşin battığı yöne doğru diz çöküp duaya başladı. Kah başını gök yüzüne kaldırarak, kah yere eğerek tamamladı duasını. Ayağa kalkıp atların yanında onları kurban etmek, boyunlarındaki şah damarına ellerindeki keskin bıçakları indirmek için bekleyenlere işaret verdi. Bir anda bıçaklar havaya kalktı tam inmek üzereyken çığlık gibi bir çocuk sesi havayı deldi.</p>

  <p class="normal">“Durun!”</p>

  <p class="normal">İster istemez bu buyruğa uydular. Eller havada kaldı önce, sonra yavaşça yere indi. Gözler sesin geldiği yöne döndüğünde Han oğlunun koşarak geldiğini gördüler</p>

  <p class="normal">“Durun! Atımı kurban etmeyin!”</p>

  <p class="normal">Kır at kendisi için koşan bu çocuğun gelişini fark etmiş, sanki gözlerinden yaş düşmüş gibi yüzü ıslanmıştı</p>

  <p class="normal">Çocuk ateşin yanına geldi ve atına yakın bir yerde, dimdik durdu. Bu sırada Şaman’ın sesi yükseldi. Konuşurken yüzünde, o, zaman zaman görülen, muzip bir gülümseme belirmişti. Gözleri ateşten yansıyan alevlerin izinde alev alev yanıyordu. Bir şeylerin olmasını beklediği belliydi. Oğlana doğru sesini yükselterek konuştu.</p>

  <p class="normal">“Kurban töreni durmaz. Bir çocuk bu töreni nasıl durdurur ve siz hangi cüretle durursunuz. Hemen kurban edin atları.”</p>

  <p class="normal">Kurbanlıkların başında, ellerinde bıçak bekleyenler ne yapacaklarını bilmez bir halde bakıştılar. Yeniden harekete geçeceklerdi ki çocuk;</p>

  <p class="normal">“Benim atımı, ben izin vermedikçe kimse kurban edemez!” dedi.</p>

  <p class="normal">Eyvah! Bu nasıl sözdü. Yaşını almamış oğlan Şaman’a kafa mı tutuyordu? Ağır ve emin adımlarla yürüdü adsız çocuk ve herkesin görünce bile saygı ile titrediği Şaman’ın önünde durdu.</p>

  <p class="normal">“Benim atım kurbanlık değil!”</p>

  <p class="normal">“Nereden senin atın oluyor?”</p>

  <p class="normal">“O benim atım!”</p>

  <p class="normal">“Kim verdi sana onu? Duyduğuma göre Han baban binmene bile izin vermemiş”</p>

  <p class="normal">Bu söz üzerine gözler Peşenk Han’a döndü. Han bu duruma sebep olanın kendisi olduğunu biliyordu. Hiç sesini çıkarmadı ve başını yere eğdi</p>

  <p class="normal">“Olsun” dedi çocuk “Bugün o vermez, zamanı gelir ben kendim alırım!”</p>

  <p class="normal">Bu büyük sözü bir yaşını doldurmamış çocuk söylüyordu. Halk, Han oğluyla ne kadar övünse azdı</p>

  <p class="normal">“Ben onun kurban edilmesi için buyruk verdim. Onu kurbanlıktan kurtarmak istiyorsan sahiplenmeli, gidip üzerine binmeli ve koşturmalısın” dedi Şaman</p>

  <p class="normal">Kalabalıktan, bir anda şaşkınlık nidası yükseldi. Gecenin karanlığında kır at gibi deli bir ata binmek kimsenin harcı değildi. Hele, ne kadar olağanüstü olursa olsun, yaşını bulmamış bir çocuk için…</p>

  <p class="normal">Çocuk, Peşenk Han’a döndü</p>

  <p class="normal">“Han Babam, izin ver kır ata bineyim!” dedi.</p>

  <p class="normal">Peşenk Han’ın söyleyecek hiçbir sözü yoktu. Karşısında çaresizce bekleyen, üzerine titrediği biricik oğlu için çok üzülüyordu; ama sadece başını sallayarak onayladı bu isteği. Konuşsa sesinin çıkacağına emin değildi</p>

  <p class="normal">Olanlardan kendisini suçluyordu. Çocuğunun başına gelecekleri görmek istemezcesine gözlerini yumdu. Bundan sonra olacakları engellemek, çok istediği halde zamanı durdurmak ya da geri çevirmek artık mümkün değildi</p>

  <p class="normal">Han oğlu başını dik tutarak, omuzlarını kasarak, kocaman bir adam gibi, kır ata doğru yürüdü. Ne dizginleri, ne ağzında gemi, ne eyeri, ne de üzengileri vardı kır atın. Önce önüne geldi ve boyunun ulaşamadığı başını tutmaya çalıştı. Başını eğdi kır at, gözlerini Han oğlunun gözlerine dikti</p>

  <p class="normal">Han oğlu atın kulağına bir şeyler fısıldadı. Kır at, çitlere sığmayan, üzerine kimseyi oturtmayan kır at, o güne kadar görülmemiş olduğu kadar sakindi. Sonra kır atın sağ yanına yanaştı oğlan. Öylece durdu. Çünkü normalden de yüksek kır ata kendi başına binmesi mümkün değildi.</p>

  <p class="normal">“Beni atın sırtına koyun!”</p>

  <p class="normal">Bu Han oğlunun ilk buyruğuydu. Orada bulunanlar ne kır ata yanaşmak nede Han oğluna zarar verebilecek bu harekete bir katkıda bulunmak istiyordu. Bu sefer buyruk daha kesin ve netti. Yakınında duran yaşlı seyise doğrudan seslendi han oğlu..</p>

  <p class="normal">“Hey sen! Beni atın sırtına koy!”</p>

  <p class="normal">Artık kaçınılmaz gerçeğe açılıyordu gözler. Buyruk verilen, çaresiz seyis, sağa sola bakınarak, birilerinden medet umarak ağır ağır Han oğluna yanaştı. Başka seçeneği olmadığını anlayınca, onu koltuk altlarından tuttu. Zorlanarak kaldırdı ve kır atın üzerine bıraktı. Atın eyersiz sırtına yerleşen oğlan bir buyruk daha verdi.</p>

  <p class="normal">“Bağlarını çözün!”</p>

  <p class="normal">Buyruk, bu kez hemen yerine getirildi. Atın yelesine tutundu oğlan. Kır at ortada birkaç tur attı rahvan adımlarla. Sonra aniden şaha kalktı ve çılgın gibi koşmaya başladı. Olanlardan dolayı hemen herkesten hesap sorma veya intikam alma tavrıyla, önce karanlığın içinde beyaz bir nokta oldu. Sonra kayboldu gitti. Bir kaç kişi atına atlayıp takip etmek istedi… Başaramadı</p>

  <p class="normal">Kimse ne diyeceğini, ne yapacağını bilemez haldeydi. Olanları sonradan duyan Ulu Hatun çadırından çıkmış, oğlunun ardından ağıtlar yakmaya başlamıştı</p>

  <p class="normal">Yeniden Şamanın sesi yükseldi;</p>

  <p class="normal">“Şölen sürsün! Kurbanlıklar için olması gerekeni yapın. Yazgı ne ise o olur.”</p>

  <p class="normal">Sağa sola çaresizce koşuşturmalar, bağırtılar bir anda sona erdi. Şaman orada bulundukça dediğinden gayrisi yapılamazdı. Tören devam edecekti.</p>

  <p class="ortayazi">* * *</p>

  <p class="normal">Belki ilk kez İsteksizce, atları, sığırları, koyunları sıra ile kurban ettiler. Kurban işlemi bitmişti artık. Ya da öyle sanıyorlardı. Şaman, Han’ın gözlerine bakarak,</p>

  <p class="normal">“Kurbanlık kır at için dokuz sarı kısrak kurbanlık isterim!” dedi. Han oğlunun atına karşılık dokuz sarı kısrak…</p>

  <p class="normal">Şamanın sözü yine ikiletilmedi. Han sürüsünden özenle seçilip getirilen dokuz sarı kısrak daha kurban edildi. Kesilen hayvanlar yüzülüp temizlendi ve kimi bütün olarak şişe geçirilip, kimi haşlanmak üzere parçalanıp ateşlerin üzerine yerleştirilmiş kazanlara dolduruldu. Artıklar, ortada bırakılmadı. Büyük ateşe atıldı yansın diye</p>

  <p class="normal">Ateş göğe yükselmenin, göğe ulaşmanın ve kurbanlıkları ulaştırmanın en kısa yoluydu</p>

  <p class="normal">Kimse de neşe ve iştah kalmamıştı. Ne önlerine konan etlere ne kımıza bakan vardı</p>

  <p class="normal">Olanlara aldırmayan, üzülmeyen dertlenmeyen tek kişi bulunuyordu orada: Şaman… Hiçbir şey olmamış gibi üzerine düşeni yapmaya devam ediyordu. Ara sıra gözlerinde muzip, bilgiç pırıltı dolaşıyordu. Oradakiler içinde ne yaptığını bilen tek kişiydi.</p>

  <p class="normal">Halk belli etmeden Şamana kızıyordu. Ama bu kızgınlığı göstermeye, dile getirmeye kim cesaret edebilirdi ki?</p>

  <p class="normal">Bir kopuz tınısına dikkat kesildiler. Bu gece topuzunun tellerine vurma cesareti gösteren, Genç ozanın sözü çok önemliydi. Alt perdeden ve ağır başladı melodi. Kaybolan birinin ardından yakılan bir türküydü ozanın söylediği</p>

  <p class="indentmetin"><span class="ideitalik">Uzun zaman beklemişti hanımız</span></p>

  <p class="indentmetin"><span class="ideitalik">Kış içinde doğdu bizim canımız</span></p>

  <p class="indentmetin"><span class="ideitalik">Adını almadan kır ata bindi</span></p>

  <p class="indentmetin"><span class="ideitalik">Gelecekte olacaktı hanımız</span></p>

  <p class="indentmetin">&nbsp;</p>

  <p class="indentmetin"><span class="ideitalik">Geç doğmuştu, er yürüdü, er oldu</span></p>

  <p class="indentmetin"><span class="ideitalik">Halkımız onunla neşeyi buldu</span></p>

  <p class="indentmetin"><span class="ideitalik">Kır atın sevgisi nice sevgiymiş</span></p>

  <p class="indentmetin"><span class="ideitalik">Yiğit oğlan karanlıkta kayboldu</span></p>

  <p class="indentmetin">&nbsp;</p>

  <p class="indentmetin"><span class="ideitalik">Peşenk Han’ın çayırı atlarla dolu</span></p>

  <p class="indentmetin"><span class="ideitalik">Birini beğenmiş Han’ımın oğlu</span></p>

  <p class="indentmetin"><span class="ideitalik">Kır atı çok mu gördüler ona</span></p>

  <p class="indentmetin"><span class="ideitalik">Şimdi karanlığa açıldı yolu</span></p>

  <p class="normal">Gönüller daha önce hiç olmadığı kadar durgundu. Göç öncesi yalnızca yayladan ayrılma üzüntüsü olurdu insanlarda. Şimdi ise kır atın üzerinde, karanlıkta kaybolan Han oğlu için dertleniyorlardı</p>

  <p class="ortayazi">* * *</p>

  <p class="normal">Her zaman olduğu gibi Şaman erken terk etti şöleni. Ardından, daha önce oğlunu aratmak üzere adam çıkaramayan Peşenk Han savaşçılarını oğlanın peşine saldı bölük bölük. Kendisi de üzüntüsünü fazla göstermemek için çadırına çekildi. Ozan susturulamayan dili ile olanları kendince açıklıyor ve yeriyordu. Dil vurmadığı sadece dokunulmaz olan Şamandı. Ama doğrudan olmasa da ona da bir şeyler söylüyordu.</p>

  <p class="indentmetin"><span class="ideitalik">Han oğlu Kır ata, ‘Benimdir’ dedi</span></p>

  <p class="indentmetin"><span class="ideitalik">Saka Halkı bu kararı beğendi</span></p>

  <p class="indentmetin"><span class="ideitalik">Sahipli at nasıl kurban edilir</span></p>

  <p class="indentmetin"><span class="ideitalik">Sakalara yeni töre mi geldi?</span></p>

  <p class="normal">Neden olmuştu bütün bunlar? Şaman neden mutlaka kır tayın kurban edilmesini istemişti?</p>
</body>
</html>
