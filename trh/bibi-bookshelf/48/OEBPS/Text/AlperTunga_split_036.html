<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_35">SEVDA YARIŞI</h1>

  <p class="normal">Ardına baktığında Han oğlunun peşinden geldiğini gördü Aybirgen. Mutlulukla gülümsedi. İstediğini yaptırmış olmanın rahatlığıyla hızlandırdı atını. Daha önce Alp Er Tunga onu yakalayamamıştı. Halbuki altındaki at, Aybirgen’in atından iyiydi</p>

  <p class="normal">“Az sonra ormana gireceğim ve yolları senden iyi bildiğim için beni yine yakalayamayacaksın Han oğlu!”</p>

  <p class="normal">İstediği bu muydu? Birden vazgeçti ormana girmekten. Yönünü dağa doğru çevirdi. Şimdi Alp Er Tunga’nın önünde ona yetişebilmesi için rahat ve uzun bir alan vardı</p>

  <p class="normal">Alp Er Tunga, genç kızın ormana girerek izini kaybettireceği korkusundaydı. Onun yön değiştirip dağa doğru yönelmesi ile rahatladı. Hız verdi Akay’a. Uçuyordu artık. Aralarındaki mesafe kapanıyordu</p>

  <p class="normal">Bir süre sonra yan yana at sürmeye başladılar. Elini uzatsa eline değecekti. Seslenmesi gerektiğini düşünüyor; ama ne diyeceğini bilemiyordu. Sonunda bu koşuya bir son vermenin gerekli olduğuna karar verip elini kızın atına doğru uzattı. Amacı dizginleri yakalayıp onu durdurmaktı. Bu durumu fark eden Aybirgen atının yönünü çevirerek ona engel oldu. Şimdi ters yöne dönmüşler, obaya doğru at sürüyorlardı. Bunun farkına varan Alp Er Tunga Aybirgen’i tekrar durdurmak istedi. Kız aynı hareketle atının yönünü yine çevirdi. Alp Er Tunga kızmaya başlıyordu artık. Birden karar verdi ve atını daha hızlı sürmeye başladı. Artık kontrol Alp Er Tunga’daydı. Aybirgen’in atını bir geçiyor, bir yavaşlayıp onun gelmesini bekliyordu. Genç kız bu oyundan çok hoşlanmıştı. Alp Er Tunga, Aybirgen’in atını son kez geçerken eğildi ve kolunu uzatıp genç kızı belinden kavrayıp kaldırdı. Kendi atına, önüne oturttu. Aybirgen bir anda olup biten bu hareketi hiç beklemiyordu. Şaşırmıştı; ama karşı koymamıştı. Aybirgen’in atı bir süre daha gittikten sonra sürücüsünün üzerinde olmadığını fark edip durmuş ve otlamaya başlamıştı</p>

  <p class="normal">Güçlü koluyla sardığı belin inceliğine şaşırıp kaldı Alp Er Tunga. İçi titredi. Genç kızın saçları yüzüne değiyor, kokusunu duyuyordu. Yüreği öylesine hızlı atmaya başlamıştı ki, sesini Aybirgen fark edecek diye korkuyor, kendini sıkıyordu. Öylece bir süre atını sürdü. Genç kız ne itiraz etmiş ne de karşı koymuştu. Alp Er Tunga’nın önünde, onun geniş göğsüne başını dayayarak süren bu yolculuğa çoktan razı olmuştu. Akay üzerinde artan yükle yavaşlamış tırıs koşmaya başlamıştı</p>

  <p class="normal">Üç karakter vardı şimdi devrede: Akay, Alp Er Tunga ve Aybirgen</p>

  <p class="normal">Dağın yamacına varan bu koşunun sona ermesi ya da yön değiştirmesi için üçünden birinin bir şey yapması gerekiyordu. Yükseğe doğru çıkmaya başlamışlardı artık. Akay yorulmuş, üzerindeki yükün de ağırlığıyla yavaşlamıştı. Önce rahvana, sonra adetaya dönmüştü koşusu</p>

  <p class="normal">Binicisinden hiçbir tepki gelmiyordu.</p>

  <p class="normal">Yeşil, açık bir alana geldiğinde hayvansal içgüdüleri ona durmasını söyledi. Akay durduğunda Alp Er Tunga ve Aybirgen bir anda olanların farkına varmışlardı. Yaslandığı geniş göğüsün rahatlığı Aybirgen’i artık rahatsız ve huzursuz ederken Alp Er Tunga da utanmış yavaşça kızın belini saran güçlü ellerini gevşetmişti. Artık at üzerinde kalamazlardı. Aybirgen yavaşça aşağıya süzülerek kendini yeşil otların üzerine bıraktı ve oturdu. Alp Er Tunga bir süre daha öylece durdu; ama sonunda aşağıya inmesi gerektiğinin farkına vardı. Çünkü yerde oturan güzeller güzeli kızı kendisi almış ve buraya getirmişti. O da atından atlayınca Akay karnını doyurmak için ağır ağır en güzel, en bol otların olduğu yöne doğru yayılmaya başladı. Bir zaman daha ayakta dikildi Alp Er Tunga. Sonra, ardı ona dönük oturan Aybirgen’in yanına çöktü</p>

  <p class="normal">Vücudunun sol yanı ona değiyordu. Yüreğinin sesini, bütün duygularını aktardı bu dokunmayla. Benzer duygular yayıldı karşı taraftan. Öylece oturdular.</p>

  <p class="normal">Uzakta, bir grup turna indi yere. Galiba orada bir göl veya akarsu vardı. Sonra bir grup turna daha indi. Ardından bir kısmı göğe yükseldi. Gözleri onları saydı teker teker. Sanki bir işaret almışçasına aynı anda gökyüzüne döndüler yüzlerini. Başlarını kaldırdılar, kaldırdılar hareket eden bir bulutu takip ettiler birlikte. Farkına varmadan yan yana otların üzerine uzandılar</p>

  <p class="normal">Güneş yakıyordu; fark etmediler. Açlık, susuzluk hissetmediler. Sadece gökyüzünü seyrettiler. Mavilik akşamın kurşuni renklerine bürünmeye başladığında, Akay, gelip sahibinin başında dikildi. Onun kişnemesine uyandılar düşlerinden. Yavaşça ayağa kalktılar. Bu kez atın terkisine oturttu genç kızı. Eğere yükselip oturduğunda, iki ince kolun beline dolandığını ve başının sırtına yaslandığını fark etti Alp Er Tunga</p>

  <p class="normal">Geliş yolunun aksine çok ağır hareket ediyorlardı. Yamaçtan aşağıya, düzlüğe indiklerinde, Aybirgen’in atının bir ağaca bağlanmış ve yayılmaya bırakılmış olduğunu fark etti Alp Er Tunga. Aklına hemen Belek Bey geldi ve gülümsedi</p>

  <p class="normal">“Şimdi sen bana iyilik mi yapıyorsun Belek Bey?” diye geçirdi içinden. Bu durumunu değiştirmeye, mutluluğunu bozmaya hiç niyeti yoktu. Atını gören Aybirgen de hiç oralı olmamıştı zaten. Yavaşça ağaca yaklaştı atından inmeden eğilerek Aybirgen’in atının bağını çözüm yedeğine aldı ve atını sürmeye devam etti.</p>

  <p class="normal">Uzaktan kayaların arasından bu durumu gülerek en az onlar kadar mutlulukla izleyen biri vardı: Belek Bey…</p>

  <p class="normal">Olan biteni bir ana kadar izlemişti. Şadı’nın genç kızı kavrayıp atının önüne oturtmasını ve dağa doğru at sürüşlerini görünce Aybirgen’in atını yakalamış ve bir ağaca bağlayarak yayılmaya bırakmıştı. O da yakınlarda bir yere yerleşmiş, gençlerin ardından daha fazla gitmesinin gerekmediğini fark etmişti. Belki yukarda zaman çabuk geçmişti; ama o açlığa dayanamayan biriydi ve zamanı çok zor geçirmişti. Hatta bir ara yukarıya çıkıp onlara görünmeyi ve “Kalkın gidelim!” demeyi düşünmüş sonra vazgeçmişti. Şimdi içinden “iyi ki öyle yapmamışım” diyordu. Artık bir süre daha bekler sonra başka bir yönden atını hızla obaya sürer ve daha önce varıp, onları karşılardı.</p>

  <p class="normal">Karanlık iyice çökmüştü. Oba bugün önceki zamanlara göre daha aydınlık hale getirilmiş, daha çok sayıda ateş ve meşale yakılmıştı. Beklenen; ama beklendiği belli edilmemeye çalışılan konuk içindi hazırlıklar</p>

  <p class="normal">Alp Er Tunga ve Aybirgen, obanın ilk ışıkları görüldüğünde öylesine mutsuz oldular ki. Bu adı konulmamış, tarifi yapılamaz sevda yolculuğu sona erecekti. Bundan sonra olacakları, olanlara bakarak tahmin etmek mümkündü; ama yine de gelecek bilinmezdi ki.</p>

  <p class="normal">Artık köpekler havlıyorlar ve obaya yaklaşanlar olduğunu haber veriyorlardı. Aybirgen birden kıpırdadı ve kollarını gevşetti. Alp Er Tunga sanki kendi bedeninden olan bu kolları öylesine sahiplenmiş ve benimsemişti. Büyük bir boşluk hissetti yüreğinde. İster istemez atının dizginlerini çekip durdurdu. Hemen aşağıya atladı Aybirgen ve atına binip hiçbir şey demeden atını hızla obaya doğru sürdü. Alp Er Tunga taş gibi duruyordu yerinde. Aybirgen’in obaya onun terkisinde girmek istememesini anlamıştı; ama hiçbir söylemeden gitmesi şaşırtmıştı onu. Sonra bir arada oldukları sürece hiçbir şey konuşmadıkları geldi aklına. Bir daha şaşırdı. Ne o ne de Aybirgen tek kelime etmemişler; ama anlaşmışlardı</p>

  <p class="normal">Az sonra bir atlının ona doğru geldiğini gördü. Görünce şaşırmadı çünkü gelen beklediği gibi Belek Bey’di.</p>

  <p class="normal">Belek Bey; beklediğinin aksine genç kızın obaya tek başına dönüşünü ve atını hızla evine doğru sürüşünü görünce şaşırmıştı. Hemen yüz geri edip Alp Er Tunga’nın yanına gitmesi gerektiğini fark etmişti. Şad’ı; atının üzerinde heykel gibi duruyordu.</p>

  <p class="normal">“Ne oldu Şad?”</p>

  <p class="normal">Hiç beklemediği bir cevap aldı.</p>

  <p class="normal">“Olanlar oldu Belek Bey, olanlar oldu. Şimdi, bundan sonra ne olacağı önemli. Ne yapacağım önemli!”</p>

  <p class="normal">Son günlerde Alp Er Tunga’nın ettiği en uzun cümleydi bu. Şaşkınlıkla yüzüne baktı Belek Bey. Gözlerinin içi gülüyordu. Birden rahatladı Belek Bey; demek ki yakında toy vardı</p>

  <p class="normal">Merv Kentine doğru at süren iki yiğit apayrı düşünceler içindeydiler.</p>
</body>
</html>
