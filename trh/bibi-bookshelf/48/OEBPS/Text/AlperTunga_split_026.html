<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">YOLCULUK</h1>

  <p class="normal">Bilinmeze karşı bir heyecan olur insanın içinde. Peki! Bilinene karşı bu heyecan nedendi?</p>

  <p class="normal">İnsanlar garip bir içgüdü ile acunu keşfe başlamışlardır. Bir öncü çıkar öne geçer ve çokluğu alıp peşi sıra sürükler. Bir uçtan bir uca gidişin, yeri yurdu terk edişin, bir an gelip dünyayı iki hükümdara dar buluşun nedeni belki de budur</p>

  <p class="normal">Yolculukta, giderken zaman çabuk geçer. Belki yorucu ve zordur; ama her yol alımı yenilik getirdikçe yol kısalır. Yol olmayan yerlerde yol bulmanın zorluğuna rağmen, çölün, dağın, akarsuyun engeline rağmen güzeldir yolculuk</p>

  <p class="ortayazi">* * *</p>

  <p class="normal">Tam otuz kez doğmuştu güneş üzerlerine, otuz kez batmıştı. Kona kalka ilerliyorlardı. Büyük şehirlere girmek, insanları huzursuz etmek istememişti Alp Er Tunga. Küçük köy ve kasabaların da kıyısından geçmişlerdi. İhtiyaçlarını karşılamak için küçük guruplar göndermişti. Alacaklarını, bedelini ödeyerek almışlardı.</p>

  <p class="normal">Hanlarının oğluna hoş geldin demeye koşmuştu o bölgenin büyükleri</p>

  <p class="normal">Uzaktan Aral Gölü’nün güzelliklerini seyrederek sürdüler atlarını. Hazarların büyük denizine yaklaşmadılar. Kendi şehirleri olan Buhara ve Semerkant’ın tam ortasına denk gelen bir yoldan geçtiler. Yönlerini güneye çevirip Büyük Denize doğru yol aldılar.</p>

  <p class="normal">Küçük bir köye ulaştılar. Köyün adına Merv diyorlardı yaşayanlar. Merv halkı kendilerinden olmayan bu orduyu çok iyi karşıladı. İki aya yakın bir zaman süren bu yolculukta bir ana konak yeri gerektiğini söyledi Piran Bey. Merv köyü yerleşmeye ve korunmaya çok uygun görünüyordu. Şaman; savaşçıların yerleşeceği bölgeyi, en kuytusuna kadar kötü ruhları kovarak kutsadı. İki tepenin arasından çağlayarak bir dere akıyordu. Yukarıya, derenin kaynağına kadar ilerleyip baktılar. Suyunun tadını, serinliğini çok beğendiler. Önlemlerini alıp burada çadırlarını kurdular</p>

  <p class="normal">Aşağıda yemyeşil verimli araziler uzanıyordu. Dağlardan akan sulara kanallar açmış, her çeşit ürün yetiştiriyordu halk. Meyve bahçelerinin çeşitliliği, üzüm bağlarının bolluğu gözlerini kamaştırmıştı.</p>

  <p class="normal">Uzun sürecek kışı geçirmek için burayı seçti Alp Er Tunga. Bükdüz Şaman da uygun buldu. Halk bu zengin ve güçlü insanların yerleşmesiyle doğal koruyucularına kavuşmuştu. Ektikleri, ürettikleri daha bir değerlenecekti artık. Belki peşlerinden başkaları da gelecekti. Zorla vergi alan çapulcunun, uğrunun derdinden kurtulacaklardı</p>

  <p class="normal">Barman Bey; diz vurup söz istedi Alp Er Tunga’dan;</p>

  <p class="normal">“Şadım mademki burada uzun süre kalacağız, kalıcı önlemler almalı ve barınaklar yapmalıyız!”</p>

  <p class="normal">Daha da ileri götürdü işi Alp Er Tunga;</p>

  <p class="normal">“Buraya; konakladığımız yere bir şehir kuralım. Adını yakındaki köyden alsın. Kurduğum ilk şehir Merv olsun. Dünya durdukça benim kurduğum bilinsin!” dedi. Hemen buyruklar yağdı peş peşe. Hazırlıklar yapıldı. Kalınacak süre içinde şehirleşecek olan bu köy için herkes seferber oldu. Halk işini gücünü bırakıp çalışmaya başladı. Çevre köylerden duyan geldi, yerleşti ve çalışmaya başladı. Çok kısa sürede Merv şehri görünür hale geldi</p>

  <p class="normal">Alp Er Tunga büyük bir konut yaptırdı kendisine. Ruhu, gözü her zaman göğün altında yaşamayı özlese de sahip olmanın gereğinin yerleşmek olduğunu biliyordu. Kısa bir süre sonra, burada şehir kurulduğunu duyan kervanlar uğramaya başladı Merv’e. Merv’de ticaret gelişti. Zenginlik arttı.</p>

  <p class="normal">Merv artık Alp Er Tunga’nın kentiydi. İlk kurduğu kentti. Kapısına dikilen levhaya kazındı bu bilgi.</p>

  <p class="normal">“MERV ŞEHRİNE HOŞ GELDİNİZ”</p>

  <p class="normal">Bu kent Turhan oğlu, Zadşem Han oğlu, Peşenk Han oğlu</p>

  <p class="normal">Alp Er Tunga Tarafından kurulmuştur”</p>

  <p class="ortayazi">* * *</p>

  <p class="normal">Kışı Mervr’de geçirdiler.</p>
</body>
</html>
