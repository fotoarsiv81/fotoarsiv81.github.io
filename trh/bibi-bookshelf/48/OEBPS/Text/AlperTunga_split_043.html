<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_42">SAVAŞ</h1>

  <p class="normal">İki büyük tepenin yamaçlarında yer tutan Çin ordusunu görünce, Beyler, Şadları Alp Er Tunga’nın, ayrıntılı savaş planları yapmasının gereğini daha iyi anladılar. Karınca yuvası örneği; iki tepe Çin savaşçısı kaynıyordu. Bir biri ardına sıralar halinde dizilmiş safları yarmak hiç de kolay olmayacaktı. Büyük bir ihtimalle Çin Ordusunun yedek kuvvetlerini oluşturan Türk budunlara ait atlı savaşçıları tepelerin ardında gizlenmiştiler. Az sayıda atlısı olan Çin Ordusunun vurucu gücünü ise ön saflarda dizilmiş bulunan ağır zırhlı ve mızraklı savaşçılar oluşturuyordu. İnce planlar yapan Sakaların aksine Çinliler çok rahat ve kendilerini güvende hissediyorlardı. Nasılsa Türkler önce saldıracak ve daha ilk anda onları savuşturup, sonra karşı taarruza geçerek, yok edeceklerdi. Böylece Çin’ in kalın surlarını aşan Alp Er Tunga Efsanesinin sonu gelecekti.</p>

  <p class="normal">Çin ordusunun komutanı Ci-hü-vu, gösterişli giysisi içinde, gururla ordusunu seyrediyor, uzaktan görünen Saka ordusuna ise küçümseyerek bakıyordu. Gülümseyerek komutlar yağdırdığı komutanları, bir o yana bir bu yana at sürerek verilen emirleri yerine getirmeye çalışıyorlardı. Tamamı atlı olan Türk Savaşçıları doğrudan üzerlerine gelecek, önce oklanacaklar, sonra da kalabalık savunmaları karşısında dağılarak çembere alınacaklardı.</p>

  <p class="normal">Vezir Ci-hü-vu;</p>

  <p class="normal">“Kolay bir zafer olacak” diye geçirdi içinden. Daha şimdiden İmparatorundan alacağı yeni unvanları ve hediyeleri düşünerek gülümsedi. Fazla adamı kırılmadan, Saka ordusunu tamamen yok etmeyi kolay görüyordu. Burada elde edeceği üstünlükle ilerleyecek, Sakalara boyun eğen ve vergi ödeyen budunların da hesabını görecekti</p>

  <p class="normal">Karşıdan izledikleri ona çok değişik geliyordu.</p>

  <p class="normal">“Bu adam ne yapmak istiyor?” diye geçirdi içinden. “Saldırmayıp beklerseler, ben üzerlerine giderim ve onları oldukları yerde yok ederim.”</p>

  <p class="normal">Alp Er Tunga; Çin Ordusunun yerleşimini görünce planında küçük değişiklikler yapmıştı. Hilal saldırısını yapabilmesi ve düzenli olarak geri çekilebilmesi için Çin ordusunun bulunduğu yerden aşağıya, düzlüğe inmesi gerekiyordu. Peki; ama Çin ordusunu nasıl harekete geçirecekti? Sonunda kararını verdi. Ortada yer alan savaşçılarından beşer yüz kişilik beş grup oluşturdu. Her birinin başına bir yiğit yüzbaşı verdi ve onlara,</p>

  <p class="normal">“Önce beşer yüzlük yüzlü beş sıra haline geleceksiniz. Her bir sıra arasında yüz at boyu mesafe olacak. Boru sesiyle harekete geçecek ve önce atlarınızı yavaş süreceksiniz. İkinci boru sesinde ise dörtnala at sürerek Çin ordusunun ön saflarına yöneleceksiniz. Yaylarınıza birer ok yerleştirip, ok atım mesafesinde oklarınızı salıp hemen geri döneceksiniz. Ama geri dönerken yanlara doğru açılacak ve ardınızdan gelenlere engel olmayacaksınız. Böylece beş grup ardı ardına at sürüp ok saldıktan sonra sıra, yine yerini alan birinci gruba gelecek. Yalnız geri dönüşlerde yiğitlerim dikkatli olsunlar ve atları üzerinde hareket ederek, kalkanlarını artlarına tutarak ok yememeye çalışsınlar.”</p>

  <p class="normal">Ci-hü-vu karşısındaki ordunun hareketlenmesini dikkatlice inceledi ve adamlarına hazır olmalarını söyledi. Bu hareketlenmeler Türklerin az sonra saldıracaklarının belirtisi olsa gerekti</p>

  <p class="normal">Çinlilerin beklemediği bir şey oldu. Saka ordusu, beklenen topyekun saldırısını yapmak yerine, büyük kısmı olduğu yerde kalmış, küçük bir gurup ise atlarını koşturarak üzerlerine gelmeye başlamıştı. Şaşkınlıkla izleyen Çinli savaşçılar ve komutanları ne olduğunu anlayamadan, beş yüz savaşçının saldığı oklardan, çoğunu vücutlarında bulup yere yığıldılar. Daha ilk saldırının şaşkınlığı geçmeden ikincisi ve diğerleri geldi. Çinliler hemen kalkanların ardına sığınıp ok salıp karşılık vermeye başladılar. Çinlilerin saldığı okların çoğu boşa gidiyordu. Çünkü Saka savaşçıları oklarını saldıktan sonra ya atlarının üzerlerine yatıyor, ya yan taraflara kayıyor ya da altına dolanıp; durmadan hareket ederek, kalkanlarını kullanarak, açık hedef olmadan uzaklaşıyorlardı</p>

  <p class="normal">Çinliler bulundukları yerde çaresizce kırılırken, Saka hücumları dalga dalga ve düzenli olarak geliyordu. Bıkmadan usanmadan yapılan bu saldırılar sonuç verdi. Bir avuç Saka savaşçısının verdiği rahatsızlığa daha fazla dayanamayan Ci-Hü-Vu, ordusuna saldırı emri verdi. Bu arada kendisini uyarmaya çalışan bir kaç komutanını terslemeyi de ihmal etmedi</p>

  <p class="normal">Tepeler sanki insan doğuruyordu. Olduğu gibi aşağılara doğru inen insan seli, önüne kattığı her şeyi vurup devirecek, alıp sürükleyecek kadar güçlü görünüyordu. Bu güce kim dayanabilir, bu akıntıya kim karşı koyabilirdi? Çin ordusunun büyük kısmı düzlüğe indiğinde Alp Er Tunga’nın ordusunda borular çalınmış ve aynı hızla düşmanın üzerine at salınmaya başlanmıştı. Ci-Hü-Vu sevincinden yerinde duramıyordu. Artık Sakalar’ın ve onların efsane hanı Alp Er Tunga’nın sonu gelmişti</p>

  <p class="normal">İlk çarpışma anında Saka kuvvetleri kayaya çarpmış gibi oldukları yerde kalmışlar ve hatta gerilemeye bile başlamışlardı. Her yanda benzer şeyler oluyordu. Çok kısa bir zaman sonra Sakaların bozguna uğrayacağı belli olmuştu artık. Çin ordusu ilerliyor, Saka ordusu ise geriliyordu. Birden yeniden boru sesleri duyuldu. Ortadan saldıran Sakalar hızla yüz geri edip kaçmaya başladılar. Bunun ardından yanlarda bulunan Sakalar da geri çekiliyorlardı. İşte Ci-Hü-Vu’nun beklediği fırsat buydu. Ordusuna, bütün hatlarda saldırma ve kaçan Sakaları kovalayıp yok etme buyruğu verdi. Sonra da görülmeye değer bu zafer sahnesini mutlulukla izlemeye koyuldu. Bozkırın yenilmez olduğu söylenen kahramanı, ordusunu bile toparlamaya vakit bulamadan kaçıyordu işte. Bu kovalama sırasında Çin ordusunun yönetiminde kopukluklar olmaya başlamıştı; ama ne zararı vardı ki, zaten savaş kazanılmıştı</p>

  <p class="normal">Bir süre kaçtı Sakalar. Sonradan anlaşılmaz bir şekilde uzun uzun borular ötmeye başladı. Kaçan ve dört bir yana dağılan Sakalar, bir tek savaşçıymışçasına aniden geriye dönüp kendilerini kovalayan Çinlilere vurmaya başladılar. Çinliler ne yapacağını şaşırmış bir durumda bir o yana bir bu yana kaçmaya çalışırken Sakalar disiplinli bir şekilde bütün Çin ordusunu çember almayı başarmışlardı. Bozgun tersine dönmüştü. Çinli komutan Ci-Hü-Vu son bir çırpınışla tepelerin ardında duran atlı Türkleri savaşa sokmak ve bir cendere haline gelen çemberi yarmak için işaret verdirdi</p>

  <p class="normal">Atılan kırmızı renkli bez bağlanmış okları gören Çin ordusunun yedeği, Türk savaşçılar, savaş alanına doğru at sürmeye başladılar. Bunlar belki de Sakaları ardından vuracak ve çemberdeki Çinlileri rahatlatacaklardı. Ancak karşılarında bir anda Sepa Binbaşı yönetimindeki bin Saka Türkünü gördüler. Düz alanda savaşanlarla aralarına bir perde gibi giren bu atlılar, genelde Tatar, Kırgız ve Sabar Türkleri’nin ağırlıkta bulunduğu bu ordunun yavaşlamasına sebep oldu. Aynı dili konuşan bu insanlar karşılıklı olarak bir süre birbirlerini süzüp beklediler. Aslında Çin ordusu yedeği Türkler sayıca fazlaydılar ve önlerine çıkan bu bin yiğit savaşçıyı aşmaları pek uzun sürmeyebilirdi. Ama onlar da Alp Er Tunga efsanesini duymuşlar ve belki de yıllardır beklenen kutlu liderin o olduğuna inanmışlardı. O yüzden tereddüt içindeydiler ve ne yapacaklarını bilemiyorlardı. Tatarların başında bulunan hanları bir anda işaret vererek savaşçılarını alıp, savaş alanından uzaklaşmaya başladı. Adeta;</p>

  <p class="normal">“Bu savaş bizim savaşımız değil. Eğer Çinlilerle birlik olursak kendi budunumuza karşı savaşmış olacağız. Yok, eğer Çin ordusuna karşı savaşa girersek, bu kez de kendimiz, birlikte yola çıktığımız insanları arkadan vurmuş durumuna düşmüş olacağız ve bu ayıbı bir daha silemeyeceğiz” demek istemişti</p>

  <p class="normal">Savaş sonunda Sepa bu olayı Alp Er Tunga’ya aktardığında;</p>

  <p class="normal">“Gerçekten iyi bir hanmış, en doğrusunu yaptı” diyecekti.</p>

  <p class="normal">Diğerleri de onu izlediğinde Ci-Hü-Vu’nun bekledikleri artık gerçekleşmeyecekti. Çinliler çaresizce savaşıyor; ama hareketli Türk atlıları karşısında kırılmaktan başka bir şey yapamıyorlardı. Savaşı uzaktan izleyen Ci-Hü-Vu her şeyin bittiğini ve geri çekilmek zorunda olduğunu fark ettiğinde bile artık çok geç kalmıştı. Çünkü onun da etrafı çevrilmiş ve kaçacak yönü kalmamıştı. Adamlarının kırılmasına ve amaçsız yere ölmesine daha fazla razı olamazdı. Bu nedenle en yakındakine;</p>

  <p class="normal">“Her şey bitti. Savaşı kaybettik, daha fazla adamın ölmesinin gereği yok. Haber verin herkes silahını bıraksın ve teslim olsun. Bakalım bu işin sonunda neler olacak?” diyebildi.</p>

  <p class="normal">Az sonra Çin savaşçıları ellerindeki silahları atmaya başladılar. Bu anı bekleyen Alp Er Tunga hemen boruları çaldırıp savaşçılarını durdurdu. Silah bırakıp aman dileyenleri öldürmek Türk Töresinde yoktu</p>

  <p class="normal">Sihirli bir el engellemişçesine bir anda savaş bitti. İşte o zaman durumun farkına vardı herkes. Çok kan akmış, çok can yitmişti. Savaş alanı az önce nefes alıp veren; ama şimdi yaşamayan, ya da aldığı yaralardan dolayı inleyen, bir kenarda sonunu bekleyenlerle doluydu</p>

  <p class="normal">Saka Beyleri bir düzenleme yapıp silah bırakan Çinli esirleri gruplara ayırdılar. Her bir gurubun başına yeterince gözcü koydular ve bundan sonra Han’dan gelecek buyrukları beklemeye başladılar.</p>

  <p class="normal">Savaş bitmiş Çin yenilmişti.</p>
</body>
</html>
