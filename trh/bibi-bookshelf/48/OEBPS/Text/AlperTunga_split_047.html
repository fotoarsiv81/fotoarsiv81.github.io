<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_46">ELÇİLER İRAN SARAYINDA</h1>

  <p class="normal">Akrir ve yanındakiler İran’da hiç de iyi karşılanmadılar. İran Padişahı Nevzen’in yanına sadece Akrir Bey kabul edilmiş, diğerleri sarayın bahçesine bile sokulmamıştı. İran Padişahı, Akrir’in öpüp alnına koyduğu ve sonra kendisine uzattığı bitiği, hiç önem vermediğini göstermek istercesine alıp yanında bulunan dilmaca uzattı. Akrir olanları beynine yazıyordu. Döndüğünde her şeyi olduğu gibi aktarmalıydı. Gereksiz söylenecek bir söz veya eksik kalacak bir ayrıntı çok değişik sonuçlara sebep olabilirdi. Dilmaç, Nevzen’in aksine saygı ile açtı bitiği ve ağır ağır okuyarak çevirdi. Sarf edilen her cümleden sonra İran Padişahının rengi değişiyor, oturduğu yerde biraz daha doğruluyordu. Gözü kararmıştı artık. Kendi dilinde bağırmaya başladı. Dilmaç onun söylediklerini tekrarladıkça bu kez Akrir renkten renge giriyor ve kızgınlıktan yerinde duramaz hale geliyordu.</p>

  <p class="normal">“Bu çocuk” çocuk dediği Alp Er Tunga’ydı “kendini ne sanıyor? İran Devletinin büyüklüğünü mü sınıyor? Geçen sefer bizi hazırlıksız yakaladınız. Bir daha asla öyle olmayacak. Peşenk Han öldü. Artık anlaşma falan yok. Tabii ki vergi de yok. Almak isterse gelsin alsın bakalım.”</p>

  <p class="normal">Nevzen sustuğunda Akrir sesine hâkim olmaya çalışarak;</p>

  <p class="normal">“İran Padişahı, Han’ıma bir bitik yazacak mı?” diye sordu.</p>

  <p class="normal">Bu soru Nevzen’i daha da sinirlendirdi.</p>

  <p class="normal">“Ne bitiği? Ona hiçbir şey yazmayacağım. Sadece şunları ilet: Vergisini almak istiyorsa ve cesareti de varsa buraya gelmesi lazım. Dışarı çıktığın zaman göreceklerin Han’ına bitigden daha etkili olacaktır. Bir daha da İran Ülkesine nasıl gelineceğini öğrenmiş olacaksın.”</p>

  <p class="normal">“Dışarı çıktığı zaman…”</p>

  <p class="normal">Akrir Bey beyninden aşağıya kaynar suların indiğini fark etti. Onu içeri yalnız almışlar ve yiğit yoldaşlarını dışarıda tutmuşlardı. Yoksa onlara bir şey mi yapmışlardı?</p>

  <p class="normal">Artık orada duramazdı saygıyı, selamı bir yana bıraktı ve hızla geri dönüp kapıya yöneldi. Muhafızlar bu ani hareketten tedirgin olmuşlardı. Hemen ellerini kılıçlarına götürüp çıkış kapısının önünde durdular. Odaya silahsız olarak alınan Akrir Bey hemen elini kılıcına uzandı ve boş yere kılıcının kabzasını tutmaya çalıştı. Bu sırada Nevzen’in sesi duyuldu.</p>

  <p class="normal">“Bırakın çıksın!”</p>

  <p class="normal">Açılan kapılardan kendini dışarı atan Akrir Bey’i hiç görmek istemeyeceği bir manzara karşıladı.</p>

  <p class="normal">Belli ki büyük bir kavga olmuştu. İranlı pek çok kişi cansız yatıyordu yerde. Yoldaşlarının hepsi uçmağa varmıştı</p>

  <p class="normal">Akrir Bey İran Padişahının yanına girdiğinde, muhafızlar onun silahlarını almışlardı. Dışarıda kalan beyler ve erler, atlarından inmemişler ve silahlarını vermek istememişlerdi. Önce buna ses çıkarılmamış; ama daha sonra onların kendi ülkelerinde tehditkâr bir vaziyette karşılarında dikilmeleri İranlıların sinirlerini germişti. Bu bahane ile saldırıya geçmiştiler</p>

  <p class="normal">Belki de her şey planlanmıştı ve bu sonucun ortaya çıkması istenmişti. Sakalar canlarını pahalıya satmak için var güçleri ile vuruşmuşlar ve bunu da canları pahasına başarmışlardı. O güne kadar bir hükümdar sarayında böyle bir şey olduğu görülmemiş, duyulmamıştı. Elçi heyeti her yerde iyi karşılanır ve yolcu edilirdi</p>

  <p class="normal">Ama olmuştu işte.</p>

  <p class="normal">Akrir Bey bir o yana bir bu yana koşup sağ kalan olup olmadığını kontrol etti. Yoktu. Bir an ne yapacağını şaşırdı sonra kendine geldi. O Alp Er Tunga’nın temsilcisi idi ve ne olursa olsun geri dönmeli ve olanları anlatmalıydı. Sakinleşti ve sanki hiçbir şey olmamış gibi seslendi.</p>

  <p class="normal">“Atımı getirin!”</p>

  <p class="normal">Bu ses yerini buldu. Bir çeri atını ve kılıcını getirdi. Atına atladı Akrir Bey. Kılıcını almadı. Son bir kez yerde cansız yatan yoldaşlarına baktı.</p>

  <p class="normal">“Çok yakında kılıcımı almaya geleceğim!” diye bağırdı ve atını topuklayarak oradan uzaklaştı.</p>
</body>
</html>
