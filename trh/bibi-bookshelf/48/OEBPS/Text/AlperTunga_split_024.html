<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">YOL İÇİN YOLDAŞ SEÇİYOR</h1>

  <p class="normal">Hazırlıklar umduğundan çetin olmuştu. Özellikle yoldaş seçiminde çok zorlandı Alp Er Tunga.</p>

  <p class="normal">Kuyaş ve Belek yiğitleri yanına alarak savaşçıların karşısına geçti</p>

  <p class="normal">Yolculuğu anlattı önce;</p>

  <p class="normal">“Güneye, sonra güney Batıya doğru yola çıkacağım. Oldukça uzun sürecek bu yolculuğumda Saka İlini gezeceğim. Belki daha da ötelere gideceğim. Ardında bekleyeni olmayan ya da bekleyene aldırmayan yiğitler gerekli bana. Evini, çadırını özlemeyecek. Hasrete, zorluğa ve çileye dayanacak. Gerekirse geri dönmemeyi göze alacak yiğitler gerekli. Gönlü bu yolcuğa düşen, bana yoldaş olmak dileyenler şöyle karşıma sıralansın.”</p>

  <p class="normal">Bütün Saka ordusu bu günü bekliyordu. Büyük bir gürültü koptu hemen herkes bu kutlu yolculukta yer almak için koşup Han oğlunun karşısına geçmeye ve en önden sıra kapmaya çalışıyordu. Öyle bir kargaşa doğdu ki, hiç beklemediği bu durum karşısında Alp Er Tunga ne yapacağını şaşırdı. Gencinden yaşlısına her Saka savaşçısı Alp Er Tunga ile birlikte bu yolculuğa çıkmak istiyordu. Bu gönüllü çırpınış Alp Er Tunga’yı çok mutlu etti; ama çaresiz duruma da düşürdü</p>

  <p class="normal">Sonunda o gün bu seçimi yapmaktan vazgeçti. Danışmak üzere Veyse Bey’i yanına çağırdı. Şimdi Veyse Bey, Kuyaş ve Belek bir çözüm bulmak için konuşuyorlardı. Veyse Bey Alp Er Tunga’dan söz istedi. Artık Şad olan ve emrine ordu verilen veliahtla konuşurken saygıda kusur etmiyordu.</p>

  <p class="normal">“Şad’ım; ben de dâhil herkes sizinle bu yolculuğa çıkmak diler. Bu işi gönüllü hale getirip kişilere bırakırsak işin içinden çıkamayız. En İyisi biz seçimi binbaşılara bırakalım. Dokuz binbaşının her biri kendi birliğinden yüz adam seçsin biz bunları görelim, uygun görmediğimizi değiştirelim. Sonra da yüz kişiyi daha biz seçelim.”</p>

  <p class="normal">Bu çözüm yolu Alp Er Tunga’ya çok uygun gelmişti. Seçimi binbaşılar yapacak, kimsenin gönlü kırılmamış olacaktı.</p>
</body>
</html>
