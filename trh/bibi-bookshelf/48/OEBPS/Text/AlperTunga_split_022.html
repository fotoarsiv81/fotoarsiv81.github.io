<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_21">BEŞ YIL DAHA GEÇTİ</h1>

  <p class="indentmetin"><span class="ideitalik">Barışın kıymeti savaş zamanı daha iyi anlaşılır.</span></p>

  <p class="indentmetin"><span class="ideitalik">Barışın kıymetini bizzat savaşanlar daha iyi bilir.</span></p>

  <p class="normal">Saka İlinde barış savaşa hazırlıktan başka bir şey değildi. Güzel günlerdi belki; ama boş geçirilemezdi. Gök Tanrı onları “Asker Millet” olarak göndermişti dünyaya. Yediden yetmişe, kadın, erkek hepsi gelebilecek kötü günlerin hesabını yaparlar ve hazırlanırlardı.</p>

  <p class="normal">Alp Er Tunga da bu günleri sürekli çalışarak ve öğrenerek geçirmişti. Halkının en usta hocalarından dersler almış; kılıç, kargı, ok kullanmada becerisini artırmış, güreşte yeni oyunlar öğrenmişti. En önemlisi de Şaman Tarhun Ata ona dünyayı ve hanlığın gereklerini anlatmıştı. Bıkmadan usanmadan sürdürmüştü bu öğrenme zamanını. Öğrendikçe öğrenesi gelmiş, ustalaştıkça daha da ustasını bulmuştu. Her Han oğlu gibi, yaşı küçük olmasına rağmen kurultayın üyesiydi artık; ama babası varken hiç konuşma düşmemişti ona. Sadece dinlemiş ve bilgisini artırmıştı. Namını, gücünü, yiğitliğini duymayan, bilmeyen kalmamıştı acunda. Ona göre yaşamak, ona göre davranmak zorundaydı.</p>

  <p class="normal">İranlılar bile ki kendilerinden başkasına övgü düzmezlerdi; onun için nice yiğitlik hikâyesi anlatır olmuşlardı. Ona bir de isim takmışlardı: Efrasyab… İran dilinde akıllı, bilgili, yiğit, alp ve yürekli manasına geliyordu. Kendi kahramanları Zal oğlu Rüstem kadar ünlenmişti ve adı saygı ile anılır olmuştu Alp Er Tunga</p>

  <p class="normal">Peşenk Han çok uzun beklemişti bir oğlunun olmasını. Sonunda Alp Er Tunga bütün dünyasını, dünyasındaki bütün boşluğu doldurmuştu. Bir an önce devletin yönetimini oğluna terk etmek ve köşesine çekilmek arzusundaydı. O yüzden gün geçirmeden onun yetişmesi ve gerçek bir devlet adamı olması için çabalıyordu. Oğlunu öylesine önemsiyordu ki, bir dediğini iki etmeden yaptırıyordu</p>

  <p class="ortayazi">* * *</p>

  <p class="normal">On dört yaşı dolduğunda babasının yanına çıktı Alp er Tunga</p>

  <p class="normal">Peşenk Han sevgi dolu sözlerle karşıladı onu...</p>

  <p class="normal">“Han babam nasıllar?”</p>

  <p class="normal">“Senin gibi güvenilir, yiğit bir oğula sahip babalar nasıl olursa öyleyim ey benim övüncüm oğul. Sen nasılsın? Ne dilersin benden?”</p>

  <p class="normal">“Han babam izin verirse Yanıma yoldaşlarımı alıp Ordu-Kent’ten taşra çıkmak dilerim. İlimi gezmek, budunumu tanımak isterim. Acunu dolaşmak isterim!”</p>

  <p class="normal">“Alp oğlum, er oğlum; İl’i sen yöneteceksin gelecekte, budun da senin budunun. Ne zaman ne yana gitmek dilersen gitme yetisi senindir. Var yoldaşlarını ve ordunu al. Yola çık!”</p>

  <p class="normal">Ne zamandır bu günleri düşlüyordu Alp Er Tunga. Öğrendiklerini uygulamak, duyduklarını görmek istiyordu. Diz vurup çıkacakken babası onu durdurdu ve alnından öpmek diledi. Devasa boyuna yetişemeyince Alp Er Tunga eğilmek zorunda kaldı. İkisi de bu duruma güldüler.</p>

  <p class="ortayazi">* * *</p>

  <p class="normal">Kuyaş yiğit ne yapmış etmiş Alp Er Tunga’nın yanından ayrılmamıştı. Çağrılmadan varmıştı yanına. Kovulmadan da gitmezdi artık. Böylesi yiğidi kim kovardı ki? Kuyaş’ı yanında görmek hoşuna gidiyordu Alp Er Tunga’nın. Yoldaşı kabul etmişti onu. Belki sırdaşı olmaya daha çok vardı. Bir de Belek yiğit vardı her an onun yanında olan. Uzun, ilk yolculuğuna çıkarken onlarla birlikte seçecekti savaşçılarını</p>

  <p class="normal">“Yol için yoldaşını iyi seçeceksin!” demişti Ulu Şaman. Önce onun yanına gidecekti. Ondan son bilgileri, son haberleri alacaktı. Bilinmeyenleri, bilmediklerini soracaktı yeniden ve fal açtıracaktı ona.</p>

  <p class="normal">“Tarhun Ata’ya gideyim. Danışayım. Öğrenmem gereken varsa öğreneyim. Yapmam gereken varsa yapayım!” dedi içinden.</p>

  <p class="normal">At uşağı, atını kapıda hazır tutuyordu. Hemen atladı üzerine. Baba armağanı, büyük güreşin anısı altın işlemeli eğer üzerinde pırıl, pırıl parlıyordu Akay’ın. Şaman armağanı Tolgalı kemerine baba armağanı değerli kılıcını da asmıştı. Görenler, dönüp bir daha bakıyordu ardından. Dudaklarda fısıltıydı adı</p>

  <p class="normal">O, Sakaların kahramanıydı.</p>
</body>
</html>
