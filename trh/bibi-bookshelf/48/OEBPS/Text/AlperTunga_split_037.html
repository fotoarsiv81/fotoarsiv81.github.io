<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_36">PEŞENK HAN<br class="chapter" />
  MUŞTUYU ALIYOR</h1>

  <p class="normal">Alp Er Tunga beylerini topladı. Birkaç gün önceki adam değildi artık. Kararını vermiş, gereğini yapacak bir yiğit olarak çıkmıştı karşılarına. Onlardan töre, kural sormaktaydı</p>

  <p class="normal">Yiğidin sözü doğru, dosdoğru olur. Dolambaçlı yollardan söz söylemek yiğidi bozar. Hemen söze girdi Alp Er Tunga;</p>

  <p class="normal">“Beylerim, yoldaşlarım, başıma gelenleri biliyorsunuz. Dün sorsaydınız cevap veremeyeceğim sorulara bugün rahatlıkla karşılık bulurum. Başıma bir hal geldi. Sayenizde nedenini anladım. Çözümünü de buldum. Baka Koca’nın kızı Aybirgen’i kendime eş olarak almak dilerim. Bana şimdi yol gösterip, töre anlatın. Ne yapayım? Nasıl Yapayım?”</p>

  <p class="normal">Küçük kurultayda bulunanların hepsinin yüzü gülüyordu.</p>

  <p class="normal">Bir savaş zamanı gülerdi bu yüzler bir de toy zamanı. Toy zamanı gülmenin her budun için bilinen bir anlamı vardı; ama Türklerin savaş zamanı yüzlerinin gülmesinin nedenini anlamak mümkün değildi. Aslında Türkler savaş ve toyu aynı manada görürler, aynı gözle bakarlardı. İkisi de kavuşmanın aracıydı. Birinde sevdiğine kavuşurdun, diğerinde de Tanrı katına…</p>

  <p class="normal">Kimse bu gün suskun kalmayacaktı. Sadece sırasını beklerdi. Önce Piran Bey konuştu;</p>

  <p class="normal">“Benim bildiğim önce Peşenk Han’ımıza muştu gönderip izin almalıyız”</p>

  <p class="normal">Belek Bey söz aldı;</p>

  <p class="normal">“Bu iş için ben gitmek dilerim. E! Ne de olsa bu konuda pek çok faydam oldu”</p>

  <p class="normal">Herkes bu sözlere güldü.</p>

  <p class="normal">“Sağdıcınız kim olacak Şad’ım?”</p>

  <p class="ortayazi">* * *</p>

  <p class="normal">Bu en önemli konuydu. Belki daha işin başındaydılar; ama yapılacaklarla, hazırlıklarla ilgilenecek kişinin seçimi çok önemliydi. Türklerde sağdıçlık, kan kardeşliği kadar değer verilen bir kurumdu. Toyun bütün yükünü üzerine alan bu kişi akrabadan sayılırdı artık ve hemen herkes Alp Er Tunga’nın akrabası olmak isterdi. Yalnız sağdıcın yaşının Alp Er Tunga’ya yakın olması gerekiyordu. Genelde yaşıt ya da çocukluk arkadaşları sağdıç olurdu çünkü toy yapanın huyunu, suyunu, hemen herkese söyleyemeyeceği isteklerini onlar bilirlerdi</p>

  <p class="normal">Düşündü bir süre Alp Er Tunga. Aslında sağdıç seçmek için zaman vardı; ama bugün bir karar verebilirdi.</p>

  <p class="normal">Alp Er Tunga’nın ağzından şu isim çıktı</p>

  <p class="normal">“Kuyaş”</p>

  <p class="normal">Rütbesi yetmediğinden Şad yoldaşı olamayan, kurultayda da yer alamayan genç Kuyaş bunu çoktan hak ediyordu. Kurultayda bulunan herkes başını sallayarak bu seçimi onayladı</p>

  <p class="normal">Şimdi toyun nerede ve ne zaman yapılacağı konuşulacaktı.</p>

  <p class="normal">Tarih koyma işi Şamanın işiydi. O yıldızlara bakacak, adak kemiklerine danışacak, fal açacak ve en uygun günü söyleyecekti. Son sözü söylemek üzere gözlerin üzerine döndüğünü hisseden Bükdüz Şaman başını kaldırmadan şunları söyledi.</p>

  <p class="normal">“Bence bu muştuyu haber vermek için Piran Bey hemen Ordu-Kent’e dönsün ve orada yapılacak hazırlıkları planlasın. Belek Bey de onunla yola çıksın ve Peşenk Han’dan izin alınsın. Şad sağdıcı Kuyaş onlarla birlikte gitsin, oradaki hazırlıklara öncülük etsin ve geri dönüp haberleri getirsin. Toy için tarihe ve toy yerine sonra karar veririz.”</p>

  <p class="normal">Genelde Şamanlar kurultaya katılmazlardı. Devletin yönetimine, günlük işlere pek karışmak istemezlerdi. Danışılacak bir konu varsa onun ayağına gidilerek sorulurdu. Bükdüz kendiliğinden Şaman olarak gelmiş ve Alp Er Tunga’nın ordusuna katılmıştı; ama henüz onu “Ata Şaman” olarak kimse kabul edilmediğinden, o da Şamanlıktaki ustalığını henüz kanıtlamadığından ara bir statüde yerini alıyordu</p>

  <p class="normal">Ona Bükdüz Ata deneceği zaman hiç de uzak değildi ve o zaman geldiğinde herkes bilir, farkına varırdı</p>

  <p class="normal">Kurultay bu kararlarla dağıldı.</p>

  <p class="normal">Şad sağdıcı olacağı müjdesini alan Kuyaş sevincinden yerinde duramamış, naralar atarak olduğu yerde raks etmeye başlamıştı.</p>

  <p class="ortayazi">* * *</p>

  <p class="normal">Piran Bey, Belek Bey ve Kuyaş hemen yol hazırlığına başlarken; Alp Er Tunga, Aybirgen’i en kısa zamanda nasıl görmesi gerektiğini ve ona neler diyeceğini düşünüyordu</p>

  <p class="normal">Ordu-Kent’e gidenler hemen ertesi günü yola çıktılar.</p>

  <p class="normal">Alp Er Tunga onları yolcu ederken hiçbir şey söylemedi. Sadece babasına ve anasına saygılarını sevgilerini gönderirken, Piran Bey’in gereken her şeyi gerektiğince söyleyeceğini biliyordu.</p>
</body>
</html>
