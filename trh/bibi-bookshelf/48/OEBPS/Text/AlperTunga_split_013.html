<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">TAM DOKUZ YAYLA ZAMANI GEÇTİ</h1>

  <p class="normal">Budunların davranışları değişiktir. Yazılarak ortaya konulan kurallarla, yasalarla, törelerle sınırlanamayan ilişkiler yaşarlar. Bakarsınız bir budun kalkar yurt edindiği yerden toptan göçer. Kuzeye daha soğuk iklime yönelir. Kimisi güneşin doğduğu yöne, kimisi battığı yere özlem duyar. Düşler kurar bunun üzerine. Kimisi yüzünü güneye çevirir. Bazı budunlar ise ne olursa olsun olduğu yerde kalmak ister. Bütün zorluklara göğüs gerip yurdunu terk etmez. Her göç hareketi başka bir budunun göç hareketini ortaya çıkarır. Her göç yeni göçleri tetikler</p>

  <p class="normal">Budunların hayatları ve birbirleriyle etkileşimi çok ilgi çekici ve süreklidir. Özellikle komşu milletler ortak kültür ve inanç özellikleri gösterirler. İki değişik budun arasında kalan halklar her iki yandan da etkilenirler. Arada, iki hars<sup class="calibre3"><a href="../Text/AlperTunga_split_074.html#footnote-618-7" id="footnote-618-7-backlink">[7]</a></sup> arasında geçiş oluştururlar. Kimi zaman da bir halk komşu halklardan etkilenir, dilinde, töresinde, yasasında, komşuları ile uyumlu hale gelir. Hem bu taraftan, hem öbür taraftan akraba olur komşu milletlere. İki yan komşu da onları kendilerinden sayar.</p>

  <p class="ortayazi">* * *</p>

  <p class="normal">Buhara ve Semerkand arasında bir kentti Soğd. Orada yaşayan barışçı halka Soğdaklar denirdi. Savaşmayı ve göç etmeyi terk edip yerleşik hayata geçmişler, ticarette karar kılmışlardı. Eşekler, katırlar, atlar, develer ve hatta küçük tekerlekli, öküzlerin çektiği arabalardan oluşan büyük kervanlar düzerlerdi. İonya’dan, Anadolu’ya oradan Azerbaycan’a yapılan ticaret bu bölgeden sonra Soğdakların ya da kısaca Soğdların yönetiminde sürerdi. Soğd kervanları Mançurya’dan Çin’e, oradan Çin denizi’ne kadar, yukarılarda Siberler’<sup class="calibre3"><a href="../Text/AlperTunga_split_075.html#footnote-618-8" id="footnote-618-8-backlink">[8]</a></sup>in yasadığı steplerden, Tibet’e, Hind’e kadar mal taşırlardı. Yol üzerindeki bütün devletlerin koruması altındaydı kervanları. Tüccar Soğdlar dürüst ticaret yaparlar ve geçtikleri her ülkede vergilerini düzenli olarak öderlerdi. Savaşçı ve yayılmacı olmadıkları için de kimse onlara ilişmezdi.</p>

  <p class="normal">Soğdaklar köken olarak İran halkındandılar. İran’dan göçmüş ve Soğd kentini kurmuşlardı</p>

  <p class="normal">Tur Han zamanında başlayan ve daha sonraki devirlerde süren bir bağlanma ile Soğdaklar Türklerle birlikte yaşar oldular bu nedenle dillerine çok fazla Türkçe kelime karıştı. İlişkide oldukları diğer budunların da etkisi ile yeni bir dil, Soğdakça doğmuştu. Soğdaklar zamanla Türkler gibi giyinmeye ve onların törelerini uygulamaya başladılar. Bu devirde Sakalar’ın koruyucu kalkanıyla ticaretteki etkileri de en üst düzeye ulaştı</p>

  <p class="normal">Saka Hanları, doğu-batı arasında ticaret bağı kuran bu insanlara sürekli yardım etmişler ve ticaretlerini desteklemişlerdi. Peşenk Han zamanında Soğd Kenti Saka sınırları içindeydi. Gelirinin büyük olması, kenti yöneten Soğdak valinin becerisi sebebiyle kent benzerlerinin en güzeli, en imarı ve en zenginiydi</p>

  <p class="ortayazi">* * *</p>

  <p class="normal">Soğdaklar uzun zamandır büyük bir dert ile uğraşıyordu. Çevresinde bulunan yüksek ağaçlı karanlık ormanda bir Tunga<sup class="calibre3"><a href="../Text/AlperTunga_split_076.html#footnote-618-9" id="footnote-618-9-backlink">[9]</a></sup> türemişti. Tunga, Bengal kaplanından daha büyüktü ve yırtıcı bir canavar haline gelmişti. İnsan kanının kokusuna ve insan etinin tadına alışmış, vahşiliği had safhaya ulaşmıştı</p>

  <p class="normal">Başlangıçta; tunga, bir grup Soğdlu avcıya saldırmış ve hepsini öldürmüştü. Av sahasını Soğd Kentine, özellikle kenar mahallelerine kadar genişletmişti. Geceleri ormanından çıkıyor evlere giriyordu. Çocuk, genç, yaşlı kime rastlarsa öldürüyor, parçalıyor ve yiyordu. Yiyemediğini öylece bırakıyordu. Nice sürek avları düzenlendi onu öldürmek için. Nice Soğdlu yiğit karanlık ormana dalıp onun pençelerinde can verdiler. Tunga gün geçtikçe kurnazlaşıyordu. Halk arasında “ölümsüz olduğu, derisini kılıç kesmediği” konusunda tevatürler üretilmeye başlamıştı. Bütün pusulardan, bütün tuzaklardan kurtuluyordu. Sonunda tek başına bu tunga ile baş edemeyeceğini anlayan Soğd Kenti valisi, Peşenk Han’a ulak<sup class="calibre3"><a href="../Text/AlperTunga_split_077.html#footnote-618-10" id="footnote-618-10-backlink">[10]</a></sup> gönderdi</p>

  <p class="normal">“Han’ım” diyordu yazdığı bitikte<sup class="calibre3"><a href="../Text/AlperTunga_split_078.html#footnote-618-11" id="footnote-618-11-backlink">[11]</a></sup> “Soğd Kenti huzursuz. Ticaret tehlikede. Halk geceleri sokağa çıkamaz oldu. Verilen canların haddi, hesabı yok. Medet<sup class="calibre3"><a href="../Text/AlperTunga_split_079.html#footnote-618-12" id="footnote-618-12-backlink">[12]</a></sup> Hanım bizi bu dertten kurtar”</p>

  <p class="normal">Peşenk Han şimdiye kadar hiç böyle bir dertle uğraşmamıştı. Beylerini topladı.</p>

  <p class="normal">“Soğd Halkı, budunumuzdur. Onların derdi bizim de derdimizdir. Ne yapalım? Ne edelim? Halkın gözü bir tungadan yılmış…”</p>

  <p class="normal">En yakın dostu, bir dediğini iki etmez Bey’i Veyse yere diz vurdu.</p>

  <p class="normal">“Hanım buyruk verin, ben gideyim. Tek başıma o canavar tungayı öldüreyim. Postunu da Hanıma hediye edeyim!”</p>

  <p class="normal">“Olmaz!” dedi Peşenk Han “Vahşi bir hayvanı öldürmek için en iyi beyimi, yoldaşımı Soğd Kentine gönderirsem, bütün acun bana güler. En iyisi, sen üç yiğit seç ve oraya gönder.”</p>

  <p class="normal">Veyse Bey Han’ın buyruğunu yerine getirdi. Savaşçıların arasından üç yiğit seçti ve onlara görevi anlattı. Üç yiğit silahlanıp, atlandılar ve Soğd Kentine doğru yola çıktılar</p>
</body>
</html>
