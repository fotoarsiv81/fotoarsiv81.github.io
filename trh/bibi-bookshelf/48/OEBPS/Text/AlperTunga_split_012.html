<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">İLK MOLA</h1>

  <p class="normal">İlk mola yerinde bir araya geldiler. Han, eşine ve oğluna mutlulukla sarıldı. O ne geceydi öyle, geçmek bilmemişti</p>

  <p class="normal">Oğluna şöyle seslendi Han;</p>

  <p class="normal">“Bize, Saka Halkına Tanrı armağanı oğul, biliyorum yiğitlikte büyük deden Tur Han’ı da, deden Zadşem Han’ı ve beni geçeceksin. Doğduğundan beri, hatta doğmadan önce Saka Halkı mucizelere tanık oldu. Gün geldi artık senin başına gelenlere, seninle birlikte yaşadıklarına şaşırmaz oldu. Bozkır, insanları hayalci ve düşsel düşünce sahibi yapmıştır. Bu nedenle bir alıştı mı sürekli ister ve bekler. Gün gelir beklentilerini karşılayamaz olursun. O yüzden baban olarak senden durmanı ve durulmanı istiyorum. Hem dostlarımızın, hem de düşmanlarımızın dikkatlerini üzerimize çektin. Hele İran halkı gibi ateşperestler bu tip mucizelerden çok etkilenirler. Gelecekleri için korkarak üzerimize gelebilirler. Bu nedenle dikkatli olmanı ve bir daha dün gece yaptığın gibi hareket etmemeni istiyorum. Ulu Şaman’ımız sana ad vermemekte direniyor. Ne bekliyor bilmiyorum. Ama şimdi seninle ona gideceğiz ve ben sana ad vermesini dileyeceğim.”</p>

  <p class="normal">Han Oğlu bebek yaşıyla babasını anlıyor ve hak veriyordu ona. Halkının kendine olan ilgisini, üzerindeki bakışını fark ediyordu. Bu saygı, sevgi karışımı bir duyguydu. Artık dikkat edecekti; ama acaba şartlar ne gösterecekti</p>

  <p class="normal">Han, oğlunu alarak Şaman’a gitti. Oğlunun adsızlığının sona ereceğini umut ediyordu.</p>

  <p class="normal">Her zaman olduğu gibi konak yerinin biraz dışında, insanlardan uzak bir yere yerleşmişti Şaman. Akşam ibadetini yeni bitirmiş güneşi uğurlamıştı. Üzerindeki püsküllü, şekillerle süslü tören elbisesiyle bir taşın üzerine çökmüştü. Kafasını ayak sesinin geldiği yöne çevirdi. Yan gözle Peşenk Han ve oğluna baktı. Aldırmadı bu gelişe. Bekliyor gibiydi. Peşenk Han akşamını kutladı Şaman’ın. Şaman başını salladı ve bu selamı almış oldu. Han sözüne tam başlayacaktı ki sözünü kesti Şaman.</p>

  <p class="normal">“Daha zamanı değil Han!” dedi “Daha zamanı değil!”</p>

  <p class="normal">Sonra başını öte yana çevirdi. Oralardan kopup uzaklara gitti</p>

  <p class="ortayazi">* * *</p>

  <p class="normal">Peşenk Han çok bozulmuş ve üzülmüştü; ama Şaman’a söylenecek söz yoktu. Geldiği gibi geriye döndü. Hiç kimseyle konuşmadan, oğluyla birlikte otağına girdi.</p>

  <p class="normal">Han obası o gece, bir gece önce yarım kalmış şöleni sürdürüyordu. Çok geç zamana kadar yediler, içtiler ve eğlendiler. Uyumak üzere çadırlarına çekildiklerinde yalnızca nöbetçiler ayaktaydı. Çok güvenli idi konakladıkları yer. Vahşi hayvan sesleri arasında sonbaharın serin bir gecesini geçirdiler.</p>

  <p class="normal">Kim bilir kaç kez konaklamışlardı burada. Kim bilir kaç budunun konak yeri olmuştu, daha kaç buduna ev sahipliği yapacaktı bu kutlu yer</p>

  <p class="normal">Güneş üzerlerine gelene kadar uyudu obalar.</p>
</body>
</html>
