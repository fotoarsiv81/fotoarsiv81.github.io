<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">ŞÖLEN:<br class="chapter" />
  HAN OĞLU AD ALIYOR</h1>

  <p class="normal">Şölen yeri Ordu-Kent’in dışında Isığ-göl kıyısında kurulmuştu. Bütün komşu illerin, bütün bilinen budunların hükümdarları çağırılmıştı şölene. Yeryüzünün en büyük hanının oğlu ad alacaktı. Gelenlerden dost da vardı, düşman da. Ordu-Kent’in sırları bilinmesin diye kent dışında hazırlanmıştı şölen yeri. Her kağan için ayrı çadır kurulmuştu. Hanlarının gücüne, ilinin büyüklüğüne göre sıralanmıştı çadırlar</p>

  <p class="normal">Tam orta yerde Peşenk Han’ın Sarı ipekten örtüyle kaplanmış otağı vardı. Şölen masası bu otağın önünde hazırlanmıştı.</p>

  <p class="normal">“Yok” kelimesi kullanılmayacaktı o gün. Gölde, gökte, karada, yenecek ne varsa sofradaydı. Dağlar gibi et yığılmış, göller gibi kımız hazırlanmıştı. Her ilin kağanı, en yiğit erini, en namlı komutanını, en güzel söz söyleyen ozanını, en bilge din adamını yanında getirmişti. Hepsi kendince layık olduğu yere oturmuş, her biri kendi hünerini gösterme sırasına girmişti.</p>

  <p class="normal">En uzaktaki de kalkıp gelsin diye; haber verildikten bir ay sonrasına şölen günü verilmişti. Bazı Kağanlar çağrıyı küçümseyip yerine oğlunu, ya da vezirini göndermişti. Bunlar ayrı oturtulmuş ve zamanı gelince hesabı sorulacak diye kayıt düşülmüştü.</p>

  <p class="normal">Gönderdiği bitikte şöyle demişti Peşenk Han</p>

  <p class="normal">“... İli Kağanına</p>

  <p class="normal">Gök Tanrı istedi, bir yiğit oğlum oldu. Zamanı geldi, Budunumun Ulu Şamanı Tarhun Ata uygun buldu; ona ad vermek gerekti. Sakaların yiğit veliahdı ad alacak. Peşenk Han’ın yiğit oğlu ad alacak. Turan İlinin gelecekteki Han’ı, kılıç kuşanacak. Türk Töresi gereği ad şöleninde sen de bulun ki bu yiğidi tanı, adını bil.</p>

  <p class="normal"><span class="ideitalik">Tur Han Oğlu, Zadşem Han Oğlu</span></p>

  <p class="normal"><span class="ideitalik">Peşenk Han”</span></p>

  <p class="normal">Bitik doğuda Tatarlara, Tunguzlara, Cücenlere, Kitanlara, Hıtaylara, Keravitlere ulaştırılmıştı. Tibet’e, Çin’e gönderilmişti. Güneyde Hind’e kadar gidilmişti. Batı komşusu İran Padişah’ı, oradan öte İonya Kralı, Rum Kayzer’i çağırılmıştı. Kuzeyde Sibirya’ya ad veren Siber Türkleri, Kırgız, Hazar Türkleri davet edilmişti</p>

  <p class="normal">Kağanların, Şahların, Kralların çoğu kendi gelmişti. Kimi isteyerek, kimi sevinerek, kimi istemeden mecburen, kimi meraktan kimi de sırf orada bulunmak için gelmişti</p>

  <p class="normal">Onlara eşlik eden savaşçılarla, savaşçılar ilgileniyordu. Gelenler Sakaların, zenginliğine, ihtişamına hayran kalmışlardı.</p>

  <p class="ortayazi">* * *</p>

  <p class="normal">Peşenk Han bütün konuklarını layıkıyla, hakkıyla karşılamış ve onurlandırmıştı. Gündüz başlayan şölen üç gün üç gece sürecekti. Gece için büyük ateşler yakılacak ve meşalelerle Isığ -Göl kıyısı gün gibi aydınlatılacaktı.</p>

  <p class="normal">Konukların oturduğu yerin üstü kapatılmıştı.</p>

  <p class="normal">Güneşli bir gündü.</p>

  <p class="normal">Şölen başladı</p>

  <p class="ortayazi">* * *</p>

  <p class="normal">Konuklar yiyip içerken bir boru sesinin duyulması ile herkes sustu. Isığ-göl’ün dalgalarının ve esen yelin sesinden başka bir ses duyulmaz oldu. Peşenk Han, yanında hatunu olduğu halde altın bir tahtta oturuyordu. Konuşmak için ayağa kalktığında dilmaçlar<sup class="calibre3"><a href="../Text/AlperTunga_split_085.html#footnote-618-18" id="footnote-618-18-backlink">[18]</a></sup>, söylediklerini her dile çevirmek için dikkat kesildiler</p>

  <p class="normal">Peşenk Han önce bu günleri armağan eden Gök Tanrı’ya dua etti. Atalarının ruhlarına teşekkür etti. Konuklar, kendi dinlerince duada bulunup ona eşlik ettiler. Sonra şöyle devam etti Peşenk Han:</p>

  <p class="normal">“Büyük Atam Tur Han’dan beri Sakalar il bulmuşlar ve devlet olmuşlar. Ondan sonra da Atam Zadşem Han zamanında çok savaşlar yapıp töremizi, yasamızı uygular olmuşuz. Ben de onlar gibi başı dik yaşamaya, halkımı yüceltmeye ve adaletli olmaya çalıştım. Dost olanı dost, düşmanımı düşman bildim. Gerekti savaştım. Dik başları eğdim. Eğilmeyen başı kestim.</p>

  <p class="normal">Gün geldi Gök Tanrı bana övüneceğim bir oğul verdi. Bu öyle bir yiğit oğul ki, tanıyasınız, bilesiniz istedim. Olağanüstü doğdu, olağanüstü büyüdü. Bugün oğlum dokuz yaşını bitirdi ve ad alacak. ‘Neden?’ derseniz, ‘ad alacak ne yiğitlik yaptı?’ derseniz onu da halkımın Ulu Şaman’ı söyleyecek. Çünkü bu kararı o verdi. Hepiniz iyilik ve kutlulukla geldiniz. Hoş geldiniz. Şimdi ben oğlumu çağıracağım ve sözümü bitirip Ulu Şaman’ı dinleyeceğim. Gel, benim iki gözüm oğlum!”</p>

  <p class="normal">Gelenlerin çoğu Han oğlunu hiç görmemişti. Sadece ününü duyanlar olmuştu. Herkes dokuz yaşında bir çocuk görmek için çevirdi başını</p>

  <p class="normal">Bir anda etrafı hayret nidaları, haykırmalar ve şaşkınlık ifadeleri doldurdu. Karşılarında dev cüsseli bir yiğit duruyordu. Şimşek gibi çakan gözleriyle çevreyi inceledi yiğit. Gördüklerine inanamayanlar, inanmak istemeyenler gözlerini ovuşturup tekrar, tekrar baktılar. Sonra dönüp Peşenk Han’a baktılar. Ağzı kulaklarında gülüyordu Peşenk Han. Bu günü ne zamandır düşlüyordu. Başlar tekrar Han oğluna döndü. Yiğit oğlan, bütün gözlerin üzerinde toplanmasından, övücü bakışlardan sıkılmıştı. Tarhun Ata’nın ortaya çıkıp yanına gelmesiyle rahatladı.</p>

  <p class="normal">Güne uygun giyinmişti Şaman. Ürkütücü, ürkütücü olduğu kadar saygı uyandırıcı bir görüntüsü vardı. Geldi, bir süre sessizce kendisini kollayan konukları süzdü. Sonra Han oğluna dönüp yere dizlerinin üzerine çöktü. Oğlan da onun karşısında yere diz çöktü. Şaman Göğe başını kaldırıp dualarına başladı. Oldukça uzun sürdü duaları. Kimse ne için ne yaptığını bilmedi</p>

  <p class="normal">Galiba Tur Han’ın ruhunu çağırdı oraya, olanları görsün ve torunuyla övünsün diye. Belki Zadşem Han’ın ruhunu da çağırdı. Bilinmez ya, savaşlarda ölen Saka yiğitlerinin hepsinin ruhları da gelmiş olabilirlerdi. O ruhları görüyordu, ruhlar da onu görüyordu. Orada bulunanlar görmeseler de bir şeylerin farkına varıyor ve bu kutlu ortamın havasını bozmamak için sessizce bekliyorlardı.</p>

  <p class="normal">Artık dualar tamamlanmıştı. Kalktı şaman, Han oğlu da onunla ayağa kalkmak için davrandı. Eliyle onun olduğu yerde kalmasını istedi Şaman. Sonra Şölen masasına döndü.</p>

  <p class="normal">“Ad almak, ün almaktır. Acunda yer almaktır. Yer alıp var olmaktır. Bilinir ki Sakalar’da ad almak kolay değildir. Adsızlıktan kurtulmak isteyen kişinin yiğitliği bilinmeli, yiğitliği onanmalıdır</p>

  <p class="normal">Şimdi karşınızda duran Peşenk Han’ın yiğit oğlu, kimsenin yapamayacağını yaptı. Bu yiğit oğlu yiğit, yiğitlik yaptı; ama anlatmadı, kimseye söylemedi. Görenlere, tanık olanlara da söyletmedi. Bugün burada söyleyeceğiz, anlatacağız ki yiğit Han oğlu adlansın. Ne yiğit olduğunu bütün acun duysun.”</p>

  <p class="normal">Sonra Han oğluna döndü Şaman,</p>

  <p class="normal">“Olanları anlat Han oğlu!” dedi. Oğlan sustu. Ne anlatacağını bilemedi. Sıkıldı. Başını yere eğdi. Bu kadar kişinin önünde nasıl anlatsın, babasının buyruğunu çiğnediğini nasıl itiraf etsindi? Han babasının önünde nasıl övünsündü?</p>

  <p class="normal">Şaman Han oğlunun konuşmayacağını anladı ve kendisi anlatmaya başladı:</p>

  <p class="normal">“Doğumu ilahiydi Han oğlunun. Büyümesi de ilahi oldu. Gücünün, kuvvetinin, cesaretinin anlatılması mümkün değildi. Her başarısından sonra Peşenk Han bana gelip ad vermemi istiyordu. Ben biliyordum ki bu yiğit daha büyüğünü başaracak. Kimsenin yapamadığını yapacak. Saka tahtının varisi olan yiğide de ancak bu yaraşır. Sonunda beklediğim oldu ve Peşenk Han’ın oğlu kimsenin başaramayacağını başardı. Ad almayı hak etti.”</p>

  <p class="normal">Şöleni onurlandıranlar kimsenin başaramayacağı, Han oğlunun başardığı işi çok merak ediyorlardı. Merak edenler arasında Peşenk Han ve Hatun da vardı. Şamandan başka sadece iki kişi biliyordu neler olduğunu: Veyse Bey ve Belek… Onlar da bundan sonra olacakları merak ediyorlardı.</p>

  <p class="normal">Aniden Veyse Bey ve Belek’e döndü yüzünü Şaman ve onları yanına çağırdı. Beklemedikleri bu davete mecburen uyan iki yiğit ortaya çıkıp Şaman’ın yanında durdular. Şaman:</p>

  <p class="normal">“O gece olanları anlat!” dedi Veyse Bey’e. Veyse Bey bir an durakladı: Her şeye karşı susabilirdi; ama Şaman buyruğuna asla…</p>

  <p class="normal">Önce alçak bir sesle, sonra da sesini herkesin duyabileceği kadar artırarak ta en başından, Peşenk Han’ın onları canavar tungayı öldürmeye göndermesinden itibaren anlatmaya başladı. Kimseden çıt çıkmıyordu. Çünkü olanlar ilk kez bu kadar açık, bu kadar ayrıntılı olarak tekrarlanıyordu</p>

  <p class="normal">Hikâyenin sonunu şöyle bağladı Veyse Bey:</p>

  <p class="normal">“……. tunganın karşısında iki kişi kaldık. Bizleri de öldürmesi an meselesiydi. Ben kılıcımı çekip ilerlerken öylesine umutsuzdum ki, ölüme gittiğimi biliyordum. O anda gökten biri indi. Tunganın sırtına atlayıp güçlü kollarıyla sıkmaya başladı. Ben ve Belek donmuş kalmıştık. Gök Tanrı’nın gönderdiği bir yiğit tungayı yere yapıştırdı. Sonra sıkarak boynunu kırdı ve onu öldürdü.”</p>

  <p class="normal">Alandan derin bir hayret nidası yükseldi. Kimseye “Tungayı biz öldürdük” demedikleri halde onların öldürdüğünü kabul edilmişti. İşin aslını Saka Halkı biliyordu; ama konukların çoğunun haberi yoktu. Bu söz üzerine biraz da kızgınlıkla baktılar iki yiğide. Açıklamaya devam etti Veyse Bey:</p>

  <p class="normal">“Hem Soğd İlinde hem de burada gerçeği anlatmak istedim. Kimse beni dinlemedi. Dinlemek ve inanmak istemedi. Hatta olanları Peşenk Han’ıma da anlattım. O bile bana inanmayıp gerçeği gizlemek istediğimi sandı.”</p>

  <p class="normal">Bunu duyan Peşenk Han “Doğru söylüyor” dercesine başını salladı</p>

  <p class="normal">Şaman yiğidin sözünü kesip sordu,</p>

  <p class="normal">“Tungayı kimin öldürdüğünü gördün mü Veyse Bey?”</p>

  <p class="normal">“Evet!” dedi Veyse Bey “Hatta onunla konuştum.”</p>

  <p class="normal">Şaman bu sefer Belek’e döndü ve aynı soruyu ona sordu</p>

  <p class="normal">“Sen, tungayı kimin öldürdüğünü gördün mü?”</p>

  <p class="normal">“Uzaktan gördüm, seçemedim; ama Veyse Ağam bana onun kim olduğunu söyledi” dedi.</p>

  <p class="normal">Yine Veyse Bey’e döndü Şaman,</p>

  <p class="normal">“Şimdi burada herkesin huzurunda söyle!” dedi “Tungayı öldüren yiğit kimdi?”</p>

  <p class="normal">“Söyleyemem”</p>

  <p class="normal">“Neden?”</p>

  <p class="normal">“Çünkü tungayı öldüren yiğit bana and verdirdi”</p>

  <p class="normal">“Peki! Sen söyle” diye Belek’e döndü Şaman</p>

  <p class="normal">“Ben de söyleyemem Ulu Şaman.”</p>

  <p class="normal">“Neden?”</p>

  <p class="normal">“Ben de Veyse Ağama and verdim.”</p>

  <p class="normal">Gülümsedi Şaman ve bu sefer yerde diz çökmüş duran ve olanlardan ötürü ne yapacağını bilemeyip soğuk terler döken çocuğa sordu.</p>

  <p class="normal">“Sen söyle tungayı kim öldürdü?”</p>

  <p class="normal">Başı eğik, gözleri yerde olan çocuk tek kelime söylemedi.</p>

  <p class="normal">Bir zaman bekledi Şaman. Sonra gözlerinin içi gülerek;</p>

  <p class="normal">“O zaman başka çare kalmadı. Tungayı öldüren yiğidin kim olduğunu ben söyleyeceğim” dedi.</p>

  <p class="normal">Isığ-göl’den doğru tatlı, serin bir esinti yayıldı şölen alanına. İnsanlar heyecanla beklerken bu esinti ile ürperdiler. Sessizliği Şaman’ın dikleşen sesi bozdu.</p>

  <p class="normal">“Gitmek ve tungayı öldürmek için babasından izin istemişti. Ancak babası, haklı olarak onun daha çok genç, eğitimsiz ve tecrübesiz olduğunu düşünerek buna karşı çıkmıştı. O karşı çıkmıştı belki; ama onun gitmesini isteyen güçler vardı. Bu güçler biliyordu ki tungayı ondan başkası öldüremez. Kendisini çağıran sese uydu bu yiğit ve gidip tungayı öldürdü. Bu yiğit; Saka hükümdarı Peşenk Han’ın oğludur!”</p>

  <p class="normal">Önce Peşenk Han oturduğu yerden ayağa fırladı. Sonra herkes birbirine duyduklarının doğru olup olmadığını sordu. Sesler bir türlü kesilmek bilmedi. Heyecana kapılıp düşüp bayılanlar oldu. Oradan bütün halka yayıldı bu haber. Duyan, önce hayret ediyor sonra da anaların bir daha doğuramayacağı bu yiğidi övmeye başlıyordu. Onun kendi Şadları olmasından dolayı gururlanıyorlardı. Bu arada düşmanlar ise içten içe kinleniyorlardı bu olanlara.</p>

  <p class="ortayazi">* * *</p>

  <p class="normal">Saka Türklerinden birisi bu yiğitliğe daha fazla sessiz kalamadı ve dayanamayıp haykırdı;</p>

  <p class="normal">“Yaşa Han oğlu var ol. Kutlu ol. Bizi gönendirdin. Tanrı da seni gönendirsin!”</p>

  <p class="normal">Bir anda benzer nidalar yükseldi. İnsanlar alanın ortasında duran Han oğluna doğru hareket etmişlerdi ki Şaman bir el hareketiyle onların oldukları yerde durmalarını sağladı. Bir hareket daha yapıp herkesi susturdu</p>

  <p class="normal">“Şimdi bu yiğide ad verme zamanı geldi.”</p>

  <p class="normal">Biraz durup nefeslendi ve düşünür gibi yaptı. Sonra sesinin yettiğince bağırarak konuşmasına devam etti</p>

  <p class="normal">“Tur Han oğlu, Zadşem Han oğlu, Peşenk Han oğlunun adı artık Alp Er Tunga’dır. Böyle bilinsin ve böyle çağrılsın. Yiğitlikleri bu adla anlatılsın. Babası bu adla övünsün. Adını ben verdim yaşını, yazgısını Tanrı versin!” dedi</p>

  <p class="normal">Töre gereği ad alanın, üç kez havaya kaldırılması ve adının seslendirilmesi gerekiyordu. Şamanın, yaşına göre bir dev olan Alp Er Tunga’yı kaldırması mümkün değildi. Veyse Bey’e ve Belek’e baktı Şaman. Şamanın ne demek istediğini anladı yiğitler ve hemen Alp Er Tunga’yı omuzlayıp kaldırmak için davrandılar. Öylesine zorlandılar ki kaldırırken neredeyse onunla birlikte yere düşeceklerdi. O an kalabalıktan bir er daha fırladı ortaya ve gelip el verdi. Bu yiğit Kuyaş’tan başkası değildi. Üç yiğit ancak omuzlayıp kaldırdılar Alp Er Tunga’yı ve ancak bir kere başlarının üstüne kadar yükseltebildiler. O anda Şaman</p>

  <p class="normal">“Ben üç kez kaldırıp adını üç kez söyleyecektim. Şimdi üç yiğit bir kez kaldırdı, üçü birden yiğidin adını bağırsınlar” dedi.</p>

  <p class="normal">Üç yiğit;</p>

  <p class="normal">“Alp Er Tunga” diye bağırdılar seslerinin yettiğince.</p>

  <p class="normal">Şölende olanların hepsi bu adı tekrarladı.</p>

  <p class="normal">“Alp Er Tunga”</p>

  <p class="normal">Bu ses Isığ-göl üzerine doğru dalga, dalga yayıldı. Sonra ötelerde bir dağa vurup yansıdı. Biraz daha alçaktan ama daha ilahi bir ses olarak geri geldi. Artık sıra Peşenk Han’ın kılıç vermesine gelmişti ki. Kalabalığın içinden, orta yerlerden bir ses yükseldi</p>

  <p class="normal">“Kanıt isteriz”</p>

  <p class="normal">Bir anda alan tedirgin bir sessizliğe büründü. Sesin geldiği yöne dönüp baktılar. İki yiğidin tanıklığı ve Şamanın onaylamasından sonra kim kanıt istemeye cesaret edebilirdi ki? Gözler ayağa kalkan ve sözünü tekrarlayan kişiye hemen tanıdı. Konuşan İran padişahını temsilen gelen vezirdi. Komşu oldukları halde İran-Turan çekişmesi bitmek bilmiyordu ve burada da, böyle kutlu bir olayda da kendini göstermişti. Gök Tanrı Dininin inananları ile ateş dininin inananları yüz yıllardır anlaşamıyorlardı. İran Padişahı barış döneminde olmalarına rağmen davete kendisi gelmemiş vezirini göndermişti. Beraberinde de pek çok adamı vardı vezirin.</p>

  <p class="normal">Vezir, Peşenk Han’ın masasına oturtulmamasının acısını bu şekilde çıkarıyordu.</p>

  <p class="normal">“Tunganın öldürülüşünü İran ilinde biz de duyduk; ama bu işi Peşenk Han’ın oğlunun yaptığı ne malum? Kanıt isteriz!”</p>

  <p class="normal">Bu sesleniş bir süre sonra taraftar bulmaya başladı. Mırıltılar yükseldi. Bazıları hemen yönlerini ve duygularını belli ettiler.</p>

  <p class="normal">“Doğru söylüyor, kanıt gerekli!” dediler. Bazıları ise bunu tam aksini savundular:</p>

  <p class="normal">“Hayır, kanıta gerek yok. Tanık var!” dediler.</p>

  <p class="normal">Peşenk Han bu duruma en çok üzülen kişi oldu. Sevinci kursağında kalmıştı. Ne yapacağını ne edeceğini bilemez bir şekilde Şaman’a baktı. İş yine Tarhun Ata’ya düşmüştü.</p>

  <p class="normal">Şaman kalabalığı eliyle susturdu. Sonra konuşmaya başladı.</p>

  <p class="normal">“Kanıt isteyenlere kanıt bulunur. Soğd ili valisi ortaya çıksın!”</p>

  <p class="normal">Soğd valisi şölenin önemli konuklarındandı. Peşenk Han ona kendi masasında yer vermişti. Önemli bir olayın tanığı olarak hemen ortaya çıktı.</p>

  <p class="normal">Şaman,</p>

  <p class="normal">“O gece olanları bir de sen anlat. Dikkatini çeken en ince ayrıntıya kadar” dedi.</p>

  <p class="normal">Soğdak vali anlatmaya başladı. O da en başından başladı. Tunganın ortaya çıkışından, işlediği cinayetlere, oradan halkın çektiği korku ve sıkıntıya kadar her şeyi anlattı. Sonra sıra Saka Yiğitlerinin ilk ve ikinci gelişlerine oradan da tunganın öldürüldüğü geceye geldi. Sonra sustu Vali.</p>

  <p class="normal">Şaman:</p>

  <p class="normal">“Tunganın başını kim kesti? Derisini kim yüzdü?”</p>

  <p class="normal">Cevapladı vali;</p>

  <p class="normal">“Dikkatini çeken bir şey oldu mu?” diye sordu Şaman.</p>

  <p class="normal">“Tunganın bir kulağı yoktu”</p>

  <p class="normal">Herkes merakla bu işin sonunu bekliyordu. Birden Peşenk Han ayağa kalktı ve</p>

  <p class="normal">“Tunganın, yüzülmüş başını ve postunu getirin!” dedi.</p>

  <p class="normal">Han Sarayının başköşesine serilmişti post. Başının derisi de doldurulup duvara asılmıştı. Hemen bir yiğit atına atladı ve saraya doğru dörtnala uzaklaştı. Beklemek çok uzun geldi</p>

  <p class="normal">Savaşçı geri döndüğünde tunganın dev başını ve postunu ortaya koydular. Orada olan herkes tunganın sol kulağının olmadığını gördü. Şaman Veyse Bey’e döndü.</p>

  <p class="normal">“Ne oldu canavarın kulağına?”</p>

  <p class="normal">“Alp Er Tunga kesip aldı! Töredir! Avı yapanın buna hakkı vardır!”</p>

  <p class="normal">Bu sefer bütün gözler Alp Er Tunga’ya döndü. O hiç konuşmadan elini koynuna soktu ve tunganın sol kulağını çıkardı. Şaman’a uzattı. Şaman kulağı aldı. Yürüyüp İran Vezirinin önüne geldi.</p>

  <p class="normal">“Al! İşte kanıt! İran Padişahına armağanımız olsun!”</p>

  <p class="normal">Öfkeden ve mahcubiyetten kıpkırmızı olmuştu vezir. Ama artık yapacak bir şeyi kalmamıştı. Yerine oturdu</p>

  <p class="normal">Veyse Bey;</p>

  <p class="normal">“Alp Er Tunga” diye bağırdı. Bütün alan onu izledi. Üç yiğit onu yeniden omuzlayıp bir gayret başlarının üzerine kaldırdılar.</p>

  <p class="normal">Artık güneş batıyordu. Ad verme töreni çok uzun sürmüştü. Ateşler ve meşaleler yakılmaya başlandı</p>

  <p class="normal">Ayın yansıması ile Isığ-göl daha bir esrarlı, daha bir güzel olmuştu</p>

  <p class="normal">Şölen sabaha kadar sürdü.</p>
</body>
</html>
