<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_43">ÇİN BOYUN EĞİYOR</h1>

  <p class="normal">Acun, Alp Er Tunga’dan başka bir şey konuşmaz olmuştu artık. Çin devletini dize getirip kalabalık ordusunu yenmişti. Sakalar’ın etki alanı genişledikçe genişliyordu. Çin İmparatoru; elçi göndermiş ve barış istemişti. Anlamıştı ki Alp Er Tunga başlarında oldukça Sakaları yenmek mümkün değil. Çin’e doğru hareketini sürdüren Sakaları durdurmanın yolu, isteklerini yerine getirmekti.</p>

  <p class="normal">Yapılan anlaşma ile Çin her yıl vergi vermeyi kabul etmiş ve büyük bir kervan hazırlayarak Sakalara altın, gümüş ve ipek göndermişti. Hatta Çin İmparatoru, her zaman uyguladıkları politika gereği, Çin Prenseslerinden birini eş olarak alması için Alp Er Tunga’ya teklif etmiş; ama Aybirgen hatun gözünde tüten Alp Er Tunga bunu kabul etmemişti.</p>

  <p class="normal">Çin zaferi Sakalar için büyük bir dönüm noktası oldu. Çin yönetimi altındaki pek çok Türk boyu, kendiliğinden gelip Alp Er Tunga’nın yanında yer aldığını, onun töresini töre, buyruğunu buyruk, devletini devlet bildiğini bildirmişti. Sonunda bütün Türk budununu tek bayrak altında toplayacak başbuğ ortaya çıkmıştı</p>

  <p class="normal">Alp Er Tunga bütün yazı ve kışı orada geçirdi. Hemen her yere ulaştı. Her meseleye el atıp çözüm getirdi. Türk boyları arasındaki problemleri, ayrılıkları sona erdirdi. Her birine hakimiyet sahası, yaylak, kışlak belirledi. Av sahalarını gösterdi. Gereğince savaşçı alıp yönünü güneye doğru çevirdi</p>

  <p class="normal">Her girdiği yerden, girdiğinden daha zengin, daha güçlü olarak çıkıyordu. Eşi ve daha yüzünü görmediği kızının özlemi gittikçe ağır bassa da üzerindeki görevi bitirmeden geri dönmemesi gerekiyordu.</p>

  <p class="normal">Güçlü, büyük ordusunu büyük ırmağın kıyısında konaklatmış, otağını tam orta yere kurdurmuştu. Uzandığı yatağında dinleniyor ve artık neredeyse unutmaya başladığı Aybirgen’in gözlerini hayal ediyordu. Gözlerini kapadığının farkına bile varmadı. Çadırının örtüsünün hafifçe aralandığını ve tanıdık bir gölgenin üzerinde güneş ışığıyla birlikte içeriye süzüldüğünü hissetti</p>

  <p class="normal">“Tarhun Atam!” diyerek doğrulmaya çalıştı. Ama üzerine değen dost eli onu rahatlattı ve uzandığı yerde kaldı.</p>

  <p class="normal">“Nerelerdesin Tarhun Atam? Tam da sana gerek duyduğum zamanda beni bırakıp gittin.”</p>

  <p class="normal">“Bana gerek yoktu artık” dedi yumuşak ve güvenli bir sesle Tarhun Ata, “Daha gerekli olduğum yerlere gitmek zorundaydım. Şimdi yanındayım işte. Gerektiğinde yine geleceğim. Hemen kalk ve yola düş. Ordu- Kent’e dön. Baban Peşenk Han’ın sana ihtiyacı var.”</p>

  <p class="normal">Bütün söylediği bu kadardı. Sözünü bitirince geldiği gibi, vedalaşmadan çadırın kapısından çıkıp gitti. Alp Er Tunga elini uzatıp onu tutmak istedi; ama başaramadı.</p>

  <p class="normal">Gözlerini açtı. Gördükleri düş müydü gerçek miydi, ayıramadı. Tarhun Ata gelmiş ve ona bir buyruk vermişti. Babası…</p>

  <p class="normal">Babası ona neden gerek duymuştu acaba. Bunu sorgulayamazdı. Sesine nöbetçiler koştular.</p>

  <p class="normal">“Hemen Beylere haber salın. Ordugâhı<sup class="calibre3"><a href="../Text/AlperTunga_split_091.html#footnote-618-24" id="footnote-618-24-backlink">[24]</a></sup> kaldırıp Ordu-Kent’e yola çıkıyoruz.”</p>

  <p class="normal">Tam da yeni bir sefer üzerindeyken bu geri dönüş haberi hemen herkesi şaşırtmıştı; ama bir o kadar da sevinmişlerdi. Şaşkınlık ve sevinç arası bir telaş ile toplanmaya başladılar.</p>

  <p class="normal">İlk gurup, başlarında Alp Er Tunga olmak üzere yola çıktığında güneş yükselmeye başlamıştı.</p>
</body>
</html>
