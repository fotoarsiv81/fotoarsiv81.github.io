<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">YİĞİT HAN OĞLU ÇAĞRILIYOR</h1>

  <p class="normal">Yiğitlik ad almayı gerektirir; ama yalnızca ad almak için yiğitlik olmaz. Yiğit olmak için doğar insan. Yiğit olmak üzere yaratılır. Bir an vardır ki kaçırılmamalıdır. Bir şans vardır ki kaybedilmemelidir. Bir gün, bir an, bir yerde bulunmayı gerektirir, orada bulunmayı sağlar Tanrı. O gün, o an, o yerde, orada olduğunda önüne fırsat çıkar. Yiğit olduğunu, namını hak ettiğini göstermelisindir artık.</p>

  <p class="ortayazi">* * *</p>

  <p class="normal">Han oğluna görev verilmedi. Oraya çağrılmadı, gönderilmedi. O, o gün, o an, orada olması gerektiğini biliyordu. Bildiğini yaptı. Yiğit olduğunu kanıtladı. Bunu, yiğit olmak için yapmadı, yiğit olduğu için yaptı. Kimseye anlatmadı, anlattırmadı. Övünmedi. Kendini övdürmedi. Yaptıkları insanüstü şeyler olduğu halde abartmadı, abarttırmadı. Üzerine düşeni yaptıktan sonra da çekip gitti. Kendi dünyasına döndü. Hiçbir şey olmamış gibi, hiçbir şey yapmamış gibi…</p>

  <p class="normal">Pek çok yiğitlik gizli kalırdı; ama onunki gizli kalmadı. Çünkü görenler vardı. Bilenler vardı. Yiğitliği bilenler, yiğidin iyisinden anlayanlar; yiğitin hakkını vermeliydiler</p>

  <p class="normal">Öyle yaptılar.</p>

  <p class="normal">Şaman’ın dileği, Han’ın buyruğu üzerine Han oğlunu arayıp bulmak için her yana savaşçılar gönderildi. Günlerce aradılar onu. Bulamadılar. O her zamanki gibi bir yerlerde yitirmişti izini</p>

  <p class="ortayazi">* * *</p>

  <p class="normal">Sonunda…</p>

  <p class="normal">Kuyaş, genç yaşında Saka Ordusunda göreve başlamış bir yiğitti. Han oğlunu aramak üzere gönderilenlerdendi. Karanlık ormanın gidilmedik yerlerine doğru sürüyordu atını. Arada sırada durup,</p>

  <p class="normal">“Han oğlu, Adsız Han!” diye sesleniyordu.</p>

  <p class="normal">Günlerce sürmüştü araması. Biraz öteye, biraz daha ileriye derken buralara kadar gelmişti. Dört, beş gündür ormanın içindeydi. Uygun bir mağara, ağaç kovuğu bulunca konaklamıştı. Mutlaka Han oğlunu “ilk bulan” olmak istiyordu. Onun adlanacağını ilk söyleyen, muştulayan olmak istiyordu</p>

  <p class="normal">“Belki” diyordu “Gelecekte beni yoldaşı beller. Savaşa birlikte gideriz. İlerde de han yoldaşı olurum”</p>

  <p class="normal">Hemen her gölgede, hemen her aralıkta, her ağacın arkasında onu aradı. Bir ara kendine kızdı</p>

  <p class="normal">“Han oğlunun buralarda ne işi var? Ben yanlış yana geldim galiba!”</p>

  <p class="normal">Bunları düşündüğü anda Kuyaş bir bağırtı duydu. Dağı taşı inleten bir haykırıştı bu. İnsandan mı yoksa vahşi bir hayvandan mı çıktığı belli olmadı. Sonra bir kez daha geldi. Bir kez daha…</p>

  <p class="normal">Artık belirli aralıkla geliyordu haykırış.</p>

  <p class="normal">Kuyaş, atının sol yanında duran kalkanını, sol eline alıp sıkıca kavradı. Atının dizginlerini eyerin kaşı<sup class="calibre3"><a href="../Text/AlperTunga_split_084.html#footnote-618-17" id="footnote-618-17-backlink">[17]</a></sup>na sardı ve atını dizleriyle ve ayaklarıyla yönetmeye başladı. Bu, her Saka Türkünün rahatlıkla yaptığı, Sakalara özgü bir at sürüş tarzıydı. Diğer eli boşta kalınca kargısını, ucu ileri gelecek şekilde uzattı. Artık saldırıya karşı hazırdı. Yüreğinde hiç korku duymadan; ama merak içinde sesin geldiği yöne doğru sürdü atını. Ağır ve dikkatli ilerliyordu</p>

  <p class="normal">Önüne bir boşluk çıktı. Nasıl olmuşsa, hangi etkiyle oluşmuşsa, en karanlık ormanda bile böylesine boş alanlar ortaya çıkıyordu. Sanki ormanın göğe açılan kapıları, nefes alma alanlarıydı bunlar. Sık ağaçlar arasında giderken bir anda boşluğa çıkardı insan</p>

  <p class="normal">Kuyaş işte böyle bir boşluğa çıktı. Boşluktu; ama boşluk boş değildi.</p>

  <p class="normal">Gördüklerini anlayamadı bir süre Kuyaş. Tekrar tekrar gözlerini açıp kapadı. Böyle bir şey olabilir miydi?</p>

  <p class="normal">Önce bir fil gördü Kuyaş. Sonra onun tam ters yönünde bir fil daha gördü. Bu filler birer kalın urganla bağlıydılar. Ama birbirlerine değil</p>

  <p class="normal">Tam ortalarında bir yiğit duruyordu. Yiğit iki koluna iki urganı sarmıştı ve onları da fillere bağlamıştı. Filler yüzleri öteye dönük, kıçları birbirlerine bakar haldeydiler</p>

  <p class="normal">Olanları izlemeye başladı Kuyaş.</p>

  <p class="normal">Fillere kendini bağlamış olan yiğit haykırdığında filler ürkerek ileri doğru hamle yapıyorlardı. Yiğidin kolları geriliyor, o anda var gücüyle kaslarını gererek filleri kendine doğru çekiyordu. İlerlemeye çabalayan filler dirense de yiğidin acı kuvveti karşısında geri, geri gelmek zorunda kalıyorlardı. O zaman yiğit iki yanda açık olan kolları omuzlarında birleşene kadar filleri çekiyordu. İstediği olduğunda, yeniden haykırıyor ve filler de yeniden ürküp ilerliyordu</p>

  <p class="normal">Kuyaş’ın aklı almıyordu gördüklerini. Kıpırdayamadan, nefes alamadan bir süre izledi. Fillerden biri yoruldu. Güçsüz düşüp yere yıkıldı. Tek kolu serbest kalan yiğit iki eliyle diğer fili öyle bir çekti ki o da arka üstü yere çöktü</p>

  <p class="normal">Yiğit sanki hiç yorulmamış gibi, az önce çöktürdüğü filleri arkalarından tutup kaldırdı. Bağlarını çözdü ve “Bu gün sizinle işim bitti. Haydi, gidin” dedi. Serbest kalan filler bir anda koşmaya başladılar. Ağaçları yıkarak, dallarını kırarak kaçıp gittiler.</p>

  <p class="normal">Kendine gelen Kuyaş, yiğidin izlendiğini fark ettiğini anlayıp ona doğru ilerledi. Yakından görünce, “Vay anam!” diye haykırdı</p>

  <p class="normal">Karşısında duran dev cüsseli yiğit aradığı Han oğlundan başkası değildi.</p>

  <p class="normal">Hemen atından atladı ve yere diz vurdu.</p>

  <p class="normal">Han oğlu Kuyaş’a baktı, kılığını silahlarını inceledi.</p>

  <p class="normal">“Yiğit; sen Saka ordusundan mısın?” diye sordu.</p>

  <p class="normal">“Evet Şad’ım”</p>

  <p class="normal">“Gelişin kut olsun!”</p>

  <p class="normal">“Kuttur yiğidim. Han babanız sizi ister. Dört bir yana atlılar saldı. Sizi bulmak bana nasip oldu”</p>

  <p class="normal">Bir süre düşündü Han oğlu. Han babası şimdiye dek onu hiç aratmamış ve çağırtmamıştı. Han oğlu ancak istediği zaman ya da tek başına dolaşmaktan bıktığı zaman geri dönerdi. Buyruğu geciktirmeye hiç niyeti yoktu</p>

  <p class="normal">“Atımı çağırayım hemen gidelim!” dedi. Keskin bir ıslık çaldı. Karşıdan kişneme sesi cevapladı onu. Dörtnala geldi Akay. Hemen üzerine atladı Han oğlu. Kuyaş’ın yanına varınca,</p>

  <p class="normal">“Yiğidim, az önce gördüklerin sana kalsın!” dedi</p>

  <p class="normal">“Buyruk Şad’ımındır”</p>

  <p class="normal">Kuyaş gururlandı. Han oğlu onu sırdaş belliyordu. Sırrını saklamasını istiyordu</p>

  <p class="normal">“Şadım izin verirsen bir şey sormak istiyorum!”</p>

  <p class="normal">Ona baktı şimşek çakan gözleriyle oğlan. Ne kadar ilahi yaratılışta olursa olsun, ne kadar güçlü, kuvvetli ve cüsseli olursa olsun, gözlerinde dokuz yaşın çocuksuluğu vardı. İstediği anda sert bakabiliyor, istediği anda çocuk olabiliyordu. Çocukluğunu yaşayamamış, çocukluğunu yaşayamayacak biriydi o</p>

  <p class="normal">“Adın ne senin yiğidim?”</p>

  <p class="normal">“Kuyaş”</p>

  <p class="normal">“Sor yiğidim. Sor ne soracaksan!”</p>

  <p class="normal">“Az önce gördüklerim neydi? Fillerle ne yapıyordunuz?”</p>

  <p class="normal">Gülümsedi Han oğlu.</p>

  <p class="normal">“Kuyaş yiğit, yaşım gelmedi diye babam bana ne at ustası tuttu, ne kılıç ustası, ne kargı ve ok ustası ne de savaş oyunlarını öğretecek hocam oldu. Talime çıkamıyorum. Savaşçıların arasına karışamıyorum. Daha hiç kimseyle yarışmadım. Meydana çıkmadım. Sürek avlarına bile katılamıyorum. Yaşım küçük ama aklım, bedenim büyük, beni rahat bırakmıyor. Kendimi ormana zor atıyorum. Önce av yaparak rahatlıyordum; ama zamanla av yetmemeye başladı. Çünkü avlamadığım vahşi hayvan, vurmadığım uçan kuş kalmadı. Güreşmediğim aslan, kaplan, kurt kalmadı. Çaresiz, kendime bu talimi buldum. Zavallı fillere yazık oluyor ama ne yapayım ki başka çarem yok. Yalnız senden bunu sır olarak saklamanı istedim. Dostumuz çoktur; ama düşmanımız da çoktur. Bunu Han babama yetiştirip, onun aleyhine çalışıyormuşum ve buyruğunu dinlemiyormuşum gibi anlatabilirler”</p>

  <p class="normal">“Merak etme Adsız Şad’ım bu benimle kalacak. Belki böylesine bir yiğitliği yalnız kendime saklamam zor olacak ama ne yapayım?”</p>

  <p class="normal">Kuyaş, özellikle “Adsız Şad’ım” diye hitap etmişti. Konu değişsin ve onu neden aradığını sorsun istiyordu. Ama öyle yapmadı Han oğlu, kutlu soydan gelmesi, onun buyruk sorgulamasını engelliyordu</p>

  <p class="normal">“Hadi Kuyaş yiğit, buyruğu duyunca yerimizde durmak olmaz. Atını sür, Ordu-Kent’e varalım.”</p>

  <p class="normal">Atları onların telkinini bekliyordu. Bir olağanüstülük olduğunu önsezileriyle anlamıştı soylu hayvanlar. Daha ilk harekette koşmaya başladılar. Tek yarıştıkları rüzgârdı artık. Buraların rüzgârları da saygılı ve insaflıydı. Atlarla yarışmadılar. Akay, Akaylığını gösterdi. Hemen öne geçti bir zaman sonra ara açılmaya başladı. Han oğlu, Kuyaş yiğidin gerilerde kalıp aşağılanmasını istemedi. Bu yüzden dizginlerine kıstı atının. Kuyaş yetiştiğinde bunu fark etti; ama bir şey diyemedi. Kendisini sayan Şadına daha bir minnet duydu.</p>

  <p class="normal">Isığ-göl’ün kıyısına ulaştılar yan yana at sürerek. Burçlardaki nöbetçiler onları çok uzaktan fark ettiler. Tez elden Peşenk Han’a muştu ulaştırıldı</p>

  <p class="ortayazi">* * *</p>

  <p class="normal">Kan ter içinde yan yana girdiler kente. Doğruca saraya sürdüler atlarını. Kuyaş’ın işi burada bitiyordu. O Han Oğluyla birlikte at sürmenin şanıyla yetinecekti artık. Belki şimdilik…</p>

  <p class="normal">Artık saray kapısından içeri giren tek kişi vardı.</p>

  <p class="normal">Han oğlu hızla geçti koridorları. Babasını odasında bulacağını ve onunla konuşacağını sanıyordu. Ama oda boştu ve babası onu beklemiyordu. Anasının bulunduğu yana döndüğünde Veyse Bey’le karşılaştı. Onu görünce önce minnet dolu baktı Veyse Bey ve bir suçlu gibi başını yere eğip kenara çekildi. Bir an için şüpheye kapıldı delikanlı. Acaba Veyse Bey babasına olanları anlatmış mıydı? Eğer öyleyse babası ona kızmış ve o yüzden beklememişti. Tekrar baktı Veyse Bey’e</p>

  <p class="normal">“Hayır” diye düşündü “Bir Saka Beyi, babasının yoldaşı olan bir bey asla and verilen sözü başkasına söylemez!”</p>

  <p class="normal">Hemen anasının yanına koştu Han oğlu. Bir süre kapıda bekledikten sonra, içeri kabul etti oğlunu Hatun. Ayakta karşılayıp sarıldı. Yüzü, gözünün içine kadar gülüyordu. Onu görünce rahatladı oğlan. Hatun anası böylesine gülümsüyorsa yanlış ve kötü bir şey yok demekti</p>

  <p class="normal">“Hoş geldin benim adı güzel adsız oğlum!”</p>

  <p class="normal">Şaşırdı oğlan. Hem adı güzel hem de adsız ne demekti?</p>

  <p class="normal">Anasının kolları arasında kendini yeniden çocuk hissetti. Aslında bu nasıl kucaklaşmaydı anlatalım</p>

  <p class="normal">Anası, minyon yapısıyla, dev cüsseli oğlunun ancak beline sarılabiliyordu. Ellerini arkada birleştirmesi mümkün değildi. Kadıncağız aylarca karnında zor taşımıştı onu ve bebekliğinde doya doya kucağına alamamıştı. Ne olursa olsun o anaydı ve öbürü de onun yavrusu, biricik oğluydu.</p>

  <p class="normal">Söze anası başladı:</p>

  <p class="normal">“Oğul özledim seni. Bunca zamandır, nerelerdesin?”</p>

  <p class="normal">“Ben de seni özledim anam. Her zaman yaptığım gibi Büyük ormanda avlanıyordum”</p>

  <p class="normal">“Bu av tutkun ne zaman sona erecek? Ne zaman ananın dizinin dibinde oturacaksın?”</p>

  <p class="normal">“Anam, canım anam, ben de isterim senin dizinin dibinde oturayım. Diğer yaşıtlarım gibi elini tutup saray bahçesinde gezeyim; ama şu halime baksana. Bunu nasıl yapacağız?”</p>

  <p class="normal">Boyu belini ancak geçen anası ona baktı. İkisi de aynı anda durumlarına gülmeye başladılar. Anası bu koca adamı elinden tutup gezdirdiğini düşünüyor, oğlan da kendisini anasının kucağında farz ediyordu. Görmedikleri, yaşamadıkları bir durumdu ve yaşamadan, görmeden hallerine gülüyorlardı</p>

  <p class="normal">“Haklısın oğul ama bu kadar uzun zaman kaybolma bari. Kendini arattırıp özletme.”</p>

  <p class="normal">“Hatun anam, Han babam beni seslemiş. Atımı öyle hızlı sürdüm ve öylesine merak ettim ki. Ne oldu? Kötü bir haber mi var?”</p>

  <p class="normal">Gülümsedi kadın</p>

  <p class="normal">“Yok, oğul, aksine hayırlı ve sevineceğin bir şey için çağrıldın. Hem asıl çağıran baban değil, Ulu Şaman Tarhun Ata!”</p>

  <p class="normal">“Ulu Şaman mı? O beni neden seslesin ki?”</p>

  <p class="normal">“Gözün aydın olsun oğul, artık Şaman senin ad alma zamanının geldiğini söyledi.”</p>

  <p class="normal">Gülen yüzü ciddileşti oğlanın. Nerden çıkmıştı bu ad alma işi böyle aniden</p>

  <p class="normal">Babası onu elinden tutup kaç kez Şamana götürmüştü ve “Oğluma ad ver!” demişti. Tarhun Ata ise her seferinde “Daha zamanı değil” diye geri çevirmişti onları. Hatta onun atını kurban etmek istemişti. Şimdi neden ona ad vermek istiyordu ki? Yine Veyse Bey geldi aklına. Acaba Şamana mı bir şey söylemişti? Şaman da babasına anlattıysa babası çok kızacaktı. Çünkü Buyruk dinlememişti Han oğlu.</p>

  <p class="normal">“Ne yapaydım?” diye düşündü içinden “Kendime engel olmaya çalıştım ama bir ses sürekli olarak kulağıma ‘Oraya git. Soğdaklara yardım et!’ diye seslendi.”</p>

  <p class="normal">Düşünde ya da uyanıkken duyduğu bu sese karşılık vermişti o.</p>

  <p class="normal">“Ben, en başından gitmek istiyorum ama Han babam izin vermedi. Onun buyruğundan nasıl çıkarım?”</p>

  <p class="normal">Buna rağmen ses yine,</p>

  <p class="normal">“Hemen git! Sana ihtiyaç var!” diyordu.</p>

  <p class="normal">Dayanamamıştı Han oğlu ve hiç olmazsa iki yiğidin yardımına koşabilmiş ve tungayı öldürerek onları kurtarabilmişti. Bütün yaptıklarına rağmen Han buyruğunu, baba sözünü dinlemediği için sıkılıyor, üzülüyordu.</p>

  <p class="normal">“Kutlu olsun Hatun Anam” dedi ve gidip babasını bulmak için izin istedi</p>

  <p class="normal">Anasının yanından çıkar çıkmaz derin bir nefes aldı oğlan. Yeniden taht odasına döndü</p>

  <p class="normal">Hizmetkârlar, “Peşenk Han şölen hazırlıkları için şehirde dolaşıyor” dediler.</p>

  <p class="normal">Ne yapacağını bilmez bir şekilde çıktı saraydan oğlan.</p>
</body>
</html>
