<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_44">PEŞENK HAN UÇMAĞA VARDI</h1>

  <p class="normal">“Yeterince yaşadım” Elleri Alp Er Tunga’nın iri elleri arasında küçücük kalan Peşenk Han’ın sözleriydi bunlar.</p>

  <p class="normal">Yeterince yaşamak!</p>

  <p class="normal">Kimisine dünya asıl mekân gelir. Hiç gitmeyecekmiş gibi sarılır hayata. Göçüp gitmek aklının ucundan bile geçmez. Hep kendidir önem verdiği ve hep kendi hayatıdır değerli olan. Ama işte böylesine büyük beylerin ağzından böylesi güzel sözler dökülür ölümün eşiğinde. Bir ulu handır. Bir ulu önderdir. Halkının gözbebeğidir. Atalarının yanına alnı açık, yüzü pak giderken; ardında bıraktıklarına böyle söylemektedir.</p>

  <p class="normal">“Ben yeterince yaşadım!”</p>

  <p class="normal">Yiğitliğin en zor anlarından biridir bu. Canı gibi sevdiği biricik babası uçmağa varmak üzeredir ve yapacak hiçbir şey yoktur artık. Üzüntüsüne sınır koymak zorundadır. Gözyaşlarına engel olmak zorundadır.</p>

  <p class="ortayazi">* * *</p>

  <p class="normal">Yanında çökmüş duran ak saçlı anasına güç vermek zorundaydı Alp Er Tunga. Yiğittir yalan söyleyemez. Babasını giderken bile avutamaz</p>

  <p class="normal">“Ne göçmesi baba, sen daha uzun zaman yaşayacak ve başımızda kalacaksın” diyemez. Bir şeyler söylemesi gerektir. Çünkü karşısında, acuna veda etmeye hazırlanan yiğit, bir şeyler söylenmesini beklemektedir. Alp Er Tunga’nın ağzından, söylemesi gereken kelimeler dökülür.</p>

  <p class="normal">“Var git Han babam, var git. Gök Tanrı’nın avlaklarında atalarımızla birlikte at koştur. Yaşadın Han babam hem de iyi yaşadın. İyi yaşadın ve halkını da iyi yaşattın. Gözün arkada kalmasın. Emanetinin sahibiyim. Var sen huzur içinde git. Gittiğin yerlere bizden kutlar götür.”</p>

  <p class="normal">Gülümsedi Peşenk Han. “Yiğitlik, hanlık böyle olur, bu kadar olur” diye geçirdi içinden. Yiğit oğlunu, kapanmaya yüz tutan gözlerinin içi gülerek süzdü. Sonra gözlerini eşi, sevgili hatununun üzerine düşürdü. Onunla da vedalaştı. Artık ayakta durmayı başaran Kaz Kız torununa kaydırdı gözlerini, sonra da bütün orada bulunan beylerini, yoldaşlarını gözden geçirdi. Kiminin gözlerinde yaşlar birikmişti ve gizlemeye çalışıyordu. Kimisi ise gizlemeye gerek görmeden açmıştı gözyaşı kanallarını</p>

  <p class="normal">Oda birdenbire kalabalıklaştı. Babası Zadşem Han’ı hemen tanıdı. Gencecik, dipdiri çıkmıştı karşısına. Odanın büyük, aydınlık bir ovaya açıldığını fark etti. Kalktı yerinden, hem de hiç ikiciklemeden. Bütün ağrıları sona ermiş, gençleşmiş dirileşmişti. Babasının önünde diz vurdu. Kenara çekildi Zadşem Han. Baktı; Tur Han atası karşısında. Tanımadığı, tanıyıp çıkaramadığı bir sürü yiğit yüz gördü. ‘Hadi oğul’ dedi Zadşem Han “Bizi daha fazla bekletme. Hadi gel!”</p>

  <p class="normal">Odadakiler tabi ki bütün bunları göremediler. Onların gördükleri son şey Peşenk Han’ın yüzündeki mutlu gülümsemeydi.</p>

  <p class="normal">Peşenk Han uçmağa varmıştı. Bu dünyada yeterince yaşamış ve artık yerini bulmuştu.</p>

  <p class="ortayazi">* * *</p>

  <p class="normal">Alp Er Tunga ordusunu alıp döndüğünde şaşırmıştı herkes. Ona haber verilmesini istememişti Peşenk Han. “İşinden, yolundan alıkoymayın!” demişti. Nerden, nasıl haber aldığını bilemediler</p>

  <p class="normal">Yiğit oğul varıp yetişmiş, babasının son anına kavuşmuştu.</p>

  <p class="normal">Kapıda karşılandığında anasının yüzünden anlamıştı kötü bir şeyler olduğunu. Yiğitler yiğidi babasına toz kondurmak, ölümü yakıştırmak aklının ucundan geçmezdi. Ama ölüm böyleydi işte.</p>

  <p class="normal">Kızını sevecek, eşini koklayacak zaman olmamıştı. Bir hasret biterken yeni hasretler başlıyordu.</p>

  <p class="normal">Peşenk Han artık yoktu.</p>

  <p class="normal">Büyük bir yoğ<sup class="calibre3"><a href="../Text/AlperTunga_split_092.html#footnote-618-25" id="footnote-618-25-backlink">[25]</a></sup> yapıldı.</p>
</body>
</html>
