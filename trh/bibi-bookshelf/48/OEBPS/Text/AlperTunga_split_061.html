<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_60">ŞÖLENE GİDİYORLAR</h1>

  <p class="normal">Sonunda seçme atlara binen, seçme yiğitler eşliğinde Alp Er Tunga yoldaşlarıyla birlikte İran ülkesine doğru yola çıktı. Amaç savaş olmayınca yolculuk daha güzel oluyordu. Çok ozan almıştı yanına Alp Er Tunga. Yol boyunca, konak yerlerinde çalıp söylüyorlar kafileyi eğlendiriyorlardı. Günlerce sürdü yolculuk. Sonunda İran ülkesine girdiklerinde onları, başlarında İran Veziri olmak üzere silahsız iki yüz atlı karşıladı. Önlerine düşüp yol gösterecek ve Rey’e ulaşana kadar konuklarına hizmet edeceklerdi.</p>

  <p class="normal">Rey küçük bir kentti ve nüfusu azdı. Kente yaklaştıklarında Kuyaş yiğit sabırsız bir şekilde Alp Er Tunga’nın yanına gelmiş ve çevreyi kolaçan etmek istediğini bildirmişti. Bu kuşkucu yoldaşının gönlü hoş olsun diye izin verdi Alp Er Tunga.</p>

  <p class="normal">Kuyaş hemen her tepenin ardına, her dikenin dibine, her çalının içine bakılması için yiğitlerini dört bir yana sevk etti. İçindeki sıkıntı, kuşku; yaşanan bütün güzelliklere rağmen, geçmiyordu.</p>

  <p class="normal">Saatler sonra eksiksiz olarak geri dönen yiğitler her yere baktıklarını ama gizlenmiş bir tek İran savaşçısı görmediklerini söylediler. Kuyaş’ın içi yine de rahat değildi</p>

  <p class="normal">Rey kapıları ardına kadar açıktı ve Keyhusrev bembeyaz giysiler içinde, yanında Rüstem olduğu halde kapıda hem de atına binmeden karşıladı konuğunu. Yerlere kadar eğilip selam verdi ve dilmaç aracılığıyla şöyle seslendi ona:</p>

  <p class="normal">“Sakalar’ın Han’ı dostum, efsanevi yiğit Alp Er Tunga, Ülkeme, şölenime ve evime hoş geldin.”</p>

  <p class="normal">Daha sonra Rüstem geldi ve elini uzattı;</p>

  <p class="normal">“Rakibim ve dostum Alp Er Tunga hoş geldin!”</p>

  <p class="normal">Bu güvenli eli tuttu ve dostça sıktı Alp Er Tunga ve yalnız onun duyacağı bir sesle;</p>

  <p class="normal">“Güreşecek miyiz?” diyerek gülümsedi.</p>

  <p class="normal">Gülümsemeyle karşılık verdi Rüstem.</p>

  <p class="normal">Sebepsiz yere huysuzlanan Aktay’dan aşağı atlayıp Türk usulü başını eğerek hem Keyhusrev’i hem de Rüstem’i selamladı Alp Er Tunga. Her yerde kutsal İran Ateşi yanıyordu. Genç kızlar ellerindeki çiçekleri getirip Alp Er Tunga’nın önünde yerlere serpiyor onun yolunu çiziyorlardı. Alp Er Tunga çiçeklerin üzerinde yürüyordu. Yoldaşları ve savaşçıları atlarında ve elleri kılıçlarının kabzalarında tetikteydiler.</p>

  <p class="normal">Her şey o kadar normal ve güzel görünüyordu ki tecrübeli gözleriyle çevreyi ve halkı tarayan Veyse Bey bile, nedense halkın çoğunun genç ve erkek olduğunu sorgulamıyor, ara sıra gözlerde gördüğü garip ışıltılara kötü anlamlar vermek istemiyordu</p>

  <p class="normal">Kentin tam orta yerinde kurbanlıklar hazırlanmıştı. İnançlarında olmadığı halde sırf Alp Er Tunga için dokuz tane kurbanlık at bile vardı. Bir el işareti ile hayvanlar kurban edildi.</p>

  <p class="normal">Keyhusrev sordu,</p>

  <p class="normal">“Aşlar pişerken sizin ağız tadınıza uygun olsun diye sizden birinin nezaret etmesini ister misiniz Han?</p>

  <p class="normal">Bu da bir nezaket gösterisiydi ve yemeklerin kontrolünü konuklara bırakıyordu. Zaten kuşkucu Kuyaş adamları arasına bu işten anlayan bir kaçını koymayı unutmamıştı. Hemen koşup verilen göreve başladılar</p>

  <p class="normal">Konuklara dinlenecekleri yerler gösterildi. Her şey iki taraf içinde oldukça planlıydı. Kimin kiminle nasıl kalacağını, nöbetleri ve Han’ın nasıl korunacağını Kuyaş planlamıştı. Yerler gösterildikçe adamlar yerleşiyorlardı. O gün dinlenecekler akşam da şölene katılıp eğleneceklerdi</p>

  <p class="normal">Keyhusrev, Alper Er Tunga’nın kalacağı yeri öylesine süslemişti ki adeta burada yeni bir saray yaptırmıştı. Kendisi de hemen yanındaki mütevazı evde kalarak bir alçakgönüllülük gösterisi yapıyordu</p>

  <p class="normal">Rey Halkı ile konuklar hemen kaynaştılar. Çoğu Türkçe biliyordu. Bu yakınlaşmadan her iki tarafta memnundu</p>

  <p class="normal">Savaşçı insanların sertliği, dayanıklılığı malumdur. Bir de onların duygusal yönü vardır. Ortaya çıktığında görenlerin hayrete düşeceği bir durumdur bu. İşte bunun en güzel örneği yaşanıyordu burada. Ortalıkta çok az sayıda çocuk olması biraz garipti ama Saka savaşçılarının gevşemelerine ve onlarla ilgilenmelerine engel değildi</p>

  <p class="normal">Savaşçılar sokaklarda çocuklarla oynamaya başlamışlardı.</p>

  <p class="normal">Öğleden sonra yol yorgunluğunun etkisi ile Turanlı konuklar dinlenmeye çekildiler. Rey bir anda sessizliğe büründü. Sokaklarında kimse kalmadı. Sadece görevli Saka savaşçılarının ayak sesleri duyuluyordu</p>

  <p class="normal">Normal olmayan bir şeyler vardı bu kentte ve Sakalar bunun farkında değildi. Köşe başlarında gölgeler oluşuyordu zaman zaman. Gölgeler konuşuyordu kısık sesle. Evlerin pencere örtüleri aralanıp konukların bulunduğu yerler kontrol ediliyordu. Birkaç uyanık göz dışında bunları fark eden olmuyordu.</p>

  <p class="normal">Veyse Bey uyumuyordu. İçindeki sıkıntı bütün güzel ve olumlu şeylere rağmen geçmek bilmiyordu. Sık, sık dinlenmeye çekildiği odanın penceresinden dışarıya bakıyor ve bir şeyleri görür gibi oluyor ama göremiyordu. Sonunda Kuyaş’ı yanına çağırdı. Benzer kuşkular içindeydi Kuyaş. Gözlerini dört açmış olabilecek, olması gereken şeyleri kontrol edip duruyordu.</p>

  <p class="normal">“İçimde anlatamadığım, açıklayamadığım bir sıkıntı var Kuyaş. Sanki bir şeyler oluyor, sanki bir şeyler olacak gibi hissediyorum. Düşünüp diyorum ki herhalde yabancı bir ülkede, yabancı bir evde konuk olmanın tedirginliği. Görünürde olumsuz bir şeyler de yok ama sen ne dersin bu duruma?” diye konuştu Veyse Bey</p>

  <p class="normal">“Veyse Bey’im ben de aynı durumdayım. Bu huzurlu havayı bozan olmak, Han’ımı tedirgin etmek istemiyorum. Zaten baştan beri bu geziye de, bu şölene de karşıydım. Acaba o yüzden midir bilmem. Bütün bakışlardan, bütün tavırlardan irkiliyorum. Bu zamandan sonra yapacak bir şeyim de yok. Sadece uyanık durmak, nöbetçileri kontrol etmek ve hemen her yanı sık sık gezmek zorundayım. Yapabileceğim bu. Gece bir geçseydi de İran’dan çıkıp gitseydik.”</p>

  <p class="ortayazi">* * *</p>

  <p class="normal">Alp Er Tunga ise, gördüğü bu dostluğa inanıyordu. Keyhusrev onu çok iyi karşılamış ve güzel sözler söylemişti. Bütün bunların üzerine yanlış bir şeyler olacağını sanmıyordu</p>

  <p class="normal">Yiğidin, yiğit aklına kahpece düşünceler düşmezdi.</p>

  <p class="ortayazi">* * *</p>

  <p class="normal">Hava karardı. Rey, uyuması gereken zamanda uyanıp ayağa kalktı. Büyük ateşler şehir meydanını gün gibi aydınlatıyordu. Büyük masalar kurulmuş her çeşit yiyecekle donatılmıştı. Baş masada başköşe Alp Er Tunga’ya hazırlanmış, yanına Keyhusrev ve onun yanına da Rüstem için yer ayrılmıştı. Alp Er Tunga’nın beyleri onun sağ yanına, Keyhusrev’in adamları da onun sol yanına sıralanacaklardı. Konuk savaşçılar için ayrılan yerin yanına İran’da âdeti olmadığı halde, Türk töresi uygulanmış ve Rey halkı da şölene davet edilerek oturtulmuştu</p>

  <p class="normal">İranlı sanatçılar, hokkabazlar, sihirbazlar ortalıkta gezerek hünerlerini gösteriyorlar ve insanları eğlendirmeye çalışıyorlardı. Alp Er Tunga ve beyleri şölen alanına geldiğinde Keyhusrev ve yanındakiler onları ayakta karşılayıp başköşeye oturttular. Alp Er Tunga yerine oturduktan sonra önce Keyhusrev, Rüstem ve sonra da İran ileri gelenleri gelip şölen masasında yerlerini aldılar. İran veziri işaret verdiğinde savaşçılar kendilerine ayrılan yerlere yerleştirildiler. Beş bin savaşçıdan dört bini şölene katılırken diğer bini nöbet tutuyordu</p>

  <p class="normal">Rey halkı gelip şölene dâhil olduğunda Sakalar gördüler ki sadece erkekler gelmiş. Saka şölenlerinde ise kadın erkek ayrımı yapılmaz herkes birlikte eğlenir, yer, içerdi.</p>

  <p class="normal">İran veziri şölenin başlaması gerektiğini başıyla işaret ederek Keyhusrev’e hatırlattı. Keyhusrev ayağa kalktı ve konuşmaya başladı</p>

  <p class="normal">“Bugün İran için çok önemli bir gün. Bugün İran çok önemli bir konuk ağırlıyor. Turan Han’ı, Yiğit Alp Er Tunga Han burada, benim adına düzenlediğim şölene katılıyor. Adı sanı herkesçe bilinen Saka Beyleri de buradalar. Gönlümüzü, soframızı onlara sevinçle açtık. Hem yiyip içeceğiz hem de eğleneceğiz. Burada gösteriler de yapılacak. Amacımız İran-Turan dostluğunun sağlam temellerini atmak ve bu dostluğun sonsuza kadar sürmesini dilemek. Şimdi eğer konuğum Han izin verirse kadehimi onun adına kaldıracağım. Keyhusrev kendisine uzatılan altın kadehi eline aldı ve yine altın sürahiden kadehine doldurulan şarabı önce kadehini Alp Er Tunga’ya doğru uzatarak yudumladı. Aynı hizmetkâr koşarak Alp Er Tunga’nın önüne geldi ve onun masada bulunan altın kadehi alıp kendisine uzatmasını bekledi.</p>

  <p class="normal">Kadehler boş tutulmuştu ve şimdi aynı, Keyhusrev’in de doldurup içtiği kaptan Alp Er Tunga’nın kadehi doldurulacaktı. Böylece konukların güveni sağlanmış olacaktı. Aynı şey yemekler içinde geçerliydi. Keyhusrev hangi kaptan yemek alırsa Alp Er Tunga’ya da aynı kaptan yemek konulacak, yemeklerin tadına önce Keyhusrev bakacaktı.</p>

  <p class="normal">Böylece yemeklerin ve içkilerin güvenli olduğu anlaşılıyordu</p>

  <p class="normal">Alp Er Tunga, kadehini doldurup ayağa kalktı.</p>

  <p class="normal">“İran kurulalı, Turan kurulalı hep savaştık. Zaman zaman barış yaptığımız günler de oldu ama bu barış hep kısa sürdü. Çok yakın bir zamanda İran’la yeniden savaştık. Bu savaşta İran Padişahı Keyhusrev oğlunu yitirdi ve evlat acısı yaşadı. Onun ardından ben de bir kazada oğlumu yitirdim ve aynı acıyı yaşadım. Acılar insanlar için. Sevinçler ve mutluluklar da. O gün İran padişahı bana, adıma bir şölen verirse gelip gelemeyeceğimi sordu. Büyük bir onurla bu davetini kabul ettim. Bugün en yakın adamlarımla, yoldaşlarımla buradayım ve çok memnunum. Sizi tanıyacak, sizinle birlikte yemek paylaşacak ve eğleneceğim. Geleceğimiz kut olsun. İran ve Turan arasında hep barış olsun!”</p>

  <p class="normal">Konuşmasını bitirip kadehi ağzına götürdü ve içti.</p>

  <p class="normal">Şölende bulunan herkes kadehini bu iki hükümdara uzatıp yudumladı</p>

  <p class="normal">Keyhusrev ellerini birbirine vurarak yemeklerin dağıtılmasını ve eğlencenin başlamasını işaret etti. Sanki herkes bu işareti bekliyormuş gibi öyle bir hareket ve gürültü başladı ki</p>

  <p class="normal">Hemen her yandan ellerinde tepsilerle, üzerlerinde çeşitli yiyeceklerle genç erkekler çıktılar ortaya ve masalar arasında dolaşarak önemli konuklarını ağırlamaya başladılar. İranlı sanatçılar, hokkabazlar, sihirbazlar ortaya çıkıyor, Alp Er Tunga’nın önüne gelerek, çalmaya, söylemeye ve hünerlerini göstermeye devam ediyorlardı. Rey kurulalı beri böyle bir şölen yaşanmamıştı</p>

  <p class="normal">Konuklar ve ev sahipleri arasında başlangıçta olan soğukluk ve tedirginlik yerini sıcaklığa ve muhabbete bırakıyordu. İran şarabı ortamı ısıtmış ve tatlı bir esriklik etkisi ile herkes eğlenmeye başlamıştı. Hatta konuklar ve İranlılar ortaya çıkıp birlikte raks ediyorlardı</p>

  <p class="normal">İranlı sanatçılar zaman zaman hem Keyhusrev’i, hem Rüstem’i hem de Alp Er Tunga’yı, bazen de üçünü birden öven şiirler okuyorlardı</p>

  <p class="normal">Bir süre sonra Alp Er Tunga kendi ozanlarına sıra geldiğini fark etti ve işaret verdi. Kopuzunu kapan ve sırası gelen ozan ortaya çıkıp birbiri ardına deyişler söyledi.</p>

  <p class="normal">Orada bulunan herkes çok mutluydu. Böylesi bir gün uzun zamandır özleniyor ve bekleniyordu. Artık karşılıklı kuşkular sona ermiş şölen yerini bulmuştu.</p>
</body>
</html>
