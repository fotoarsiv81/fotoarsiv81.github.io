<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">YAYLA YOLU</h1>

  <p class="normal">Koca bir kentin göçmesini izliyordu doğa. Bahar birlikten doğan güzellikti zaten. Turan İli Nevruz’u kutluyordu. Han eşi Ulu Hatun, kendini toparlar toparlamaz yaylaya doğru göç yolculuğuna çıkmışlardı. Kuzeye doğru yükselerek ilerliyorlardı</p>

  <p class="normal">Turan Ordusu; yola çıkılırken sefere gider gibi hazırlanmış, büyük önlemler almıştı. Hem Hanlarını ve eşi hatunu; hem de onun mucizevî oğlunu koruyorlardı. Kılıçlar kınlarından yarı sıyrılmış, mızraklar fırlatılmaya, oklar atılmaya hazır hale getirilmişti. Savaşçılar, fillerin de yer tuttuğu büyük kervanı dört bir yanlarından çevirmişlerdi. Çünkü hem İran’la, hem Çin’le hem de Hint’le çekişme halindeydiler</p>

  <p class="normal">Aslında Saka ordusunda fil bulunmazdı. Bir dostluk ve barış döneminde Hintliler hediye etmişti filleri. O gün bu gün az da olsa Sakaların hayatında yer almıştı filler. Ağır hareketleri ve iri görünüşleri ile ürkütücü bir halleri vardı. Geleneksel olarak hareketli hafif atlılardan oluşan Saka ordusuna çok ters bir görüntü oluşturuyorlardı.</p>

  <p class="normal">Hatun’u iyileşip dinlenince yola çıkılmasını buyurmuştu Peşenk Han. Oğlu yaylada doğmamıştı; ama baharın geri kalan günlerini yaylada doğayla iç içe yaşamalıydı. Aşağıların bunaltıcı sıcağına inat, yaylanın serin ve temiz havasında gelişmeliydi. Yola çıkarken Ordu-Kent’te çok az adam bırakmıştı. Kışa kadar yaylada kalacaklar, sürüleri ve dolayısıyla zenginlikleri artacaktı</p>

  <p class="normal">Geçmiş senelere göre çok daha görkemli ve kalabalık bir kervandı yola çıkan</p>

  <p class="normal">Budun olarak nevruzu zengin, özgür ve mutlu karşılaşmışlardı. Her Nevruz böyle olsun diye dualar ediyorlardı. Kona göçe dura, kalka bir şenlik havasında sürdürüyorlardı yolculuklarını. Buduna katılan Han oğlunun varlığı bu sevinci daha da artırıyordu</p>

  <p class="ortayazi">* * *</p>

  <p class="normal">Sonunda yaylalarına ulaşıp yerleştiler.</p>

  <p class="normal">Yaylağın tam orta yerine büyük bir otağ<sup class="calibre3"><a href="../Text/AlperTunga_split_072.html#footnote-618-5" id="footnote-618-5-backlink">[5]</a></sup> kuruldu Peşenk Han ve Han ailesi için. Her sene olduğu gibi Han otağını korumak üzere alındı bütün önlemler. Diğer çadırlar belli bir düzen ve soyluluk sırası ile Han otağını çepeçevre sardılar. Bu yıl çadır sayısı çok fazlaydı yaylakta</p>

  <p class="normal">Peşenk Han o gece yatağını göğe açılan çadır bacasının tam altına serdirdi. Budun olarak doğada, çadırda yaşamayı her zaman tercih ederlerdi. Göçer geçmişlerinin özlemiydi yaylacılıkları. Bağlı oldukları Gök, özgürce bulunmalıydı üzerlerinde. Yıldızları görmeliydiler. Kendi yıldızlarının parıltısını fark etmeliydiler.</p>

  <p class="normal">Peşenk Han; gece karanlığında, bulutsuz gökyüzüne bakarak özlediği, yıldızları gözledi. Sarayın o sıkıcı bunaltıcı havasından, sevdiği hayata yeniden dönmüştü. Gök’ün koruyucusu örtüsü altında düşlerine koştu.</p>
</body>
</html>
