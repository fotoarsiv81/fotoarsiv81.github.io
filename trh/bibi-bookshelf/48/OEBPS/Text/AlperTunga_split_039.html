<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_38">TOY</h1>

  <p class="normal">Ulu ağaçların gölgelediği orman, yüce dağların yamaçları, göllerin, akarsuların başları, vahşi hayvanlar, kuşlar bu sevdanın tanığıydılar. Hemen her gün buluşup görüşüyordu Alp Er Tunga ve Aybirgen. Artık birer yavukluydular. Buluştuklarında yalnızca konuşmak değildi işleri. Kimi zaman avda, kimi zaman atta, kimi zaman da okta yarışıyorlardı. Sevgileri dillere destan olmuştu. Ozanlar, onlar sayesinde yeni sevda türküleri düzmekte hiç zorluk çekmiyorlardı</p>

  <p class="normal">Ordu-Kent’ten yola çıkan toy kervanı Merv’e geldiğinde kar yağıyordu. Kışın en sert günlerinde toy yapacak değillerdi ya. Baharı beklemek zorundaydılar. Bitikler yerine iletilmiş, töre gereği yapılmıştı. Kız önce kendisinden, sonra babasından en sonunda da bütün obadan istenmiş, süt hakkı ödenmişti.</p>

  <p class="normal">Gençlere, halkın huzurunda nişan takıldığında bile bir toy gibi yenilmiş içilmiş ve eğlenilmişti. Nişandan sonra Aybirgen kıza bir ağırlık çökmüştü. Artık o başına buyruk, söz dinlemez kız gitmiş uslu, yerini, değerini bilen bir şad nişanlısı gelmişti</p>

  <p class="normal">Saka kızları buna benzer davranış örnekleri gösterirlerdi. Önceden ava giden, at süren, erkeklerle savaşa giden kızlar; gerektiğinde bunları yine yaparlardı belki; ama evlendikten sonra üzerlerine bir analık ağırlığı çökerdi.</p>

  <p class="normal">Baharı beklemek hiç bu kadar zor gelmemişti. Bütün bir kış boyu süren hazırlıklar, toyun eksiksiz olmasına çare olmuştu. Kuyaş, sağdıçlığın gereklerini hakkıyla yerine getiriyor ve Alp Er Tunga’nın yanından hiç ayrılmıyordu</p>

  <p class="normal">Nihayet karların erimesiyle Merv için beklenen gün geldi. Büyük kent alanı o güne kadar hiç yaşanmamış görüntülere tanıklık ediyordu. Bu kadar hayvanın aynı zamanda kesildiği, bu kadar ateşin aynı zamanda yakıldığı, bu kadar kımızın, şarabın aynı anda hazırlandığı bir gün daha yaşanmayacaktı. Alp Er Tunga henüz “Han” olmadığı ve babası adına da davet yapma yetisi bulunmadığı için, başka illerden konuk çağırmamış, toyunu sadece Merv halkıyla kutlamaya karar vermişti</p>

  <p class="normal">Merv artık tam bir Alp Er Tunga kentiydi. Herkesin gözünde, yüreğinde dilinde o vardı. Onun için ellerinden gelenden fazlasını yapma kavgasındaydılar.</p>

  <p class="normal">Alp Er Tunga; beyaz bir elbise giymiş ve ayrılamaz olduğu sanki vücudunun bir uzvu halini alan tunga tokalı kemerini beline takmıştı. Kılıç kuşanmamış ve kamasını da almamıştı. Mutlu günlerinde Tunganın gözleri mavi mavi yanardı, bugün olduğu gibi. Beyaz giysisi içinde öylesine yakışıklı ve öylesine heybetli idi ki, görenler bakmağa doyamıyor nazar değmesin diye adak üzerine adak adıyordu.</p>

  <p class="normal">Aybirgen kız kırmızı ipekten bir giysi giymişti. Saçlarının bütün güzelliğini ortaya çıkarmak için başına Peşenk Han armağanı olan küçük bir taçtan başka hiçbir mücevher takmamıştı. Uzun, yine ipek, kırmızı bir pelerin yerlere kadar iniyor, kıyafetini tamamlıyordu</p>

  <p class="normal">Baş masada yan yana oturduklarında birbirlerine çok yakışıyorlardı</p>

  <p class="ortayazi">* * *</p>

  <p class="normal">Şaman Bükdüz, ortaya gelip o güne uygun tören giysisi, hareketleri ve duası ile toyu kutsayıp ortadan kayboldu. Onu görebilselerdi, yalnız onun gördüklerini, yalnız onun bildiklerini bilebilselerdi kimse bu kadar sevinmez ve eğlenemezdi.</p>

  <p class="ortayazi">* * *</p>

  <p class="normal">Toy günlerce sürdü.</p>

  <p class="normal">Belki sesi Ordu-Kent’ten duyulmadı ama…</p>

  <p class="ortayazi">* * *</p>

  <p class="normal">Şad ve eşi mutlu toydan sonra uzun bir süre Merv’den ayrılmadılar. Onlar ayrılmak istese Merv bırakmıyor, Merv bırakmak istese onlar ayrılamıyordu. Düş gibi yaşadılar günlerce. Halk onları hep, birlikte gezerken gördü. Gördükleri yerde ikrama, hediyelere boğdu. Sevgi ile besledi. Her dağa, her tepeye, her ırmağa, her ağacın dalına, gövdesine, yaprağına, çiçeklere sevgilerini işlediler.</p>

  <p class="normal">Sonunda zamanı geldi.</p>

  <p class="normal">Peşenk Han ve Hatunu onları öylesine özlemiş, öylesine beklemişlerdi ki üst üste ulaklarla çağrı gönderiyorlardı. Sonunda Ordu-Kent’in yolunu tuttular.</p>

  <p class="ortayazi">* * *</p>

  <p class="normal">Geride, Merv’i, kentlerini korumak için, yeterince adam bırakıp eve doğru yola çıktılar. Evini, ailesini yılardır görmeyenlerin gözünde, Isığ-gölün buğulu, esrarlı suları, Ordu-Kent’in mutlu havası tütüyordu</p>

  <p class="normal">Yola tek çıkanlardan bir tek Alp Er Tunga; çift dönüyordu.</p>

  <p class="normal">Diğer çiftler Merv’de yerleşik kalmışlardı.</p>

  <p class="normal">Yol uzun ve meşakkatli olsa da büyük bir sevinçle ilerliyorlardı. Dönemeyip geride bıraktıkları artık yaşamayanları hatırlamadıkları gün yoktu savaşçıların. Onlar artık birer destan olarak yaşayacaklardı</p>

  <p class="ortayazi">* * *</p>

  <p class="normal">Daha varmadan, dönüş haberleri başkente ulaşmış, karşılama hazırlıkları başlamıştı. Bu ordunun hareketi dostları gönendirirken düşmanları yine gücendirmiş ve korkutmuştu</p>

  <p class="normal">Yollarına kimse çıkmamıştı; ama uzaktan sürekli izlenmişlerdi.</p>

  <p class="normal">Kona kalka yaz sonunda Ordu-Kent’e ulaştılar. Uzaktan görüldüklerinde her iki yandan da büyük bir gürültü koptu. Son konak yerinde töre gereği, en yeni en güzel, en gösterişli giysilerini giymişler ve silahlarını kuşanmışlardı. Çıktıkları gibi dinç ve görkemli girmeleri gerekiyordu kente. Çünkü zaferler kazanmışlar, çıktıklarından daha zengin dönmüşlerdi geriye</p>

  <p class="normal">Karşılama töreni muhteşem oldu. Peşenk Han hem oğlu ve gelini için, hem de bütün gelenler için yüzlerce kurban hazırlatmış bekliyordu. Alp Er Tunga ve ordusu kente girdiğinde kurbanların başında duranlar, Şaman Bükdüz’ün gereğini yapmasını beklediler</p>

  <p class="normal">Şaman bütün kurbanları kontrol ettikten sonra bir tek işaret verdi. Kurban töreni sona erince ortadan kayboldu. Bu gidişin nereye ve kime olduğunu kimse sormadı.</p>

  <p class="normal">Peşenk Han açığa büyük bir otağ kurdurmuş önüne dört adet taht kondurmuştu. Kendi oturduğu taht en solda ve yüksek, diğerleri ise sağa doğru ve her biri diğerinden birer basamak daha alçaktı. Hemen yanındaki taht boştu ve ondan sonrakine eşi hatun oturuyordu</p>

  <p class="normal">Alp Er Tunga otağın önüne gelip atından indi. Aybirgen’in yanına varıp onu belinden tutup atından indirdi. Yan yana durdular ve birlikte otağa yöneldiler. Peşenk Han’ın önüne geldiklerinde Alp Er Tunga sağ dizini yere vurdu ve başındaki başlığı çıkarıp baş keserek Han babasını selamladı. Bir adım ardında duran Aybirgen sadece başını eğerek selam verdi. Peşenk Han tahtından kalkıp oğlunu kucakladı alnından öptü. Aybirgen’i de alnından öptükten sonra eşi Ulu Hatuna döndü,</p>

  <p class="normal">“İşte oğlun ve gelinin!”</p>

  <p class="normal">Ana ile oğlun karşılaşması çok duygusal oldu. Önce oğlunun sonra da gelininin yüzlerini iki elinin arasına alıp öyle bir incelemesi, gözlerine öyle bir bakışı vardı ki Hatun’un. Gelişleri için düzenlenen şölenin başlaması için önce savaşçıların serbest bırakılması, sonra da herkesin yerini alması bekleniyordu</p>

  <p class="normal">Serbest kalan savaşçılar zafer ve sevinç nidaları ile az sonra şölen alanına dönmek üzere ailelerinin yanına giderken, Peşenk Han yanına oğlunu, eşinin yanına da gelinini oturttuktan sonra bir işareti ile şöleni başlattı. Yiyecek ve içecekle donatılmış masalarda yerlerini aldı konuklar.</p>

  <p class="normal">Ozanlar kopuzlarını hiç susturmadılar.</p>

  <p class="normal">Alp Er Tunga ve Aybirgen’in toyu tazelendi Ordu-Kent’te.</p>
</body>
</html>
