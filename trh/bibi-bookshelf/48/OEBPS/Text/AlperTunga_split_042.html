<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_41">KIRGIZLAR BOYUN EĞMİYOR</h1>

  <p class="normal">Aylar geçti... Güzeller güzeli kızının doğumunu haber vermişti ulaklar</p>

  <p class="normal">Babası Alp Er Tunga’ya yazdığı bitikte,</p>

  <p class="normal">“Görülesi bir torunum oldu. Gelinim Aybirgen Hatun da iyidir. Kızın öyle güzel öyle endamlı ki, kaz gibi uzun boynu var. O yüzden biz ona kaz kız diyoruz şimdilik. Gelince adını sen koyarsın!” diyordu</p>

  <p class="normal">Ordu içinde haber yayıldığında “Kaz Kız” bir efsane haline gelivermişti hemen. Artık adını değiştirebilene aşk olsun!</p>

  <p class="ortayazi">* * *</p>

  <p class="normal">Sakalar; Kırgızlarla, Türk Milletinin başka bir budunuyla kapışmak zorunda kaldılar. Öteden beri dik başlı olan Kırgızlar, Sakalara boyun eğmek istemediler. Peşi peşine ağır savaşlar oldu. Çok kan aktı, çok can uçmağa vardı</p>

  <p class="normal">Sakalar Kırgız kentlerini birer birer alarak ilerliyorlardı. Bu savaşçı, yiğit halkın sonunda baş eğeceği günler yakın gözüküyordu</p>

  <p class="normal">Kırgızlar bozkırın yiğit savaşçılarıydı. Güzellikleriyle ünlü olan kızları da en az Saka kızları kadar savaşçı idiler. Kırgızlar, diğer Türk budunlarından vücutlarına yaptıkları dövmeleriyle ayrılırlardı. Erkekler ellerine, kadınları ise boyunlarına doğada gördükleri şekilleri resmederlerdi. Genelde kızıl saçlı, yeşil gözlü ve açık tenli idiler. Kendilerine, topraktan has çanak, çömlek ve vazolar yaparlardı. Bunları hemen her Kırgız’ın evinde, çadırında görmek mümkündü. Soğdlu tüccarlar için bulunmaz üründü bunlar. Dünyanın bir ucundan diğer ucuna kervanlarla taşır ve satarlardı</p>

  <p class="normal">Kırgızlar zengin hayvan sürülerinin yanı sıra tarımla da uğraşırlardı. Arpa ve darıyı en fazla üreten Türk budunuydular</p>

  <p class="normal">Sakalar kadar savaşçı olduklarını göstermişler ve Alp Er Tunga’ya kafa tutmuşlardı. Sonunda kazanan Sakalar oldu. Çünkü başlarında dünyaya hâkim olma amacı taşıyan Alp Er Tunga vardı. Alp Er Tunga karşısında kılıcını yere bırakan<sup class="calibre3"><a href="../Text/AlperTunga_split_090.html#footnote-618-23" id="footnote-618-23-backlink">[23]</a></sup> ve diz vurup baş eğen Kırgız Hanını hoş tutmuş ve yine halkının başında bırakmıştı. Kırgızlar artık Sakalarla birlik olacaklar ve vergi vereceklerdi.</p>

  <p class="ortayazi">* * *</p>

  <p class="normal">Alp Er Tunga Kırgızlardan sonra Çin ülkesine yöneldi.</p>

  <p class="ortayazi">* * *</p>

  <p class="normal">Bir süre dinlenmesi ve Çin ile savaşmak için ordusunu yeniden hazırlaması gerekiyordu. İki büyük budunun kapışması geleceği değiştirecek sonuçlar doğuracaktı. Kalabalık ve yayan savaşan Çin ordusuna karşı çevik atlar üzerindeki Saka yiğitleri bakalım başarılı olabilecekler miydi?</p>

  <p class="ortayazi">* * *</p>

  <p class="normal">Çin, diğer bozkır halklarından hep farklı olmuş ve farklı yaşamıştır. Kentlerini kalın, yüksek taş duvarlı kaleler ardına kurmuşlardır</p>

  <p class="normal">Çok büyük kentleri ve kalabalık nüfusları ile ülkelerinin dünyanın merkezi olduğuna inanırlardı. Bu inanç ile diğer milletleri küçümserler ve geliştirdikleri politikalar ile onları ya birbirine düşürerek, ya birini destekleyip diğerini ezerek, ya da en fazla kullandıkları yöntem, sarayda özel olarak yetiştirdikleri kızlarını Çin Prensesi olarak hanlara verip, yöneticilerle akraba olarak istediklerini yaparlar veya yaptırırlardı. Savaştan çok siyasetle kendilerini kabul ettirirlerdi.</p>

  <p class="normal">Çin’in zenginliği ve büyüklüğü her zaman diğer halkların ilgisini çekiyordu. Çin’e yapılan akınlar ya kalın duvarların önünde söndürülür ya da çok kısa süreli ve dar kapsamlı ele geçirmeler olurdu. Sonuçta Çin, her zaman izlediği politikalarla başarı kazanır ve diğerleri gider onlar yerinde kalırdı</p>

  <p class="normal">Alp Er Tunga, Çin hâkimiyetindeki birçok ulusu kendi safına çekti. Türk budunlarını aynı bayrak altında topladı</p>

  <p class="normal">Artık kaçınılmaz olan gelip çatmıştı. Şimdi iki büyük devin kapışması nasıl sonuçlanacak, hâkimiyet kimin eline geçecek, o merak ediliyordu</p>

  <p class="normal">Beklenenin aksine Alp Er Tunga Çin’e akın yapmadı. Gidip saldırmadı. Onların etki alanlarını daraltarak, aldıkları vergilere el koyarak üzerine gelmesini bekledi</p>

  <p class="normal">Çin Hükümdarı batıdan yola çıkıp sınırlarına dayanan, vergilerine el koyan ve ona kafa tutan Alp Er Tunga’nın cezasının verilmesi gerektiğini düşünerek büyük bir ordu hazırlattı</p>

  <p class="normal">Çin ordusunun harekete geçtiğini haber alan Alp Er Tunga hemen beylerini topladı.</p>

  <p class="normal">Beyler, binbaşılar ve hatta adet olmadığı üzere yüzbaşılar bu toplantıya katıldılar. Konuşma ve fikir yürütme hakkı olanlar konuşacak diğerleri de dinleyip bilgileneceklerdi. Konuşma hakkı olmayanlar bağlı bulunduğu binbaşı veya beyin yanına gider ve fikrini kulağına fısıldardı. Eğer uygun görürlerse açıklama hakkı Binbaşılara veya beylere aitti</p>

  <p class="normal">Önce genel bir konuşma yaptı Alp Er Tunga. Genel durumu anlattıktan sonra şu sorusunu sordu:</p>

  <p class="normal">“Çin ordusunu nerede, nasıl karşılayalım? Nerede, nasıl savaşalım?”</p>

  <p class="normal">Bu konuyu beyler uzun uzun düşünmüştü. Ayağa kalkan Veyse Bey söz istedi:</p>

  <p class="normal">“Şad’ım, Çin ordusu bizden çok kalabalık. Yavaş hareket ederler, çünkü ağırlıkları çok fazla. Savaşçıları da onların hareketlerini yavaşlatan ağır zırhlar giyerler. Genelde yaya olan savaşçılardan sadece Türk budunlardan olan savaşçıları atlıdır. Onlar da genelde yanlarda dururlar ve yedek güç olarak beklerler. Eğer orta bölge sıkışırsa yanlardan saldırıp karşılarındakini zora sokmayı isterler. Kılıçları da, okları da atları da en az bizim kadar güçlü ve hızlıdır. Ben derim ki; biz ordumuzu birkaç kola ayırıp bir kısmını gizleyelim. En hızlı atlardan ve en güçlü savaşçılardan seçilecek bin kişi, yedekte her an harekete geçecek halde olsunlar. Ordunun genel kısmının sıkıştığı yerlerde gelip vurup geçsinler sonra yeniden gizlenip beklesinler.” dedi.</p>

  <p class="normal">Herkes konuşmak için rütbe sırasını bekliyordu. Gözler Belek Bey’e döndü. O bir el hareketi yaparak şimdi konuşmayacağını ve sırasının geçmesini işaret etti</p>

  <p class="normal">Sıranın kendisine geldiğini gören ve rütbesi yükselmiş olan Sepa Bey ayağa kalkıp söz aldı.</p>

  <p class="normal">“Bir yerde kalıp bizi beklerlerse ve biz de onların üzerine gidersek, istediklerini yapmış oluruz ki bu da bizim için bir felaket olur. Çünkü Çin ordusu kırmakla bitmez. Onların moralini ve düzenlerini bozmak gerek. Belli bir yerde beklerlerse bir sürü oyun ve bir sürü tuzak hazırlayacakları da kesindir. Biz durup onların gelmesini bir yerde beklersek yine durumumuz iyi olmaz. O yüzden öylesine hareket edelim ki düşman bize bir noktadan yüklenemesin ve güçlerini dağıtmak zorunda kalsın.”</p>

  <p class="normal">Tarih yeni bir savaş taktiğinin oluşmasına tanıklık ediyordu. Bugün söylenenler, kararlaştırılanlar, Türk’ün, “Bozkır savaş taktiği” olarak benimseyeceği ve kalabalık düşmanlara karşı uygulayıp başarılı olacağı kurallar zinciriydi.</p>

  <p class="normal">“Gerili bir yay gibi olalım ve ok gibi tam ortadan vuralım” diyordu Sepa Bey. Gerili bir yay için en güçlü nokta okun fırlatılacağı orta nokta olacaktı. Bu vuruş noktası ise Çin ordusunun en güçlü olan orta kısmına denk gelecek ve belki de güçlü bir savunmayla karşılaşıp orada eriyecekti. Dağınık saldırı şekli benimsenmişti ama yay şeklinde saldırmak pek rağbet görmemişti.</p>

  <p class="normal">Şad yoldaşı Kuyaş Binbaşı kalkıp söz istedi. Gelecekte Alp Er Tunga’nın sağ kolu olacak bu binbaşıyı dinlemek için herkes dikkat kesildi. Bakalım Kuyaş, Şad yoldaşlığını hak edecek sözler söyleyebilecek miydi?</p>

  <p class="normal">“Doğrudan tam ortaya saldırdığımızda çok sıkıntılı duruma düşeriz. Belki de sayıca çok olan ve atlı savaşçıları yedekte duran Çinliler bizi çevirir ve içinden çıkılamaz bir duruma düşürür. Ben derim ki yayı tersine çevirelim. Sağ ve sol yanlardan erken vurup düşmanın dikkatini dağıtalım. Böylece orta kısımdan yanlara yardıma gitmek isteyecekler ve ortayı zayıflatacaklardır. O anda orta kısım da yetişip vurunca Çin ordusu dağılacaktır.”</p>

  <p class="normal">“Hilal!”</p>

  <p class="normal">Herkes bu sözün geldiği yöne çevirdi başını. Bu tür toplantılara alışkın olmayan Üge yüzbaşı dayanamamış, birden konuşmuştu. Utanıp yüzü kızaran ve başını yere eğen yüzbaşıya kimse kızgınlıkla bakmadı. Tecrübesizliği, gençliği ve heyecanı buna sebep olmuştu. Veyse Bey hemen ayağa kalktı. Bir amacı konuşmaksa diğer amacı da boş bulunup konuşan Üge’nin hatasını örtmekti.</p>

  <p class="normal">“Evet! Hilal”</p>

  <p class="normal">Herkes bu güzel düşünceye gözleriyle alkış tutmuş ve heyecanlanmıştı.</p>

  <p class="normal">Çin ordusu savaşlarda genellikle belli ve savunulması kolay bir yamaca yerleşirdi. En güçlü kısım ve ağırlıkları ortada Çin Hükümdarının veya onu temsil eden vezirinin bulunduğu yer olur, başlangıçta savunmaya geçer ve düşmanı üzerine çekmeye çalışırdı. İlk ve güçlü hücumlar kırıldıktan sonra yan kanatlarını açarak düşmanı kuşatır böylece sayıca kalabalık olma avantajını kullanarak çevirdiği düşmanını rahatlıkla yenerdi. O nedenle Bozkır halkları Çin ordusuna doğrudan saldırmaya çekinirdi. Bunun tersi yapılsa, bir yerde beklense ve Çin ordusunun harekete geçmesi sağlansa sonuç daha da kötü olurdu</p>

  <p class="normal">Şimdi Kurultayda hemen herkes susmuş düşünüyordu. Çok önemli bir sınavdan geçecekler belki de Sakalar’ın geleceğini orada çizeceklerdi. Böylesine hazırlıklı ve sayıca fazla bir ordu karşısında savaş kazanmak için hemen her şeyi çok iyi hesaplamalıydılar</p>

  <p class="normal">Alp Er Tunga’nın sesi yükseldi; konuşmalara son noktayı koyacaktı.</p>

  <p class="normal">“Beylerim! Şimdi beni çok iyi dinleyin!” O artık sıradan bir savaşçı veya Şad değil, gelecekte adı ile birlikte anılacak bir taktiğin de ilk bulanı, ilk kullananı olacaktı.</p>

  <p class="normal">“Sizin gibi beyler var oldukça, Sakalar da var olacaktır. Öylesine güzel, öylesine bilge ve birbirinizi tamamlayıcı konuştunuz ki, hatta sırası gelmeden konuşanınız bile içinde bir cevher olduğunu gösterdi.”</p>

  <p class="normal">Kimse ona doğru dönüp bakmasa da Üge Yüzbaşı’nın başını utanarak yere eğdiği fark edildi.</p>

  <p class="normal">“Sonunda en güzeli ve en doğruyu siz buldunuz. Bana ise bunu planlamak ve uygulamak düşüyor. Önce savaş taktiğimizin adını koydunuz -Hilal- bu taktikle nice savaşlar yapacağımızı Tanrı bilir. Şimdi ayrıntıları kararlaştıracağız. Sonra da her biriniz en uçtaki, en rütbesiz savaşçıya kadar bu işi anlatacaksınız ki hazır olsunlar ve hata yapmasınlar. Ben savaş sırasında “Hilal” şeklindeki kapanın tam orta yerini tutacağım. Yanımda Kuyaş olacak. Hilalin sol kanadının yönetimi Veyse Bey’e, Sağ kanadının yönetimi Belek Bey’e aittir. Onlar da yanlarına birer binbaşı alacaklar. Ordunun içine en az elli tane, iyi boru çalan savaşçı yayacağız. Öyle ki biri diğerini duyacak, onları herkes duyacak. Sepa Bey yanına Üge’yi alacak ve en hızlı atlılardan ve en güçlü savaşçılardan bin kişi seçerek gizlenecek. Bu savaşçılar, düşmanı çembere aldığımızda, onların ardını kapatıp kaçmalarını engellemek ve sıkışan uçlara yardım için hazır bekleyecekler. Savaşı başlatan ve ilerleyen biz olacağız. Bir tek kısa boru sesi ile hep birlikte ve hilali bozmadan harekete geçeceğiz. İkinci kısa boru sesinde atlarımızı dörtnala kaldırıp düşmana hep birlikte saldıracağız. İlk yetişen beklemeden vurmaya başlayacak. Bu durumda en son vuran orta kısım, yani benim bulunduğum kısım olacak. Hilal şeklinde yayıldığımızdan Çin ordusu nispeten sarılmış olacağı gibi, sayımız gözlerine az görünecek. Bu durumda sıkışan kısımlara gerektiğinde Sepa hemen atlılarını sürecek ve vurup çekilecek. Bunun işareti de sol taraf için iki uzun boru, sağ taraf için ise üç uzun boru ötüşüdür. Aman unutmayın ve borucularınıza tembih edin. Bir boru öttüğünde, hepsi birden karşılık vermez ise ses duyulmaz ve hareket tam zamanında yapılamaz. Bu iş için değişik renkli bayraklar da hazırlatıp işaret vereceğiz</p>

  <p class="normal">Ben vuruşun ilerleyen zamanında sanki orta taraf sıkışmış, zorlanmış gibi ağır ağır geri çekileceğim ve uygun bir noktada iki kez kısa boru çaldırıp atlılarımı yüz geri ettireceğim. Tam bir kaçış görüntüsü verdiğimde sol ve sağ yanlar işi ağırdan alıp, güya kaçmakta gecikecekler. Kaçarken de benim kaçtığım yana değil tam sağ ve sol yana kaçar gibi yapacaklar. Düşman bizi yendiğini ve kaçırdığını sanıp mutlaka ardımıza düşecektir. Bu sırada da dağılacak ve ağırlıklarını olduğu yerde bırakacaktır. İşte bundan sonra, ben yeniden iki kısa boru çaldırdığımda hemen, herkes tam yüz geri yapacak ve var gücüyle saldıracak. Düşman disiplinini kaybettiği ve dağıldığı için yenmek çok kolay olacaktır. Aman dileyene ve kılıç düşürene sakın vurulmasın.”</p>

  <p class="normal">Söylenenleri can kulağı ile dinleyenler, konuşma bittiğinde Şadlarına hayranlıkla bakıyorlardı</p>

  <p class="normal">Toplantı dağılmıştı. Herkes üzerine düşeni yapmak üzere adamlarını toplamış ve yapılacaklarını anlatıyordu</p>

  <p class="normal">Savaş günü geldiğinde hazırdılar.</p>
</body>
</html>
