<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_63">TEK BAŞINA</h1>

  <p class="normal">Ardından gelenlerin hepsini öldürdü Alp Er Tunga. Kovalamaca ve takip bitmişti artık. Geri dönüp Keyhusrev’i de tamu <sup class="calibre3"><a href="../Text/AlperTunga_split_096.html#footnote-618-29" id="footnote-618-29-backlink">[29]</a></sup>ya göndermek için korkunç bir istek vardı içinde. Bunu başaramayacağını biliyordu</p>

  <p class="normal">Tarhun Ata ne demişti ona:</p>

  <p class="normal">“Irmağa ulaş”</p>

  <p class="normal">Şimdi ırmağı arıyordu. Dağların başında ırmak ne arardı? Nerden başlayıp, nereye doğru akacaktı?</p>

  <p class="normal">Birden bir su sesi geldi kulağına. Sırtında bir süs gibi taşıdığı her birinin açtığı yaradan oluk gibi kan akan okların farkında bile değildi. Su sesinin geldiği yöne sürdü Aktay’ı. Çok dik, sivri, ulaşılmaz, çıkılmaz, geçilmez bir uçurumun başındaydı. Tam kıyısına gelip aşağılara baktı. Irmağı görünce gözleri parladı. İyi ama nasıl inecek, ırmağa nasıl ulaşacaktı? Ellerini beline tutup düşünürken, tunga kemerinin çözüldüğünü gördü. Tunga başlı tokayı alıp baktı. Tunga’nın gözlerinde parlayan taşlar artık parlamaz olmuştu</p>

  <p class="normal">Şaşırdı Alp Er Tunga. Bu nasıl işti. Ömür boyu taşıdığı, hemen her olayda değişik renk pırıl, pırıl yanan gözlere ne olmuştu? Büyük bir üzüntü duydu içinde. Bir özlem sızısıydı bu. Birden elinden kayıverdi tunga kemer. Hiçbir yere değmeden uçtu gitti. Irmağa düştü ve derinliklerde kayboldu. Bir an ne yapacağını bilemedi Alp Er Tunga. Sonra Tarhun Ata’nın sözleri geldi aklına</p>

  <p class="normal">“Bu kemeri hiç çıkarmayacaksın!”</p>

  <p class="normal">Çaresi yoktu artık. Doğruldu. Gücünün tükendiğini hissediyordu. Son bir gayret Aktay’a bindi. Tam uçurumun kenarında topukladı onu. Kimse, hiç bir güç, hiç bir sebep Alp Er Tunga’yı, tunga kemerinden ayıramazdı. O, ona Tarhun Ata armağanıydı. Kemerin peşinden gidecekti.</p>

  <p class="normal">O anda bir kopuz tınısı ulaştı kulağına tanıdık bir melodiydi ve onu alıp ad aldığı güne, Isığ-göl kıyılarına götürdü. Ne demişti o gün yaşlı ozan?</p>

  <p class="indentmetin"><span class="ideitalik">“Bir dağın başı bir gün yiğide kucak açar</span></p>

  <p class="indentmetin"><span class="ideitalik">Tanrı ne ömür verir, insan o kadar yaşar</span></p>

  <p class="indentmetin"><span class="ideitalik">Bugün ad alan yarın belki ölüme koşar</span></p>

  <p class="indentmetin"><span class="ideitalik">Böyle şeyler söylemek Ozanca yaşamaktır”</span></p>

  <p class="normal">Yaşlı ozan daha o gün bugünü ve olacakları görmüştü. Olacaklar olacaktı. Önüne geçilemezdi.</p>

  <p class="normal">Aktay ileri buyruğunu ikiletmedi. İleriye ve yükseğe doğru atıldı</p>

  <p class="normal">Uçuyorlardı.</p>

  <p class="normal">Uçtular.</p>
</body>
</html>
