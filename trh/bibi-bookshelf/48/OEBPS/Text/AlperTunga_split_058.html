<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_57">BÜYÜK ACI</h1>

  <p class="normal">Bir süre Merv kentinde dinlendi Alp Er Tunga. Kendisinin ve adamlarının yaralarını sağıtmak, ordusunu yola çıkabilecek hale getirmek zorundaydı. Öylesine zorlu bir savaştan çıkmışlardı ki.</p>

  <p class="normal">Ölen yiğitler hak ettikleri gibi uğurlandıktan sonra Alp Er Tunga Semerkant’ı görmek ve kızını ziyaret etmek üzere yola çıktı</p>

  <p class="normal">Semerkant uzakta göründüğünde mutluydu Alp Er Tunga. Aylardır görmediği; ama başarılı yönetimini duyup öğündüğü Kaz Kız’ını kucaklayacaktı</p>

  <p class="normal">Han babasını şehrin kapılarında büyük bir törenle karşıladı Kaz Kız. Bir valinin yapması gereken her şeyi yapmıştı kenti için. O halkından halk da ondan memnundu. Bu memnuniyetini de gösteriyordu halk. Alp Er Tunga ve yoldaşları kent kapısından girerken uzaktan atını çatlatırcasına süren bir ulağın geldiğini gördüler. Böylesi gelen ulakların iyi haber getirdikleri görülmüş şey değildi. İlk akla gelen Keyhusrev’un yeni bir oyunu oldu. Acaba Alp Er Tunga ayrılır ayrılmaz geri dönüp yeniden Merv’i mi vurmuştu? Ulak yetişip atından atladı ve diz vurup elindeki bitiği öpüp alnına koydu. Han’a uzattı. Yüreği burkularak aldı bitiği Alp Er Tunga. Elleri titreyerek açtı, okudu. Rengi sapsarı olmuş titremeye başlamıştı. Az kalsın atından düşecekti. Yetişip tuttular ve dev yiğidi atından indirdiler. Hiç kimseye bir şey söyleyemedi. Kaz kız koştu babasının yanına ve elindeki bitiği alıp okudu. O da bir feryat kopardı ve yere yığıldı. Sonunda bir açıklama bekleyenler adına Veyse Bey geldi ve artık herkesin öğrenmesi gereken bitiği alıp okudu. Gözleri yaşla doldu Veyse Bey’in. Okudukların inanamadı</p>

  <p class="normal">Bitig Aybirgen Hatun’dan geliyordu. Çok acı bir haber gelmişti Ordu-Kent’den</p>

  <p class="normal">Alp Er Tunga’nın biricik oğlu, altın elbiseli, altın çocuk ölmüştü. Hemen erini ve kızını Ordu-Kent’e çağırıyordu, çaresiz acılı kadın</p>

  <p class="normal">Yaşıtları gibi hemen her Saka yiğidinin en büyük tutkusu olan, ava çok meraklıydı oğlu. Yine ava çıkmış ve uyarılara aldırmayıp ormanın içinde oldukça derinlere girmişti. Bereketi ve avı boldu ormanın ama bir o kadar da tehlike doluydu. Sazlık bölgede av kovalarken bataklığa saplanmıştı Altın çocuk. Yiğitler ulaşana kdar bataklık yutmuştu onu. Bir süre sonra da iade etmişti geri. Canını aldıktan sonra..</p>

  <p class="normal">Bu acı dayanılır gibi değildi. Yüreği yanık ana, eşinin savaştığını bildiğinden onu meşgul etmek istememiş, yalnız başına katlanmaya çalışmıştı katlanabildiğince. Alp Er Tunga’ya nasıl haber vereceğini ne diyeceğini bilemez haldeydi. Biricik oğlunun, ondan sonra Saka tahtına han olacak kişinin bir av sırasında dikkatsizliğinden dolayı öldüğünü nasıl anlatacaktı?</p>

  <p class="normal">Acı bulaşıcıydı ve çabuk yayılan bir duyguydu. Ulağın her ulaştığı menzilde her geçtiği yerde duyuluyor ve Sakalar kan ağlıyordu. Şimdi de Semerkant bu haldeydi.</p>

  <p class="normal">Alp Er Tunga, o dağ gibi yiğit yıkılmıştı. Ağzından söz çıkmıyordu. Ne yapacağına karar veremiyordu</p>

  <p class="normal">Belek Bey geldi yanına ve kulağına eğilip</p>

  <p class="normal">“Hemen Ordu-Kent’e gitmemiz gerek Han’ım. Hem Aybirgen hatunu acılarıyla yalnız koymamalı hem de oğlunuza yoğ yapmalıyız.</p>

  <p class="normal">“Yoğ”</p>

  <p class="normal">Bu kelime hiç böylesine yıkmamıştı onu. Daha yeni gençliğe adım atan, yiğitliğin başlangıcındaki bir yiğide yoğ hiç yakışmıyordu. Başına balbal<sup class="calibre3"><a href="../Text/AlperTunga_split_093.html#footnote-618-26" id="footnote-618-26-backlink">[26]</a></sup> da dikemeyecekti.</p>

  <p class="normal">Çaresiz başını salladı Alp Er Tunga. Atına zorlukla bindi ve sürdü. Beyleri, yiğitleri ve kızı ardından geliyordu. Kendilerini bekleyen acıya doğru at koşturuyorlardı.</p>
</body>
</html>
