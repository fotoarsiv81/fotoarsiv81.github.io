<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_45">ALP ER TUNGA HAN</h1>

  <p class="normal">“Tunga sözü” Ulu söz olalı çok olmuştu. Adı destan olalı da…</p>

  <p class="normal">Gençliğinin baharındaydı daha; ama çok görmüş çok geçirmişti. Babası Peşenk Han’ın gidişini hemen kabullenmişti. Gerçek olan ne varsa kabul etmek zorundaydı. Ama anası çok zorlanmıştı eşinin yokluğunda. Uzun süre kendine gelememişti. Odasından çıkmıyor, sürekli yas tutuyordu. İşte o zaman Kaz Kız girmişti devreye. Dünyadan kopan kadıncağızın hayata yeni bağı olmuştu bu olağanüstü kız</p>

  <p class="normal">Babasının bütün akitlerine, anlaşmalarına sadık kaldı Alp Er Tunga. Devletin sürekliliği esastı ve onlar sürekli var olacaklardı. Hata yapanlar hemen uyarıldı. Hatasından dönmeyenlerin üzerine ordu salındı</p>

  <p class="normal">Sakalar yurtlarında yükselmeye devam ediyorlardı.</p>

  <p class="normal">Aybirgen, iyi bir han eşi oldu. Bir yandan eşine, bir yandan anasına, bir yandan kızına yeterken halkı ile de ilgileniyordu. Sakalar baş tacı yaptılar Aybirgen Hatunu.</p>

  <p class="normal">Peşenk Han’ın yası bittikten kısa bir süre sonra Sakalar muştu ile uyandılar bir gün. Davullar bütün sokakları dolaşıp haberi verdiler. Aybirgen hatun ikinci çocuğuna gebeydi</p>

  <p class="normal">Alp Er Tunga akşamüzeri yanına Kuyaş’ı da alarak Bükdüz Atayı ziyarete gitti. Han gibi karşıladı Alp Er Tunga’yı Bükdüz Ata.</p>

  <p class="normal">Oturur oturmaz söze başladı:</p>

  <p class="normal">“Niye geldiğini biliyorum. Muştu beklersin benden. Geleceğini bildiğimden yıldızlara, kemiklere danıştım sen gelmeden. Bu kez Tanrı sana bir oğul veriyor. Kıymetini bilmeli; ama Kaz Kız hiç ihmal edilmemeli”</p>

  <p class="normal">Şaman sözünde bin anlam gizli olur. Birini bugün anlarsın dokuz yüz doksan dokuzunu yarın. Ya bugün hiçbir şey anlamaz yarın hepsini anlarsın. Ya da dokuz yüz doksan dokuzunu bugün birini yarın anlarsın</p>

  <p class="normal">Alp Er Tunga o gün sadece bir oğlu olacağı muştusunu anladı.</p>

  <p class="normal">Diğerlerini anlaması için çok zaman geçmesi gerekiyordu.</p>

  <p class="normal">İlk kutlayan Kuyaş oldu. Daha çocuk doğmadan kılıç ustalığını üzerine alıyordu. Sonra baba yoldaşı beyler sıra ile gelip Hanlarını kutladılar. Artık gün saymaktan başka yapacak yoktu</p>

  <p class="ortayazi">* * *</p>

  <p class="normal">Haber çabuk yayıldı. Neredeyse onlar kente dönmeden haber ulaşmıştı Ordu-Kent’e</p>

  <p class="ortayazi">* * *</p>

  <p class="normal"><span class="idebold">“</span>Dost uyur düşman uyumaz” derler</p>

  <p class="normal">Dost kime derler? Anlaşma yaptığın ve güvendiklerin dosttan sayılır mı?</p>

  <p class="normal">Öyleyse dost da uyumaz.</p>

  <p class="ortayazi">* * *</p>

  <p class="normal">İran uyumuyordu. Yenilginin ve ödenen vergilerin ağırlığı ile Padişah Nevzen ezilip duruyordu. Nasıl bir dertse bu hemen herkesi sarmıştı İran’da ve karşılık vermek için bir ışık bekliyorlardı. Sakalardaki hükümdar değişikliği bir ışık olabilir miydi?</p>

  <p class="normal">Biliyorlardı ki Alp Er Tunga yiğitler yiğididir; ama tecrübesizdir. Ani bir baskınla hemen her şeyi değiştirebilirim diye düşünüyordu Nevzen. Bir yandan bunları düşünürken bir yandan da hazırlıklarını yapıyordu. Bu sefer çıkış büyük bir çıkış olacaktı. Hazırlanan ordu şimdiye kadar hazırlananların en büyüğü, en kalabalığı ve en güçlüsü olacaktı. Nerden nasıl vuracağını, nereye nasıl gideceğini iyi hesaplamıştı bu kez Nevzen.</p>

  <p class="normal">Zal oldukça yaşlanmıştı. Yiğitlerin ömrü garip bir şekilde birbirine bağlıydı sanki. Peşenk Han’ın ölümünü öğrenmişti “Sıra bana geldi” diye düşünüyordu. Kaderci doğu milletlerinin ortak düşüncesiydi ölümü beklemek ve ölüme inanmak. Zal yaptıkları ile anılacağı bir geleceği düşlerken, fazla elden ayaktan düşmeden, kimselere muhtaç olmadan göçüp gitmeyi istiyordu. Ölümün yiğide en yakışanını, elinde kılıç, savaşırken ölmeyi düşlüyordu. Belki bu fırsat doğacaktı ona.</p>

  <p class="normal">Nevzen bahar aylarında ödemesi gereken vergiyi göndermeyerek savaşmaya zemin hazırladı. Sözler, anlaşmalar sona ermişti. O anlaşmaları Peşenk Han sağ iken kabullenmişti. Artık Peşenk Han olmadığına göre anlaşma da yoktu</p>

  <p class="normal">Alp Er Tunga; İran’ın savaşa hazırlandığını öğrenmişti. O da buna karşılık verecek hazırlıklar içine girmişti. Hele vergilerin ödenmemesi, bir daha da ödenmeyeceğinin öğrenilmesi, barışta yolun sonunun göründüğünü gösteriyordu. Peki! Önce kim ve nereden vuracaktı? Ne olursa olsun Alp Er Tunga anlaşmayı bozan ve savaşa başlayan yan olmak istemiyordu</p>

  <p class="normal">Danıştığı kişi yine Bükdüz Atay’dı:</p>

  <p class="normal">“Han sözü yere düşmemeli. Bir kez söz yere düşünce bir daha kaldırması zor olur. Bir elçi heyeti çıkar ve Padişah Nezven’e gönder. Vergini iste, sözünü tutmasını beklediğini söyle. Bakalım ne olacak?” dedi şaman</p>

  <p class="normal">Veyse Bey “Elçi olarak ben giderim” demişti. “Hem onları iyi tanırım hem de gerekeni yaparım.”</p>

  <p class="normal">Alp Er Tunga; baba emaneti bu büyük beyi yanından ayırmak istemiyordu. Yaşını kocalara erdirmiş Veyse Bey’in sözlerine, nasihatlerine hep gerek vardı.</p>

  <p class="normal">“Hayır!” dedi “Sen bugünler için Sakalar’a gereksin. Başka bir isim ver!”</p>

  <p class="normal">Çok düşündü Veyse Bey. Savaşı göze alanın ne zaman ne yapacağı belli olmazdı. İran Padişahı Nevzen, kılıcını kından sıyırmıştı ve eski bir yürek yarası da vardı. Elçi gidecek kişinin kellesi koltuğunun altında demekti. O yüzden talip olmuştu bu göreve. Han’ı ve budunu için, bu yaşında yapacağı en güzel görevdi belki de. Ama Han “Olmaz, sen bana gereklisin” diyordu.</p>

  <p class="normal">Aklı başında, boyun eğmeyecek, bilgili, tecrübeli biri gerekti. “Barman” diyecekti vazgeçti. Çünkü eğer bir savaş çıkarsa ona büyük gerek olacaktı. Savaştan çok, bilge kişiliği ağır basan Akrir Bey geldi aklına</p>

  <p class="normal">“Uygundur” dedi Alp Er Tunga. “Yanına Dönge ve Üge’yi de alsın. Küçük bir kuvvetle yola çıksınlar. Ben de bir bitik yazayım.”</p>

  <p class="normal">Hazırlıklar başladı.</p>

  <p class="normal">Gönderdiği bitikte şöyle yazıyordu Alp Er Tunga:</p>

  <p class="normal">“Söz ağızdan çıkanda, söz yazıya düşende tutulmak içindir. Seni yendim. Toprak ve esir almadım. Sen de vergi ve bir daha savaşmama sözü verdin. Gördüm ki sözünü bozmak niyetindesin. Duydum ki büyük bir ordu hazırlayıp beni vurmak niyetindesin. Babam Peşenk Han’ın uçmağa varmasını fırsat bilmektesin. Anlaşmayı bozan ben olmayacağım. Sana en güvendiğim adamlarımdan birini gönderiyorum. İsterim ki savaşmayalım. İsterim ki iki budunun kanı akmasın. Sözünü tut ve vergini gönder.”</p>

  <p class="ortayazi">* * *</p>

  <p class="normal">Elçi heyeti hazırlanmıştı. Yanına yirmi er almıştı Akrir Bey. Sadece silah ve yolluk ve bir Han bitiğiyle yola çıkıyorlardı. Dostluk zamanı elçiler böylesine silahlanmaz yanlarında da bol armağan götürürlerdi. Şimdi ise sanki savaşmaya giden küçük bir orduydular.</p>

  <p class="normal">Yoldaşları, arkadaşları elçi heyetini kent kapısına kadar yola koydular</p>

  <p class="normal">Artık bekleyeceklerdi.</p>

  <p class="normal">Elçi heyetinin yola çıkmasından sonra Veyse Bey Alp Er Tunga’yı ziyaret etti.</p>

  <p class="normal">“Han’ım gereğini yaptık ve elçi gönderdik. Bu İran tarafından acizlik olarak yorumlanabilir ve korkarım elçilerimize kötülük ederler. Bizde savaşa hazırlanmak ve olacakları hazır beklemek zorundayız. Bundan sonrası için bir anın bile değeri vardır.”</p>

  <p class="normal">Alp Er Tunga aynı düşüncedeydi.</p>

  <p class="normal">“Oku!” diyerek elindeki iki bitiği Veyse bey’e uzattı.</p>

  <p class="normal">Yaşlanmış ellerindeki titremeye engel olmaya çalışarak açtı bitikleri Veyse Bey. Birisi Çin hükümdarına diğeri de Kırgız Kağanına yazılmış iki bitikti. Şöyle diyordu bitiklerde:</p>

  <p class="normal">“Ben Han’ınız Alp Er Tunga derim ki: İran ile kapışmam yakındır. Nevzen büyük ve güçlü bir ordu hazırlamaktadır. Sizler de ordunuzu hazır edin ve benden buyruk bekleyin. Bu bitiği getiren beylerim orada kalacaklar ve ordunuzun başında sizinle birlikte olacaklar!’</p>

  <p class="normal">Veyse Bey’in Han’ına olan güveni pekişiyordu. O gerçek bir devlet adamı olarak devletinin ve halkının geleceğini sağlama alıyordu.</p>

  <p class="normal">“Çin’e Sepa Bey’i; Kırgızlara da Uçarkan Bey’i gönder. Gerekli buyrukları ver. Benden haber beklesinler.”</p>

  <p class="normal">Buyruklar çok kesin ve kısaydı. Olabileceklere karşılık olması gerekenler yapılmıştı.</p>
</body>
</html>
