<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">KUTLU BİR ÜLKE</h1>

  <p class="normal">Sevdin mi güzel görünür her şey. Bir de, yaşayınca seversin ya da sevmek zorunda kalırsın. Aslında ikisi de aynı kapıya çıkar.</p>

  <p class="normal">Üzerinde yaşıyorsan toprağı seversin. Benimsersin. Yurt dersin. Sonra sahiplenir uğruna ölmeyi göze alırsın. Vatan olsun diye can verirsin. İşte toprak böylece senin olur, sen de toprağa ait…</p>

  <p class="normal">Gidenler, göçenler çoktu belki ama gelenler, kalanlar gidenlerden daha çoktu ki hala birileri vardı buralarda</p>

  <p class="normal">Bir sorunun cevabı aranır hep. Kendi kendime sorarım: Her şeye rağmen kalanlar ve yurtlarından ayrılmamakta direnenler mi daha yiğittir yoksa bırakıp, terk edip gidenler ve yeni yurt edinenler mi? Cevabı yoktur bu sorunun. Zamana ve yere göre değişir</p>

  <p class="normal">Bu yazılanlar kalanlarla ilgili. Her şeye rağmen orada kalıp, yaşayanlarla ilgili…</p>

  <p class="ortayazi">* * *</p>

  <p class="normal">Yol izlerinde ot bitmez hale gelmişti. Çünkü her başını kaldırıp güneşi görmek için yükselemeye çabalayan otun, çiçeğin üzerine basılıyor, eziliyordu… Kimi yol izi, gittikçe daralıyordu. Gelen, giden azalınca çevreden otlar hızla kapatmaya çalışıyordu yol izini. Yaşama alanlarını geri kazanma çabasıydı bu.</p>

  <p class="normal">Kimi yol izi de açıldıkça açılıyor, genişledikçe genişliyordu</p>

  <p class="normal">Önce bir tek ayak iziydi yolu oluşturan. İlk basan, ilk yolu açandı. Sahip olarak adı yazılmalıydı bir kenara; ama kim olduğu hiç bilinmezdi</p>

  <p class="normal">Sonra birkaç, sonra birçok ayak izi…</p>

  <p class="ortayazi">* * *</p>

  <p class="normal">Gün geldi ayak izleri o kadar fazla oldu ki… Bir de bunlara nal izleri karıştı. Sürüler geçti sürü, sürü. Koyun, keçi, sığır, at, it izi üst üste bindi. Sonra büyük tekerlekli araba izleri süsledi yolun kıyılarını</p>

  <p class="normal">Yol izi artık, yol olmuştu. Benliğini, kimliğini bulmuştu. Yol olmak bile bir özellikti ve çaba gerektiriyordu</p>

  <p class="ortayazi">* * *</p>

  <p class="normal">Yol izi sabırla beklemişti yol olmayı. Sabır ve emek her şeyin başlangıcıydı.</p>

  <p class="normal">Bu yol uzanıp gidiyordu artık. Kimi yerde düz, kimi yerde kıvrılarak. Eklendiği ve kesiştiği yollarla bir ağ oluşturarak.</p>

  <p class="normal">Bir menzil belirlenirse, oraya mutlaka yol bulunur. Çünkü yolu bir ilk açanın amacı bir menzile ulaşmaktır. Menziller bitmez. Ulaşıldıkça yeni menzillere doğru, yol da yepyeni menziller arar</p>

  <p class="normal">Yol sonsuzluk gibidir.</p>

  <p class="ortayazi">* * *</p>

  <p class="normal">Dört bir yana yol vardı Saka Ülkesinde. Canlı, yaşayan yollar.</p>

  <p class="normal">Güvenli yollardı. Bu yollarda yasa, töre geçerliydi. Yağı<sup class="calibre3"><a href="../Text/AlperTunga_split_068.html#footnote-618-1" id="footnote-618-1-backlink">[1]</a></sup>, uğru<sup class="calibre3"><a href="../Text/AlperTunga_split_069.html#footnote-618-2" id="footnote-618-2-backlink">[2]</a></sup>, çapulcu<sup class="calibre3"><a href="../Text/AlperTunga_split_070.html#footnote-618-3" id="footnote-618-3-backlink">[3]</a></sup> bulunmazdı, barınmazdı. Kervanlar, ticaret için art arda gecikmeksizin, ara vermeksizin sıralanırlardı. Seçilen menzile ulaşmada hızlı olma hünerindeydiler. Taşıdıklarını bir an önce götürme, yetiştirme çabasındaydılar</p>

  <p class="normal">Ticaret önemliydi. Zenginliğin, gelişmenin işaretiydi.</p>

  <p class="normal">Büyük, küçük kentler kuruluydu yolların kıyılarında, yolların ulaştığı yerler boyunca… Yollar ya bu kentlerin yakınından geçerdi ya da içinden Yüksek duvarlı surlarla çevriliydi kentler. İnsanlar kalelerin içinde evlerde, dışında ise çadırlarda yaşıyorlardı</p>

  <p class="normal">Han’ı, bayrağı, töresi olan bir ülkedeydi Saka Türklerinin ülkesi...</p>

  <p class="ortayazi">* * *</p>

  <p class="normal">Tur Han dünyayı terk edeli çok olmuştu. Yurt yaptığı topraklara adını bırakıp gitmişti. Bu öyle bir addı ki artık unutulmazlara, değiştirilmezlere katılmıştı</p>

  <p class="normal">Tur Han’ın ülkesine Turan denilmişti.</p>

  <p class="normal">Tur Han, Türklerin adı bilinen ilk büyük hükümdarıydı.</p>

  <p class="normal">Bir yanda İran’a, diğer yönde Çin’e, Maçin’e ulaşıyordu Turan Ülkesi</p>

  <p class="ortayazi">* * *</p>

  <p class="normal">Isığ-göl...</p>

  <p class="normal">Rengini gökten almış…</p>

  <p class="normal">Kaderini göçerlerden…</p>

  <p class="normal">Göçer budunlar yetmezmiş gibi, göçer kuşlara da konak olmuş..</p>

  <p class="ortayazi">* * *</p>

  <p class="normal">Tükenmemek için, dayanılmaz sıcaklara dayanmış, kendini besleyen ırmaklara kucak açmıştı yüz yıllardır. Açmazları, açarları, sesleri, sözleri, türküleri, olurları olmazları, sevdaları gizlemiş derinliklerinde</p>

  <p class="normal">Keşke dili olsaydı.</p>

  <p class="normal">Isığ-Göl kıyısında başkent…</p>

  <p class="normal">Ordu-Kent…</p>

  <p class="ortayazi">* * *</p>

  <p class="normal">Kent, o gün muştu bekleyerek açtı gözlerini.</p>

  <p class="normal">Tur Han Oğlu, Zadşem Han oğlu, Peşenk Han’ın sarayında heyecan doruktaydı</p>

  <p class="normal">Peşenk Han’ın bir çocuğu olacaktı. Şamanlar, yıldızlara bakan falcılar, bir oğlu olacağını muştulamışlardı Han’a. Sakalar bu muştunun gerçekleşmesini bekliyorlardı. Kolay değildi beklemek. Tam on bir ay olmuştu Ulu Hatun gebe kalalı. Peşenk Han beklemeye sabredemez hale gelmiş; ama çocuk doğmamaya direnmişti. Halk merak içinde uyandığı her günü yine merak içinde kapatıyordu. Bu arada destan üreten diller de boş durmuyordu tabii. Doğacak oğlan hakkında tevatürün bini bir paraydı</p>

  <p class="normal">Şimdi, bu uzun bekleyişin sonu mutlu gelsin diye duadaydılar</p>

  <p class="normal">Bugün o gündü.</p>

  <p class="ortayazi">* * *</p>

  <p class="normal">Sonunda baş Otacı<sup class="calibre3"><a href="../Text/AlperTunga_split_071.html#footnote-618-4" id="footnote-618-4-backlink">[4]</a></sup> Han odasına heyecanla ve sevinçle girdi. Yüzünden, beklenen muştu okunuyordu</p>

  <p class="normal">“Gözün aydın olsun Han’ım. Muştular olsun… Bir oğlun oldu. Bir yiğit doğdu ki gör bak ne yiğit. Dünya yaratılalı böylesi ender gelmiştir.”</p>

  <p class="normal">Sevinçle güneşe döndü yüzünü Peşenk Han. Sabahtan beri gözü güneşte, ufukta beliren şekillerden hayırlı sonuçlar çıkarmaya çalışıyordu. Güneşe teşekkür etti. Sonra göğe kaldırdı başını, Gök Tanrı’ya teşekkür etti. Hızla geri dönüp muştuluk bekleyen Baş Otacıya, parmağından elmas taşlarla süslü altın yüzüğünü çıkardı ve uzattı. Han’ın ne kadar çok sevindiğinin göstergesiydi bu. Baş Otacı artık çocuklarına ve torunlarına öğünerek bırakabileceği bir armağan almıştı Han’dan</p>

  <p class="normal">“Hatunumun, oğlumun sağlığı nasıl otacı başı ?”</p>

  <p class="normal">“Doğum uzun sürdüğü ve çok zor olduğu için Hatun biraz yorgun ve zayıf düştü. Dinleniyor. Ama oğlunuz?”</p>

  <p class="normal">Sözün bitmesini bekleyemedi Han, Merakla sordu.</p>

  <p class="normal">“Ne oldu oğluma otacı başı?”</p>

  <p class="normal">“Han’ım oğlunuzun hiçbir şeyi yok. ‘Dünya yaratılalı böyle bir yiğit ender gelmiştir dedim ya!’ Siz oğlunuzu merak etmeyin, ben asıl bu yiğidin yaşayacağı dünyanın, üzerinde yürüyeceği toprağın halini merak ediyorum”</p>

  <p class="normal">“O halde oğlumu görmemin bir engeli yoktur.”</p>

  <p class="normal">“Yoktur Han’ım. Buyruk verin hemen getirsinler.”</p>

  <p class="normal">Oğlunun getirilmesini buyurdu Peşenk Han. Çok geçmedi, iki kadın bakıcı girdi içeriye. Ancak ikisi, o da zorla taşıyabiliyordu bebeği. Böylesi bir bebeği daha önce kimse taşımamıştı. Hatun’un gebelik halinden bebeğin biraz büyükçe olacağını bekliyorlardı; ama bu kadarını değil. Normal süre geçince Ulu Hatun’un sağlığından şüpheye düşmüştü otacılar. Şimdi beklemenin sonucu bu devasa bebekti.</p>

  <p class="normal">Yavaşça bebeğin yüzündeki örtüyü kaldırdılar. Gördüğü güzellik karşısında dili tutuldu Peşenk Han’ın</p>

  <p class="normal">“Tez nazar boncukları dizin her yana. Odasının kapısına, yatağına, her giysisine takın. Yiğidime göz değmesin!” dedi. Yavaşça oğluna yanaştı. Kapkara iki göz ona bakıyordu. Beyaz yüzünde gülümseme vardı ve iki yanağında gamzeler oturuyor, yüzüne daha bir güzellik katıyordu. Yan yana konulacak üç normal bebekten daha büyüktü. Elini uzattı babasına ve parmağını tuttu. Bir pençeyi andıran parmaklarındaki güç dikkat çekiciydi. Hayret edilecek şekilde, göğsü kıllıydı ve bir aslan göğsüne benziyordu. Tanrı armağanı, kutlu bir bebekti Peşenk Han’ın oğlu</p>

  <p class="normal">Peşenk Han oğlunu kucağına aldı. Taşımakta zorlanıyordu. Tuttu güçlükle havaya kaldırdı. Sonra kokladı ve alnından öptü. Bakıcılarına geri verdi oğlunu. Anasına götürülmesini istedi.</p>

  <p class="normal">“Ulu Hatun uyanınca bana haber verin. Böyle bir oğul doğuran hatunumun alnından öpeceğim” dedi</p>

  <p class="normal">Taht odasındakileri dışarı çıkardı Han. Gök Tanrı’ya minnetini dualarla gösterecekti. Diz çöktü yere ve ruhu başka yerlere gitti Han’ın. Atalarının ruhlarına seslendi. Mutluluğunu paylaştı onlarla. Soylarının sürekli olması için bu oğlanı çok beklemişti.</p>

  <p class="ortayazi">* * *</p>

  <p class="normal">Sakalar, Tur Han zamanında acunu tutmuşlar adlarını duyurmuşlardı. Saka Devletinin ilk hükümdarıydı Tur Han. Doğuda Çin Denizine kadar, batıda Kafkasları aşarak Rum ülkesine kadar herkes tanımıştı onları. Çok budun yurtlarını terk edip önlerinden kaçmıştı. Çok budun da boyun eğip yerlerinde kalmıştı. Rüzgârdan hızlı atlarıyla engel tanımamışlardı</p>

  <p class="normal">Sakalar, doğudan batıya doğru büyük kitleler halinde akarken gittikleri her yere medeniyetlerini de götürmüşler, büyük şehirler kurmuşlardı. Semerkant ve Taşkent Sakalar’ın kurduğu; büyük ticaret merkezi olan kentleriydi.</p>

  <p class="ortayazi">* * *</p>

  <p class="normal">Diğer Budunlardan ayrılan belirgin özellikleri vardı Sakalar’ın. Töre ve yasa sahibiydiler. Demiri, altını, gümüşü ve daha birçok madeni işleyebiliyorlardı. Çelik kılıçları ünlüydü. Konar-göçer özelliklerinin yanı sıra şehirler kurma ve kaleler yapma kültürüne de sahiptiler. Atlı kavimler içinde pantolon giyen ilk budundular. Uzun konçlu deri çizme giyerler başlarına da sivrilerek yükselen bir keçe başlık takarlardı. Böylece at üzerinde daha uzun ve heybetli görünürlerdi</p>

  <p class="ortayazi">* * *</p>

  <p class="normal">Nereye giderlerse gitsinler, doğuş yerleri olan Tanrı Dağlarını unutmamışlardı</p>
</body>
</html>
