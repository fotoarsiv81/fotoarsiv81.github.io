<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">DAHA DA BATISI VAR</h1>

  <p class="normal">Batıda, İonya’da, bir zamanlar büyük hükümdarlar çıkmıştı ortaya. Acunu tanıma arzusu ile doğuya doğru ilerlemişler, büyük orduları ile hâkimiyet kurmuşlardı. Doğu, zenginliği ile bu kralları hep çekmişti kendine. Batıdan doğuya doğru bu hareketlenmenin karşılığı olarak doğudan batıya yürüyen krallar da vardı. Bunlar acunu bir krala çok, iki krala ise az bulanlardı</p>

  <p class="ortayazi">* * *</p>

  <p class="normal">Alp Er Tunga’da batıyı özleyenlerdendi. Henüz bin kişilik bir ordu vardı emrinde ama gelecek düşleri hep acunun tek hakimi olmak üzereydi</p>

  <p class="normal">Bu bölgede İranlıların Alp Er Tunga’ya taktığı Efrasyab ismi daha çok kabul görüyordu. Bu isimle destanlaşmıştı. Kendisinin gitmediği yerlere Efrasyab adı çoktan ulaşmıştı</p>

  <p class="ortayazi">* * *</p>

  <p class="normal">Kış bitmiş, Bahar kendini göstermeye başlamıştı.</p>

  <p class="normal">Alp Er Tunga babasına ulak salmış, olanları, yaptıklarını, kurduğu kenti anlatmıştı. Babasından gelen cevap onu övücü ve cesaret vericiydi. Daha da ötelere gitmeye teşvik ediyordu ve emrine daha fazla savaşçı göndermeyi öneriyordu</p>

  <p class="normal">Karların erimesi ile Merv’in ovaları yeşermiş daha bir güzelleşmişti. Alp Er Tunga’nın ordusundan bazı savaşçılar izin alarak Merv’li kızlarla evlenmişler orada kalmak istemişlerdi. Onların yerine ise Merv’den yeni gönüllüler katılmıştı orduya. Eğitimleri hızlandırıp yeniden yola çıkmaya hazır hale geldiklerinde, Merv’i oraya yerleşen savaşçılarına emanet etmiş birisini de vali olarak görevlendirmişti… Şimdi en büyük düşü iki ırmak arasına ulaşmak, Maveraunnehr’i görmekti</p>

  <p class="normal">İki ırmak arası kutlu bilinirdi Sakalarda. Tanrı armağanı ırmakların arasına yerleşmek zenginliği ve mutluluğu beraberinde getirirdi. Devlet sınırlarını iki ırmakla çizmek en büyük düşleriydi</p>

  <p class="normal">Körü körüne ve plansız yolculuğun güçlüğünü bilen Piran Bey öncü kuvvet göndermeyi önerdi. Alp Er Tunga, deneyimli beyinin sözüne uyup dediğini hemen uyguladı. Dönge Yüzbaşı komutasında elli kişilik bir grup hazırlandı ve hareket etti. Bu öncü güçten gelecek bilgilere göre, önlemler alınarak yola devam edilecekti.</p>

  <p class="normal">Sadece üç gün geçmişti ki öncülerden üç kişi geri döndü.</p>

  <p class="normal">Doğuya gelip yerleşenlerin kurduğu Nusay kalesinin yol üzerinde olduğunu haber verdiler. İonyalı bir Vali yönetiyordu Nusay kalesini. Elindeki silahlı güçle bütün bölgeye hâkimdi. O yöne yola devam edilirse İonyalılarla savaşmak kaçınılmazdı. Ona göre önlem alınmalıydı</p>

  <p class="normal">Bir köyün yakınlarında kurulmuş toprak bir kaleydi Nusay. Ordusuna ve gücüne güvenen Vali yeterince önlem almıyordu. Alp Er Tunga daha da ilerilere gitmek için önünde duran bu engeli aşmak zorundaydı.</p>

  <p class="normal">Gelen bilgileri daha sonra yenileri takip etti. Sağ yanına Şaman Bükdüz’ü alıp beylerini topladı Alp Er Tunga. Beyleri, yüzbaşıları ve yoldaşlarının hepsini çağırmıştı kurultaya. O yana doğru yaklaşmak savaş nedeniydi. Varıp geri dönmek başka türlü yorumlanırdı. Kaleyi almak ise İonyalılar’ı tekrar bu yana çekmenin gerekçesi olur muydu?</p>

  <p class="normal">Herkes konuşup fikrini söyledi. Kararsız bir durumdaydılar. Ne ile karşılaşacaklarını bilmiyorlar; ama bu topraklarda başkalarının daha fazla hüküm sürmesini istemiyorlardı. Sonunda söyleyecekleri bitmiş, gözler, hiç konuşmayan Şaman Bükdüz’e dönmüştü. Uzun süre beklediler konuşsun diye. Alp Er Tunga, Şaman Sözünün gerekliliğini bildiğinden bu fasılayı kesecek bir hareket yapmadı. Sonunda Bükdüz’ün dudakları belli belirsiz kıpırdadı;</p>

  <p class="normal">“Yola çıkınca dönmeyi düşünmemeli. Engeli görünce çekinmemeli!”</p>

  <p class="normal">Bu söz yeterliydi. Nusay Kalesi alınacaktı.</p>

  <p class="ortayazi">* * *</p>

  <p class="normal">Buyruk ulaştığında orduda hazırlıklar başladı. Beklenmedik bir anda saldırı, henüz kendilerinden haberi olmayan İonyalıları gafil avlamaya yetecekti</p>

  <p class="normal">Bin kişilik ordusunu dört gruba ayırdı Alp Er Tunga. Gece karanlığından istifade ederek kaleye mümkün olduğunca yaklaşacaklar, gün ağarana kadar sessizce bekleyip, kale kapıları açılır açılmaz hızla saldıracaklardı</p>

  <p class="normal">Kapılar açılır açılmaz ilk grup harekete geçti. Diğerleri de onları takip etti. Kaledekileri, planladıkları gibi hazırlıksız yakalamışlardı. Bir anda bin silahlı savaşçı kaleye girdi. Gücüne ve çevredeki etkinliğine güvenen vali yeterince önlem almamıştı. Zaten ona kafa tutacak bir güç de yoktu. Valinin şanssızlığı Alp Er Tunga’nın oradan geçmesi olmuştu. Hızlı Türk atlıları kale kapısından girdiğinde İonyalılar hani neredeyse kılıçlarını çekmeye dahi vakit bulamamışlardı. İonyalı valinin gururla oturduğu tahtta şimdi Alp Er Tunga oturuyordu. Karşısında ezilen ve içi içini yiyen Valiyi hoş tuttu Alp Er Tunga. Alpliğin bir gereği de esir aldığı düşmanına iyi davranmaktı. Karşısında oturmasına izin verdi</p>

  <p class="normal">“Sana ne yapmamı istiyorsun? Burada kalıp buyruğuma mı girersin yoksa ülkene mi dönmek istersin?” İkisi de zor ve ağırdı Vali için. Yenik bir komutan olarak geri dönmek ya da orada kalıp başka bir Han’ın buyruğuna girmek aynı şey gibi geliyordu. Savaşta ölmediğine lanetler okudu içinden. Çaresiz kendisi gibi tutsak olan adamlarını alarak ülkesine gitmek istediğini söyledi</p>

  <p class="normal">Ertesi gün erkenden yola çıkarıldılar. Yanlarına kendilerini çapulculara karşı koruyacak silahları verilmişti</p>

  <p class="ortayazi">* * *</p>

  <p class="normal">Artık Nusay kalesi Sakalar’ındı. Alp Er Tunga, Taçam Yüzbaşı’yı vali olarak görevlendirdi. Yanına bir miktar adam bıraktı</p>

  <p class="normal">Yaklaşık bir yıldır evlerinden uzaktılar ve daha görmeleri gereken yerler vardı. Alp Er Tunga Şaman Bükdüz’e danıştı:</p>

  <p class="normal">Kader onu nerelere çağırıyordu. Güneşin battığı yönü işaret etti şaman. Eğer ilerleyeceklerse daha da batıya gitmeliydiler. Hem olanları iletmek hem de eksilen adamlarının yerine adam getirmek üzere bir ulak Ordu- Kent’e doğru yola çıktı. Yeni buluşma noktası iki nehir arasıydı.</p>

  <p class="normal">Geldiğinden daha zengin çıkıyorlardı kaleden; ama sayıları azalmıştı. Ganimetin çoğunu askerlerine dağıtmış bir kısmını da babasına göndermişti Alp Er Tunga.</p>
</body>
</html>
