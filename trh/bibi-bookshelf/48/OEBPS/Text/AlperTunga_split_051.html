<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_50">YENİDEN</h1>

  <p class="normal">Nevzen’in esarette ölümünden sonra İran tahtına Zev oturdu. Zev, Kabil ve çevresinin yönetimini Rüstem’e bırakmış ve Sakalar’la barış yolarını arıyordu. İran artık eski İran değildi. Zal efsaneleşirken, halk yaraları uzun süre iyileşmeyen Rüstem’in kendine gelmesi için dua ediyordu.</p>

  <p class="normal">Zev çok yaşamadı. Dünyayı terk ettiğinde İran tahtına önce Keykavus ondan sonra da Keyhusrev padişah oldular. Bu hızlı değişim, İran’ın yeniden kendine gelmesine engel oluyordu. Taht kavgaları halkı bezdirmişti</p>

  <p class="normal">Rüstem iyileştikten sonra, bütün bu kavgaların dışında kendine ait bölgede halkını iyi yaşatma çabasındaydı.</p>

  <p class="normal">Keyhusrev çok akıllı bir padişah çıktı. İlk işi Rüstem’i yanına çağırmak ve ordusunun başına geçirmek oldu. Böylece bir efsaneyi yanına alarak birliği sağlamayı, ordusunu da kısa sürede güçlendirmeyi düşünüyordu</p>

  <p class="ortayazi">* * *</p>

  <p class="normal">Sakalar ise son İran zaferinden sonra daha bir gelişmiş ve zenginleşmiş olarak şehirlerini imar etme çabasındaydılar.</p>

  <p class="ortayazi">* * *</p>

  <p class="normal">Alp Er Tunga’nın bir oğlu oldu.</p>

  <p class="normal">Babasının kopyası bu çocuk Saka İlini mutluluğa boğmuştu.</p>

  <p class="ortayazi">* * *</p>

  <p class="normal">Bir yandan yönetim boşluğu bir yandan iç kavgalar İran’ı sarsarken, İran yeni bir problemle karşı karşıyaydı. Bu problem savaşçıları değil daha çok kadınları, çocukları etkiliyordu: Kıtlık.</p>

  <p class="normal">Tanrı onlardan yüz çevirmişti sanki. Yağmurlar yağmaz olmuş, akarsular kurumuştu. Zal’ın ölümü ile toprağın beti bereketi kalmamıştı. En verimli ovalar bile yeşermez olmuştu. Buğday, arpa başakları tanelenmeden yanıyordu. Hayvanlar ot bulamıyordu. Av hayvanları ormanları terk etmişti. Vahşi hayvanlar, açlıktan köylere inip insanlara saldırır olmuşlardı.</p>

  <p class="normal">Turan bolluk bereket içinde yüzerken, İran açlıktan kıvranıyordu</p>

  <p class="normal">Kıtlığın en acı sonuçları Rüstem’in İli Kabil’de kendini gösteriyordu.</p>

  <p class="ortayazi">* * *</p>

  <p class="normal">Zal oğlu Rüstem sıkıntı içindeki halkını kurtarmak için çırpınıp dururken aklına Saka Han’ı Alp Er Tunga’dan yardım istemek geldi. Belki pek çok kez karşı karşıya gelmişler, güreşmişler, vuruşmuşlar hatta birbirlerini öldüresiye yaralamışlardı; ama o biliyordu ki düşmanı mertti ve düşkün durumda olan İran halkına yardım etmekten kaçınmayacaktı</p>

  <p class="ortayazi">* * *</p>

  <p class="normal">Yiğitlerin kozları güreş veya savaş meydanlarında paylaşılır</p>

  <p class="ortayazi">* * *</p>

  <p class="normal">Daha fazla beklemeden İran Padişahı Keyhusrev’e danışmadan Alp Er Tunga’ya bir bitik yazarak elçi gönderdi Rüstem. Bitiğinde olan biteni anlatıyordu</p>

  <p class="normal">“Çocuklarımız açlıktan ölüyor. İran Halkı yok olmak üzere. Sen rakibimsin. Yıllarca, defalarca savaştık, vuruştuk ama bu başka.”</p>

  <p class="normal">Alp Er Tunga gibi bir yiğidin böyle bir çağrıya “Hayır!” demesi mümkün değildi. Buyruklar verildiğinde Saka Halkı, sanki düşman bir ülkeye değil de kardeşlerine yardım ediliyormuşçasına coşmuş elindekini, ambarındakini paylaşmak için koşmuştu. Artık ticaret değil yardım kervanları Turan ülkesinden İran ülkesine birbiri peşi sıra akıyordu. Gelen her kervan İran’a can veriyordu. Bu yardım böyle sürüp gitti ta ki yağmurlar başlayana, kıtlık bitene ve İran “Yetti” diyene kadar. Bu arada alması gereken vergilerden de vazgeçmişti Alp Er Tunga.</p>

  <p class="ortayazi">* * *</p>

  <p class="normal">Bir bitig daha yazdı Rüstem. Bu bitigde ise Alp Er Tunga’ya dostum diye hitap ediyor ve çocukları, İran’ın geleceğini kurtardığı için ona borçlu olduğunu yazıyordu</p>

  <p class="normal">Alp Er Tunga bu bitiğe cevap bile vermedi. Çünkü o gerektiği için gereğini yapmıştı.</p>

  <p class="normal">İran, artık korkulacak düşman olmaktan çıkmıştı Turan için. Özellikle uzun süren kıtlık döneminden sonra savaşacak hali bile kalmamış aksine buyrukları altındaki uluslar baş kaldırdığı için onlarla boğuşur hale gelmişti. Düşmanları da fırsat bu fırsat deyip birbiri peşi sıra İran Ülkesine ordu salıyorlardı. İran’ın artık sadece Sakalar’a komşu olan doğu kısımları emniyetliydi.</p>

  <p class="ortayazi">* * *</p>

  <p class="normal">Alp Er Tunga’nın gönlü daha ötelerdeydi. İleriye daha ileriye daha da ileriye gitmek, bütün acunu almak istiyordu. Önünde duracak bir güç yoktu. Oğlu doğduktan sonra Saka halkına yeni bir büyük zafer, bir büyük armağan kazandırmak istemiş ve ordusuyla batıya doğru yola çıkmaya karar vermişti</p>

  <p class="normal">Bu kararını açıkladığında karşı çıkmayan; ama onun gidişini hoş karşılamayanlar vardı. Bunlardan birisi de Veyse Bey’di. Çok yaşlanmıştı ve bu yolculuğa çıkamayacaktı. Belki de onun için şöyle demişti Han’ına;</p>

  <p class="normal">“Han’ım; bilirim budunun en büyük düşüdür daha ötelere gitmek. Ama bu kadar uzun zaman Sakalar’ı Han’sız bırakıp gitmek nedendir? Daha oğlunuz küçük. Tanrı korusun size bir şey olursa bizim halimiz nice olur?”</p>

  <p class="normal">Alp Er Tunga’nın oğlu daha çok küçüktü ve başka da veliaht yoktu. Saçlarını savaşlarda ağartmış koca Bey’in dileği oydu ki, veliaht ülke yönetir yaşa gelsin ve Sakalar yeniden eski sıkıntılı günlerine dönmesinler</p>

  <p class="normal">Gülümsemişti Alp Er Tunga. O, görüşmesi, danışması gerekenle Bükdüz Şamanla görüşüp danışmıştı.</p>

  <p class="normal">“Kızım var ya!” dedi “Kaz Kız’ım gerekeni yapar. Merak etme. Hele yanında senin gibi beyim oldukça gözüm arkada kalmaz. Gideceğiz ve geri döneceğiz. Oralarda kalıcı değiliz. Korkarım şimdi gitmezsem, gidemeyecek yaşa geldiğimde yanarım”</p>

  <p class="normal">Han, devletini kızına emanet edebiliyordu.</p>
</body>
</html>
