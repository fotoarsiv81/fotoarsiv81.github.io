<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AlperTunga</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">İRAN</h1>

  <p class="normal">İran, Turan’ın batı komşusudur. Saka Ülkesi’ni çok ilgilendiren bu devlet ve budun hakkında biraz bilgi verelim. Tanıyalım İran ülkesini.</p>

  <p class="ortayazi">* * *</p>

  <p class="normal">İran İli yüzyıllardır Turan İlinin komşusuydu. Bu komşuluk zaman, zaman savaşlarla bozulur; sonra barışlarla yeniden dostluk tazelenirdi. Töresi ve yasası farklı, halkı, inancı farklı; iki il, iki halk idiler. Menfaatleri sürekli çakışıyor, hegemonya bölgeleri üst üste geliyordu. Sınır sorunları hiç eksik olmazdı.</p>

  <p class="normal">Bilinen ilk İran Padişahı’nın adı Kiyümers idi. Onun öncesinde dağlar içinde mağaralarda oturur, çok ilkel şartlarda yaşardı İran Halkı. Giysi diye hayvan postlarına sarınırlar ve sadece avcılık yaparak sürdürürlerdi hayatlarını</p>

  <p class="normal">Huşeng’in padişah olduğu dönemde biraz zenginleşen ve hayat tarzını değiştiren İran Halkı; Cemşid’in İran’daki padişahlığının başlaması ile kendini buldu. Tur Han, Saka’lar için ne ise Padişah Cemşid’ de İran için oydu. İran Halkı; Padişahları Cemşid’i öylesine sevdi ve yüceltti ki onun İran tahtına oturduğu günü bayram ilan ettiler ve o günü, o güzel bahar gününü Nevruz ile birleştirip iki bayramı bir arada kutlamaya başladılar. Nevruzda doğanın yeniden doğuşu ile birlikte padişahlarının tahta oturma gününü de kutladılar</p>

  <p class="normal">Nevruz Bayramı sadece İran’ın bayramı değildi. Turan İli de baharın gelişini ve doğanın yeniden doğuşunu kutlardı Nevruz’da. İnsanlara bayram gerekti. Gün geldi bütün acun Nevruz’u kutlar oldu. İnsanlar, doğayla birlikte her bahar yeniden doğdular. Nevruz Bayramında savaşlar, kavgalar durur barış ilan edilirdi</p>

  <p class="ortayazi">* * *</p>

  <p class="normal">Padişah Cemşid’den sonra İran yeniden karanlık bir döneme girdi. İranlılar o günlerde öyle zorluklar yaşadılar ki ne anmak ne de anlatmak istediler o kötü günleri. Bir yandan ülkelerinin işgale uğraması diğer yandan tahta geçen padişahların kötü yönetimi ile canlarından bezdiler. Açlık ve sefaletle yoruldular.</p>

  <p class="normal">İran’ı bu kötü günlerden yine Cemşid soyundan Padişah Feridun kurtardı. Feridun iyi yönetimiyle İran Halkı’nın gönlünde taht kurdu. Ondan sonra da torunu Minuçihr tahta oturdu</p>

  <p class="normal">Bu konular neden önemli? Çünkü Turan ile İran’ın çizgisi pek çok noktada kesişiyor. İşte şimdi o kesişme noktasının en önemli kahramanının hayatını anlatmaya geldi sıra.</p>

  <p class="normal">Padişah Minuçihr zamanında İran Ülkesinin, Turan Ülkesine yakın bir bölgesinde Sam isimli bir yiğit yaşardı. Dünya malında gözü olmayan ve halk tarafından çok sevilen bir yiğitti Sam</p>

  <p class="normal">Sam’ın hanımı, uzun bir beklemeden sonra bir oğlan çocuk doğurdu ona. Her doğum sevinçle karşılanmaya layıkken; Sam’ın oğlunu dünya üzüntüyle karşılıyordu. Çünkü doğan bebek, çok garip ve çirkin bir bebekti. Bu bebeğin yüzü yaşlı bir insan yüzü gibi buruşuk, çizgilerle dolu, saçları ise bembeyazdı. Sam, Zal adını verdiği oğlunu önceleri oğul bilip bağrına bassa da daha sonra, hele eşini yitirince insanların içinde tutmaya, bakmaya, ona sahip çıkmaya cesaret edemedi. Halk; bebeğin görüntüsünden dolayı çok çekiniyor ve İran’a uğursuzluk getireceğine inanıyordu. Sürekli olarak Sam’a bebeğini başka bir yere götürmesini hatta öldürmesini telkin ediyorlardı. Sonunda baskılara dayanamadı Sam ve bir gün küçük Zal’ı ölsün diye ormana terk etti</p>

  <p class="normal">Büyük bir üzüntü çekti Sam oğlunu ölüme terk ettikten sonra. Onu unutmak için her şeyi yaptı. Çocuğun uğursuz olduğuna inanan halk onun gidişi ile derin bir nefes aldı. Bir süre sonra da çocuk öldü bellenip unutuldu. Halk bir uğursuzdan kurtulmuştu ya kaybolan bir can olsa da önemi yoktu artık. Unutmayan tek kişi ise acısını yüreğine gizlemeye çalışan Sam’dı</p>

  <p class="normal">Ama beklenmedik bir şey oldu ve çocuk yıllar sonra sapasağlam bir delikanlı olarak geri döndü ve doğruca babasını buldu. Yüzü aynı yüz ve saçları aynı bembeyaz saçlardı. Büyümüş gelişmiş bileği bükülmez bir yiğit olmuştu. Babası onu görünce yıllardır yaşadığı pişmanlık ve utançla yüzüne bakamadı; ama Zal hiçbir şey olmamış gibi saygı gösterip babasının elini öptü</p>

  <p class="normal">İranlılar inanırlar ki; Zal’ı İranlılar’ın Simürg dedikleri zümrüdüanka kuşu ormanda bulup yanına aldı. Yuvasına götürdü ve besledi. Zal gücünü, kuvvetini bu kuşa borçludur</p>

  <p class="normal">Sam, oğlu Zal’a yaptıklarından dolayı, hep boynu bükük yaşadı. Ona baktıkça ormana ölüme terk ettiği gün gelirdi aklına. Çok üzülür ona yaptığından ötürü oğlunun yüzüne bakamayacak kadar utanırdı. Zal gibi Tanrı armağanı, bileği bükülmez bir yiğide babalık yapma onurunu az daha kaybedecekti. Çünkü Zal kısa bir zamanda İranlıların kahramanı, övüncü olmuştu.</p>

  <p class="normal">Uzun bir zaman geçti aradan. Sam oğlu Zal evlendi. Bu evlilikten Rüstem isimli yiğit bir oğul dünyaya geldi. Rüstem yiğitlikte babası ile yarışır oldu. Kısa sürede ünlendi. Ünü İran Ülkesini aştı. Yaptıkları, yiğitlikleri destanlaştı. Ozanların dilinde bütün acunu tuttu. İran bu iki yiğit ile güçlendi. Kavgada, omuz omuza veren baba-oğul koca orduları bozguna uğratır oldular</p>

  <p class="normal">Bu çocuğun doğuşu ile Turan Hakanı Peşenk Han’ın oğlunun doğuşundan çok önceydi ama kader onları bir gün karşı karşıya getirecekti</p>

  <p class="normal">Tanrı hem Turan’a hem de İran’a birer kahraman armağan etmişti.</p>
</body>
</html>
