<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-4.html">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-2-3"><span class="alt-baslik" style="font-size:1.38em;" xml:lang="tr-TR">((3))</span></p>

      <p class="paragraf para-style-override-14"><span xml:lang="tr-TR">Orhan Bey, Osmanlı İmparatorluğu’nun Avrupa’daki öncüsüydü; ama Murat ilk büyük sultanı olacaktı. On dördüncü yüzyılın son bölümünde bir kuşak boyunca saltanat sürdü. Dövüşmek hevesi hiç dinmeyen, güçlü liderliğiyle de etrafındakilere esin kaynağı olan bu sultan, Osmanlı topraklarını Balkan yarımadasının en uç sınırlarına kadar genişletmiş, beş yüz yıl sürecek olan fetihlerini sağlam temellere oturtmuştu. Vizyon ve politik dirayet sahibi bir adam olarak gelecek için güçlü bir hükümet modelinin çerçevesini inşa etmişti. Bu da zaman içinde Bizans’ın karışık kalıntılarını birleştirip onlara yeni bir hayat vermiş, tarihin bu diliminde başka hiçbir gücün dolduramadığı bir boşluğu doldurmuştu. Çeşitli ırk, din ve dil öğelerini kaynaştırması açısından da eşsiz yeni bir Osmanlı uygarlığının başlangıcının habercisi olmuştu.</span></p>

      <p class="paragraf para-style-override-14"><span xml:lang="tr-TR">Dahası, Osmanlı’nın Doğu Avrupa’ya yayılması Batı’daki bir gerileme dönemiyle çakışıyordu. On üçüncü yüzyıl ortalarında Kudüs’ün nihai olarak elden çıkması ve Moğolların Küçük Asya’ya dolmasıyla birlikte feodal Hıristiyanlık sınırlarını artık Doğu’ya doğru genişletemiyordu. Haçlılık dürtüsü, Latin Hıristiyanlarının kavgaya tutulup birbirlerine karşı savaşmalarıyla birlikte kendi kendini yenik düşürmüştü. Doğu’yla kârlı bir ticareti başlatmış ve Haçlı Seferleri’ni finanse etmiş olan İtalya’nın bankacılık müesseseleri birer birer iflasa sürüklendiler. Finansal ve ekonomik durgunluk uzayan bir genel sosyal krize yol açtı. Esneklikten yoksun ve hayatiyeti yok edilmiş Avrupa toplumu bozulmuştu. Köylülerin ister feodal beyler ister manastırlar olsun toprak sahiplerine, işçilerin de tüccarlara karşı ayaklanmaları aldı yürüdü.</span></p>

      <p class="paragraf para-style-override-15"><span xml:lang="tr-TR">Doğudan getirilen Kara Ölüm namındaki veba salgını Akdeniz’in ve bütün Batı Avrupa’nın halklarını kırdı geçirdi. Yeni dünyaların keşfi gençliğin enerjisini daha batıya, Atlantik’in ötesine yöneltecekti. Ortaçağların bu dönüm noktasıyla başlayan aydınlanma Osmanlı Türklerinin yeni imparatorluğuna ancak yarar verebilirdi.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Murat’ın tahta çıkmasından önce planlanan ve ehil komutanlar tarafından yönetilen Avrupa’daki büyük saldırısı 1360’da başladı ve ilk evresi hızla tamamlandı. Osmanlılar, kilit noktalardaki kaleleri ve Balkan dağının eteklerine kadar uzayan zengin ovasıyla Trakya’ya on beş ay içinde hâkim oldular. Çorlu’da tüm garnizonun katledilmesi ve kumandanının başının kesilmesiyle Türk istilacılar bütün Balkanlar’da bir terör havası estireceklerdi. Edirne istilacılara kapılarını açtı ve çok geçmeden Osmanlı İmparatorluğu’nun başkenti olarak Bursa’nın yerini aldı. Osmanlılar bundan sonra İstanbul’u es geçerek batıya doğru yollarına devam ettiler. Artık eski imparator konumunun gölgesi haline gelen Ioannes Palaiologos, imzaladığı antlaşma uyarınca Trakya’da uğradığı kayıpları geri almaya kalkışmayacak, Osmanlı ilerleyişine direnişlerinde Sırplarla Bulgarlara destek vermeyecek, ayrıca Osmanlıları Küçük Asya’daki Türk rakiplerine karşı destekleyecekti. On yıl sonra bir vassal olarak Murat’ı hükümdarı olarak kabul edecek ve Osmanlı Ordusu’nda askerlik hizmeti yapmaya boyun eğecekti.</span></p>

      <p class="paragraf para-style-override-14"><span xml:lang="tr-TR">Türkler Avrupa’nın içerilerine doğru ilerlerken, Bulgaristan, Makedonya, Sırbistan, çok geçmeden de Latin Kilisesi’nin bir kalesi olan Macaristan, V. Papa Urban’ın da desteğiyle Hıristiyanlığı savunmak için Yunanlıların da katılımıyla birleşmek için bir dizi yararsız denemede bulundular. 1363’de Sırplardan ve ilk kez Macarlardan (Yunanlılar katılmamıştı) oluşan bir kuvvet Edirne yönünde Meriç Nehri’ni aştı, ama direnişle karşılaşmadan nehri aşmanın duyurduğu sevinci gece şölenlerle kutlarlarken Türklerin ani bir saldırısıyla (Türk tarihçi Sadeddin’in sözleriyle “inlerindeki vahşi hayvanlar gibi kıstırıldılar, sonra da rüzgârın önü sıra sürdüğü alevler” gibi) nehre döküldüler ve hemen tümü yok edildi.</span></p>

      <p class="paragraf para-style-override-14"><span xml:lang="tr-TR">Ayrıca, denenen bu tür “haçlı seferleri” Latin ve Yunan Ortodoks kiliseleri arasındaki çekişmeler nedeniyle belalı oluyordu. İtalyan yazar Petrarca, Papa Urban’a yazdığı bir mektupta bunu şu şekilde yansıtıyordu: “Osmanlılar sadece düşmandırlar, ama hizipçi Yunanlılar düşmandan da beterler.” İmparator Ioannes Palaiologos ancak Rumların Roma’nın Katolik Kilisesi’ne bağlanmasını vaat ederek müttefikler bulabildi. Macarlara yaptığı gizli bir ziyarette bu vaatte bulundu. Memleketine dönerken Bulgarlar tarafından bir kalede alıkonuldu. Bu davranış, Savoia prenslerinden Amedeo’nun müdahalesine yol açtı. Bu soylu 1366’da yeni bir papalık haçlı seferi düzenledi. Gelibolu’yu Türklerin elinden aldı, fakat olduğu yerde kalıp onlarla savaşacak yerde, Bulgar Hıristiyanlarıyla savaşmak için Karadeniz’e açıldı. İmparatoru kurtarırken, Macarların da yaptıkları gibi, Roma Kilisesi’ne boyun eğmesinde ısrar etti. Ret yanıtı alınca Amedeo dönüp bu kez Rumlarla savaştı.</span></p>

      <p class="paragraf para-style-override-14"><span xml:lang="tr-TR">İmparator boyun eğdi ve 1369’da Roma’ya hareket etti. Orada Hıristiyanlığın prenslerinin Türklere karşı yardımı karşılığında yanlışlarını ikrar ettiği Ortodoks Kilisesi’ne sırt çevirdi. Fakat hiçbir yardım gelmediği gibi, imparator da dönüş yolunda borçları yüzünden Venedik’te alıkonuldu. Büyük oğlu Andronikus fidye parasını sağlamayı reddettiyse de, küçük oğlu Manuel bunu yaptı. Fakat Ioannes’in Roma’ya boyun eğişi İstanbul’da çok kötü karşılandı. Dolayısıyla serbest kalınca Ioannes, Murat’ın vassallığını kabul etti.</span></p>

      <p class="paragraf para-style-override-14"><span xml:lang="tr-TR">Balkan Hıristiyanlarının Latin Kilisesi’ne duydukları nefret kadar farklı ulusların karşılıklı siyasal nefretlerinden de Osmanlıların kazanabileceği çok şey vardı. Bu da Katolik Kilisesi’nin zararına Ortodoksluğu resmen kabul edişlerine yol açtı. Bu da ister Rum ya da Slav, Sırp veya Bulgar olsun, her ırkın Osmanlı yönetimini komşularınınkine -özellikle de Macarlarınkine- yeğlemeleriyle sonuçlandı. Bu ruh halinin, Kara Ölüm’ün Balkanlar’da yol açtığı moral bozukluğuna eklenmesi, zaferleriyle Osmanlıların Avrupa’daki konumunu sağlamlaştıran I. Murat’ın devlet adamı olarak başlıca görevini kolaylaştırıyordu. Osmanlı fatihler sayıca nispeten azdılar. Şimdi ise Avrupa’da, Asya’daki fetholunmuş ülkelerin nüfusundan çok daha kalabalık halklarla karşı karşıyaydılar. Üstelik ırk, din ve siyasal özellikleri açısından çok daha çeşitli ve karmaşıktı bunlar. Bu durumda nasıl özümseneceklerdi? Başarılı seferler birbirini izlerken kapsamlı bir devlet yönetimi gereksinen Murat’ın sorunu buydu.</span></p>

      <p class="paragraf para-style-override-14"><span xml:lang="tr-TR">İslamiyet hakkında çok az şey bilen ya da hiçbir şey bilmeyen Balkanlar’ın Hıristiyan nüfusu, Asya Hıristiyanları’nın aksine gönüllü olarak din değiştirerek asimilasyona pek elverişli değillerdi. Yerlerini alacak Müslüman sömürgecilerin yetersizliği nedeniyle fatih tarafından ortadan kaldırılmaları da düşünülemezdi. Hâlâ savaşmakta olan Murat, dahası burada yaşayan halkı polis baskısıyla kontrol etmek için yedek askeri olanaklardan yoksundu. Zorla Müslüman edilme politikası ise bu durumda Hıristiyanları kışkırtmaktan ve oluşturdukları tehdidi artırmaktan başka işe yaramazdı. Murat bu durumda Balkanlar’daki vassal devletlerin yerli Hıristiyan halkına karşı bir tür hoşgörü benimsedi. Asker sınıfının üyelerini Osmanlı hizmetine aldığı gibi, çok kez hâlâ kendi prensleriyle derebeylerinin kumandasında olan binlerce Hıristiyan birliğini savaşçı olarak kullandı. Karşılığında vergiden muaf tutulmaları ve devlet arazilerinin kendilerine ayrılmış bölümlerinden yararlanmaları garantileniyordu.</span></p>

      <p class="paragraf para-style-override-14"><span xml:lang="tr-TR">Fakat asimilasyon sorunu çeşitli şekillerdeki bir köleleştirme politikası tarafından büyük ölçüde çözümleniyordu. Türklerin kendileri de önceki tarihleri sırasında böylesini yaşamışlardı. Köleleştirme işlemi savaş tutsaklarına ve zapt edilen yerlerin halkına uygulanıyordu. Bir yasa Osmanlı askerine tutsaklara sahip olma hakkını veriyordu. Meğer ki o kişiler Müslüman olup bu dinin gereklerini yerine getirsinler. Bir Osmanlı askeri onları ev hizmeti görmeleri ya da tarlalarda çalışmaları için alıkoyabilir, ele geçen paranın beşte biri hükümete bırakılmak kaydıyla pazarda satabilirdi. Tutsaklık Rumlar için dayanılmaz bir aşağılanmaydı. Bizans imparatorları kölelerin özgürleştirilmesine doğru önemli bir yol katetmişlerdi. Türk yasaları böylece din değiştirmeyi özgürlüklerini kaybetmeye yeğleyen Hıristiyanlar arasında epeyi kişiyi İslama kazandırmış oldu.</span></p>

      <p class="paragraf para-style-override-14"><span xml:lang="tr-TR">Fakat sistem esnekliğini koruyordu. Birçok Rumun din değiştirmeden özgürlüklerini kazanma fırsatları vardı. Bu bir saldırı sonucunda düşmüş bir şehirde, bazen teslime ilişkin koşullar çerçevesinde olabiliyordu. Murat’ın ilerleyen orduları da çoğu zaman tutsaklar yüklenmektense fidye parasını yeğliyordu. Kırsal kesimlerde kölelik tehlikesi daha düşüktü. Dağlara kapağı atmak kolaydı, ordu ilerlerken de kaçanları kovalamaya fazla vakit yoktu. Bazı topraklar belli bir vergi karşılığında yenik düşmüş sahiplerinin elinde kalıyordu. Başka ülkelerde düşmanın elinden alınmış topraklarda yeni Osmanlı sahipler tarlalarını işleyecek adamlar gereksiniyorlardı ve bu adamlardan pek çoğu dinlerini değiştirmediler.</span></p>

      <p class="paragraf para-style-override-14"><span xml:lang="tr-TR">Diğer yandan kadınlar; savaş dulları ya da Rumların, Sırpların ve Bulgarların genç kızları, genelde kendi kadınlarını getirmemiş olan fatihlere eş ya da cariye olmaları için köle ediliyorlardı. Bunun sonucunda kanı karışık olan güçlü bir Osmanlı ırkı gelişti. Türklerin damarlarında akan Doğulu kanına -Tatar, Moğol, Çerkez, Gürcü, Acem ve Arap kanlarına- şimdi Balkanlar’ın ve bunların ötesindeki Avrupa’nın kanları da karışıyordu. Böylece, bir yüzyılın içinde Rumlarınki, Romalılarınki ve Bizanslılarınki kadar kozmopolit bir uygarlık vücut buldu.</span></p>

      <p class="paragraf para-style-override-14"><span xml:lang="tr-TR">Sonunda, gönüllü olarak din değiştirmek suretiyle kurtulunabilen bu serflik sistemine ek olarak, Murat Hıristiyanların arasından bizzat sultana hizmet edecek seçme ve sıkı disiplinli bir piyade kuvveti oluşturdu. Bunlar Yeniçeri, yani “Yeni Asker” birlikleriydi. Orhan tarafından muhafız olarak tanıtılan Yeniçeriler, şimdi Murat tarafından Avrupa’daki fethedilmiş Hıristiyan bölgelerini elde tutmak ve savunmak için tasarlanmış bir ordu olarak geliştiriliyordu. Zorunlu din değiştirme esasına dayanan bu sistemde birlikler, fethedilmiş her bölgeden bir kelle vergisi ödemek suretiyle askerlik hizmetinden muaf tutulma ayrıcalığının belli yaştaki Hıristiyan oğlanlarından esirgenmesi ilkesinden hareketle toplanıyordu. Osmanlı makamları bunların arasından uygun adayları seçiyordu. Bu çocuklar ailelerinden alınıyor ve Müslüman olarak yetiştiriliyordu. Görevleri sultana hizmet etmekti. Şahsen ona bağlıydılar ve onun tarafından başka birliklerden biraz daha fazla ücret alıyorlardı. Erkeklik, beden yapısı ve zekâ gibi faktörlere göre titizlikle seçilen, sıkı bir disipline tabi olarak acımasızca eğitilen, her türlü zorluğa göğüs gerecek şekilde yetiştirilen gençlerin, tıpkı keşişler gibi evlenmeye, mal, mülk sahibi olmaya ve başka iş görmeye hakları yoktu. Hayatları sultanın yönetimi altında askerlik hizmetine adanıyordu.</span></p>

      <p class="paragraf para-style-override-14"><span xml:lang="tr-TR">Hıristiyanlık yerine Bektaşilerin farklı Müslüman kurallarına göre yetiştiriliyorlardı. Orhan bu tarikatın inançlı bir hamisi olmuş, onlar için manastırlardaki gibi hücreleri olan tekkeler inşa ettirmişti. Şeyhleri Hacı Bektaş Veli onları kutsar ve onlara kırmızı renkteki hilalle Osman’ın çift kenarlı kılıcıyla bezeli sancağını verirdi. Ceketinin kolunu ilk askerin başının üzerinden geçirerek forsu adlandırdı ve geleceğini öngördü: “Yüzü parlak ve ışıltılı, kolu güçlü, kılıcı keskin, oku sivri uçlu olacak. Girdiği her savaşta kazanan taraf olacak ve ancak zaferle dönecek.” Bu kutsamadan sonra yaya savaşçılarınınkine benzeyen Yeniçerilerin börk denilen beyaz keçe başlığına (dervişlerin şeyhinin koluna benzeyen) at kılından bir tür sorguç takıldı ve ponpon yerine bir tahta kaşıkla süslendi. Forsun, başka birliklerinkinden daha üstün bir yaşam düzeyini simgeleyen işareti kazanla kaşıktı; subaylarının unvanları bile ordugâh mutfağından alınmaydı; çorbacılar gibi. Alayın kutsal cismi, Yeniçerilerin yalnız yemek yemek için değil, birbirlerine danışmak için etrafında toplaştıkları kazandı.</span></p>

      <p class="paragraf para-style-override-14"><span xml:lang="tr-TR">Avrupalılar, doğudan gelen bu Türklerin, Hıristiyanlara bir kan vergisi koymak, genç tutsakları köleleştirmek, onları ailelerinden koparmak, onları yabancı bir dini kabule zorlamak ve bundan böyle bağlı kalacakları yaşam biçimini saptamak gibi âdetlerine insanlık dışı damgasını vurarak varsın öfkelerini dile getirsinler. Ancak bunların düşmanlara karşı savaşmanın yaşamın bir parçası olarak kabul edildiği bir savaşçılar çağının ilkeleri olduğu göz önünde tutulmalıdır. Hıristiyanların kendileri bile o yüzyılda Hıristiyan ya da kâfir olsun, başkalarına karşı çoğu kez insanlıktan uzak davranırlardı. Üstelik Balkanlar, Hıristiyan askerlerinin sürekli olarak Türkler hesabına savaştıkları karmaşık bir savaş sahnesiydi. Murat’ın Müslüman orduları Hıristiyan kumandanların komutasında başka Hıristiyanlara karşı bilinçli olarak savaşan “kâfir” birliklerinden hiçbir zaman yoksun olmamıştı. Bu kuvvetler, yüzyıllar geçtikçe sayıları artsa bile Osmanlı’nın silahlı kuvvetlerinde nispeten küçük bir azınlık oluşturan Yeniçerilerden çok daha kalabalıktılar. Murat’ın zamanında bin kişiden fazla değillerdi. Şüphesiz, zorunlu askerlik korkusu zamanla köylüleri, tarlalarda çalışmak için gereksindikleri güçlü kuvvetli oğullarını feda etmektense gerçekçi bir çıkarcılıkla Müslümanlığı kabul etmeye itmiş, dolayısıyla da Yeniçerilerin sayısı daha da azalmıştır.</span></p>

      <p class="paragraf para-style-override-14"><span xml:lang="tr-TR">Bir kez askere alındıktan sonra bu gençler, üstün bir bedensel eğitim ve teknik beceri, yetenekleriyle uyumlu bir öğretim, kışla disipliniyle kamp eğlenceleri arasında adil bir denge ve hayat boyu sürecek bir kariyer gibi avantajlara kavuşuyorlardı. Aralarında alaylarından duydukları gurur, hükümdarlarına bağlılık ve dinsel kardeşlik gibi etkenlerden oluşan bir dayanışma ruhu vücut bulmuştu. Yeniçeriler böylece haklı bir avantajla yeni yaşamlarına başlamış oluyorlardı. Osmanlı yüzyılları ilerledikçe haklı güçlerinden daha da fazlasına kavuşacaklardı.</span></p>

      <p class="paragraf para-style-override-14"><span xml:lang="tr-TR">Bu askeri kölelik sistemi Hıristiyan dünyasında şok etkisi yapıyordu. Ama İslam dünyasına, özellikle Türklerin kendilerine hiç yabancı değildi. Türkler tarihlerinin ilk zamanlarında bu sistemden süfli biçimde yararlanmışlardı. Abbasi Halifeliği zamanında Orta Asya’nın bozkırlarında tutsak edilen Müslüman olmayan Türkler haraç olarak alınmışlar ya da köle olarak satılmışlar, Müslümanlığı kabul etmeye zorlanmışlar, daha sonra Bağdat’ta asker veya idareci olmak üzere eğitim görmüşlerdi. Claude Cahen, “Statüleri doğal olarak özel kişilere ait ve evlerde hizmetkâr olarak çalıştırılan kölelerinkinden çok yüksek olan bu tür tutsakların sağlanması hiçbir zaman güç olmadığı gibi, ilgili Türk toplulukları arasında içerlemeye yol açmamıştır. Kölelik herkesin arasında sonradan esinlediği duygulara yol açmıyordu,” diye kaydetmişti. Bu şekilde köle edilen Türkler çok zaman terfi yoluyla yüksek askeri rütbelere veya idari konumlara yükselmekteydiler.</span></p>

      <p class="paragraf para-style-override-14"><span xml:lang="tr-TR">Daha sonraki Sasanile</span><span class="char-style-override-12" xml:lang="tr-TR">r</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span> <span xml:lang="tr-TR">devrinde bu Türkler sülalenin korunmasında güçlü bir rol oynamış, ancak daha sonra Sasaniler hanedanını devirmişler, yerine kendilerine ait bir köle hanedanını geçirmişlerdi. Köle kökenli Türkler tarafından kurulan benzer sülaleler Mısır’da da hüküm sürmüştür; örneğin, Tuluniler, ondan sonra da eskiden Eyyubiler hanedanıyla Salahaddin’in köleleri olan Memluklular. Bunlar Eyyubileri devirerek köleliğe dayalı ve Osmanlı rejimi altında da sürecek kendi hanedanlarını kurmuşlardı.</span></p>

      <p class="paragraf para-style-override-15"><span xml:lang="tr-TR">I. Murat’ın kumandasındaki Osmanlılar şimdi bir sınavla karşı karşıyaydılar. Tarihçi Arnold Toynbee’nin sözleriyle:</span></p>

      <p class="paragraf para-style-override-14"></p>

      <p class="paragraf para-style-override-15"><span xml:lang="tr-TR">Yerli bir topluluğun fiziksel doğayla didiştiği bozkırdaki doğal ortamından alınarak kuraklığın fiziksel baskısından kurtulduğu, fakat buna karşın yabancı insan topluluklarına egemen olmak gibi yeni bir sorunla karşı karşıya kaldığı yabancı bir çevreye nakledilmesi.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Aynı sorunla karşılaşan başka göçer toplulukları kendilerini sadece “koyun çobanlarından insan çobanlarına dönüştürmeyi” denemişlerdi.</span></p>

      <p class="paragraf para-style-override-14"><span xml:lang="tr-TR">Bunda genellikle başarısızlığa uğradılar. Avarların Slavlar üzerindeki egemenliği sadece elli yıl sürmüştü; Batı Hunlarının Macarlar üzerindeki ise Attila’nın yaşam süresini aşmamıştı. Moğolların birbirini izleyen imparatorluklarının hepsi de kısa ömürlü olmuştur. Bu göçer egemenliği ilkesinin yanılgısı kendi topraklarında çiftçi olarak kalan ve yine de ekonomik açıdan verimli olan “insan sürüleri”nin, vakit kaybetmeden “insan çobanları”nı kovmak veya özümsemek için işbirliği edeceği yolundaydı. Çünkü bunlar bu yerleşik çevrede sadece verimsiz asalaklar, “işçi arıları sömüren erkek arılar”dı. Dolayısıyla çoğu göçebe imparatorlukların hızlı yükselişini aynı derecede hızlı gerilemesi ve çökmesi izliyordu.</span></p>

      <p class="paragraf para-style-override-14"><span xml:lang="tr-TR">Şimdi yerleşik göçerler olan Osmanlıların tarihteki biricik istisna olacağı meydana çıkacaktı. “Padişahın insan sürülerini ve insan komşularını hizada tutmak için insan bekçi köpeklerini seçmek ve eğitmek” uygulamasını geliştirdiler. Bu insan yardımcılar Hıristiyan asıllı kölelerdi. Sultan Murat böylece askerliğin boyutlarının sınırları içinde Osmanlı İmparatorluğu için Yeniçerilerinin de katkısıyla tutsaklığa ve padişaha bağlılığa dayalı egemen bir kurumu geliştirmişti. Bu çok geçmeden sivil alana da kayarak kamu hizmetlerinin bütün kollarını kapsamına almıştı. Sonuç olarak, imparatorluğun Hıristiyan tebaaları bundan böyle hemen tamamıyla Hıristiyan kökenli Müslüman olan adamlar tarafından yönetileceklerdi. Özetle bu, Müslüman veya Hıristiyan olan tebaalarına Hıristiyan yöneticilerin aracılığıyla egemen olmak yolunu seçen uzun bir Müslüman hükümdar hanedanının başlangıcı olmuştu.</span></p>

      <p class="paragraf para-style-override-15"><span xml:lang="tr-TR">Bu arada Roma’nın Pretor muhafızlarına benzer ve zamanın Hıristiyan ordularında bir eşi daha bulunmayan bir piyade kuvveti olan ufak Yeniçeri birliği Murat’la paşalarının Balkanlar’daki sürekli seferlerinde ve fethedilmiş ülkelerin barışa kavuşturulup yerleşime açılmasında aktif bir rol oynadı. Gibbon’un da belirttiği gibi: “adamlar, putperest memleketlilerine saldıran muhtedilerin şevkiyle savaşıyorlardı.”</span></p>

      <p class="paragraf para-style-override-14"><span xml:lang="tr-TR">Trakya’nın fethi Osmanlı orduları için Bulgaristan’ın, sonra da Makedonya’nın yolunu açmıştı. Asimilasyon için uygun bir aradan sonra Murat Bulgaristan’ı istila etti. Çarın ölümünden sonra memleketin rakip üç kardeş prens arasında bölünmüş olmasından yararlanmıştı. Kardeşlerin büyüğü olan Prens Şişman’la daha genç iki kardeşinin arasındaki bölünme o kadar belirgindi ki ülke, “Üç Bulgaristan,” diye anılır olmuştu. Murat’ın işine yarayan başka karışıklıklar da oldu. Batı Bulgaristan, Macarlar tarafından istila edilirken, Papa’nın onayıyla Hıristiyanlara karşı bir Haçlı Seferi düzenlenmişti. Bunun sonucu, iki yüz bin Bulgarın Fransisken misyonerleri tarafından Ortodoksluktan Katolikliğe zorla döndürülmeleri oldu. Bu zulümden usanan birçokları, ibadet özgürlüklerine kavuşmak için Müslüman fethini sevinçle karşıladı.</span></p>

      <p class="paragraf para-style-override-14"><span xml:lang="tr-TR">1366’yı izleyen üç yılın içinde Osmanlılar bütün Meriç vadisini ele geçirebildiler, böylece Bulgaristan’ın güneyini topraklarına katmış oldular. Ioannes Palaiologos’u örnek alan Şişman, Murat’ın prensi oldu. Kızı da Müslümanlığı kabule zorlanmaması kaydıyla sultanın haremine katıldı. Şişman, Osmanlı birliklerinin yardımıyla Macarları Bulgaristan’dan dışarı sürdü, ama tüm umuduna karşın küçük kardeşinin payına düşen toprakları elde edemedi. 1371’de batıya doğru ilerlemekte olan Osmanlılara karşı Sırpların da yardımıyla cephe aldı, ama Samakov’da kesin bir yenilgiye uğrayarak dağlara kaçtı, böylece Sofya’nın önündeki büyük ovaya açılan geçitleri Türklere terk etmiş oldu.</span></p>

      <p class="paragraf para-style-override-14"><span xml:lang="tr-TR">Bununla birlikte, Murat Sofya’yı zapt etmekte acele etmiyordu. Sadece akıncı olmayıp aynı zamanda bir imparatorluk kurucusu olan bir adam olarak ilkelerine sadık kaldı ve acele edecek yerde çok iyi planlanmış hızlı seferlerinin arasında Struma ve Vardar vadilerini istila ederek önce sol kanadını güvene aldı. Sonra da Makedonya’nın Vardar Nehri’ne kadar işgal edilmesini emretti.</span></p>

      <p class="paragraf para-style-override-14"><span xml:lang="tr-TR">Makedonya’yla Sırbistan, Bulgaristan’dakinden de ciddi kargaşalıkların pençesindeydi. Stefan Duşan’ın 1355’de İstanbul üzerine yürümeye hazırlanırken ölümü ve halkının “Nejaki” yani “güçsüz” diye küçümsediği oğlunun tahta çıkması, eski “imparatorluğu”nu anarşi ve iç savaşın pençesinde bırakmıştı. Sırp Ordusu 1371’de bir kez daha Meriç Nehri’ne yürüyünce tarih tekrarlandı. Sırp Ordusu yine Çirne’de Osmanlılar tarafından yenilgiye uğratıldı, prenslerinin üçü de boğuldu ya da öldürüldü.</span></p>

      <p class="paragraf para-style-override-14"><span xml:lang="tr-TR">Doğu Makedonya böylece on yıl önce Trakya kadar hızlı fethedildi. Drama ve Serez kentleri Osmanlılar tarafından sömürgeleştirildi, kiliseleri de camiye dönüştürüldü. Struma Vadisi’ndeki ve etrafındaki köyler Osmanlı egemenliğini kabul ettiler; daha vahşi bölgelerde ise Sırplar Osmanlıların vassalı olarak hüküm sürüyorlardı. Osmanlı orduları 1372’de Vardar Nehri’ne vardılar ve nehri aştılar. Vadinin doğusundaki halkı Osmanlılaştırdılar, kuzeyde ise Sırp krallarının vârisi olmak üzere seçilen, fakat artık halkının pek ufak bir kısmı tarafından kabul gören Prens Lazar vassallaştırıldı. Stefan Duşan’ın Makedonya İmparatorluğu’nun sonu işte bu oldu.</span></p>

      <p class="paragraf para-style-override-14"><span xml:lang="tr-TR">Murat bu başarılı seferinden sonra fetihlerini dengede tutmak için savaşa on yıl ara verdi. Macaristan’ı istila etmeye kalkışmak için vaktin henüz erken olduğunu düşünerek dikkatini Anadolu’daki faaliyetlerine çevirmişti. Ne çare ki nefret ettiği oğlu Savcı Bey, İmparator Ioannes’in, gözden düşen ve yerine kardeşi Manuel geçirilen büyük oğlu Andronikus’la ittifak yapınca Murat Avrupa’ya dönmek zorunda kaldı. Savcı’yla Andronikus Trakya’da babalarına baş kaldırdılar. Ama Dimetoka’da yenilince çok geçmeden teslim olmak ve Murat’ın korkunç intikamına katlanmak zorunda kaldılar. Rum asiler birbirine bağlanıp Meriç Nehri’nin sularında boğulmak için kentin surlarından aşağı atıldıktan sonra, Murat oğlunun gözlerine mil çektirdi, sonra onun kellesini uçurttu. İsyana katılan genç Türklerin babalarına da onun gibi oğullarını kör edip idam etmelerini emretti. Hemen hepsi bu emre itaat ettiler, emrine karşı koyan iki kişi ise oğullarının yerine idam edildiler. Murat, imparatorun da kendi asi oğluyla torununun gözlerini kör etmesinde ısrar etti. Bu iş kaynar haldeki sirkeyle yapıldı, ama herhalde etkili olmamış olacaktı ki prensler görme duyularına kavuştular. Bizanslı prenslerin hayatta kalmaları, kendi oğlunun rekabetinden korkmuş olan, fakat Andronikus’la babası imparator arasındaki rekabeti yaşatmak işine gelen Murat’ın çıkarlarına uyuyordu. Böylelikle İstanbul’a ilişkin Osmanlı amaçlarına hizmet edeceği kanısındaydı.</span></p>

      <p class="paragraf para-style-override-14"><span xml:lang="tr-TR">Aradan çok geçmeden gözden düşme sırası imparatorun küçük oğlu Manuel’deydi. Selanik valisi konumundayken Murat’ın Serez’deki egemenliğine son vermek için hazırlanan bir komploya karışmıştı. Girişim başarısızlıkla sonuçlanıp Osmanlılar Selanik’i kuşatınca Manuel İstanbul’a kaçtı. Ama Murat’tan korkan babası onu kabul etmeyi reddetti. Sonunda Bursa’da Murat’tan merhamet dilenmek zorunda kaldı. Sultan, Manuel’i bağışlamak yüce gönüllülüğünü gösterdi ve babasıyla birlikte Bizans tahtını paylaşmaya yolladı.</span></p>

      <p class="paragraf para-style-override-14"><span xml:lang="tr-TR">Manuel’in kardeşi Andronikus bir süre sonra babasının onu hapsettiği kaleden kaçtı. Ceneviz ve Osmanlı birlikleriyle işbirliği halinde İstanbul’u kuşattı, şehre girdi, babasıyla kardeşi Manuel’i kendisinin hapsedildiği kaleye tıktıktan sonra IV. Andronikus olarak taç giydi. Üç yıl sonra babasıyla kardeşi de kaleden Boğaziçi’nin karşı yakasına kaçtılar ve ricacı olarak Murat’ın karşısına çıktılar. Bizanslıların hanedan kavgalarında her iki tarafı kukla gibi oynatmadaki hünerine güvenen Murat, Andronikus’un affedilerek kendisine Selanik’le birlikte başka şehirlerin de valiliğinin verilmesinde ısrar etti. Fakat büyük bir yıllık vergi, Osmanlı Ordusu’nda hizmet edecek kalabalık bir kuvvet ve Anadolu’da kalan son Bizans şehri olan Philadelphia’nın (bugünkü Alaşehir) Osmanlı’ya verilmesi karşılığında Ioannes’le Manuel’e Bizans tahtını iade etti. Philadelphia’lılar itiraz edince Ioannes’le Manuel Hıristiyan kardeşlerini Müslüman boyunduruğuna sokmak için Osmanlı Ordusu saflarında savaştılar. Bir Bizans imparatoru bir Türk sultanının lütfuyla saltanat sürmek için ancak bu derece alçalabilirdi.</span></p>

      <p class="paragraf para-style-override-14"><span xml:lang="tr-TR">Balkanlar’daki konumunu garantilemek için Murat’ın üç şehri daha ele geçirmesi gerekiyordu: Kuzey Bulgaristan’daki egemenliğini Tuna’ya kadar uzatmak için Sofya’yı; Sırbistan’ın anahtarı olarak Niş’i; şimdiye kadar yalnız akıncıların girebildikleri Vardar’ın batısında Osmanlı egemenliğini kurmak için Manastır’ı. Murat’ın Asya’daki seferlerinden dönüşünü izleyen altı yılın içinde kumandanları bu hedeflerin üçünü de gerçekleştirdiler. Kuzeyindeki Pirlepe’yle birlikte Manastır 1380’de Osmanlı İmparatorluğu’nun bir uç kalesi oldu. Osmanlı birlikleri henüz bitişik Arnavutluk ve Epir bölgelerini fethetmeye girişmedilerse de, kendilerine ait düşmanlara karşı destek arayan yerel prenslerin daveti üzerine oralara da girdiler.</span></p>

      <p class="paragraf para-style-override-14"><span xml:lang="tr-TR">Sırbistan’ın daha içerilerine girmek için şimdi Sofya ovasına egemen olmak zorunlu olmuştu. Bu kent Balkanlar’ın kalbinde, kuzey ve güney yönlerinde Tuna’ya ve Akdeniz’e akan üç önemli nehrin vadilerine hâkim üç dağ sırasının birleştiği noktada yer alıyordu. Sofya 1385’de hiç karşı koymadan düştü. Şehrin komutanı, güvendiği şahincisi olan genç bir Türk mültecisi tarafından kandırılarak şehir dışına sürüklenmiş ve boğulmuştu. Sırbistan’ın Morava Nehri üstündeki Niş şehrine giden yol artık açılmıştı. Burası da ertesi yıl patırtısız gürültüsüz düştü, şehrin hâkimi Prens Lazar ise Osmanlılara artan bir vergiyle orduları için belli bir kuvvet vermek durumunda kaldı.</span></p>

      <p class="paragraf para-style-override-14"><span xml:lang="tr-TR">Altı Balkan şehrinin sahibi olan Murat, eski Roma yolunun İstanbul’dan Belgrad’a giden beşte dördüne ve aynı yolun Belgrad’la Selanik arasındaki bir bölümüne hâkimdi. Boğaziçi’yle Adriyatik arasındaki yolculuğun son günü dışındaki tümü artık Osmanlı toprağından geçiyordu. Küçük Asya’da Ankara’yla İstanbul Boğazı arasındaki bölüm de Osmanlılarındı, şöyle ki Osmanlı İmparatorluğu’nun doğuyla batı sınırları arasındaki yolculuk kırk iki gündü. Murat yirmi yedi yıl önce tahta çıktığı sırada iki sınır arasındaki yolculuk süresi sadece üç gündü.</span></p>

      <p class="paragraf para-style-override-14"><span xml:lang="tr-TR">Murat’ın Bizans İmparatorluğu’nun vârisi konumu 1335 kadar erken bir tarihte Adriyatik kıyılarında kabul görmüştü. O yıl Ragusa Cumhuriyeti bir ticari anlaşma için girişimde bulunmuştu. Bu, gelecek yıllarda Osmanlı İmparatorluğu ile başka güçler arasındaki aktedilenlerin ilki oldu. Ragusa’lılar yüklü bir yıllık vergi karşılığında imparatorlukta ticaret yapmak ve Osmanlı müdahalesi olmadan açık denizlerde seyretmek hakkını elde ettiler. Bu anlaşma, okuma yazması olmayan Murat tarafından parmak damgasıyla imzalandı. Yazılı şekli birbirini izleyen bütün sultanların zamanında Osmanlı Hanedanı’nın resmi imza mührü olarak kalacak olan</span> <span class="italik char-style-override-11" xml:lang="tr-TR">tuğra</span><span xml:lang="tr-TR">’nın başlangıcı budur.</span></p>

      <p class="paragraf para-style-override-15"><span xml:lang="tr-TR">Yirmi yıl sonra Venedik’le Cenova, Bizans İmparatoru’yla birer antlaşma imzaladılar. Buna göre onu, “Murat Bey’le Türkleri” dışındaki bütün düşmanlarına karşı savunmayı üstleniyorlardı. Cenevizliler hemen arkasından “Sultanların sultanı güçlü ve görkemli Murat Bey”le resmi bir dostluk antlaşması aktettiler. Ancak bu, hemen ertesi yıl “Hıristiyan ırkına haince saldırmaya kalkışan haksızlık ve şerrin oğlu ve Kutsal Haç’ın düşmanı o Türke, Murat Bey’le hizibi”ne, karşı saldırı amaçlı bir ittifaka katılmalarına engel olmadı.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Murat dönüşümlü olarak iki ayrı cephede savaşmaktaydı. Biri Avrupa’da, öteki ise Asya’daydı. Bir tanesindeki ilerlemeyi, eşzamanlı olarak iki cephede de savaşılması tehlikesinden kaçınmak için, ötekindeki bir ilerleme izliyordu. Asya’da sahip olduğu toprakları içteki Türk beyliklerinin zararına genişletmeyi ve emniyete almayı gereksiniyordu. Gazilerin genişleyen uç beylikleri güçlendikçe ve prestijleri arttıkça bu iş daha kolaylaşmaktaydı. Murat saltanatının ikinci yılında Anadolu’nun ortasındaki Ankara’yı zapt ettikten sonra kuvvetlerini daha çok Avrupa’da yoğunlaştırdı. Ancak Balkanlar’ın insan ve para kaynakları, özümlenmiş Hıristiyan öğelerinin desteğiyle Küçük Asya’nın özümlenmesine emin olabileceğini kurnazca hesaplamıştı. Bu arada önünde Hıristiyan âleminin oluşturduğu tehdit, arkasındaki Müslümanlarınkinden daha büyüktü. Şimdilerde Balkanlar’da bu türlü bir Haçlı Seferi beklentisi zayıflamıştı. Güney Slavları Macarlarla kavgalıydılar. Sırbistan’da anarşi egemendi. Bulgaristan önderden yoksundu. Bizans da hanedan kavgalarının pençesinde perişandı. Dahası Murat şimdi prenslikleri dolayısıyla Hıristiyan prenslerinin sultana sağlamak durumunda bulundukları yedek askeri kuvvetlerle daha da kuvvetlenmişti. Öyle olunca da önce Makedonya’yı, arkadan da Trakya’yı ve Güney Bulgaristan’ı fethettikten sonra kuvvetlerini Avrupa’dan Asya’ya geçirecek kadar kendini güvende hissetti.</span></p>

      <p class="paragraf para-style-override-14"><span xml:lang="tr-TR">Aslında Küçük Asya’daki ilk hedeflerine savaşmadan ulaşabilmişti. Osmanlı Beyliği’ne komşu Germiyan Beyliği’nin, en önemli şehri Kütahya olan topraklarının büyük bir kısmı, oğlu Bayezıt’ın Germiyan Beyi’nin kızıyla Bursa’da evlenmesiyle ona geçmişti. Bu evlilik geniş topraklar içeren bir çeyizle gerçekleşmişti. Törenin büyük görkemi, Murat’ın daha mütevazı atalarının gelenekleriyle çelişiyordu, öte yandan Bizans sarayının, Osmanlılar tarafından benimsenmeye başlanan âdetlerine daha çok benziyordu. Murat bundan sonra Germiyan’la büyük Karaman Beyliği arasındaki Hamitoğulları’ndan toprak edindi. Buraları Kütahya’daki Osmanlı işgalinden dolayı kendini tehlikede hisseden Hamitoğulları Beyi’nden satın almıştı. Bunun güneyindeki Teke arazisi için Murat savaşmak zorunda kaldı. Ama göller bölgesinin çevresindeki yaylaların fethiyle yetinerek güneyde Toros sıradağlarıyla Akdeniz arasındaki vadileri ve alçak arazileri buraların emrine bıraktı.</span></p>

      <p class="paragraf para-style-override-14"><span xml:lang="tr-TR">Artık ortak bir sınırının bulunduğu daha büyük ve güçlü Karaman Beyliği’ni ele almaya sıra gelince Murat Kütahya’da bir ordu toparladı. Bunun sol kanadı, anlaşmaları gereğince İmparator Ioannes’le kendi hükümdarları tarafından sağlanmış Rum, Sırp ve Bulgar birliklerinden oluşuyordu. Savaş 1387’de Konya önlerindeki geniş ovada gerçekleşti. Sonuç belirsiz kaldı; her iki taraf da kazandığını ileri sürüyordu. Konya şehri dayandı; sonuçta Murat ne arazi ne ganimet ne de vergi veya askeri yardım elde edebildi. Bütün kazancı, Karaman Beyi’nin elini öpmesi şeklinde tecelli eden bir barışma olabildi. Balkanlar’daki Hıristiyanları ezen Murat, bu güçlü Müslüman beyinin karşısında boyunun ölçüsünü aldı ve Asya’daki topraklarını daha fazla genişletmeyi başaramadı.</span></p>

      <p class="paragraf para-style-override-14"><span xml:lang="tr-TR">Bu savaş dolaylı olarak onu Balkanlar’daki başka bir önemli savaşa bulaştırdı. Murat, Küçük Asya’nın Müslümanlarını kızdırmamak için birliklerine yağma ve şiddetten kaçınmalarını buyurmuştu. Bu emir, yağmayı savaş kurallarına göre hizmetlerinin karşılığında bir askerin hakkı olarak gören Sırp birliklerini zıvanadan çıkardı. Sonuçta birkaçı itaate karşı koydu ve hemen oracıkta idam edildiler. Geri kalanlar, öfke içinde Sırbistan’a döndüler. Bu olay Sırbistan Prensi Lazar’a, Niş’in zapt edilmesinden sonra şimdi Yukarı Sırbistan’ın kalan kısmıyla Bosna’yı tehdit eden Osmanlı istilasına Sırpları direnmeye kışkırtmak fırsatını verdi. Egemenliği Adriyatik kıyılarına kadar uzanan Bosna Prensi’nin de desteğiyle bir ittifak kurdu. Osmanlıların yanıtı Vardar’ı aşıp Bosna’yı istila etmek oldu. Ama karşı taraf daha kalabalık olduğundan Ploşnik’te yenilerek kuvvetlerinin beşte dördünü kaybettiler. Osmanlı zaferleri zincirinin böylece kırılması Balkan Slavlarının arasında çılgınca bir sevince yol açtı. Sınır eyaletlerinin Sırpları, Bosnalıları, Arnavutları, Bulgarları, Eflaklıları ve Macarları Türkleri Avrupa’dan kovmak kararıyla Lazar’ın etrafında toplaştılar.</span></p>

      <p class="paragraf para-style-override-14"><span xml:lang="tr-TR">Murat bir süre Küçük Asya’da kaldı. Ploşnik’teki yenilgisinin öcünü almakta acele etmiyordu. Yalnızca kayıplarını telafi etmek değil, aynı zamanda da düşmanlarının, ilk güven ve umut sevincine alıştıktan sonra ne kadar zaman bağlı kalacaklarını görmek istiyordu. Geçmiş deneyimlerine ve kendi politik yargısına dayanarak bu Slav uluslarının arasındaki dayanışmanın gelip geçici olduğunu biliyordu.</span></p>

      <p class="paragraf para-style-override-14"><span xml:lang="tr-TR">Böylece, dikkatini bir kez daha Sırplara çevirmeden önce Murat 1388’de Bulgaristan’ın fethini tamamlamak için kolları sıvadı. Prens Şişman savaşın erken bir evresinde Tuna’daki bir kaleye çekilerek barış istedi. Murat’ın koşullarını kabul ettikten sonra fikrini değiştirdi ve son bir çaresiz direnişte bulunmaya karar verdi.</span></p>

      <p class="paragraf para-style-override-14"><span xml:lang="tr-TR">Ama Osmanlıların gücünü azımsamıştı. Onu kısa zamanda yendiler ve tutsak ettiler. Osmanlılar bunun sonucunda Tuna’ya kadar Kuzey ve Orta Bulgaristan’ı egemenliklerine aldılar, bu arada nehrin kıyılarındaki stratejik konumdaki çeşitli kaleleri zapt ederek Balkan Dağları’ndaki geçitlere hâkim oldular. Prens Şişman her ne kadar sultanın bir vassalı olarak kaldıysa da, yeni büyük ittifaktaki Slav kardeşlerine yardımda bulunabilecek kadar güçlü bir konumda değildi.</span></p>

      <p class="paragraf para-style-override-14"><span xml:lang="tr-TR">Bulgaristan işini bu şekilde halleden Murat artık yetmiş yaşındaydı. Bizzat kumanda ettiği kalabalık bir orduyla Sırplara karşı son bir sefere girişti. Dönme bir Bulgar, iki de dönme Sırp kuvveti ona katıldı. Üçüncü bir Sırp birliğinin de katılması bekleniyordu. Bağımsız bir Sırbistan’ın kaderini tayin edecek çarpışma Kosova’da ıssız ve dağlık “Karatavuk Vadisi”nde yapıldı. Burası, Sırbistan, Bosna, Arnavutluk ve Hersek’in buluşma noktasıydı. Osmanlı Ordusu Sırplarla müttefiklerininkinden daha az kalabalıktı. Ama güven ve moral açılarından üstündü. Murat zaferinden o kadar emindi ki bölgedeki kalelerin, kentlerin ve köylerin savaş sırasında tahrip edilmemesi gerektiğini buyurdu. Zengin bir memlekete sahip olmak için savaştığına göre kaynaklarını yok etmek ya da insanlarını kendisine düşman etmek çıkarlarına uygun değildi.</span></p>

      <p class="paragraf para-style-override-14"><span xml:lang="tr-TR">Öte yandan, Sırplar yenilgi önsezileri içindeydiler, bu da birbirlerine güvenmemelerinden ve kendi saflarında ihanet belirtileri fark etmelerinden ileri geliyordu. Zaten otoriteden yoksun olan Prens Lazar savaşın arifesinde yaptığı konuşmada kendi damadı Miloş Obraviç’i açık seçik ihanetle suçladı. Murat da düşmanın bulunduğu yönden esen rüzgâr yüzünden Osmanlıların gözlerinin tozla dolmasından endişe ediyordu. Söylendiğine göre, bütün gece Allah’ın himayesi ve gerçek iman uğruna ölme lütfu, mutluluğu hak eden biricik ölüm olan şehit ölümü için dua etmişti.</span></p>

      <p class="paragraf para-style-override-14"><span xml:lang="tr-TR">Ertesi sabah rüzgâr durmuştu. Osmanlı Ordusu her zamanki savaş düzenine girdi: Sultan, Yeniçerileri ve atlı muhafızlarıyla ortadaydı; sağ kanattaki oğlu Bayezıt (savaş Avrupa’da olduğuna göre) Avrupa birliklerine kumanda ediyordu; soldaki küçük oğlu Yakup ise Asya birliklerinin başındaydı. Osmanlılar iki bin okçudan oluşan öncü kuvvetleriyle saldırıya geçtiler. Sırplar, Osmanlıların sol kanadını yaran bir karşı saldırıyla misillemede bulundular. Bayezıt bulunduğu sağ kanattan muazzam bir karşı hamleyle kardeşinin imdadına yetişti. Büyük bir yiğitlikle savaşıyor, düşmanlarını kendi kullandığı ağır bir demir sopayla yere vuruyordu.</span></p>

      <p class="paragraf para-style-override-14"><span xml:lang="tr-TR">Savaşın sonucu daha henüz belli olmadan ve Osmanlılar hâlâ savunmadalarken Lazar’ın Vuk Brankoviç adlı diğer bir damadı, belki de Murat’la önceden anlaşarak on iki bin kişilik kuvvetiyle savaştan çekildi. Brankoviç’in kaçışı Sırpları öylesine zayıflattı ki, dağılarak kaçtılar.</span></p>

      <p class="paragraf para-style-override-14"><span xml:lang="tr-TR">Murat, Slavların savaş meydanındaki uyumsuzlukları hakkındaki tahmininde haklı çıkmıştı. Fakat Tanrı’ya yaptığı akşam duası tam olarak yerine gelecekti. Savaş meydanında hayatını kaybetti. Bu trajedi çeşitli kaynaklar tarafından birbirleriyle çelişen şekillerde hikâye edilmiştir. Bunların en olası olanına göre, cinayet savaş sırasında ya da sonrasında Miloş Obraviç tarafından işlenmiştir. Kayınpederi Lazar’ın bir akşam önceki ihanet suçlaması karşısında fena halde incinen Miloş, Sırplara olan sadakatini kanıtlamaya karar vermişti. Osmanlılara iltica numarası yaptı ve yüksek rütbesine dayanarak Murat’ın huzuruna kabul edilmeyi talep etti. Bu isteği yerine getirilince, Miloş, güya teslimiyet içinde sultanın önünde diz çöktü, sonra bir kamayı sultanın göğsüne sapladı. Sonradan, “iki hamle yaptığı ve kamanın ucunun sultanın sırtından dışarı çıktığı” söylendi.</span></p>

      <p class="paragraf para-style-override-14"><span xml:lang="tr-TR">Kaçmayı başaramayınca Osmanlı askerleri tarafından katledildi. Murat, yedeklerini savaşa sokacak ve Osmanlılara kesin zaferi kazandıracak kadar yaşadı. Ölmeden önceki son girişimi Lazar’ı karşısına getirtmek ve onu idama mahkûm etmek oldu.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu’nun ilk büyük sultanı işte böyle yenilenlerin bir daha doğrulmasına olanak vermeyecek tarihi savaşın zafer anında birdenbire ölüyordu. I. Murat, babalarının Osmanlı Devleti’ni bir kuşak içinde dünyada güçlü bir kuvvet olarak yüzyıllarca ayakta kalması mukadder bir imparatorluk düzeyine yükseltmişti. Ancak sultan olarak tarihin gözünde daha güçlü iki hükümdar olan Fatih Mehmed ve Kanuni Süleyman tarafından gölgede bırakılacaktı. En büyük başarısı, fetihleriyle ve çok geniş topraklara egemen olmasıyla torunlarının, üstünde imparatorluğu kuracakları ve genişletecekleri temelleri atmış olmasıdır.</span></p>

      <p class="paragraf para-style-override-14"><span xml:lang="tr-TR">Murat sadece bir savaşçı değildi. Savaş sanatında bir usta olduğu gibi, strateji alanında kurnaz, savaşta acımasız, hatta zalimdi. Kurmaylarına güveniyordu; kumandayı her an onlara bırakmaya hazırdı. Fakat asıl hüneri barış sanatı alanındaydı. Çarpıcı siyasal basiret sahibi bir liderdi. Bir savaş bir kez kazanıldıktan sonra, fethedilen Hıristiyan bölgelerindeki sosyal ve ekonomik hayatın en az karmaşayla devam etmesine özen gösteriyordu. Osmanlıların hükümet etme geleneklerinin hiçbiri bu Avrupa ülkelerinin yapısına tam olarak uymuyordu. Zaman, yer ve âdet koşullarıyla uyumlu yeni idari sistemlerin geliştirilmesi lazımdı; bu da yöneticilerine en az kurmaylarına olduğu kadar güvenen Murat döneminde oldukça adilane bir temele göre gerçekleştirildi.</span></p>

      <p class="paragraf para-style-override-14"><span xml:lang="tr-TR">Murat, Yunanlı olsun, Slav olsun tebaalarının karakterlerini tahminde keskin bir psikolojik sezgi sergiliyordu.</span></p>

      <p class="paragraf para-style-override-14"><span xml:lang="tr-TR">Dinsel inançlarında koyu bir Müslüman olmasına karşın, yeni imparatorluğunun “kâfir” Hıristiyanlarına, Katoliklerin kendi dindaşlarına karşı tutumuyla taban tabana zıt bir hoşgörü gösteriyordu. Hıristiyanların hırpalanmasına kesinlikle izin vermediği gibi, Yeniçeriler olayı hesaba katılmadığı takdirde, Hıristiyanları İslamiyeti kabule de zorlamıyordu. Ortodoks Patriği bile 1385’de Papa’ya yazdığı bir mektupta sultanın, kilisesine tam bir özgürlük tanıdığına tanıklık ediyordu.</span></p>

      <p class="paragraf para-style-override-14"><span xml:lang="tr-TR">I. Murat böylesi bir asimilasyon süreciyle gelecek yüzyıllarda ardıllarının yönetimi altında etkin şekilde işleyecek çok ırklı, çok dinli, çok dilli bir yönetimin tohumlarını ekmiş oluyordu. Bu yöntem geniş bir alanda daha erken bir çağdaki Pax Romana’yla (Roma Barışı) karşılaştırılmayı hak edecek bir Pax Ottomanica (Osmanlı Barışı) yarattı. Osmanlı İmparatorluğu’nun karma dünyası böylece, liberal politikaları sayesinde Roma İmparatorluğu’nun gerçek bir ardılı olacaktı. Nedeni de yabancı uyruklulara yurttaşlık vermeyi ve olanaklarını kendilerininki kadar imparatorluğun da avantajı için kullanmaları yolunda cesaretlendirmeyi içeren Roma geleneğini benimsemesiydi. Bu sistem, sultanın Hıristiyan olarak doğmuş yurttaşlarının aynen Müslüman olarak doğanlar gibi birinci sınıf yurttaşlar olarak devletin en yüksek kademelerine yükselmelerine olanak veriyordu. Profesör Toynbee’ye göre, benzer bir uygulama: “Romalıların önce bir imparatorluk kurmalarını, sonra da onu tekrar tekrar canlandırmalarını mümkün kılmıştı.” Toynbee buna dayanarak, Osmanlıların, “gerçekte Roma İmparatorluğu’nun Yakın ve Ortadoğu’daki beşinci canlanışı olan” ve bu yirminci yüzyılın ilk çeyreğinin içlerine kadar sürecek “bir imparatorluk kurabildiklerini” ileri sürecek kadar ileri gitmişti.</span></p>

      <div class="footnotes">
        <div class="footnote">
          <p class="dipnot para-style-override-14"><a class="footnote-anchor" href="#footnote-225-1-backlink" id="footnote-225-1">1</a> <span xml:lang="en-US">Horasan ve Maveraünnehir’de hüküm süren İran kökenli Müslüman hanedan.</span></p>
        </div>
      </div>
    </div>
  </div>
</body>
</html>
