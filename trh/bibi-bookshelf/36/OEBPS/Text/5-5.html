<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-5.html">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-2-4"><span class="alt-baslik" style="font-size:1.38em;" xml:lang="tr-TR">((4))</span></p>

      <p class="paragraf para-style-override-14"><span xml:lang="tr-TR">Murat katledilince oğlunu vakit kaybetmeden Kosova savaş meydanında I. Bayezıt adıyla padişah ilan ettiler. Devlet büyüklerinden gördüğü baskı üzerine ve tahta oturmasının karışıklığa yol açmasından korkan Bayezıt’ın sultan olarak ilk girişimi küçük kardeşinin boğularak öldürülmesini emretmek oldu. Bu, savaş meydanında başarılı olmuş ve birliklerinin sevgisini kazanmış olan kendisi gibi ordu komutanı kardeşi Yakup’tu. Bayezıt böylece Osmanlı Hanedanı’nın tarihinde kök salacak olan kardeş katli uygulatmasını başlatmış oldu. Cinayet, bir sultanın kardeşleri tarafından sık sık başvurulan isyan kışkırtmacılığından daha iyi olduğu savına dayandırılıyordu. Kuran’daki bir ayet de ayrıca Bayezıt’ın girişimini haklı gösteriyordu: “Fesata ve isyana her başvuruşlarında mahvolacaklardır; senden uzaklaşmayıp sana barış önerdikleri ve sana karşı savaşmaktan kaçındıkları vakit de onları bulduğun yerde tut ve öldür. “</span></p>

      <p class="paragraf para-style-override-14"><span xml:lang="tr-TR">Bundan sonraki yüzyılda bu insanlık dışı gelenek Bayezıt’ın soyundan gelen bir sultan tarafından yasallaştırılacaktı. II. Mehmet, yani Fatih Sultan Mehmet daha önce bebek yaşındaki bir kardeşini hamamda boğdurtmuştu. Osmanlı liderleri bu ardıllık yasaları bahsinde şimdiye kadar esnek davranmışlardı. Ama bundan sonra her saltanatın başında bu acımasız uygulamaya bağlı kalarak kendi insanlık dışı yöntemlerine göre bölünmez saltanatlarının ilkelerini koruyacaklar, böylece yüzyıllar boyunca hanedanlarının kesintisiz bekasını garantileyeceklerdi.</span></p>

      <p class="paragraf para-style-override-14"><span xml:lang="tr-TR">Bayezıt’ın babasının sağlam erdemlerinin daha azına sahip olduğu çok geçmeden meydana çıktı. Doğası bakımından aceleci ve fevri olduğu gibi, devlet adamı olarak ne yapacağı kestirilemeyen bir kişi olup önceki Osmanlı atalarının planlı tarzlarına ters düşüyordu. Ama öte yandan, çalımlı ve yetenekli bir kumandan olmasının yanı sıra savaşta şaşmaz sezgileri vardı. Ordusunu Avrupa’da ve Asya’da bir yerden bir yere ve bir kıtadan diğerine hızla götürmesinden dolayı ona Yıldırım lakabını yakıştırmışlardı. Gibbon’un da ifade ettiği gibi, bu da “ruhunun ateşine ve yok edici yürüyüşünün hızına” uygun bir addı.</span></p>

      <p class="paragraf para-style-override-14"><span xml:lang="tr-TR">Avrupa’da, Kosova savaş alanında Sırp soylularının çoğunu yok eden bir katliamla babasının ölümünün intikamını alan Bayezıt, Prens Lazar’ın oğlu Stefan Bulkoviç’le anlaşmakta gecikmedi. Sırpların kendisi için artık bir tehdit oluşturmadığına karar vermişti. Ancak birliklerine (aynen babası Murat’ın Küçük Asya’daki seferleri için yaptığı gibi) daha korkulur Macarların tehditlerine karşı Tuna vadisinin savunması için ihtiyaç duyduğundan Stefan’la tüm saltanatı boyunca sürecek olan dostça bir anlaşma yaptı. Sonuçta Sırbistan, Osmanlı İmparatorluğu’nun bir parçası olmadı ve özerk bir vassal devlet olarak kaldı. Sırbistan’ın gümüş madenlerinin sağladığı yıllık bir ödeme karşılığında Stefan babasının bütün ayrıcalıklarına kavuşmuştu. Kızkardeşi Despina’yı Bayezıt’a eş olarak verdikten sonra, Osmanlı Ordusu’ndaki bir kuvvete kumanda etmeyi ve Bayezıt gereksindikçe Osmanlılara Sırp birlikleri temin etmeyi üstlendi. Ganimetleri aralarında adilane bölüşmeleri önceki şikâyetleri unutturmuştu. Bu arada fetholunan Sırp bölgelerine yer yer Müslüman kolonileri yerleştiriliyordu. Kosova böylece bağışlandıysa da, Sırp destanlarında hiçbir zaman unutulmadı.</span></p>

      <p class="paragraf para-style-override-14"><span xml:lang="tr-TR">Bayezıt bundan sonra gözlerini Küçük Asya’ya çevirdi. Burada fetih planlarını yürürlüğe koymadaki aceleciliği sonunda mahvına neden olacak ve bütün imparatorluğunun geleceğini tehlikeye atacaktı. İlk fetih evrelerinde başarılı oldu. Aydın Beyi’ni kendine vassal yaptığı gibi, Saruhan ve Menteşe Beyleri’ni savaşta yenilgiye uğratarak Osmanlıları, kendilerinden önce başka Türk soylarının arkasından Ege’ye yerleştirdi ve ilk kez Akdeniz’e çıktı. Bu da Osmanlı’nın gelecekte denizlerdeki hâkimiyetlerine giden yolu açıyordu. Osmanlılar bu arada İzmir’i Haçlı Hospitalier veya St. Jean şövalyelerinin elinden alamayınca Chios (Sakız) Adası’nı yakıp yıkarak, Yunanistan’da Attika kıyılarını yağmalayarak ve diğer Ege adalarını ticari ablukaya almayı deneyerek denizde de kendilerini gösterdiler. Fakat denizci olarak İtalya’nın kent devletleri Venedik’le Cenova’nın hâlâ dengi değillerdi.</span></p>

      <p class="paragraf para-style-override-14"><span xml:lang="tr-TR">Bayezıt daha sonra Hıristiyan vassallarının ve sultana Osmanlı karargâhında hizmete gelen geleceğin Bizans İmparatoru Manuel Palaiologos’un yardımıyla Karaman’ı istila etti ve ondan önce babasının da yaptığı gibi Konya’yı kuşattı. İki savaştan, arada bir barış anlaşmasının Karamanlılar tarafından bozulmasından; derken Avrupa’dan gelen takviyelerin durumu yıldırım hızıyla değiştirmesinin arkasından Karaman, Akçay Savaşı’nda yenildi ve toprakları Osmanlılar tarafından işgal edildi. Bunu bitişik beylikteki Kayseri’yle Sivas’ın, kuzeyde de Osmanlılara Karadeniz üzerindeki Sinop limanına çıkış olanağını veren Kastamonu’nun işgali izledi. Bayezıt artık Anadolu’nun en büyük bölümünün sahibi olmakla övünebilirdi ve övünüyordu.</span></p>

      <p class="paragraf para-style-override-14"><span xml:lang="tr-TR">Fakat bu egemenlik sadece yüzeydeydi. Çoğu zaman Bayezıt’ın fethettiği toprakların sadece yüzeyini kaşımakla yetiniyordu. Murat ileri görüşlü bir asimilasyon politikasının sayesinde Hıristiyan Avrupa’nın geniş bölgelerini Osmanlı egemenliğine sokmuş ve bu durumu orada yaşayan halklara istemeyerek de olsa kabul ettirmişti.</span></p>

      <p class="paragraf para-style-override-14"><span xml:lang="tr-TR">Bayezıt Asya’da yıldırım hızıyla başardığı fetihlerine bu asimilasyon politikasını uygulamayı denemedi. Oysa Anadolu’nun büyük bölümlerini Osmanlı egemenliğine sokmuştu. Ama bazı istisnalar dışında bu bölgeler gerçek anlamda Osmanlı egemenliğinde değildi. Buralarda yaşayan halkın çoğunluğu eski hükümdarlarının sürgünden dönmelerini bekliyordu. Daha çok Avrupa’da saltanat süren Bayezıt, bu fetihlerin içerdiği sorunların hiçbiriyle uğraşmadı. İki sefer arasında Bizans’ın altın çağındaki lüksüyle yarışmaya çalışan bir sarayın çeşitli zevklerinin koynunda keyif çatmayı, serbestçe yiyip içmeyi ve haremindeki kadınlarla sefahat hayatı sürmeyi yeğliyordu. Bütün bu aşırılıklarına karşın, doğasıyla çelişki halinde bir dindar yanı vardı. Bursa’daki camiinin tepesinde kendine küçük bir oda düzenlemişti; orada uzun zaman kalarak mistik bir tefekküre dalar ve İslamın ilahiyatçılarıyla görüş alış verişinde bulunurdu.</span></p>

      <p class="paragraf para-style-override-14"><span xml:lang="tr-TR">Küçük Asya’daki zaferlerinden sonra kazandığı toprakları valilerinin elinde bırakan Bayezıt Avrupa’ya döndü. Burada, başlıca düşmanı olan Macaristan Kralı Sigismund sorunuyla uğraşıyordu. Bayezıt sırf meydan okumak için Macaristan’a ve ötesine Osmanlı seferleri başlatmış, Türklere çok geçmeden Orta Avrupa’nın kâbusu gözüyle bakmaya başlanmıştı. Akıncıları Tuna’yı aşarak Macar toprağındaki ilk savaşlarını gerçekleştirmişler, bu işte Macar egemenliğinden kurtulmaya çalışan Eflaklılardan yardım görmüşlerdi. Osmanlı tehdidinin bilincinde olan Sigismund, Bayezıt’a bir mesaj yollayarak, Macar korumasında olan Bulgaristan’a müdahale etmesinden yakınmıştı. Bayezıt yanıt vermeyi reddetmiş, sadece çadırında asılı olan silahlara kralın elçisinin dikkatini çekmişti.</span></p>

      <p class="paragraf para-style-override-15"><span xml:lang="tr-TR">Sigismund ‘un yanıtı Bulgaristan’ı istila etmek oldu. Tuna üzerindeki Nikopolis (Niğbolu) kalesini zapt etti, fakat kalabalık bir Osmanlı kuvveti üzerine doğru harekete geçince orasını terk etmek zorunda kaldı. Bulgaristan’ın hükümdarı Şişman’ı yenilgiye uğratan Murat, bu ülkenin, vassal bir devlet olarak bir dereceye kadar özerkliğini korumasına izin vermişti. Bayezıt şimdi bir Macar istilası durumunda Şişman’a güvenmeyerek, Bulgaristan’a bir ordu yolladı, Şişman’ı idam ettirdikten sonra da Bulgaristan’ı olduğu gibi Osmanlı İmparatorluğu’na kattı. Bulgaristan artık Trakya’yla Makedonya gibi imparatorluğun ayrılmaz bir parçasıydı, bir vassal devlet olan Eflak’ın da yardımıyla Tuna üstünde Macaristan’a karşı güçlü bir tampon oluşturuyordu. Bayezıt bu tür yerel hanedanları ortadan kaldırmakla Balkanlar’da merkeziyetçi bir imparatorluk hükümetinin yaratılışına doğru önemli bir adım atmıştı. Fakat Bulgaristan, Osmanlılaştırma ve bir yere kadar İslamlaştırma süreci içinde yalnız bağımsızlığını değil, Bulgarların bir ulus olarak canlı simgesi olan kendi bağımsız Ortodoks Kilisesi’ni de kaybetmişti. Eskiden kısmen Latin ritüeline tabiyken, şimdi Rum Ortodoks Kilisesi’nin papazlarının egemenliğine girmişti, ki buna katlanmak çoğu zaman Müslüman paşalarına katlanmaktan daha zordu.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Bayezıt bu arada kuvvetlerini İstanbul üzerine yollamaya hazırlanıyordu. İmparator V. Ioannes Palaiologos 1391’de ölmüştü. Vârisi Manuel, sultanın uysal bir vassalı olmasının yanı sıra efendisinin sarayında yarı aç, yarı tok bir uşak seviyesine düşürülmüştü. Ioannes ölünce Manuel İstanbul’a kaçarak imparatorluk tahtına oturdu. Ölen babası şehrin surlarını onarmaya ve kiliseleri yıkarak şehrin kapısının yanlarındaki kuleleri ustalıkla kamufle edilmiş tahkimat olarak yeniden inşa etmeye başlamıştı. Bayezıt bunu duyunca bunların yıkılmasını emretmişti, aksi halde misilleme olarak Manuel’in gözlerine mil çekileceğini ileri sürerek imparatoru tehdit etmişti. İmparator Ioannes’in ölmeden önce son yaptığı şey sultanın emrine uymak oldu.</span></p>

      <p class="paragraf para-style-override-14"><span xml:lang="tr-TR">Tahta çıkan Manuel, Bayezıt’ın ültimatomuyla karşı karşıya kaldı. Sultan, Manuel’in vassallık konumunun devamı ve ödediği verginin artırılması dışında İstanbul’a Müslüman halkı için bir kadı atanmasını istiyordu. Bu talebin hemen arkasından bir Osmanlı Ordusu şehrin surlarına dayandı. Osmanlılar gelirken Güney Trakya’da hâlâ Hıristiyan olan Rumları tutsak etmişler ya da katletmişlerdi. Böylece, İstanbul’un Osmanlılar tarafından ilk kuşatması başlamış oldu.</span></p>

      <p class="paragraf para-style-override-14"><span xml:lang="tr-TR">Şehrin kuşatması yedi ay sürdü. Bayezıt talep ettiğinden daha sert koşullar karşılığında kuşatmayı kaldırdı. İmparator Manuel surların iç tarafında bir İslam mahkemesi kurmaya ve şehrin bir çeyreğini Müslüman göçmenlere terk etmek zorunda kaldı. Altın Boynuz’un (Haliç) karşı tarafındaki Galata limanının yarısı altı bin kişilik bir Osmanlı kuvveti tarafından işgal edildi. Osmanlılar artan vergiye ek olarak şehir surlarının dışındaki bağlarla bostanlardan bir aşar bekliyordu. İki caminin minarelerinden okunan Müslüman ezanı artık bütün şehirde yankılanıyordu. Osmanlılar üstelik Bizans’ın Konstantinopolis’ine Rumca</span> <span class="italik char-style-override-11" xml:lang="tr-TR">is tin poli</span><span xml:lang="tr-TR">, yani “şehre doğru” kelimelerini yozlaştırarak İstanbul adını takmışlardı.</span></p>

      <p class="paragraf para-style-override-15"><span xml:lang="tr-TR">Bayezıt şehri kara tarafından abluka altına almayı sürdürdü. İki yıl sonra İstanbul, onun kışkırtması ve Osmanlı birliklerinin yardımıyla Manuel’in yeğeni olan ve tahtın yasal vârisi olduğunu bir dereceye kadar haklı olarak ileri süren Ioannes Palaiologos’un saldırısına uğradı. Fakat saldırı püskürtüldü. 1395’de Bayezıt “Sezarların vârisi” olduğunu farz ederek Serez’de saltanat sürmeye girişti. Vassalları olarak imparatoru, erkek kardeşini ve yeğenini yanına çağırttı ve aniden aklına eserek bütün Palaiologos ailesinin öldürülmesini emretti. Bu hüküm yerine getirilemedi. Sadrazam Ali Paşa, idamı sultan fikrini değiştirene kadar erteletmişti. Bayezıt, Palaiologosları idam ettirmek yerine, birçok Bizans ileri gelenlerinin ellerini kestirmeye ve gözlerini çıkartmaya razı olmuştu. II. Manuel böylece saltanat sürmeye devam ederek işinin ehli bir hükümdar olduğunu kanıtlayabildi.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Bu arada yeni bir tehdit Bayezıt’ın dikkatini çekmişti. Osmanlıların akınlarından ve Tuna üzerindeki kalelerinin tehdidinden bıkan Macaristan Kralı Sigismund, Türkleri yok etmeyi amaçlayan yeni Haçlı Seferi için Batılı Hıristiyan güçlerinden yardım aramaya koyulmuştu. Murat iki sefer arasında, güçlerini hiç de azımsamadığı Hıristiyan ordularını gereksiz yere kışkırtmamaya dikkat etmişti. Ama Bayezıt Hıristiyanlara karşı güttüğü politikada babası kadar temkinli değildi. Abartılı konuşmaktan çekinmediği için, saltanatının başlarında İtalya’dan gelen elçilere Macaristan’ı fethettikten sonra Roma’ya giderek St. Pierre Katedrali’nin mihrabında atına arpa yedireceğini bildirmişti. Bundan sonra da kendine İslamın koruyucusu süsünü vererek Hıristiyanlığa karşı saldırgan niyetlerini açık seçik övgü malzemesi yapmıştı.</span></p>

      <p class="paragraf para-style-override-14"><span xml:lang="tr-TR">Sigismund işte bu tehditlere karşı gelmek için şimdi Haçlı Seferi’ni düzenlemeye çalışıyordu. Ama din adamlarının pek azından cesaret bulabildi. Venedikliler, Macarların gücünden Osmanlılardan daha fazla çekindiklerinden kaçamak bir dil kullanıyorlardı. Cenovalılara gelince onlar Bayezıt’tan ticari ayrıcalıklar koparmada Venedik’li rakipleriyle yarışıyorlardı. Bu arada Napoli’yle Milano Osmanlılarla dostça temaslar sürdürüyordu. Sigismund “Türkleri Avrupa’dan kovacak” bir sefer için gönüllüler bulmak amacıyla elçilerini Fransa’ya, zaman zaman delilik nöbetleri geçiren Kral VI. Charles’ın sarayına yollamak zorunda kaldı. Kralın amcası olan Burgonya Dükü, kendi amaçları için girişimi desteklemeye hazırdı; oğlu Nevers Kontu’nun kumandasındaki şövalyeler ve paralı askerlerden oluşan bir kuvveti yollamayı Sigismund’a vaat etti.</span></p>

      <p class="paragraf para-style-override-14"><span xml:lang="tr-TR">Yüz Yıl Savaşı’nın sona erdiği ve Kutsal Roma İmparatorluğu’na barışın hâkim olduğu bu anda Sigismund’un çağrısı bütün feodal Avrupa’da çok olumlu karşılandı. Fransız kuvveti dışında İngiltere, İskoçya, Flemenk, Lombardiya, Savoia ve Almanya’nın bütün bölgelerindeki soylu sınıfından şövalyeler, ayrıca Polonya, Bohemya, İtalya ve İspanya’dan maceracılar Sigismund’un sancağı altında toplandılar. Avrupa şövalyeliğinin eşsiz örnekleri, Bayezıt’ın yıldırım hızıyla ilerlemesini kesecek ve Türkleri sonsuza dek Balkanlar’dan uzaklaştıracak bir haçlı seferi için dinsel olduğu kadar laik dürtülerle son kez bir araya geldiler. Böylece, Sigismund’un kendi kuvvetleri, şövalyelerle maiyetleri ve paralı asker birliklerinden oluşan yüz bin kişilik “uluslararası” bir ordu 1396 yazının başlarında Buda’da toplandı. Kâfirlerin karşısına çıkan en kalabalık Hıristiyan kuvvetiydi bu. Ayrıca Karadeniz’de Tuna ağzının açıklarında bekleyen ve daha sonra nehrin yukarı boylarına doğru yola çıkacak bir filonun yedek desteğine sahipti. Filonun mürettebatı Hospitalier şövalyelerinden,Venediklilerden ve Cenovalılardan oluşuyordu.</span></p>

      <p class="paragraf para-style-override-14"><span xml:lang="tr-TR">Sigismund mayıs ayından beri Macaristan’ın, Bayezıt’ın Tuna üzerinden gelecek istilasını bekliyordu. Korktuğu olmayınca, keşfe yolladığı adamları da düşmanın izine rastlamayınca, Türkleri kandırıp Macaristan’a sokmak ve onlara orada saldırmak için bir strateji geliştirdi. Fakat şövalyeler zaferle sonuçlanacak hızlı bir saldırının peşindeydiler. İstila yine de gerçekleşmeyince, coğrafya bahsindeki cehaletlerinin etkisiyle (Amurath veya Murat’la karıştırdıkları için) Bayezıt’ın “Babil’deki Kahire”de gönüllüler aradığını, kuvvetlerini İskenderiye’yle Şam’da topladığını, kendisine “Bağdat ve Küçük Asya Halifesi’nin kumandasında ve dualarıyla Müslümanlarla kâfirlerden oluşan ve Tataristan, İran, Media, Suriye, İskenderiye ve kâfirlerin daha pek çok ülkesinin insanlarından oluşan bir ordu verildiğini zannettiler. Bayezıt gelmediği takdirde akıllarınca Türk topraklarında Pers İmparatorluğu’na kadar yürüyecekler, “Suriye’yle Kutsal Toprakları” ve Fransız tarihçi Froissart’ın dediğine göre: “Kudüs’ü sultanla düşmanlarının elinden kurtaracaklardı.” İstanbul’un kuşatmasıyla meşgul olan Bayezıt yine de gelmedi.</span></p>

      <p class="paragraf para-style-override-14"><span xml:lang="tr-TR">Haçlılar bu arada, “Aylak aylak oturmalarının bir anlamı olmadığını, burada bulunmalarının nedeni bu olduğuna göre silahlarını kullanıp bir şeyler başarmaları gerektiğine karar verdiler.” Böylece Tuna Vadisi boyunca ilerlediler, Demir Kapılar’ın yakınındaki Orsova’ya vardılar, sekiz gün süren bir çabadan sonra da nehri geçtiler. Macarlar hiçbir direnişle karşılaşmadan Sırbistan’da yayıldılar, Morava Nehri vadisi boyunca ilerlediler ve burada iyi şaraplar buldular. “Şarap içmeleri yasayla yasaklandığı, cezası ise ölüm olduğu için Türkler şarapları keçi postlarına doldurup Hıristiyanlara satıyorlardı.” Macarlar Niş’i zapt ederek, “Erkekleri, kadınları ve çocukları kılıçtan geçirdiler. Hıristiyanlar kimseye acımıyorlardı.” “Kâfir” Osmanlı akıncılarından bile daha acımasızdılar.</span></p>

      <p class="paragraf para-style-override-14"><span xml:lang="tr-TR">Bulgaristan’da Tuna kalelerinden ilki olan Vidin’in kapıları onlara Hıristiyan komutanı tarafından açıldı, Türk garnizonu da katledildi. Nehri izlemeyi sürdüren Hıristiyanlar bundan sonraki kale olan Rahova’ya saldırdılar. Frenklerle Macarlardan oluşan bütün Hıristiyan Ordusu’yla karşılaşan buradaki Türk garnizonu teslim oldu, sonuçta halkın büyük kısmı, bu arada birçok Hıristiyan Bulgar kılıçtan geçirildi. Hıristiyan kuvvetleri kilit konumundaki kale olan Niğbolu önlerinde kamp kurdukları sırada hâlâ istilacı bir Türk Ordusu görünürlerde yoktu. Fakat Batıdan gelen tedbirsiz birlikler kuşatma için gerekli araç gereçleri getirmedikleri gibi, Sigismund da sadece bir savunma için hazırlık yapmıştı. Teçhizatları yetersiz olunca, surların önüne oturdular ve şehrin açlık sonucunda teslim olmasını beklemeye koyuldular.</span></p>

      <p class="paragraf para-style-override-14"><span xml:lang="tr-TR">Dövüşecek düşman bulamayan Batılı şövalyeler operasyona bir piknik gözüyle bakmaya başlamışlardı; kadınların, şarapların ve beraberlerinde getirdikleri lüks yiyeceklerin tadını çıkardılar, sefahate daldılar, Türklerin onlar için tehlikeli bir düşman olabileceğine inanmamaya başladılar. Aksini ileri sürmeye cüret eden askerlerin, moral bozdukları için ceza olarak kulakları kesildi. Bu arada çeşitli yedek birlikler arasında kavgalar çıktı; bunlardan özellikle Eflaklılarla Transilvanyalılara güvenmeye gelmiyordu.</span></p>

      <p class="paragraf para-style-override-14"><span xml:lang="tr-TR">Aradan on altı gün geçmişti, ama Bayezıt hâlâ ortada yoktu. Daha sonra her zamanki baş döndürücü hızıyla birdenbire önceden de iki kez zafer kazandığı şehrin önünde belirdi. Sigismund’a bildirildiğine göre, iki yüz bin kişilik bir kuvvetle gelmişti. Sigismund düşmanını iyi tanıyor, iyi bir eğitimden geçmiş sıkı disiplinli ve Haçlılarınkinden daha hareketli Osmanlı Ordusu’nu hafife almaya gelmeyeceğini biliyordu. Üzerinde dikkatle anlaşmaya varılmış bir harekât planında ısrar etti. Keşif için bir ön harekete girişen De Courcy adındaki deneyimli bir Fransız şövalyesi, bir dağ geçidinde bir Türk öncü birliğiyle karşılaştı ve, “Meryem Ana, De Courcy için,” bağırışlarıyla saldırıya geçerek Türkleri yendi. Bu başarı diğer Fransız şövalyelerinin kıskançlığını uyandırdı ve De Courcy’yi kendini beğenmişlikle suçladılar. Sigismund onlara savunmada kalmanın gereğini kabul ettirmeye çalıştı. Macarlarla Eflaklıların piyadeleri ilk saldırıyı durduracaklar, süvariler ve şövalyelerin paralı askerleri saldırı ya da savunma için ikinci bir hat oluşturacaklardı. Fransız şövalyeleri buna çok kızarak Macaristan kralının “günün şanını” çalmaya çalıştığında ısrar ettiler. İlk çarpışma onlara ait olmalıydı.</span></p>

      <p class="paragraf para-style-override-14"><span xml:lang="tr-TR">Elu Kontu, başkalarından da destek alarak Sigismund’a itaat etmeyi reddetti ve sancaktarına, “Tanrı ve Aziz Giorgi adına ileri, çünkü bugün iyi bir şövalye olduğumu görecekler,” diye bağırdı. Askerler böylece “Meryem Ana’nın sancağının altında” düşünmeksizin ileri atıldılar. Hor gördükleri kâfirleri yeneceklerine güveniyorlardı. On dördüncü yüzyılda yaşamış Fransız tarihçi Froissart, “Fransız şövalyeleri mükemmel silahlanmışlardı. Ama duyduğuma göre Türklere karşı saldırıya geçtikleri sırada yedi yüz kişiden daha kalabalık değillerdi. Çılgınlığı düşünün. Ne kadar yazık! En az on altı bin kişilik bir kuvveti olan Macaristan kralını beklemiş olsalardı, büyük işler başarabilirlerdi. Ama gurur mahvları oldu,” diye kaydediyor.</span></p>

      <p class="paragraf para-style-override-14"><span xml:lang="tr-TR">Yokuş yukarı saldırıya geçerek Bayezıt’ın ileri karakollarını gafil avladılar ve katlettiler. Osmanlı süvarilerini dağıttıktan sonra atlarından inerek Bayezıt’ın piyadelerine karşı saldırıya geçtiler. Bu piyadelerin konumunu koruyan kazık sırasının başına gelince durdular, sonra sürekli bir devinimle bu kuvvetleri de dağıttılar. Şövalyelerin kılıçlarından kan damlıyordu. Savaşı kazandıklarına artık emindiler. Ama tepenin doruğuna varınca sultanın altmış bin kişilik asıl ordusuyla karşılaştılar. Sırpların desteğiyle daha da güçlenmiş olan Osmanlılar, zirvenin hemen arkasında savaşa hazırdılar. Bayezıt, Sigismund’un çok iyi bildiği her zamanki taktiğiyle düşmanı yormak için kolayca harcayabileceği deneyimsiz adamlarını savaşın ön hattına yerleştirmişti. Hemen arkasından, Bayezıt’la dostlarının atlılarıyla arabaları tam savaş teçhizatlı olarak şövalyelerin karşısına çıktı. Atlarından inmiş olan ve ağır zırhlarının içinde hareketsizleşen şövalyeler saldırı karşısında çaresiz kalmışlardı. Tabii ki bozguna uğradılar. Atları binicisiz olarak dörtnala karargâha döndüler. Avrupa’nın en seçkin şövalyeleri artık Niğbolu savaş meydanında ölü olarak yatıyorlardı ya da Türklerin elinde tutsaktılar.</span></p>

      <p class="paragraf para-style-override-14"><span xml:lang="tr-TR">Haçlılar zamanın normlarına göre hâlâ amatör askerlerdi; geçmişte ve romantik bir ruh hali içinde savaşıyorlardı. Yüzyıllar içinde gelişen profesyonel savaş sanatı, Türklerin askeri yetenekleri, üstün disiplinleri, eğitimleri, brifingleri, taktikleri, hepsinden önemlisi de hafif zırhlı kuvvetlerinin devingenliği ve at üstündeki okçularıyla ilgili hiçbir şey öğrenmemişlerdi. Bunlar, Sigismund’la Macarlarının deneyim sonucu öğrenmeye başladıkları derslerdi. Kral kuvvetlerinin başında Haçlıları izledi, ama öğüdü göz ardı edilince savaşın kaybedildiğini anladı. “Ah, ne ettiler de sözümü dinlemediler, düşmanlarımızla savaşmak için bol adamımız vardı,” diye yakındı. Oysa savaştan önce, “Gök ordumuzun üstüne düşse, onu tutup kaldırmaya yetecek kadar mızrağımız var,” diye böbürlenmişti.</span></p>

      <p class="paragraf para-style-override-14"><span xml:lang="tr-TR">Sonunda Hospitalier şövalyelerinin büyük üstadıyla birlikte Tuna’daki gemilerine kapağı attı. Ordusundan hayatta kalanlar o sırada ölümden kurtulan şövalyelerle birlikte Osmanlılardan kaçıyorlardı. Bazıları gemilere ulaşabildiler, ama binlercesi Karpat dağlarını aşarken akıl almaz güçlüklere göğüs gerdiler. Bayezıt ertesi gün savaş meydanını teftiş edip kayıplarını saptamaya çalışırken tutsakların toplu halde katledilmelerini emretti. Bu arada yüklü bir fidye umuduyla yalnız Nevers Kontu’yla danışmanlarını ve zengin giyimli birkaç şövalyenin hayatını bağışlamıştı. Hayatta kalanlar, kolları birbirine bağlı olarak yere diz çökmüş arkadaşlarının kellelerinin uçurulmasını sultanın yanında durdukları yerden seyretmek zorunda kaldılar.</span></p>

      <p class="paragraf para-style-override-14"><span xml:lang="tr-TR">O gün ölenlerin sayısının on bini bulduğu kaydedilmiştir. Haçlı seferlerinin sonuncusu böylece Hıristiyan Avrupa’nın kalbinde Müslümanların elinde felaketli bir yenilgiyle sonuçlanmış oluyordu. Bu zaferden memnun olan sultan arkasını getirmeye yeltenmedi. Aşağılayıcı bir veda konuşmasında şövalyelere dönüp bir yenilgi daha yaşamaya davet etti. Bayezıt bundan sonra ordusuyla Yunanistan’ı istila etmeye girişti. Tesalya’da önemli kaleler zapt etti ve başka bir Hıristiyan gelin Helene Kantakuzen’in kızını aldı. Fethedilmesini kurmaylarına bıraktığı Mora’da Anadolu’dan getirtilen Türklerle Müslüman kolonileri kuruldu. Fakat Atina Hıristiyanların elinde kaldı.</span></p>

      <p class="paragraf para-style-override-14"><span xml:lang="tr-TR">Bizans’ın mirası artık avucunda olsa bile, Bayezıt, kuşattığı İstanbul’a bir saldırı daha düzenleyerek şansını zorlamadı. Onu durduran, Niğbolu yenilgisinin arkasından Venedik ve Cenova cumhuriyetlerinin ona şiddetle karşı oldukları şu sırada deniz kuvvetinin olmayışıydı. Cenevizlilerle Pera’da yaptığı bir çatışmadan sonra 1399’da on bin kişilik bir kuvvetle şehre girmeye çalıştı. Ancak Fransız mareşali Boucicault’un kumandasındaki küçük bir kuvvetin gelişi üzerine geri çekildi. Boucicault, Niğbolu’da hayatta kalanların arasında sultanın meydan okumasına yanıt veren tek şövalyeydi. Cenevizlilerle Venediklilere yardım etmek için arka arkaya iki sefer düzenledi, kendisini karşılayan bu iki ulusun kuvvetleriyle birlikte Osmanlılarla çarpıştı. Osmanlı tarihinin bu ilk deniz savaşında Bayezıt’ın filosunu Çanakkale’de yendi ve kalyonlarını İstanbul Boğazı’nın Anadolu kıyılarına kadar izledi. Boucicault gitmeden önce şehirde bir Fransız kuvveti bıraktı ve Manuel’in nefret ettiği yeğeni Ioannes’e amcasıyla birlikte Bizans tahtını paylaştırdı.</span></p>

      <p class="paragraf para-style-override-14"><span xml:lang="tr-TR">Manuel yeğeniyle birlikte yardım dilenmek için Avrupa’ya gitti. Artık kendi kendisinin gölgesi haline gelmişti. İtalya’da, Fransa’da ve İngiltere’de bir imparatora layık şekilde karşılanınca umutlandı, fakat eli boş olarak İstanbul’a döndü. Bundan böyle ağza alınmaya değecek haçlı seferi olmayacaktı. Bu arada altı yıldır kuşatılmış durumda olan imparatorluğunun başkenti açlığın pençesindeydi. İstanbullular iplerle surlardan aşağı kayıyor ve Osmanlılara teslim oluyorlardı. İmparatorluk hazinesi boş, şehrin teslim olması yakındı. Her yerde ve burada, Mora’da, Arnavutluk’ta ve Adriyatik’te Bayezıt Bizans İmparatorluğu’na son darbeyi indirmeye hazırdı.</span></p>

      <p class="paragraf para-style-override-14"><span xml:lang="tr-TR">Ama son dakikada, yani 1402 ilkbaharında doğudan gelen muazzam bir tehlike Bayezıt’ı engelledi. Bütün seferlerden vazgeçildi; Balkan ya- rımadasında Müslüman ya da Hıristiyan bütün kuvvetler hızla Küçük Asya’ya geçirildiler. İstanbul’la imparatorluğun son kalıntıları kısa bir süre nefes alacaklardı. Dünyayı sarsan yeni bir fatih batıya doğru ilerliyordu. Cengiz Han’la Moğol Ordusu da hemen hemen iki yüz yıl önce Avrasya bozkırlarında aynen böyle ilerlemişlerdi. Bu yeni fatih Cengiz’in soyundan gelen biriydi, adı Timurlenk’di, ama ayrıca Tatar Timur olarak da biliniyordu.</span></p>

      <p class="paragraf para-style-override-17"></p>
    </div>
  </div>
</body>
</html>
