<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-29.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-29.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-6-1"><span class="alt-baslik" style="font-size:1.38em;" xml:lang="tr-TR">((24))</span></p>

      <p class="paragraf para-style-override-14"><span xml:lang="tr-TR">Büyük Petro iki buçuk yüzyıl önceki Bizans fatihi Mehmet’le kıyaslanabilecek mutlak bir hükümdardı. Yalnızca “Bütün Rusya’nın Hükümdarı ve Otokratı” olmakla yetinmiyor, “Üçüncü Roma”nın imparatoru ve çift başlı kartal simgesiyle bezeli “Yeni Konstantinopolis şehrinin yeni Çarı Konstantin” olmak iddiasıyla bu şehri Osmanlı Türklerinden geri almayı amaçlıyordu. Sultan gibi o da görkemli fetihlere kendini adamış askeri bir devletin yüce hükümdarı olarak Avrupa’yla Asya’da, kendisinden sonraki çarların da izleyecekleri geniş çaplı ve saldırgan bir yayılım politikasına girişmişti. Rus İmparatorluğu’nun, Osmanlıların o vakte kadar karşılaştıkları en müthiş, düşman olması tehlikesi vardı. Çünkü Hıristiyan Avrupa’nın kalan kısmının çelişkili dinsel, politik ve ulusal çıkarlarıyla hiçbir zaman olmayı başaramadığı birleşik bir ulusal devletti; muazzam arazi ve insan kaynaklarına sahip bir güçtü; ayrıca dindaşlık nedeniyle Müslüman düşmanının Avrupalı tebaaları üzerinde güçlü bir potansiyel otorite sahibiydi.</span></p>

      <p class="paragraf para-style-override-14"><span xml:lang="tr-TR">Büyük Petro her şeyden önce günün adamıydı, oysa Osmanlılar geçmişin adamları olarak kalmışlardı. Önceki sultanlar, Batı’ya üstün olduğu çağlarda Doğu’nun kurumlarıyla araçlarını benimsemek ve uyarlamak suretiyle birlik sağlamışlardı. Önce Asya bozkırlarının Şamanist göçer yaşantısından, sonra da ortaçağ İslamının yerleşik uygarlıklarından deneyim edinmişlerdi. Bunları geliştirerek insan gücüyle kaynaklarının merkeziyetçi düzeni sayesinde üstün disiplinli profesyonel bir orduya sahip aydın ve düzenli bir devlet yaratmışlardı. Şehir devletleri ve feodal prenslikleriyle Ortaçağ Avrupası, modası geçmiş ve disiplinsiz bir parçalanmışlığın pençesinde olduğundan Osmanlı’ya etkin biçimde karşı koymayı başaramamıştı.</span></p>

      <p class="paragraf para-style-override-14"><span xml:lang="tr-TR">Ama şimdi evrim süreci ve zamanın geçmesiyle birlikte durum tersine dönmüştü. Batı artık Doğu’dan daha güçlü olmuştu. Dahası, bu iki dünyanın arasında vurmaya hazır olan yeni bir fatih imparator, vizyon, kararlılık ve enerji sahibi bir lider ortaya çıkmıştı: Rusya Çarı I. Petro henüz ilkel olan bir ulus için Osmanlılara karşı zafer kazanmaya azmetmiş Petro, bir Batılılaşma planı benimsedi. Aldığı ilk ders, henüz çocuk yaştayken Yeniçerilerin Moskova’lı karşıtı</span> <span class="italik" xml:lang="tr-TR">streltsi</span> <span xml:lang="tr-TR">tarafından yapılan vahşi hükümet darbesine tanık olması ve katlanması oldu. Bu askerler altı yıl sonra, 1698’de tekrar ayaklanınca Petro bütün teşkilatı aynı şiddetle ortadan kaldırdı. Onun görüşüyle bunlar “kötülük yaratıcılarıydılar, asker değil”.</span> <span class="italik" xml:lang="tr-TR">Streltsi</span><span xml:lang="tr-TR">’nin ortadan kaldırılması, Rus Ordusu’nun yeniden düzenlenmesine, modernleşmesine ve genişlemesine yol açtı. Kurulan yeni askeri birlikler modern Avrupa yöntemlerine göre eğitiliyorlardı, askeri açıdan tamamen güncel ve yetenekliydiler, üstelik çarlarının hedeflerini paylaşıyorlardı.</span></p>

      <p class="paragraf para-style-override-14"><span xml:lang="tr-TR">Petro bir Rus dünya imparatorluğu kurmak amacıyla aşağı yukarı Fatih Sultan Mehmet’inkine eşit yirmi beş yıllık aktif bir savaşım süresi içinde ülkesinin maddi kaynaklarını ve askeri yeteneklerini bol bol kullandı. Osmanlıların buna karşı bütün yapabilecekleri gerileme durumundaki bir imparatorluğu desteklemekten ibaretti. Askeri gelişimleri Batı’nınkine yetişmeyi başaramamıştı. Zamanında savaş sanatının öncüleri olan, top gibi ağır silahları erken geliştiren, bir süvari ordusu olarak açık arazilerde yenilmez, piyade siperlerinin arasında saldırılara karşı dirençli olan Yeniçeriler, en parlak çağın Türkleri olarak kendilerini görevlerine adamış, eğitimli, disiplinli savaşçılardı. Ayrıca, o tarihlerdeki düşmanlarının aksine sağduyulu, yetenekli kumandanlar tarafından yönetiliyorlar ve onlardan ilham alıyorlardı.</span></p>

      <p class="paragraf para-style-override-14"><span xml:lang="tr-TR">Ancak Batı güçleri şimdi fazlasıyla devingen saha toplarının gelişimi ve hafif süvarilerin piyadelerin yararına sınırlanmasıyla onları geride bırakıyordu. Bedelinin yüksekliğine aldırmadan kararlı şekilde büyük profesyonel orduların eğitilmesine, silahlandırılmasına ve yönetilmesine girişmişlerdi. Bunların iyi donatılmış piyade birlikleri, tüm süvari saldırılarına karşı koyacak güçteydi. Bütün bunlar, cephanenin, silahların, üniformaların, yiyeceklerin ve başka malzemelerin nakledilmesi ve sağlanması güncel askeri tekniklere dayanan gelişmiş bir savaş mekanizmasına bağımlıydı, hâlâ eski askeri uygulamalara yapışmış kalmış Osmanlılar ise bunlara ayak uyduramıyorlar, çok zaman inatçı tutuculuklarından bunu istemiyorlardı bile.</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf para-style-override-14"><span xml:lang="tr-TR">Sonuç olarak on sekizinci yüzyıl Osmanlı orduları -on yedinci yüzyıldakiler gibi- düşük kaliteli ve standardize olmamış materyellerin kullanımı nedeniyle engelleniyordu; levazım daireleriyle gerekli malzemenin ulaştırılması sistemleri yeni çağın normlarına göre rastgele ve profesyonellikten uzak kalmıştı; genel düzenleri gelişigüzeldi; parasal idareleri ise tamamen yetersizdi. Sefere çıkmış kalabalık ve karmaşık yapılı bir ordu artık eskiden olduğu gibi sadece yağmayla finanse edilemez ve çevredeki toprakların ürünleriyle beslenemezdi. Modern savaşım dikkatle gözden geçirilmiş, iyi planlanmış ve iyi yönetilmiş bir ekonominin desteğini zorunlu kılıyordu.</span></p>

      <p class="paragraf para-style-override-14"><span xml:lang="tr-TR">Hıristiyan Avrupa son iki yüzyıl içinde bir reformla bir Rönesans’dan geçmiş, ticaret ve teknoloji açısından yeni bir Batı uygarlığının temeli olan ekonomik güçler ve kurumlar tarafından güçlendirilmiş olarak ortaçağdan çıkmıştı. Avrupa’yı iki yüzyıl geriden izleyen Osmanlı İmparatorluğu henüz o aşamaya gelmemişti. Şişirilmiş bir bürokrasinin sınırları içinde ekonomik, ticari, endüstriyel ve tarımsal gerilemenin pençesinde çürüyor, gelişmek için gerekli kaynaklardan ve iradeden yoksun bulunuyordu. Bunu yapması ayrıca finansal ve ticari deneyim yokluğu ve kendince üstün kurumlarının gücüne ısrarla inanması nedeniyle engelleniyordu.</span></p>

      <p class="paragraf para-style-override-14"><span xml:lang="tr-TR">Bunun askeri durumuyla yakından ilgili bir yönü, Osmanlı silahlı kuvvetlerinin bağımlı oldukları kalabalık ve deneyimli zanaatkâr ordusuydu. Bu, zanaatkârın ahlak düzeyini ve ustalık normlarını koruyarak geçmişte olumlu bir sosyal amaca hizmet eden ticaret loncalarının bir ürünüydü. Oysa bu endüstrinin şimdi ekonomik açıdan daha esnek yeni buluşlara ve girişim ruhuna ihtiyacı vardı. Gelgelelim, sınırlayıcı doğası böyle bir gelişime karşı çıkıyordu. Onlar her türlü yeniliğe direnişlerinde, modası geçmiş tekniklere bağlılıklarında, alışılagelmiş kurallarda ve çalışma saatlerinin katılığında inat ediyorlardı. Dahası, sık sık sorumsuzca tahakkuk ettirilen vergiler ve mali kısıtlamalar girişimi sınırlıyor, doğal adaleti arttırıyor, böylece ilerlemeyle refahı engelleyerek Osmanlı endüstrisinin Avrupa’dan gelen ithal ürünleriyle rekabetini imkânsızlaştırıyordu. Yeniçeriler de loncalara arka çıkıyor, çıkarlarına uymayan askeri reformun en küçük emaresini bile şüpheyle karşılıyor ve reddediyorlardı. Oysa Osmanlı Ordusu’nun düşmanı Büyük Petro’nun başardığı bu reforma büyük ihtiyacı vardı.</span></p>

      <p class="paragraf para-style-override-14"><span xml:lang="tr-TR">Bu tutum gerçekte ekonomik olan bir sorunu ciddileştiriyordu. Büyük ölçüde ticari tarımın yayılmasına dayalı parasal bir ekonomi geliştiren Osmanlı İmparatorluğu aslında Avrupa devletlerine kıyasla ekonomik açıdan zararda değildi. Zarar; parasal eylemlerin, azınlıkların, Rum, Yahudi, Ermeni bankerlerin ve tüccarların elinde oluşundan kaynaklanıyordu. Deneyimsizlikleri ve kâfirlere duydukları hor görüden dolayı yöneticiler, yönetimin kurumlarıyla parasal ve ticari sınıflar arasında sıkı bir işbirliğine dayalı tutarlı bir ekonomik sistemi kurmaktan, hatta anlamaktan acizdiler. Hükümetin güçleri ve kapital, insan ve para gücü arasında karşılıklı bir bağlaşmaya dayalı böylesi bir sistem, Avrupa toplumlarında gelişme halindeydi. Oysa hükümetle ticaretin birbirinden kopuk ve soğuk olduğu Osmanlı Devleti’nde ya da o çağın İslam devletlerinin herhangi birinde bu sistem hemen hemen hiç yoktu. Sonuçta, uzun vadeli ve geniş çaplı finansal projelerin uyumlu planlamasından kendini soyutlayan Osmanlı Devlet maliyesi, en düşük düzeyde kalarak ticaretin değişen trendleriyle rekabetten kaynaklanan Avrupa baskısının altında eziliyordu. Örneğin, el emeğine dayalı yerli endüstrilerin, Avrupa’nın fabrika ürünü tekstil ürünlerinden ve başka ürünlerinden dolayı zarar görmesi gibi.</span></p>

      <p class="paragraf para-style-override-14"><span xml:lang="tr-TR">Bu tür sorunlarla savaşamamak, kökü İslama dayanan bir tutumun eseriydi. Bu da eldeki kanıtlara gözünü kapatarak İslam uygarlığının tartışılmaz üstünlüğüne inançtan ve Batı’daki gelişimin yeni uygarlığının karşısında Osmanlı gücünün gerilemesinin anlamını kavramak istemeyen bir yanılsamadan kaynaklanıyordu. Aynı zamanda kaderciliğin ürünüydü. İslam eğitim sistemi geleneğe katı bir bağlılığa dayanıyordu. Şöyle ki olayların gidişini sözde değiştirebilecek bir insan müdahalesine rağmen Allah’ın iradesi yerini bulacaktı. Sonuçta yalnız Yeniçerilerle loncalar değil, ulema sınıfı da mevcut askeri ve ekonomik düzen içindeki çıkarlarını sürdürmek için gerici bir ruh hali içinde temelli değişikliklere karşı çıkıyordu. On sekizinci yüzyıl başlarken sistem, Allah’ın desteğini İslamdan çekerek Hıristiyanlığa geçirdiğinin olası bir işareti gibi kullanılamaz hale gelmekteydi. Rus İmparatorluğu’na tam enerji aşılanırken Osmanlı İmparatorluğu’nda çürüme başlamıştı.</span></p>

      <p class="paragraf para-style-override-14"><span xml:lang="tr-TR">Ama eski yapı henüz tamamen çürümemişti. İslamın imparatorluk için pozitif bir güç olarak ayakta kalmasına devlet kurumlarının katılığı, yanlış kullanımına ve yozlaşmasına rağmen, ona hayatta kalma yeteneği veriyordu. Ölümün katılığına daha vakit vardı. Yaşlı Türk daha ölmemişti. Sultan artık ülkeyi yönetmiyordu. Ama onun için yönetenlerin arasında geleneksel devlet mekanizmasını çalıştırmak için hâlâ çeşitli düzeylerde yöneticiler vardı. Bu, yeni bir üstün zümreyi içeriyordu... silah adamları yerine kalem adamları. Bunlar paşa ya da beyden çok efendilerdi ve geçmişteki bürokratlardan farklı bir sınıftandılar. Şöyle ki Enderun’da yetişmiş Hıristiyandan dönmeler değil, ikinci ve üçüncü kuşak Müslümanlardı. Ama buna rağmen daha önemsiz görevlerde Rumları ve başka Hıristiyanları kullanma eğilimindeydiler.</span></p><br />

      <p class="paragraf para-style-override-14"><span xml:lang="tr-TR">Karlofça Antlaşması’nın imzalanmasını gerek iç, gerekse dış işlerinde fırtınalar arası bir sükûnet izledi. Eğitimli ve kendini halka hizmete adamış bir sadrazam olan Köprülü Amcazade Hacı Hüseyin Paşa (Öncellerinin sırasıyla Zalim, Siyasi ve Erdemli Köprülü olarak adlandırılışları gibi ona da Bilge Köprülü deniliyordu.) bu dönemden yararlanarak zorunlu gördüğü ve daha çok yönetsel nitelikli bir içişleri reformunu kabul ettirdi. İmparatorluğun maliyesinde, adalet sisteminde ve eğitim merkezlerinde reformlar yapmaya girişti. Askeri kuvvetlerin bünyesinde Yeniçerilerin arasında daha etkin bir düzenin ve disiplinin hâkim olması için düzenlemeler yaptı, gerek ordu gerekse donanmanın donanımının güncelleşmesine çalıştı, onlar için yeni kışlalar inşa ettirdi, imparatorluğun savunmasını düzene soktu. Fatih Sultan Mehmet’le başka büyük sultanların geçmişte yaptıkları gibi, kendi kesesinden ya da devlet hesabına kanallar, köprüler, su kemerleri, camiler, okullar ve pazarlar gibi halka yararlı tesisler yaptırdı. Daha önemlisi, şimdilerde acınacak durumda olan Hıristiyan topluluklarının esenliğiyle ilgilendi. Sırbistan’la Macaristan’ın Temeşvar sınır eyaleti halkını bir yıl süreyle baş vergisinden muaf tuttu. Bütün Rumeli’de reayaların gecikmiş vergi borçlarının büyük bir kısmını bağışladı. Suriye’de de sürüler için otlatma özgürlüğü tanıdı.</span></p>

      <p class="paragraf para-style-override-14"><span xml:lang="tr-TR">Çoğunlukla Hıristiyan olan köylülerin bağlılığını kazanmak için başvurulan bu önlemler çok zamanlıydı. Osmanlı İmparatorluğu üzerinde emelleri olan Büyük Petro, yalnız Osmanlı zararına topraklarını genişletmeyi istemekle kalmıyor, aynı zamanda içeride bozgunculuk yapmaya çalışıyordu. Osmanlı’nın Hıristiyan azınlıkları üzerinde etki sahibi olmanın peşindeydi. Rus Ortodoks Kilisesi uzun zamandan beri ruhani açıdan olduğu kadar maddesel açıdan da hesabını yaparak bu arada başka ülkelerdeki aynı dinden olanları da etki alanına alarak Hıristiyanlığın Ortodoks savunucusu olmayı tasarlıyordu. Özellikle birçoğu Slav ırkından olan, hepsi de dinsel açıdan Latinlere kuşkuyla bakan Rumlar, Rusları potansiyel kurtarıcılar olarak görüyor ve aralarındaki Rus ajanlarına kucak açıyorlardı. Büyük Petro şimdi propaganda yoluyla, finansal destek vaatleriyle ve Osmanlı Hıristiyanlarını kâfirin boyunduruğundan sıyrılmaya kışkırtarak bu uzun vadeli hedefi izliyordu. Bu amaçla çeşitli Hıristiyan eyaletlerindeki kilise cemaatindeki etkin ajanlardan destek buluyordu. Bunların arasında Kudüs başpiskoposu Dositheus başı çekiyordu.</span></p>

      <p class="paragraf para-style-override-14"><span xml:lang="tr-TR">Ama Balkanlar’da yüksek düzeyli papazlar o sıralarda onlara kendi dinlerini kabul ettirmeye çalışmayan Müslüman Türklerden çok, onları Ortodoksluktan koparıp kendi mezheplerine kazandırmaya çalışan Katolik Avusturyalılara karşı Rus korumasını elde etmeye çalışıyordu. Moskova’dan “Türklerle Yahudilerden çok Ortodokslara savaş ilan etmiş Papacılarla Cizvitlerden” kurtarılmak için yalvarıyorlardı. Büyük Petro her ne kadar zamanı gelince kâfirlere karşı Ortodoks Hıristiyanların savunucusu olmaya can atıyorsa da bu rolü benimsemede acele etmemesini bilecek kadar da ihtiyatlıydı. İvedi stratejik hedefi şimdi Rusya’yı Karadeniz’de bir güç haline getirmekti.</span></p>

      <p class="paragraf para-style-override-14"><span xml:lang="tr-TR">Oysa Divan’da bir barış politikasının hâkim olduğu şu sırada Osmanlı İmparatorluğu’nun Hıristiyan Batı’yla daha olumlu ilişkileri vardı. Karlofça’dan altı ay sonra antlaşmanın onaylanmasıyla bu dostane ilişkiler İstanbul’da sultanın huzurunda yapılan görkemli bir törenle daha da perçinlendi. Dostane bir hava üretti ve İstanbul’la eski Avrupalı düşmanları arasında eskisinden daha kalıcı şartlarla bir büyükelçi değiş tokuşuyla sonuçlandı. O vakte kadar çeşitli Avrupa başkentlerinde aralıklı olarak kısa süreler kalan Osmanlı sefirleri, on sekizinci yüzyılın başından itibaren bazı ülkelerde Batı’nın uygarlığı ve kültürüyle tanışmaya ve yönetim yöntemlerini ve politik tutumlarını daha yakından kavramaya başladılar.</span></p>

      <p class="paragraf para-style-override-14"><span xml:lang="tr-TR">Avusturya İmparatorluğu’na gönderilen yeni elçi, Kara Mustafa Paşa’yla birlikte Viyana Kuşatması’nda çarpışmış olan İbrahim Paşa adlı değerli bir paşaydı. İmparator için değerli taşlarla süslü etkileyici sayıda armağanlarla Viyana’ya girdi. Armağanların arasında sultanınkine benzeyen direkleri altın topuzlu ve saten kumaşla astarlanmış bir çadır da vardı. İmparator ise sultana bir hazine dairesi dolduracak kadar gümüş eşya, bir yapay çeşme ve başka zarif Viyana eşyası yolladı. İstanbul’da ise Avusturya büyükelçisine sultanın huzuruna kabul edilmesinden önce büyük bir ziyafet verildi ve boğaz balıklarından oluşan yiyecekler ikram edildi, ki bu daha düşük statülü elçilerden, örneğin, Lehistan temsilcisinden esirgenen bir itibar nişanesiydi.</span></p>

      <p class="paragraf para-style-override-14"><span xml:lang="tr-TR">Aradan çok geçmeden İngiltere’den yeni bir büyükelçi geldi. Sir Robert Sutton, Hollanda temsilcisiyle birlikte Karlofça Antlaşması’nı hazırlayan ve arabuluculuğunu yapan Lord Paget’in yerini alacaktı. Ülkesinin barışa yaptığı katkılardan sonra Sutton, sultan tarafından dostça karşılandı. Ancak sultanın Rusya’ya karşı duyguları dostça olmaktan uzaktı. Büyük Petro, Karlofça Antlaşması’nı imzalamayı reddetmiş, sadece şimdi yenilenmesi gereken iki yıllık bir ateşkese razı olmuştu. Bu görevle yollanan Rus elçisi, çarın yeni tersanelerinde inşa edilmiş bir savaş gemisiyle gelmiş ve kırk pare top ateşiyle şehri selamlamıştı. Sonra da Rus Donanması’nın geri kalanının da gelmesi için sinyal verir gibi bir Rus yortusunu kutlamak için top ateşini tekrarlayarak İstanbul’da şaşkınlığa ve heyecana yol açmıştı.</span></p>

      <p class="paragraf para-style-override-14"><span xml:lang="tr-TR">1700’ün ilk altı ayı boyunca süren görüşmeler gergin, bazen de tartışmalı bir hava içinde geçti. Osmanlılar sonunda bir anlaşmaya razı oldular. Bunun koşullarına göre Ruslar önceki seferde fethettikleri ve o zamandan beri kara iletişimine ve Kırım Tatarlarının step otlaklarına ulaşmalarına engel olan Dinyeper’deki dört kaleyi yıkmayı (ama Türklerin istedikleri gibi teslim etmeyi değil) kabul ettiler. Ayrıca Rusların Azak çevresindeki topraklarına sınırlı bir ilave yapıldı. Azak’la Perekop Berzahı arasında çöl ve stepten oluşan boş bir alan Kırım yarımadasını dışarıya kapatarak iki imparatorluğun arasında sınır olacaktı. Kırım Tatarları Rus topraklarına baskınlar yapmaktan vazgeçecekler, buna karşın, nehir deltası çevresindeki balık tarlalarıyla tuzlalarda ve karanın içlerinde nehrin iki yakasında avcılık, balıkçılık, arıcılık ve odunculuk gibi uğraşlarda Ruslarla eşit haklara sahip olacaklardı. Öte yandan Kırım hanı, Rus çarından pek övündüğü yıllık vergiyi artık alamayacak olmasına çok kızmıştı.</span></p>

      <p class="paragraf para-style-override-14"><span xml:lang="tr-TR">Bu arada Rusya, İstanbul’da diğer Hıristiyan devletleriyle aynı düzeyde temsil edilme ve sürekli bir büyükelçi bulundurma hakkını elde etmişti. Bu göreve Kont Tolstoy atandı. Ama bunların hiçbiri Rusların deniz kuvvetlerini artırmalarını ve Azak Denizi kıyılarında yeni kaleler dikmelerini önleyememişti. Bu da Kırım hanını öfkelendiriyor, tekrar savaş çıkması için çaba harcamasına neden oluyordu. Ruslar İstanbul’da Karadeniz’de seyretme özgürlüğü ve Kerç’in kendilerine terk edilmesi taleplerini tekrarladılar. Ancak bu istekleri geri çevrildi. Rus Donanması’nın Azak Denizi’nde kuvvetlenmesinden telaşa düşen Türkler, Karadeniz’in “saf ve el değmemiş bir bakire” gibi korunmasında kararlıydılar ve boğazı setle kapatmayı düşünüyorlardı. Ama bunu yapacak yerde Kerç’i yeniden takviye ettiler ve karşı yakada Taganrog yakınında yeni bir kale inşa etmeye başladılar. Modena’lı bir İtalyan dönmesi tarafından planlanan Yenikale 1703’de tamamlandı. Su düzeyindeki topları boğazdan geçmeye kalkışacak her gemiyi yok edebilecek güçte olan bu kale boğazın kuzey girişine hâkimdi.</span></p><br />

      <p class="paragraf para-style-override-14"><span xml:lang="tr-TR">Reformcu sadrazam Köprülü Amcazade Hacı Hüseyin İstanbul’da en başta şeyhülislam ve Karaağalar’ın başı gibi gerici elemanların muhalefetiyle karşılaşıyordu. Bunların entrikaları, yıpranmış olan ve sağlığı da bozulan sadrazamın beş yıllık sadaretten sonra görevden ayrılmasına neden oldu. Kendi seçtiği yer olan Marmara Denizi kıyısındaki bir çiftliğe çekilmesine ve servetiyle mallarını alıkoymasına izin verilmişti. O da giderken en cins atlarından altmışını ve bütün ziynetlerini sultana armağan etti. Ancak üç ay sonra şifası olmayan bir hastalığa yenik düşecekti.</span></p>

      <p class="paragraf para-style-override-14"><span xml:lang="tr-TR">Böylece Osmanlı İmparatorluğu sık sık değişen sadrazamları, Yeniçerilerin kazan kaldırmaları ve diğer birliklerin de geciken ücretlerini istemeleriyle 1703’de yine karışıklıkların pençesine düştü. Bu dönem altı hafta sürdü ve bir iç savaşın patlak vermesine ramak kaldı. Edirne’deki Sultan Mustafa, İstanbul’a dönmeyi geciktirmekteydi. İçlerinde öğrenciler de olan kalabalık bir asiler ordusu peygamberin kutsal sancağı ve şeyhülislamın onayıyla Edirne üzerine yürüdü. Sultana sözde sadık rakip bir ordu isyanı bastırmak için burada toplanmıştı. Fakat otoriteden yoksun Yeniçeriler asilere katıldılar ve hep birlikte II. Mustafa’nın tahttan inmesini istediler. Mutsuz hükümdar karşı koyma istek veya iradesini gösteremedi. Gençlik hayali olan savaşta ordularına kumanda etmedeki başarısızlığı maneviyatını çökertmiş, o zamandan beri de keyifsiz bir uyuşukluğun pençesinde yaşamıştı.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-5-backlink" id="footnote-225-5">5</a> <span xml:lang="en-US">Aslında bu sadece inatçı tutuculukla açıklanamaz sosyal-ekonomik düzenle ordu düzeni arasında büyük bir bağ vardı. Ordu düzenini bozmak, sosyal düzeni bozmak demekti.</span></p>
        </div>
      </div>
    </div>
  </div>
</body>
</html>
