<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-20.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-4-7"><span class="alt-baslik" style="font-size:1.38em;" xml:lang="tr-TR">((17))</span></p>

      <p class="paragraf para-style-override-14"><span xml:lang="tr-TR">Sultan Süleyman’ın doğuda karadaki fetihleri denizdeki genişleme alanını Akdeniz’in sularının ötesine uzatmıştı. Barbaros’la Altın Boynuz Donanması’nın Akdeniz’de V. Karl’ın kuvvetlerine karşı savaştığı 1538 yazında, bir başka Osmanlı Donanması’nın Kızıldeniz’de ortaya çıkmasıyla ikinci bir deniz cephesi açılmış oluyordu. Bunun kumandanı Mısır Valisi Hadım Süleyman Paşa’ydı. Yönü, Portekizlilerin korkulacak bir egemenlik kurdukları Hint Okyanusu’ydu. Planları, Doğu’nun ticaretini Kızıldeniz’le Basra Körfezi’nden saptırıp Ümit Burnu’nu dolaşan yeni bir yola yönlendirmekti.</span></p>

      <p class="paragraf para-style-override-14"><span xml:lang="tr-TR">Bu, babası gibi Sultan Süleyman için de bir kaygı kaynağıydı. Bombay kuzeyindeki Malabar sahilinde bulunan Gucarat’ın hükümdarı Bahadır Şah’ın bir ricası üzerine harekete geçti. Bahadır, Delhi gibi onun da topraklarını istila eden Moğol İmparatoru Hümayun’un baskısı üzerine Portekizlilerin kucağına düşmüştü. Onların Diu Adası’nda bir kale inşa etmelerine izin vermişken şimdi onları oradan çıkarmaya çalışıyordu. Süleyman bu Müslüman kardeşinin sorununu anlayışla karşıladı. İnançlıların kumandanı olarak Haç’la çatıştığı zaman Hilal’i desteklemeyi kendine borç biliyordu. Bu durumda Hıristiyan düşmanların Hint Okyanusu’ndan uzaklaştırılmaları gerekiyordu. Üstüne üstlük, Portekizliler Osmanlı ticaretini engellemeleri nedeniyle düşmanlığını körüklüyorlardı. Basra Körfezi’nin ağzına hâkim Hürmüz Adası’nı işgal etmişlerdi, şimdi de Kızıldeniz’in ağzına hâkim Aden’i işgale hazırlanıyorlardı. Bu yetmiyormuş gibi, Hıristiyan imparatorun Tunus’u fethetmesine yardım etmek için deniz kuvvetleri yollamışlardı. Bu durumda, birkaç yıl önce de tasarlamış olduğu gibi Asya’da onlara karşı bir sefer düzenlemek sultanın işine gelecekti.</span></p>

      <p class="paragraf para-style-override-14"><span xml:lang="tr-TR">Sefere kumanda eden Hadım Süleyman Paşa yaşını başını almış bir adamdı. Üstelik o kadar şişmandı, ki dört erkeğin yardımıyla bile zor ayağa kalkabiliyordu. Fakat donanması çok iyi silahlanmış ve donanmış yetmişten fazla gemiden oluşuyordu ve Yeniçerilerin ağır bastığı hatırı sayılır bir kara kuvveti taşıyordu. Kaptan-ı derya önce Kızıldeniz’de güneye doğru hareket etti. Bu denizin isyancı şeyhlerin elinde olan Arap kıyıları, Mısır’ın sultan tarafından barışa kavuşturulması sırasında bir korsan tarafından harabeye çevrilmişti. Aden’e varınca Süleyman Paşa oranın şeyhini yelkenlisinin seren ucundan sallandırdı, şehri yağmaladı ve bölgeyi bir Türk sancağına dönüştürdü. Kızıldeniz’in ağzı böylece Türklerin eline geçmiş oluyordu. Hintli Müslüman müttefikleri Bahadır bu arada öldüğünden Süleyman Paşa kutsal Mekke şehrine emanet ettiği zengin altın ve gümüş hazinesini sultana armağan olarak İstanbul’a götürdü.</span></p>

      <p class="paragraf para-style-override-14"><span xml:lang="tr-TR">Sonra, sultanın emrettiği gibi Portekiz Donanması’nı Hint Okyanusu’nda arayacak ve üstün ateş gücünden yararlanacak yerde, paşa elverişli bir rüzgârdan yararlanarak Batı Hindistan kıyılarına yelken açtı. Orada Diu Adası’na asker çıkardı ve Süveyş berzahından sürüklenerek geçirilen dev yapılı bir dizi topla Portekiz kalesini kuşattı. Garnizonun askerleri kadınlarının da yardımıyla cesaretle direndiler. Bahadır’ın Gucarat’taki ardılı, Aden şeyhinin akıbetinden sonra Türklere Portekizlilerden daha ciddi bir tehdit olarak bakma eğilimindeydi.</span></p>

      <p class="paragraf para-style-override-14"><span xml:lang="tr-TR">Bu düşünceyle Süleyman’ın gemisine binmek istemediği gibi, vaat ettiği levazımı da teslim etmedi. O sırada Portekizlilerin Diu’yu kurtarmak için Goa’da büyük bir donanma teşkil ettikleri haberi Türklerin kulağına geldi. Süleyman Paşa bunun üzerine ihtiyatlı davranmayı yeğleyerek okyanustan gerisin geriye dönerek Kızıldeniz’e girdi. Orada Aden’inki gibi Yemen’in hükümdarını da öldürterek ülkeyi bir Osmanlı valisinin eline bıraktı. Sonunda Hindistan yenilgisine rağmen kutsal bir savaşçı olarak sultanın gözündeki statüsünü pekiştirmek için, Kahire üzerinden İstanbul’a gitmeden önce Mekke’de hac vazifesini yerine getirdi. Gerçekten de İstanbul’da kendisine divanda sultanın vezirleri arasında yer verilmesi suretiyle ödüllendirildi. Fakat Türkler bundan sonra egemenliklerini doğuya Hindistan kıyılarına kadar yaymaya kalkışmadılar.</span></p><br />

      <p class="paragraf para-style-override-14"><span xml:lang="tr-TR">Bununla birlikte sultan Hint Okyanusu’nda Portekizlilere meydan okumaya devam etti. Ama Kızıldeniz’e hâkim olmasına rağmen, Portekizliler, Hürmüz Boğazı’ndaki üstünlükleri sayesinde Basra Körfezi’ne girmesini engelliyorlardı. Bu durum da Fırat’la Dicle Deltası’ndaki Basra Limanı’na ve Bağdat’a sahip olmasını deniz savaşları açısından etkisizleştiriyordu. 1551’de Portekizlileri Hürmüz’den atmak için deniz kuvvetlerinin başındaki kumandan Piri Reis’i otuz gemilik bir filoyla Kızıldeniz’e ve oradan Arabistan Yarımadası’nın etrafını dönmeye gönderdi. Piri Reis, Gelibolu’da dünyaya gelmiş önemli bir denizciydi. Buranın çocukları (bir Türk tarihçisinin sözleriyle “timsahlar gibi suyun içinde doğuyorlar. Beşikleri tekneler. Gece ve gündüz denizle gemilerin ninnisiyle uykuya dalıyorlar”dı. Piri korsanlık yaparak geçirdiği bir gençlikten sonra değerli bir coğrafyacı oldu, denizler hakkında (bir tanesi Ege’yle Akdeniz’de gemiciliğin bağlı olduğu koşullar hakkındaydı) esaslı bir bilgiye dayalı kitaplar yazdı. Ayrıca, Amerika’nın bir bölümünü de kapsayan ilk dünya haritalarından birini de yaptı. Bu arada Umman Körfezi’nde düşman boğazın karşısındaki Muskat’ı zapt etti ve Hürmüz’ün çevresindeki arazileri talan etti. Ancak limanı koruyan kaleyi fethedemedi. Bunun yerine Basra Körfezi’nde yerel halktan aldığı hazinelerle yüklü olarak kuzeybatı yönünde yelken açtı, sonra Basra halicine girerek gemilerini buraya demirletti. Portekizliler de peşindeydi. Gemilerini limanlarında hapsetmeyi umuyorlardı.</span></p>

      <p class="paragraf para-style-override-14"><span xml:lang="tr-TR">Kâfirlerin yaklaşması üzerine Piri Reis zengin hazinelerle yüklü üç kadırgayla kaçtı, Portekizlileri atlatmak suretiyle daracık boğazlardan geçerek kurtuldu. Ama donanmasını düşmana terk etmişti. Sadece bir tek kadırgasını kaybederek Mısır’a vardığında Osmanlı makamları tarafından derhal hapsedildi ve sultanın emri üzerine Kahire’de başı kesilerek idam edildi. Hazineleri, bu arada içi altınla dolu büyük porselen vazolar İstanbul’a sultana gönderildi.</span></p>

      <p class="paragraf para-style-override-14"><span xml:lang="tr-TR">Piri’nin yerine geçen korsan Murat Bey, sultandan Basra’dan başlayarak Hürmüz Boğazı’nı geçmesini ve Türk Donanması’ndan kalanları Mısır’a getirmesi emrini aldı. Başarısızlığa uğraması üzerine görev, ataları İstanbul tersanesinin müdürleri olan Seydi Ali Reis adında deneyimli bir denizciye verildi. Bu kişi “Kâtibi Rumi” mahlasını kullanan değerli bir yazardı; matematik, denizcilik ve astronomiden başka ilahiyat konulu eserler yazmıştı. Ayrıca ünlü bir şairdi. Basra’da on beş gemiyi donattıktan sonra gemilerinin sayısı kendisininkinden kalabalık olan Portekiz Donanması’nın üstüne gitmek üzere yola çıktı. Sonradan yazdığına göre, Akdeniz’de Barbaros’la Andrea Doria arasındakinden daha kanlı olan Hürmüz açıklarındaki iki çarpışma sonucunda gemilerinin üçte birini kaybetti, ama kalanlarla Hint Okyanusu’na çıkmayı başardı.</span></p>

      <p class="paragraf para-style-override-14"><span xml:lang="tr-TR">Orada bir kasırgaya yakalandı, Akdeniz’deki fırtınaların yanında çocuk oyuncağı gibi kalan bu afet sırasında gece gündüzden ayırt edilemiyor, dalgalar geminin yolu üstünde kocaman dağlar gibi yükseliyordu. Sonunda Gucarat kıyısına sürüklendi. Burada Portekizlilerin karşısında savunmasız kalınca, yerel sultana teslim oldu. Adamlarından bazıları da sultanın hizmetine girdi. Kendisi arkadaşlarından bir grupla ülkenin içerilerine doğru bir yolculuğa çıktı, sonra Hindistan, Özbekistan, Maveraünnehir ve İran üzerinden dönüş yolculuğuna başladı, yarı nesir yarı manzum olarak seyahat izlenimlerini kaleme aldı, sonuçta sultan tarafından aylığının yükseltilmesi ve kendisiyle arkadaşlarına kalan alacaklarının gereğinden fazla olarak ödenmesi şeklinde ödüllendirildi. Kâtibi Rumi ayrıca kendi deneyimleriyle Arap ve İran kaynaklarına dayanarak Hindistan’ın denizleri hakkında yararlı bir kitap yazacaktı.</span></p>

      <p class="paragraf para-style-override-14"><span xml:lang="tr-TR">Ama Sultan Süleyman’ın gemileri artık o denizlerde dolaşmayacaktı. Bu denizlerdeki eylemleri, Kızıldeniz’de Türklerin egemenliğini perçinlemek ve bir Portekiz kuvvetini sürekli olarak Basra Körfezi’nin ağzında tutmak suretiyle bir amaca hizmet etmişti. Fakat sultan imkânlarını fazla zorlamıştı, birbirine çok uzak iki deniz cephesindeki bir savaşı sürdüremezdi. İmparator V. Karl da benzer bir durumdaydı. Süleyman’ın Aden’i elinde tutması gibi, o da Oran’ı elinde tutmasına rağmen, çelişkili amaçları nedeniyle Akdeniz’in batısındaki konumunu koruyamadı.</span></p><br />

      <p class="paragraf para-style-override-14"><span xml:lang="tr-TR">Süleyman, Süveyş’in doğusunda bir sefere daha girişmek zorunda kaldı. Olay, adı Habeşistan olan ücra dağlık krallıkta odaklanmıştı. Mısır’ın Osmanlılar tarafından fethinden sonra ülkenin Hıristiyan devlet adamları Türk tehdidine karşı Portekizlilerden yardım istemişlerdi. Bu, Kızıldeniz çevresindeki ve hinterlandındaki Müslüman aşiret reislerine Osmanlı desteğinin artmasına yol açtı. Bu aşiret reisleri Hıristiyanlara karşı aralıklı olarak savaşıyorlardı, sonunda Habeşistan’ın bütün doğusunu onların elinden kopardılar. Portekizliler 1540’da ülkeye kâşif Vasko da Gama’nın oğlunun kumandasında silahlı bir kuvvet yollamak suretiyle karşılık verdi. Bunların gelişi Habeşistan tahtına Claudius veya Gradeus adında enerji dolu bir genç hükümdarın (veya</span> <span class="italik" xml:lang="tr-TR">negus</span><span xml:lang="tr-TR">’un) çıkışıyla aynı zamana rastladı. Negus hemen harekete geçti ve Portekizlilerle işbirliği yaparak Türkleri on beş yıl süresince hazır ol durumunda tuttu. Sultan, o vakte dek onları desteklemiş kabileleri yanına çekerek Habeşistan’ı kuzeyden tehdit etmek için Nübye’yi işgal etmeyi amaçlayan bir sefere girişti. 1557’de içteki bütün Portekiz eylemleri için üs vazifesi gören Massawa adlı Kızıldeniz limanını ele geçirdi. Claudius yalnız başına savaşmak durumunda kalmıştı, iki yıl sonra da savaşta öldürüldü. Habeşlerin direnişi çökmüştü. Böylece, bu dağlık Hıristiyan ülkesi, bağımsızlığını korumakla beraber, Müslüman komşularına karşı bir tehdit olmaktan çıktı.</span></p><br />

      <p class="paragraf para-style-override-14"><span xml:lang="tr-TR">O sırada Akdeniz’de Barbaros’un ölümünden sonra korsanlar korunuğu Turgut’u onun yerine geçirmişlerdi. Mısır’da eğitim görmüş bu Anadolulu maceracı, Memluklulara topçu olarak hizmet vermiş, ateşli silahlar konusunda bir uzman olduktan sonra macerayla zenginlik peşinde denizlere açılmıştı. Turgut Reis’in cesaretiyle maceraları sonunda Süleyman’ın dikkatini çekmiş, sultan, onu kadırgalarının komutanlığına atamıştı. Korsan bundan sonra Osmanlı Donanması’nda sultanın sancağının koruması altında eylem yapmaya başladı. Osmanlı’nın deniz kuvvetlerinin 1551’de savaştıkları düşman, Rodos’tan atıldıktan sonra Malta Adası’nda konuşlanan Kudüs’ün Saint Jean şövalyeleriydi. Turgut Reis şövalyelerin elinden ilk önce Trablusgarp’ı alarak buranın valiliğine atandı.</span></p><br />

      <p class="paragraf para-style-override-14"><span xml:lang="tr-TR">İmparator V. Karl 1558’de ölünce oğlu ve ardılı II. Felipe Trablusgarp’ı geri almak için Messina’da büyük bir Hıristiyan Donanması toparladı. Önce kara kuvvetleriyle bir zamanlar Barbaros’un kalesi olmuş olan Cerbe Adası’nı işgal ve tahkim etti. Ama İstanbul’dan büyük bir Osmanlı Donanması’nın zamanında gelişi tam bir sürpriz oldu. Paniğe kapılan Hıristiyanlar gemilerine koştular. Bu gemilerin birçoğu batırıldı, kalanları da İtalya’ya kaçtılar. Kalede kalanlar sonunda açlık nedeniyle teslim olmak zorunda kaldılar. Bunda, bütün kuyularının yerini keşfeden ve onları ele geçiren Turgut Reis’in becerikliliğinin büyük rolü olmuştu. Bu yenilgi, imparator Karl’ın Cezayir’i zapt etmeyi başaramaması nedeniyle Hıristiyanlığın bu sularda uğradığı en büyük felaket oldu. Türk korsanları bu kadarla kalmayarak İspanyolların elinde kalan Oran dışında Kuzey Afrika kıyılarının en büyük kısmına hâkim oldular. Bunu başardıktan sonra Cebelitarık Boğazı’ndan geçerek Atlantik’e çıktılar, Kanarya Adaları’na ulaştılar ve Yeni Dünya’dan dönen hazinelerle yüklü İspanyol ticaret gemilerinin yolunu beklemeye hazırlandılar.</span></p>

      <p class="paragraf para-style-override-14"><span xml:lang="tr-TR">Bunun sonucunda son Hıristiyan kalesi olan müstahkem Malta Adası’na giden yol açılmış oluyordu. Şövalyelerin Sicilya’nın güneyindeki bu stratejik üssü, doğuyla batı arasındaki boğazlara hâkimiyetiyle sultanın Akdeniz’in tamamına egemen olmasında en büyük engeldi. Sultan Süleyman, Turgut Reis’in deyimiyle “engerek yılanlarının bu yuvasını yok etmenin” zamanının geldiğinin bilincindeydi. Sultanın Rokselana’dan olma kızı ve Rüstem Paşa’nın dul eşi olan Mihrimah ilerleyen yaşında sultanı avutuyor ve etkiliyordu. Bu seferin kâfirlere karşı kutsal görevi olduğuna Süleyman’ı inandırdı. Venedik’ten İstanbul’a gelen büyük bir ticaret gemisinin şövalyeler tarafından ele geçirilmesi, sarayda Mihrimah’ın yandaşlar bulmasını sağladı. Karaağalar’ın başına ait olan geminin taşıdığı lüks mallarda haremin başlıca hanımlarının hisseleri vardı.</span></p>

      <p class="paragraf para-style-override-14"><span xml:lang="tr-TR">Artık yetmiş yaşında olan Sultan Süleyman gençliğinde Rodos seferinde yaptığı gibi Malta’ya karşı girişilecek seferin başına geçmeye niyetli değildi. Kumandayı ikiye böldü. Genç kaptan-ı deryası Piyale Paşa’yı deniz kuvvetlerinin, eski kumandanı Mustafa Paşa’yı da kara kuvvetlerinin başına geçirdi. İkisi de sultanın kişisel sancağının altında dövüşeceklerdi. Paşaların arasındaki uyumsuzluğun farkında olan Süleyman işbirliği sağlamak için Piyale’ye Mustafa’ya saygın bir baba, Mustafa’ya da Piyale’ye sevgili bir oğul olarak bakmasını buyurdu. Sadrazamı Ali Paşa da iki kumandana gemiye kadar eşlik ederken onlara takıldı: “Kahve ve afyonla keyif etmeye her an hazır iki paşamız adalara bir keyif yolculuğuna çıkıyorlar. Gemilerinin bol çekirdek kahve ve banotu özü yüklü olduğuna bahse girerim.” Sultanın, Akdeniz’deki savaşım bahsinde Turgut Reis’in ve giderek ünlenen bir korsan olan Uluç Ali’nin becerisiyle deneyimine özel bir saygısı vardı. Paşaları seferin danışmanlığına atadı ve her iki komutana, onların önerileri ve onayı olmadan hiçbir şeyi denememeleri komutunu verdi.</span></p>

      <p class="paragraf para-style-override-14"><span xml:lang="tr-TR">Düşmanları olan şövalyelerin büyük üstadı Jean de la Valette, Hıristiyan dininin katı ve bağnaz savaşçılarından biriydi. Süleyman’la aynı yıl doğmuş, Rodos kuşatmasında ona karşı savaşmış, o zamandan beri de hayatını tarikatının hizmetine adamıştı. La Valette kaşarlanmış bir savaşçının becerisiyle bir din liderinin özverisini şahsında birleştirmişti. Kuşatma kaçınılmaz görününce şövalyelerine son bir öğütte bulundu: “Bugün dinimiz tehlikede, bugün İncil, Kuran’a ya yenik düşecek ya da düşmeyecek. Tanrı şimdi bizden görevimiz gereği ona vakfettiğimiz hayatlarımızı bizden istiyor. Hayatlarını feda edecekler Tanrı’nın sevgili kulları olacaklar. “</span></p>

      <p class="paragraf para-style-override-14"><span xml:lang="tr-TR">Büyük limandaki Malta’nın kale şehri Marsa kayalık dağ doruklarıyla çevriliydi ve kayalık diller tarafından savunuluyordu. Bunlar limanın güney yanında suyun içine uzanıyorlar, aralarında daha küçük limanlar yer alıyordu. En güçlü noktaları merkezdekilerdi: St. Angelo ve St. Michel kaleleri tarafından korunan bitişik Il Burgo ve Senglea burunları. Turgut Reis tarafından denemesi yapılan kısa bir Türk saldırısı üzerine bu savunmalar yeni St. Elmo Kalesi’nin inşa edilmesiyle pekiştirilmişti. Tam karşıda limanın kuzey yanının ucunda yer alan bu kale, Büyük Liman’la paralel bir koy olan Orta Liman’ın ağzını veya kuzeyindeki Marsa Muscet’i korumak üzere tasarlanmıştı.</span></p>

      <p class="paragraf para-style-override-14"><span xml:lang="tr-TR">Büyük düşman kuvveti 18 Mayıs 1565’de şafak vaktinin sisi arasında Malta ufkunda belirdi. Başkomutan olarak sultanın yokluğunda kara ve deniz kuvvetleri “baba” Mustafa ile “oğul” Piyale arasındaki uyumsuzluk eylemleri ta başından engellendi. Kara kuvvetlerinin paşası önce Gozo’yu ve Mdina’daki başkentiyle adanın kuzeyini işgal edip arkalarını garanti altına almak istiyordu. Bundan sonra St. Elmo’yu es geçerek limanın doğrudan en güçlü iki noktasına, Il Burgo’yla Senglea’ya saldıracaktı. Kaptan-ı derya ise herhangi bir kara eylemine girişmeden önce donanmasının gemilerini demirleyebileceği güvenli bir yer bulunmasının gerektiğini ileri sürerek itiraz ediyordu. Bunun için tek elverişli yer Orta Liman ya da Marsa Muscet’ti. Bunun için önce St. Elmo Kalesi’ni zapt etmek zorundaydı. Kaptan-ı deryanın bu istemine boyun eğen Mustafa kuvvetlerini karaya çıkardı ve kaleyi kuşattı. Turgut Reis kendi donanmasıyla beklendiği tarihten iki hafta sonra geldi. Fakat gelişinin üzerinden bir gün geçmeden yeni ve daha güçlü bataryalarla St. Elmo Kalesi’ne açılan top ateşini katlamış, kuşatma sürdükçe bu top ateşi dörtbir yandan kuvvetlenmeye başlamıştı.</span></p>

      <p class="paragraf para-style-override-14"><span xml:lang="tr-TR">Sayıları birkaç yüzü geçmeden şövalyeler, sayıları binleri bulan düşman askerlerinin peş peşe gelen saldırı dalgalarına karşı kaleyi ölesiye savundular. Fakat dış savunma hattının Türklerin eline geçmesi kalenin sonunu getirmek üzereydi. Türkler hemen arkasından kaleye karşı bir dizi korkunç saldırı başlattılar. Dervişlerin teşvikiyle ilerleyen Yeniçeri dalgaları kalenin hendeğini aşarak, kalkar kapının parmaklığından içerisini ateş yağmuruna tuttular, portatif merdivenleriyle kale duvarlarına tırmandılar, bu arada Hıristiyanların üzerlerine yağdırdıkları “Yunan ateşi”nin alevleriyle bol ve uzun entarilerinin içinde çıra gibi yandılar.</span></p>

      <p class="paragraf para-style-override-14"><span xml:lang="tr-TR">Türklerin uğradıkları bu ağır kayıplar, kalenin dış savunma hattını ele geçirmeleriyle yine de telafi edildi. Burasını alelacele aşılamaz hale getirdiler, kısa zamanda moloz yığınına dönüştürdükleri duvarların arkasından kalenin içine de hâkim oldular. St. Elmo’nun birkaç güne kalmadan düşmesi kaçınılmaz görünüyordu. Öyleyken kale bir ayı aşkın süre dayandı, çünkü İslam uğruna ölmeye hazır Türkler, bu Hıristiyan şövalyelerinin bağnazlığını azımsamışlardı. Onlar da şövalyelik yeminlerine sadık kalarak Hazreti İsa’nın hizmetinde ölmeye hazır kutsal savaşçılardı. Büyük üstatlarının emrettiği gibi, şehirlerinde taş taş üstünde kalmayıncaya ve kanlarının son damlasına kadar savaşacaklardı. Bombardıman St. Elmo’yu “fırtınaya tutulmuş bir gemi gibi” sarsacak kadar şiddetlendi, fakat büyük ölçüde şövalyelerin sürekli ve isabetli top ateşi sayesinde, saldırılar birbiri arkasından püskürtüldü ve Türklere büyük kayıplar verdirildi.</span></p>

      <p class="paragraf para-style-override-14"><span xml:lang="tr-TR">Turgut Reis bunun üzerine başarısızlığını isabetli şekilde değerlendirerek Mustafa Paşa’yla birlikte kuşatmadan daha çabuk sonuç almak için ek tesisler yaptırmaya başladı. Çalışmaları denetlerken Hıristiyanların ateş hattının üstünde fazlaca göze çarpıyordu. St. Angelo’dan ateşlenen bir top mermisi birden yakınına düşerek kaya kıymıklarını etrafa saçtı. Bunlardan birinin kafasına saplanmasıyla Turgut Reis yere yığıldı. Liderlerinin ölümcül bir yara aldığının duyulması adamlarının üzerinde olumsuz bir etki yaratacağını düşünen Mustafa Paşa, Turgut’un üzerine bir cüppe atarak onu karargâhına taşıttı. Turgut aslında yaşıyordu, ama bilinçsizce sayıklıyordu. St. Elmo’nun son bir kanlı çarpışmadan sonra sonunda düştüğünü duyacak kadar yaşadı. Söylendiğine göre, o zaman, “Çeşitli işaretlerle sevincini belirttikten sonra Tanrı’ya şükreder gibi bakışlarını göğe çevirmiş ve son nefesini vermişti.”</span></p>

      <p class="paragraf para-style-override-14"><span xml:lang="tr-TR">Kalede yalnız dokuz Saint Jean şövalyesi hayatta kalmıştı. Türkler de adamlarından binlercesini kaybetmişlerdi. Bütün bunları hesap eden Mustafa Paşa kalenin harap mazgallarından Büyük Liman’ın karşı kıyısında heyula gibi yükselen St. Angelo’nun sağlam duvarlarına bakarak, “Allah’ım, bu küçük oğul bu kadar pahalıya mal olduğuna göre, baba için daha neler ödeyeceğiz?” diye feryat etti.</span></p>

      <p class="paragraf para-style-override-14"><span xml:lang="tr-TR">Mustafa böylece, Rodos emsalini göz önünde tutarak şövalyelere barış koşulları önerdi. Fakat büyük üstadın küçümser yanıtı Il Burgo istihkâmının altındaki hendeği Yeniçerilerinin cesetleriyle doldurmasını önermek oldu. Bu hakaret karşısında çılgına dönen Mustafa, Fatih Sultan Mehmet’in İstanbul’da yaptığı gibi, seksen kadırgalık bir filoyu karayoluyla Orta Liman’dan Büyük Liman’a nakletti. Orada kara ordusuyla işbirliği halinde Il Burgo ve Senglea’yı St. Angelo ve St. Michel kaleleriyle birlikte kuşatmaya hazırlandı.</span></p>

      <p class="paragraf para-style-override-14"><span xml:lang="tr-TR">Tahkim edilmiş iki burnun arasındaki koy deniz yönündeki bir savunma hattı olarak şövalyeler tarafından ağır bir zincirle kapatılmıştı. Türkler engeli kırmak için baltalı istihkâmcılar yolladılar. Suya dalan askerler, kamalar ve bıçaklarla dişlerine kadar silahlı Maltalılar tarafından karşılandılar. Bunlar, kendi sularında tam birer deniz kurdu gibi istilacılarla göğüs göğüse boğuştular ve zinciri korudular.</span></p>

      <p class="paragraf para-style-override-14"><span xml:lang="tr-TR">Türkler bundan sonra Malta’nın Büyük Liman’ının çeşitli tahkim edilmiş noktalarını hedef alan bir dizi saldırı başlattılar. Bu mücadele hemen hemen aralıksız iki ay sürecekti. Saldırganlar kurnazca taktiklerle ve acımasızca savaştılarsa da, bir sonuca ulaşamadılar; Hıristiyanlarınkiyle kıyaslanamayacak kadar ağır kayıplar verdiler. Şövalyeler bu ölümcül savaşta her zamanki gibi büyük bir azim ve inatla savaştılar. Bununla birlikte, moralleri kuvvetli de olsa garnizonları çok zor durumdaydı. Kuşatmacıların durumu onlarınki kadar bozuk olmasa bile o kadar parlak sayılmazdı. Levazım getiren gemileri Hıristiyan korsanların eline düştüğünden yiyecek ve cephane sıkıntısı çekmeye başlamışlardı. Hospitalier şövalyelerindeki gibi sağlık hizmetlerinden yoksun oldukları için ateşli hastalıklar ve dizanteri vakaları hariç bir veba salgınının patlak vermesinden korkuyorlardı. Moralleri bozulmaya, içlerindeki ateş sönmeye başlıyordu. Üstelik eylül gelmiş, havaların bozması tehlikesi başgöstermişti. Bu da kara ve deniz kuvvetleri komutanları arasında yeni bir çekişme kaynağı oldu.</span></p>

      <p class="paragraf para-style-override-14"><span xml:lang="tr-TR">Mustafa Paşa gerekirse kışı adada geçirmeye hazırdı. Hıristiyan garnizonunu açlığa mahkûm etmeyi ve eski başkent Mdina’yı birlikleri için üs olarak kullanmayı düşünüyordu. Fakat her zamanki gibi donanmanın kara kuvvetlerinden daha önemli olduğunu savunan Piyale Paşa gemileri demirleyecek yerinin yokluğunda ve levazım sağlama kolaylıkları olmadan gemilerini eylülün ortasından sonra bu uzak Malta sularında riske atamayacağını ileri sürüyordu. Üstelik şimdi Türk komutanlar arasındaki fikir ayrılıklarını giderecek bir Turgut Reis de yoktu.</span></p>

      <p class="paragraf para-style-override-14"><span xml:lang="tr-TR">Sorun beklenmedik şekilde çözüldü. Akdeniz’in imparatorluk kumandanı olarak Andrea Doria’nın ardılı olan Don Garcia de Toledo’nun emrindeki on bin kişilik bir Hıristiyan Donanması görünmüştü. Sicilya’dan gelen donanma St. Angelo’nun açığından geçti ve kaleyi üç parelik bir top ateşiyle selamladı. Donanmayı durdurmak için herhangi bir girişimde bulunmamış olan Piyale Paşa şimdi gitmek için sabırsızlanıyordu. Donanmaya saldırmaya da kalkışmadı. Hıristiyan Ordusu böylece hiçbir direnişle karşılaşmadan adanın kuzeyinde karaya çıktı. Mustafa Paşa hemen kuşatmayı kaldırdı ve Malta’nın boşaltılması için emir verdi. Karargâhı söküldü, toplar parçalara ayrıldı ve gemilere taşındı, Osmanlı kuvvetleri de gemilere bindirildi.</span></p>

      <p class="paragraf para-style-override-14"><span xml:lang="tr-TR">Derken Mustafa Paşa düşmana yardıma gelen kuvvetin kendisine inandırıldığından daha zayıf olduğunun farkına vardı. Saldırıya geçmek için kuvvetlerini hemen tekrar karaya çıkardı. Ne çare ki moralleri bozulan askerlerin, Malta topraklarında savaşmaya artık hevesleri kalmamıştı. İyi eğitim görmüş bir İspanyol piyade birliğinin saldırısına uğrayınca, paniğe kapılıp kaçtılar. Kıyıda göğüs göğüse şiddetli çarpışmalardan sonra biraz kayıp vererek kuzeyde St. Paul Koyu’nun korumasında onları bekleyen gemilere yüklendiler.</span></p>

      <p class="paragraf para-style-override-14"><span xml:lang="tr-TR">Türk Donanması çok geçmeden Boğaziçi’ne doğru bin millik yolculuğuna çıkmıştı. Toplam gücünün sadece dörtte biri kurtulmuştu. Sultan tarafından nasıl karşılanacaklarından emin olamayan iki Türk kumandan, padişaha haberleri vermek ve öfkesinin yatışmasını beklemek için hızlı kadırgalarla ileriye mesajlar yolladılar. Gerçekten de memleketin sularına girince, donanmanın ortalık kararmadan asla İstanbul limanına girmemesi emrini aldılar. Sultan Süleyman Hıristiyanların elindeki bu ikinci büyük yenilginin haberini alınca öfkeden deliye dönmüştü. Viyana’dan geri çekilinmesinden sonra görünümü kurtarmanın çaresini bulmuştu. Fakat Malta’da çok büyük bir yenilgiye uğradığını gizlemesinin hiçbir yolu yoktu. Sultanın bütün Akdeniz’de Osmanlı egemenliğini kurma girişiminin sonu yaklaşıyordu.</span></p>

      <p class="paragraf para-style-override-14"><span xml:lang="tr-TR">Sultan Süleyman bu fiyasko hakkında acı bir şekilde şunları söyleyecekti. “Ordularım ancak başlarında ben olduğum zaman başarılı oluyorlar!” Bu boş bir övünme değildi. Gençliğinde aynı acımasız Hıristiyan düşmana karşı ona Rodos Adası’nı kazandıran güçlü ve uyumlu bir kumandanın yokluğu, Sultan Süleyman’a yaşlılığında Malta’yı kaybettirmişti. Yalnızca kuvvetlerinin üzerinde itirazsız bir kişisel otoritesi olan sultan, böyle bir başarıya ulaşabilirdi. Süleyman böylece buna eklenen yargı ve akıl melekeleri, liderlik gücü ve kararlılığı sayesinde kırk beş yıl süresince Osmanlı’yı aralıksız zaferden zafere götürmüştü. Ama o da artık ömrünün sonuna yaklaşıyordu.</span></p><br />

      <p class="paragraf para-style-override-14"><span xml:lang="tr-TR">Rokselana’nın ölümünden beri kişisel yaşamında yalnız olan sultan, kendi içine kapanmış, giderek sessizleşmiş, daha melankolik bir görünüm almış, insanlardan daha fazla kaçar olmuştu. Başarıyla övgüler bile artık onu etkileyemiyordu. Piyale Paşa Osmanlıların Orta Akdeniz’deki egemenliklerini kesinleştiren Cerbe ve Trablusgarp zaferlerinden sonra donanmayla İstanbul’a döndüğü vakit, Busbecq’e bakılırsa, “Bu zafer anında Süleyman’ın yüzünü görenler ifadesinde en küçük bir yersiz sevinç izi keşfedememişlerdi... Yüzündeki anlam değişmemiş, ciddi yüz çizgileri her zamanki melankolisinden hiçbir şey kaybetmemiş, günün övgüleri ve utkusu onda hiçbir hoşnutluk belirtisi meydana getirememişti.” Busbecq, sultanın yüzünün belki de gizli bir hastalıktan kaynaklanan aşırı solgunluğunu; elçilerin varlığında, yabancı devletlerin güçlü ve sağlıklı olduğu takdirde ondan daha fazla korkacaklarını düşünerek bunu bir ruj katmanının altında gizlediğini fark etmişti.</span></p><br />

      <p class="paragraf para-style-override-14"><span xml:lang="tr-TR">Majesteleri yılın birçok ayları süresince bedenen çok halsizdi, gut hastalığından bacakları şişmiş, iştahından eser kalmamıştı, yüzü şişti ve çok sağlıksız bir rengi vardı. Son mart ayında dört veya beş bayılma krizi geçirmişti. O zamandan beri bir kez daha bayılmış, adamları yaşadığını mı, yoksa öldüğünü mü anlayamamışlar, iyileşebilmesinden umudu kesmişlerdi. Herkesin ortak kanısına göre ölmesi yakındı.</span></p><br />

      <p class="paragraf para-style-override-14"><span xml:lang="tr-TR">Yaşı ilerledikçe batıl inançlara kendini giderek daha fazla kaptırıyordu. Busbecq şöyle yazıyor: “Çalgı çalan ve şarkı söyleyen bir erkek çocuklar korosunu dinlemekten zevk alıyordu, ama mübarek olarak tanınan bir kocakarının bu eğlenceden vazgeçmediği takdirde, gelecekteki hayatında onu cezaların beklediğini söylemesi üzerine bu da son buldu.” Sazlar böylece kırılıp yakıldı. Benzer dinsel kaygılar nedeniyle gümüş kap kacak yerine toprak olanların içinde yemek yemeye başlamış, şehre, tüketimi peygamber tarafından yasaklanan tüm şarap ithalatını yasaklamıştı. “Müslüman olmayan toplulukların, yiyecek rejimlerinde bu kadar köklü bir değişikliğin aralarında hastalığa, hatta ölümlere neden olabileceğini ileri sürmesi üzerine Divan bir dereceye kadar yumuşamış, haftalık bir miktarın onlar için Deniz Kapısı’nda karaya çıkarılmasına izin vermişti. “</span></p>

      <p class="paragraf para-style-override-14"></p><br />

      <p class="paragraf para-style-override-14"><span xml:lang="tr-TR">Fakat sultanın donanmasının Malta’da neden olduğu özsaygı yitikliği böylesi cezalarla giderilemezdi. Savaşlarla geçen bir yaşamdan sonra Süleyman kırılan onurunu ancak, yaşına ve bozuk sağlığına rağmen, Osmanlı Ordusu’nun yenilmezliğini kanıtlayacak son bir zaferle onarabilirdi. Önceleri gelecek ilkbaharda Malta’yı fethetmek için şahsen bir deneme yapmaya ahdetmişti. Ama sonunda doğal sefer ortamına, karalara dönmeye karar verdi. Ferdinand’ın Habsburglu ardılı II. Maximilian’ın vergisini ödemeyi ihmal etmesi yetmezmiş gibi, Macaristan içlerine Türklerin zararına saldırılar düzenlemesi nedeniyle bir kez daha Macaristan’la Avusturya’ya karşı harekete geçecekti. Sultan ayrıca, kuvvetlerinin daha önce Zigetvar ve Erlau önlerinde püskürtülmesinin intikamını almak için yanıp tutuşuyordu.</span></p>

      <p class="paragraf para-style-override-14"><span xml:lang="tr-TR">Böylece Süleyman 1 Mayıs 1566’da o vakte kadar kumanda ettiği en büyük kuvvetin başında sonuncu kez İstanbul’dan ayrıldı. Şahsen başında bulunduğu on üçüncü ve Macaristan’a yapılan yedinci seferdi bu. Padişah otağı Belgrad’ın ötesinde Tuna Havzası’nın olağan taşkınlarının biri sırasında harap olduğundan sultan, sadrazamınkine geçmek zorunda kaldı. Geçit törenleri dışında at üstünde oturamadığından perdeli bir tahtırevanda yolculuk ediyordu. Semlin’de, Macaristan tahtı üzerindeki hakkını daha bebekliğinde onayladığı genç Yanoş Sigismund Zapolya’yı huzuruna kabul etti. Sadık bir vassal olarak Sigismund efendisinin önünde üç kez yere diz çöktü, her defasında ayağa kalkmaya davet edildi, sultanın elini öptüğünde de sevgili oğlu olarak selamlandı. Bir müttefik olarak destek vaat eden Süleyman mütevazı toprak talepleri karşılığında genç Sigismund’a uzlaşma teklif etti.</span></p>

      <p class="paragraf para-style-override-14"><span xml:lang="tr-TR">Sultan, Semlin’den sonra Hırvat Kumandan Kont Nikola Zrinyi’den intikam almak amacıyla Zigetvar Kalesi’ne doğru yola çıktı. Viyana kuşatması günlerinden beri Türklerin amansız düşmanı olan Zrinyi kısa zaman önce sultanın çok sevdiği bir sancak beyinin karargâhına saldırmış, beyi oğluyla birlikte öldürmüş; oradan beyin bütün varını yoğunu ve yüklü bir miktar parayı beraberinde götürmüştü.</span></p>

      <p class="paragraf para-style-override-14"><span xml:lang="tr-TR">Zigetvar’a yapılan yürüyüş bir subayın gereksiz işgüzarlığı yüzünden verilen emre rağmen iki yerine bir günde tamamlandı ve sağlığı aslında bozuk olan sultanı daha da yordu. Süleyman o kadar öfkelenmişti ki adamın başının kesilmesini emretti. Fakat Sadrazam Sokullu Mehmet subayı kurtarmak için araya girdi. Kurnazca fikir yürüterek sultanın, ileri yaşına rağmen bir günlük yürüyüşü gençliğindeki gibi yarı zamanda tamamlaması karşısında düşmanın sineceğini ileri sürdü. Öfkeli ve kana susamış olan Süleyman savaş meydanındaki beceriksizliği nedeniyle Buda’nın valisinin idamını emretti.</span></p>

      <p class="paragraf para-style-override-14"><span xml:lang="tr-TR">Bundan sonra Zigetvar Kalesi ortasına bir haç diken Zrinyi’nin inatçı direnişine rağmen kuşatıldı. Şehrin düşüşünden sonra kumandan kalesine çekilmiş, buranın garnizonu, son adamına karşı çarpışma kararını siyah bir bayrak dikerek ilan etmişti. Bu yiğitlikten etkilenen, ama buna rağmen böylesi önemsiz bir kalenin düşmekte gecikmesine sinirlenen sultan, teslimi için cömertçe koşullar öne sürdü. Amacı Zrinyi’yi kandırıp Hırvatistan’ın fiili hükümdarı olarak Osmanlı hizmetine almaktı. Fakat önerisi nefretle geri çevrildi. Türk istihkâmcıları bunun üzerine Süleyman’ın emriyle son saldırıya hazırlık olmak üzere iki hafta çalışarak kalenin ana burcunun altında dev bir lağım kazdılar. Burası 5 Eylül’de patlatıldı ve büyük hasara yol açtı. Kale duvarları parçalanmış, içlerinde muazzam bir yangın çıkmış, kalenin savunulacak hali kalmamıştı.</span></p>

      <p class="paragraf para-style-override-14"><span xml:lang="tr-TR">Fakat bu son zaferini görmek Süleyman’a nasip olmayacaktı. O gece belki beyin kanamasından ya da aşırı yorgunluktan kaynaklanan bir kalp krizi sonucunda çadırında öldü. Birkaç saat önce sadrazamına, “Zafer davulu henüz çalınmadı,” demişti. Sokullu bu kez sultanın ölümünü askerden gizledi, onun, ortaya çıkmasına engel olan bir gut krizi yüzünden çadırına kapandığının zannedilmesini sağladı. Gizlilik uğruna Süleyman’ın doktorunu bile boğdurduğu söylenir. Savaş böylece ta zafere kadar sürdü. Türk topları bombardımanlarına ta ki kale bir tek kulesi dışında tahrip olana, altı yüz kişi dışında tüm garnizonu ölene dek dört gün daha devam etti. Bir törene hazırlanır gibi giyinip süslenen ve tüm ziynetlerini takan Zrinyi bu altı yüz kişiyi birer Hıristiyan şehidi olmaya hazırlıyordu. Yeniçerilerle karşılaşınca büyük bir havan topu ateşledi ve yüzlerce Yeniçeri’yi ölüme yolladı. Daha sonra onunla arkadaşları ellerinde kılıçlarıyla kahramanca savaştılar. Sonunda Zrinyi öldü, o altı yüz kişiden de belki bir tanesi bile hayatta kalmadı. Zrinyi’nin son yaptığı, kulenin altındaki cephaneliği havaya uçurmak oldu, bu sayede de üç bin Türkü öldürdü.</span></p>

      <p class="paragraf para-style-override-14"><span xml:lang="tr-TR">Sadrazam Sokullu’nun tek düşündüğü, Selim’in olaysız olarak babasının tahtına oturmasıydı. Şehzadeye babasının ölüm haberini bir ulakla Anadolu’da Kütahya’ya ulaştırmıştı. Sırrı birkaç hafta daha saklayabildi.</span></p>

      <p class="paragraf para-style-override-14"><span xml:lang="tr-TR">Devletin işleri sultan hayattaymış gibi devam ediyordu. Çadırından sözde onun imzasıyla fermanlar çıkıyordu. Boş yerlere atamalar yapılıyor, olağan şekilde terfiler gerçekleştiriliyor ve ödüller dağıtılıyordu. Divan toplandı ve imparatorluğun eyalet valilerine sultan adına geleneksel zafer mektupları yollandı. Zigetvar’ın düşüşünden sonra sefer hâlâ onun kumandasındaymış gibi devam etti. Ordu yavaş yavaş Türk sınırına doğru çekilirken yolda sultanın emrettiği önemsiz bir kuşatma gerçekleştirildi. Süleyman’ın iç organları gömülmüş, bedeni mumyalanmıştı. Şimdi sefere gidişindeki gibi etrafında muhafızlarla ve canlı bir sultana gösterilen saygıyla kapalı tahtırevanında yurduna götürülüyordu.</span></p>

      <p class="paragraf para-style-override-14"><span xml:lang="tr-TR">Sokullu ancak Şehzade Selim’in cülus töreni için İstanbul’a vardığı haberini alınca, yürüyüşteki askerlere sultanlarının öldüğü haberini verdi. Geceyi geçirmek için Belgrad’a uzak olmayan bir ormanın kıyısında mola vermişlerdi. Sadrazam hafızları sultanın tahtırevanının etrafına topladı ve onlara Kuran’dan parçalar okuttu. Ordu imparatorluk çadırının etrafındaki müezzinlerin çağrısıyla uyandı. Ölümün sesini algılayınca gruplaşarak feryada başladılar. Sadrazam gün doğmadan onların arasında dolaşarak onlara askerlerin dostu padişahlarının Allah’ına kavuştuğunu bildirerek onun İslam adına yaptığı büyük işleri hatırlattı ve anısına saygılarını feryatlarla değil, şimdi onun yerine tahta çıkacak oğlu Sultan Selim’e itaat ederek göstermelerini talep etti. Sadrazamın sözleriyle sakinleşen birlikler, yeni sultanın vereceği bahşişlerin hayaliyle askeri düzen içindeki yürüyüşlerine devam ederek büyük hükümdar ve komutanlarının naaşına ilk zaferine sahne olan Belgrad’a kadar eşlik ettiler. Sultanın naaşı İstanbul’a nakledildi ve planladığı gibi büyük Süleymaniye Camii’nin çevresindeki türbesinde toprağa verildi.</span></p>

      <p class="paragraf para-style-override-14"><span xml:lang="tr-TR">Süleyman işte böyle yaşadığı gibi öldü... savaş meydanında askerlerinin arasındaki çadırında. Bu da Müslümanların gözünde ona şehitlik payesi kazandırmış oluyordu. Günün büyük Divan şairi Baki’den işte ağıt mısraları:</span></p><br />

      <p class="paragraf para-style-override-14"><span class="italik" xml:lang="tr-TR">Minnet Huda</span><span xml:lang="tr-TR">’ya iki cihanda kılub said</span></p>

      <p class="paragraf para-style-override-14"><span xml:lang="tr-TR">Nam’ı Şerifin eyledi hem Gazi, hem şehid</span></p><br />

      <p class="paragraf para-style-override-14"><span xml:lang="tr-TR">Büyük askeri bir imparatorluğa hâkim bir sultan için olgun yaşında ve zafer anında en çok yakışan sondu bu. Aksiyon adamı Fatih Süleyman bu imparatorluğu genişletmiş, pekiştirmişti. Düzen, adalet ve sağduyu adamı Kanuni Sultan Süleyman kurumlarının kuvveti ve politikalarının insancıllığıyla aydınlık bir hükümet dokusu kurarak onu kusursuzlaştırmış; Devlet Adamı Süleyman, ona bir dünya gücünün hâkim statüsünü kazandırmıştı. Osmanlı padişahlarının onuncusu ve belki en büyüğü, imparatorluğu aşılamaz bir güç ve saygınlık doruğuna yükseltmişti.</span></p>

      <p class="paragraf para-style-override-14"><span xml:lang="tr-TR">Fakat Sultan Süleyman’ın başarısının büyüklüğü, içinde bozulmasının tohumlarını taşıyordu. Çünkü arkasından ondan daha önemsiz adamlar gelecekti, bunlar fatih değildi, kanun adamı veya devlet adamı da değillerdi. Böylece Osmanlı İmparatorluğu’nun doruğu bir anda acımasızca, ama yine de duraksamadan adım adım uçurumun dibine inen bir yokuşun tepesi oluverdi.</span></p>
    </div>
  </div>
</body>
</html>
