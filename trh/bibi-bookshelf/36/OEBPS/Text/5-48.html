<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-48.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-48.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-9"><span class="alt-baslik" style="font-size:1.2em;" xml:lang="tr-TR">SON SÖZ</span></p>

      <p class="paragraf para-style-override-14"><span xml:lang="tr-TR">Türkler tarihin en büyük imparatorluklarından birini kurmuşlardı. Onlarınki, İranlılar, Romalılar ve Arapların da dahil olduğu dört Ortadoğu İmparatorluğu’nun içinde denizlerin buluştuğu ve anakaraların birbirine yaklaştığı en geniş alanı kaplayanı ve zaman içinde sonuncusuydu. Doğu’dan gelen yeni bir yaşam gücü olarak tarihe katkıları iki kattı. Önce ilk sultanları aracılığıyla Asya topraklarında İslamı canlandırıp birleştirdiler; daha sonra Osmanlı imparatorluk hanedanı olarak Doğu Hıristiyanlığı’nın Avrupa topraklarına hayat verdiler. Devamlılığın aracı olarak Doğu’yla Batı’yı birleştirdiler ve Asya’da Arap İmparatorluğu’nun, Avrupa’da da Bizans İmparatorluğu’nun bıraktığı boşluğu doldurarak bu mekânlarda yeni ve yaratıcı bir Osmanlı uygarlığı yarattılar.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu’nun üç belirgin yönü vardı. Önce esas olarak bir Türk Devleti’ydi. Sadakatinin hedefi bir Türk aile hanedanıydı; dili Türkçeydi; kökleri, etnik dayanışma ruhuna sahip ve kendi belirgin sembolleriyle âdetleri olan Türkistan’ın aşiret toplumlarına dayanıyordu. Doğal bir otorite ruhuyla, sıkı bir düzen ve disiplin duygusuyla, Türklerin göçer bir toplum olarak doğal varlıklarını yansıtan hükümet teşkilindeki yetenek ve uyumlarıyla kaynaşıyordu.</span></p>

      <p class="paragraf para-style-override-14"><span xml:lang="tr-TR">Fakat onlarınkisi aslında bir İslam Devleti’ydi, ırk ayırımlarına bağlı olmayıp Müslümanlar arasındaki bir ortaklık ruhuna ve paylaştıkları kurumlara saygıya dayanıyordu. Osmanlı sultanı şeriatın sınırları içinde ve İslamın yüksek ilkelerine saygı göstererek ulemanın resmi hiyerarşisi kanalıyla saltanat sürüyordu. Ulemanın görevleri ve sorumlulukları ise Türklere özgü sıkı bir düzen ve şeffaflıkla belirlenmişti.</span></p>

      <p class="paragraf para-style-override-14"><span xml:lang="tr-TR">Fakat Türk dayanışması ve Müslüman yapısına rağmen Osmanlı Devleti her şeyden önce evrensel bir imparatorluktu. Yönetiminin geniş yapısı çelişkili şehirleriyle ovalarında, nehir vadilerinde, dağlarında ve çöllerinde sayısız farklı, sosyal ve özellikle dinsel toplumları kapsıyordu. Bizans İmparatorluğu Katolik ve Ortodoks, Latin ve Rum, Papa ve imparator arasındaki dinsel kavgalarla parçalanmıştı. İstanbul’un düşmesinden sonra Osmanlı fatihi, farklı inancına ve kültürüne rağmen, Ortodoks Hıristiyanlara düzenle barış getirdi, onların sadece efendileri değil, aynı zamanda aleni koruyucuları oldu, öyle ki bu insanlar bir Müslüman padişahının yönetimini bir Latin papanın köleliğine yeğler oldular. Çünkü azınlık halkları, merkezi otoritenin yetkilendirmesiyle ayrı etnik, sosyal ve dinsel topluluklar oluşturmuştu. Bunların hepsi devletin çatısı altında kendi özel işlerini yönetmekte ve kendi kimliklerini barışçıl bir beraberlik içinde korumakta özgürdüler.</span></p>

      <p class="paragraf para-style-override-14"><span xml:lang="tr-TR">Burada, Osmanlı istilacının aydın sistemi sayesinde Ortodoks Hıristiyan toplumunun uzun zamandır özlenen yenilenmesi gerçekleşiyordu. Başka Ortodoks kiliselerine üstünlüğü kabul edilen Rum Ekümenik Patriği, Bizans İmparatorluğu’nda olamadığı kadar evrensel dinsel otoriteye yaklaşmıştı. Burada Müslümanlarla Hıristiyanların arasında Pax Ottomanica (Osmanlı Barışı) yer etmişti, bunun ilkeleri ise Osmanlı ve Roma imparatorlukları arasındaki yakın benzerliği işaret ediyordu. Romalılar kendi Pax Romana’ları uğruna sınırları içindeki bir yabancıya, benzer bir hoşgörü göstermişler, bazen ona Roma vatandaşlığı bahşetmişler ve yeteneklerini kendi yararına ve imparatorluğun yararına kullanması için cesaretlendirmişlerdi.</span></p>

      <p class="paragraf para-style-override-14"><span xml:lang="tr-TR">İslam dünyasına öteden beri egemen olan bu gelenek şimdi Osman’ın ailesine de miras kalmıştı ve onlar tarafından uygulanıyordu. Osman’ın devleti ulusal değil, bir hanedanın çok ırklı imparatorluğu oldu. Halkları, Türk olsun olmasın, ister Müslüman ister Hıristiyan veya Yahudi olsunlar, her şeyden önce Osmanlıydılar, ulusallık, din ve ırk kavramlarını aşan bir tek siyasal bütünün üyeleriydiler. Osmanlı o tarihte bile tek tanrılı dinlerin üçünü de tanıyan ve kabul eden biricik devletti.</span></p>

      <p class="paragraf para-style-override-14"><span xml:lang="tr-TR">Osmanlılar, fethettikleri Hıristiyan halkların hizmetlerinden daha etkin biçimde yararlanmak için sultanın Köle Ev Halkı’na dayalı eşsiz bir sistem geliştirmişlerdi. Türklerin, tarihlerinin daha erken dönemlerinde başka ülkelerde boyun eğdikleri ve geliştikleri kölelik prensiplerini yansıtan bu sistem, Hıristiyan kölelerden oluşan bir kurum haline geldi. Savaşta ele geçen, askere alınan, pazarda satın alınan, sultana armağan edilen ya da sultanın hizmetine girmeye gönüllü olan bu Hıristiyanlar, Müslüman olmayı, bekârlığı, ailelerinden ayrılmayı ve tüm mülklerinden vazgeçmeyi kabul ediyorlardı. Buna karşılık ödülleri saray okulunda, yani Enderun’da kapsamlı bir öğrenim ve güçlüklere katlanmayı içeren bir eğitimdi. Bunun sonucunda kamu hizmetinde yeteneklerine en uygun görevlere getiriliyorlar, ayrıca devletin en yüksek konumlarına yükselme fırsatını elde ediyorlardı. Özetle bu, fethedileni kullanarak fatihin çıkarlarına uygun tarzda yönetmekti. Bu kölelik Batı’nın gözüne doğal görünmese de, sultanın genç Hıristiyan tebaalarının niteliklerini ve hünerlerini imparatorluğun ve de kölelerin kendilerinin yararına kullanmak için oluşturulmuş aydın ve pratik bir uygulamaydı. Kölelerin kendileri de çok geçmeden bu zorunlu statülerine, içerlemek şöyle dursun, kendilerine sağlanan ve Müslüman doğanların yoksun edildikleri ayrıcalıkları için değer vermeye başlıyorlardı. Kendi ailelerinden koparılıp sultanın “ailesi” ne katılarak kalıtsal olmayan, sadece değere ve erdemlere dayalı bir yönetici sınıfını oluşturuyorlardı.</span></p>

      <p class="paragraf para-style-override-14"><span xml:lang="tr-TR">İşte bu, imparatorluğun ilk yüzyıllarında devleti Müslüman doğan herhangi bir kalıtsal aristokrasinin bozguncu rekabetlerinden ve akraba kayırmalarından kurtaran bir seçkinler sınıfıydı. Bu da Osmanlı Hanedanı’nın gücünün perçinlenmesine ve istikrarının garantilenmesine yardımcı olacaktı. Sultanlar da bir yandan yasal ve hanedanlar arası evlilikler yapmaya usulen son vermişler ve çocuklarını Harem’de yetişen köle kadınlara doğurtarak Osmanlı Hanedanı’nın damarlarına ister istemez yabancı kanı karıştırır olmuşlardı.</span></p>

      <p class="paragraf para-style-override-14"><span xml:lang="tr-TR">Bu Osmanlı köle gücü erken aşamalarında genç Hıristiyan kölelerin Yeniçeri birliklerine kaydedildikleri askeriyeyle sınırlanmıştı. Bedensel nitelikleri için özenle seçilen bu gençler, sultanın şahsına önce muhafız olarak hizmet etmeleri amacıyla eğitiliyor ve disipline sokuluyorlardı; ama sonra sayıları artınca bir piyade kuvveti olarak Osmanlı Ordusu’nun savaştaki direncinin çekirdeğini oluşturdular. Yeniçeriler böylece, feodal temele göre toplanan ve savaşta Osmanlı Ordusu’nun öncülerini oluşturan Müslüman olarak doğmuş Sipahi denilen süvari kuvvetini tamamladılar. Doğu’da daha önce görülmemiş şekilde... barut kullanan topçular ve askere alınan başıbozuklarda Osmanlı Ordusu’nun bütünleyici kuvvetleriydi. Bu birlikler hep birlikte Osmanlı Ordusu’nu iyi eğitilmiş, iyi silahlandırılmış, iyi organize olmuş ve çok sıkı disipline tabi edilmiş büyük ve modern bir askeri kuvvet haline getiriyordu. Ve bu ordu böylece komutasındaki bütünlük, silahlarının gücü ve savaşçı ruhunun azmiyle zamanının tüm Avrupa ordularını çok geride bırakıyordu.</span></p>

      <p class="paragraf para-style-override-14"><span xml:lang="tr-TR">Cephede kendi ordularına kumanda eden ve onlara ilham veren yaratılıştan asker bir sultanın liderliğindeki Osmanlı’nın fetihleri iki buçuk yüz yıl sürdü, iki cephede ve üç kıtada, doğuda Asya üzerinden Basra Körfezi’ne, güneyde Mısır üzerinden Afrika’ya, Kızıldeniz’e ve ötesine, batıda Balkanlar üzerinden Tuna’nın ötelerine ve Doğu Avrupa’nın büyük kısmına yayılan ve ancak Orta Avrupa’nın sınırlarında durdurulan bir imparatorluk kurdu. Denizde de bütün Akdeniz’e ve Kuzey Afrika kıyılarının büyük bir kısmına hâkim olarak denizyollarıyla Atlantik’i Hint Okyanusu’na bağladı.</span></p>

      <p class="paragraf para-style-override-14"><span xml:lang="tr-TR">Tarihte ilk kez Doğu, kurumlarıyla birlikte Batı’nın içerilerine kadar girmiş, birleştirici bir kuvvet olarak Avrupa’nın önemli bir kısmı üzerine damgasını vurmuştu. İranlılarla Arapların onlardan önce başarısız oldukları bir yerde Osmanlılar, silahşorluktaki ustalıkları ve doğal düzen ve organizasyon erdemleri sayesinde çağlarının dünyasında önemli bir imparatorluk düzeyine yükselmişlerdi. Diplomasi sanatındaki ustalıklarıyla saygı ve değer kazandıkları gibi, Batı’nın bölünmüş kuvvetlerini kendi amaçlarına göre kullanarak Rönesans Avrupası’nın güçler dengesinin ayrılmaz bir parçası olmuşlardı. Osmanlı İmparatorluğu on büyük sultan dizininin en büyüğü olan -Muhteşem Kanuni- Süleyman’ın devrinde imparatorluk zirveye ulaşmıştı.</span></p>

      <p class="paragraf para-style-override-14"><span xml:lang="tr-TR">Ama bu zirve çok hızlı bir inişin başlangıcı olacaktı. Çünkü Süleyman’ı eline su dökemeyecek çaptaki yirmi beş sultan izleyecekti. Osmanlı İmparatorluğu buna rağmen onların dalgalı yönetimleri altında inişli ve çıkışlı olarak üç buçuk yüzyıl daha ayakta kalacaktı. Ama bu duraklama ve toparlanma anlarına rağmen, sürekli bir gerilemenin pençesindeki bir imparatorluktu artık. Geçmişte ön planda yönetme irade ve yeteneğine sahip bir sultanın mutlak otoritesine tabi olmuştu. Sonraki sultanlar genelde bu meziyetlerden yoksundular.</span></p>

      <p class="paragraf para-style-override-14"><span xml:lang="tr-TR">Kendilerini haremin zevk ve eğlencelerine kaptırmışlar, buranın kadın efendileri çoğu zaman sultanların arkasındaki gerçek güç olmuşlardı.</span></p>

      <p class="paragraf para-style-override-14"><span xml:lang="tr-TR">Şehzadeler yönetim alanında deneyim sahibi olmaları için artık eyalet valiliğine gönderilmiyorlardı. Çok ender istisnalar hesaba katılmadığı takdirde, sultanlar artık savaşta ordularının başına da geçmiyorlardı. Sultanlar artık saraylarının duvarlarının arasından ender olarak çıkıyorlar, vârisleri ise kuşaklar boyunca sarayda hapis hayatı sürerek yönetmek yeteneğinden yoksun olarak yetişiyorlardı. Bu zaaf zaman olarak askeri güç alanındaki değişimle çakışıyordu.</span></p>

      <p class="paragraf para-style-override-14"><span xml:lang="tr-TR">İki cephede düşmanlarını yenebildikleri, ancak boyun eğdiremedikleri aralıksız bir savaş döneminden sonra Osmanlı orduları, fethedebilecekleri yerlerin azalmasıyla yayılmacılıklarının sınırına ulaşmışlardı. Askeri akım üç yüzyıldan sonra Doğu’ya arkasını dönüp endüstri ve ekonomi alanındaki gelişimi; savaş alanındaki teknik ilerlemeleriyle Batı’nın lehine dönüyordu. Tutucu alışkanlıklarıyla, üstelik şimdi gerçek bir liderden yoksun olmasıyla Doğu, bununla rekabet edemeyerek hücumdan savunmaya çekiliyordu.</span></p>

      <p class="paragraf para-style-override-14"><span xml:lang="tr-TR">Dahası, kara ve deniz kuvvetlerine yaptığı aşırı harcamalar yüzünden hazinesi hemen hemen boşalmış olan Osmanlı İmparatorluğu, Süleyman’ın ölümünün üzerinden çok geçmeden önemli bir ekonomik krizin pençesine düşmüştü. Akdeniz dünyasının büyük bir bölümü de zaten aynı durumdaydı. Atlantik’in diğer yakasından İspanyol-Amerikan altınlarının Avrupa’ya akması, Osmanlı’nın gümüş parasının değerinin düşmesine ve fiyatları ikiye katlayan yüksek düzeyde bir enflasyona, bu da devalüasyona ve vergi oranlarının yükselmesine neden olmuştu.</span></p>

      <p class="paragraf para-style-override-14"><span xml:lang="tr-TR">İmparatorluk nüfusu son yüz yıl içinde iki katına çıktığı için bu, yeni fetihlerin yokluğunda yerleşim için yeni toprak darlığına ve büyük ölçüde işsizliğe yol açmıştı. Yalnızca mahrumiyet içindeki topraksız bir köylü sınıfı yaratmakla kalmamış, barış zamanında ücret alamayan ve eşkıyalıkla geçimlerini sağlamaya başlayan başıbozukların arasında hoşnutsuzluğa yol açmıştı. Aynı zamanda toprak sahibi Sipahileri de etkiliyordu. Bunlar şimdi modern savaşlardaki teknik gelişmelerle silahlı piyadelere duyulan daha büyük ihtiyaç nedeniyle gereksiz bir kuvvet olma yolundaydı. Çok zaman topraklarından da yoksun edildiklerinden başka topraksız hoşnutsuzlarla birlikte Anadolu’daki aşiret reislerinin çıkardıkları bir dizi ayaklanmaya katılmaya hazırdılar.</span></p>

      <p class="paragraf para-style-override-14"><span xml:lang="tr-TR">Bu durum, güçlü bir merkezi otoritenin yokluğunda köylülerin büyük bir kısmını kaçırıyordu; böylece boş kalan büyük toprak parçaları, kendileri daha çok şehirlerde yaşayan yeni bir kalıtsal toprak sahibi sınıfının eline geçiyordu. Böylesi büyük toprak sahiplerinin türemesi, Osmanlı’nın geleneksel toprak dağılım sisteminde köklü bir değişim anlamına geliyordu. Bu da Sultan Süleyman’ın atalarının oluşturdukları ve geliştirdikleri sosyal ve yönetsel yapıda hayırlı olmayan bir dengesizlik yaratıyordu. Aynı zamanda gücün merkezden toprak sahibi sınıflara ve vadilerin eşrafına ve dağlardaki aşiret şeyhlerine kaymasını içeriyordu. Bu ise bir dizi sultanın düzeltmeyi başaramadıkları bir süreç oldu.</span></p>

      <p class="paragraf para-style-override-14"><span xml:lang="tr-TR">Etkileri açısından daha önemli olan bir durum, merkezde yönetim kurumunun karışarak zayıf düşmesi oldu. Sultanın kölelerden oluşan yakın çevresi o vakte kadar bütün Müslüman uyruklulara kapalı kalmış, böylece kalıtsal ayrıcalıkların bulaşıklığından kurtulmuştu. Ama zaman geçtikçe, imparatorluğun da toprakları genişleyip nüfusu arttıkça kendilerini dışlayan böylesi bir sistemin, Müslüman doğmuş eşraf sınıfının öfkesine yol açması kaçınılmazdı. Devlete bağlılıkları şüphe götürmeyen, İslamın sadık savunucuları olan birinci sınıf yurttaşlar olarak kendilerine ayrıcalıklı bir topluluk gibi davranılmasını ve sultanın yakın çevresine alınarak yönetim işinde onlara da pay verilmesini kendilerine hak olarak görüyorlardı.</span></p>

      <p class="paragraf para-style-override-14"><span xml:lang="tr-TR">Bunun sonucu, kararsız sultanlara yapılan baskıyla sultanın hizmetindeki resmi görevlerin bütün özgür Müslümanlara açılması, üstüne üstlük, görevlerini oğullarına miras olarak bırakma hakkının onlara verilmesi oldu. Bu da imparatorluğun fetih yüzyıllarında yönetime birbirinden değerli devlet memurları sağlayan sultanın yakın çevresinin kademeli erozyonuna ve sonunda yok olmasına yol açtı. Ancak ortaçağlara dayanan bu sistem katılığı nedeniyle zaten zaman aşımına uğramıştı. Sultan Süleyman’ın ardıllarından daha güçlü ve sezişli sultanlar, iyi düşünerek, ölçüp biçerek bunu daha esnek bir değişiklik sürecine uydurabilir ve değerli yanlarını korumayı başarabilirlerdi. Ne yazık ki yönetim çok geçmeden entrikalar ve yolsuzluklarla bezeli -kendi negatif ve çıkarcı sınırları içinde- geçmişin daha pozitif ve çıkarcı olmayan sistemleri kadar katı olan şişirilmiş, hantal bir bürokrasiye dönüştü.</span></p>

      <p class="paragraf para-style-override-14"><span xml:lang="tr-TR">Daha ciddi sonuçları olan bir durum, Yeniçeri birliklerinin şişirilmesi oldu. Onların da saflarına Müslümanlar katıldı, üstelik böylelerine evlenmek ve oğullarını da Yeniçeri ocaklarına kaydettirme hakkı tanındı. On altıncı yüzyılın son çeyreğinde Yeniçerilerin sayısı on iki binden yüz bine yükselmişti. Bunların birçoğu şimdi ticaret yaparak geçimlerini sağlıyor, ücretlerine sivil zanaatkâr sınıfı gibi işlenmiş ve imal edilmiş ürünlerin satışıyla katkıda bulunuyorlardı.</span></p>

      <p class="paragraf para-style-override-14"><span xml:lang="tr-TR">Bileşimlerindeki bu değişiklik savaşta takım dayanışması ve özdisiplini ruhlarını alıp götürdü. Şimdi giderek sıklaşan barış dönemlerinde merkezi yönetimin çoğu kez kontrol etmeyi başaramadığı bozguncu ve isyancı bir kuvvet olacaktı. Ayrıca, görevleri gereği korumak durumunda oldukları halde, sık sık yağmaladıkları Hıristiyan köylü sınıfı için sürekli bir tehdide dönüşmüştü. Bundan sonraki iki yüzyıl boyunca gitgide daha zapt olunmaz olarak peş peşe ayaklanmalarla devletin iç güvenliğini tehlikeye attıkları gibi, savaş meydanlarında da birlik ve disiplinde büyük gerileme gösterdiler.</span></p>

      <p class="paragraf para-style-override-14"><span xml:lang="tr-TR">Avrupa devletlerinin kendi aralarında savaş durumunda bulundukları on yedinci yüzyılın ikinci yarısında imparatorluk Köprülü ailesinin yönetiminde bir iç onarım dönemi yaşadı. Arnavut kökenli bu sadrazamlar hanedanına arka arkaya üç sultan yetkilerinin büyük bir kısmını devretmişlerdi. Bu da Köprülülerin yolsuzluklarla adaletsizlikleri kurutmalarına, hazineyi borçtan kurtarmalarına, Anadolu’yla başka yerlerdeki ayaklanmaları bastırmalarına ve silahlı kuvvetleri yenileyip canlandırmaya çalışmalarına imkân verdi. Köprülülerinki gibi sürekli bir yönetim her ne kadar tekrar görülmeyecekse de zaman zaman sorumlu bir sultanın döneminde onların yeteneğinde bir sadrazamın ortaya çıkması, yüksek bürokrasinin de desteğiyle yönetimi bir süre için devletin yararına işlerliğe kavuşturacaktı. Bunun gibi, sağduyulu bir şeyhülislam da zaman zaman dinsel kurumlar kanalıyla İslamın otoritesini kabul ettirecekti. Osmanlı Devleti’nin yapısı, gücünün bu iki geleneksel temel taşı sayesinde gerileme sürecinin tüm evrelerinde ayakta kalabildi. Yolsuzluğun artması bile hayatta kalmasına yaygın çıkarcı bir destek sağladı.</span></p>

      <p class="paragraf para-style-override-14"><span xml:lang="tr-TR">Diğer yandan, Osmanlı İmparatorluğu’nun savaşçı prestiji, ordularının ikinci Viyana Kuşatması’nda ve bunu izleyen seferlerdeki onur kırıcı başarısızlıkları yüzünden Avrupa’nın gözünde çok büyük bir darbe yemişti. Sorumsuz bir sultanın damadı olan ve Sultan Süleyman’ı gölgede bırakmayı hayal eden kendini beğenmiş ve yeteneksiz bir sadrazam tarafından girişilen kuşatma, bir dizi bağışlanamaz gaf yüzünden Osmanlı’nın imparatorluk geçmişine leke sürecekti. Yeniçerilerin uğradıkları bozgunun sonrasında, ordusu daha disiplinli düşmanın karşısında darmadağın olacak ve Batı’nın geçmişteki Haçlıları gibi bir kuru kalabalık halinde kaçacaktı. Viyana bozgunu Avrupa’yı sevinçten deliye çevirmişti. Bunu, Müslüman Türklerin Hıristiyan halkları için oluşturduğu tehdidin ölüm çanı olarak adlandırıyorlardı. Olay, Osmanlılar içinse birbirini izleyen toprak kayıplarının ilki olacak ve bunlar, daha başka yenilgiler ve onları izleyen Türkler için olumsuz anlaşmalarla yirminci yüzyılın içine kadar devam edecekti.</span></p>

      <p class="paragraf para-style-override-14"><span xml:lang="tr-TR">Üstelik şimdi on sekizinci yüzyılın başından itibaren yeni bir imparatorluk Doğu’yla Batı’nın her ikisini de tehdit ediyordu. Bu Büyük Petro’nun Rusyası’ydı. İmparatorluğun ilk dönemlerindeki sultanlar gibi mutlak bir hükümdar olan çar, şimdi Osmanlıların yapamadığını yapıp kendi çabalarıyla modern profesyonel bir ordu yaratmıştı. Batı teçhizatıyla donatılmış bu orduyla o da fatihliğe kalkışmak niyetindeydi. Bu yeni saldırı tehdidi, bir ikilem sonucunda Osmanlı İmparatorluğu’nun hayatını uzatacaktı.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu, eskiden büyük gücüyle Avrupa içinde bir güç dengesi sağlaması gibi, şimdi zayıf haliyle de Avrupa devletleriyle Rusya arasındaki güç dengesi için zorunlu olmuştu. Sultanın imparatorluğu ne pahasına olursa olsun çarınkine karşı bir tampon olarak yaşatılmalıydı. Artık silah kuvveti yerine konferans masasındaki pazarlıklara bel bağlayarak Batılı devletlere daha fazla yaklaşan Osmanlılarda bu büyük bir değişikliğe yol açtı. Karşılıklı çıkarları uğruna Batılı desteğine bağımlı olarak bir zaman savaşlarda olduğu gibi, şimdi de diplomasi alanında kilit konumuna geliyordu.</span></p>

      <p class="paragraf para-style-override-14"><span xml:lang="tr-TR">Yabancılara karşı tutumlarında geleneksel olarak mesafeli olan Türkler, şimdi diplomasi bahsinde yetenekli memurlardan oluşan bir dışişleri servisi kurmak zorundaydılar. Müslüman ya da Hıristiyan olsun, o tarihlerdeki Türkler Avrupa dillerini bilmedikleri gibi, dış dünya hakkında da ipe sapa gelir bir bilgileri yoktu. Sultan bu durumda şimdi Hıristiyan Rum tebaalarına ve özellikle Fenerlilere başvurmak durumundaydı. Osmanlılar içinde yalnız onlar gemicilik ve ticaret dolayısıyla Batı dünyası hakkında büyük bir deneyim sahibiydiler ve oralarının dilleri, âdetleri ve yaşam biçimleri hakkında bilgi sahibi olmaktaydılar. Şimdi içlerinde en yetenekli olanlar sultan tarafından önemli devlet görevlerine atanıyorlar, böylece imparatorluğun yönetimiyle kontrolünde bir güç payı sahibi oluyorlardı.</span></p>

      <p class="paragraf para-style-override-14"><span xml:lang="tr-TR">Bu memurların içinde başta geleni Babıâli’nin tercümanıydı ve aynı zamanda dışişleri bakanı görevi yapıyordu. Başka Hıristiyan Rumlar da büyükelçi veya özerk eyalet valisi olarak sultanın yakın çevresindeki eski Hıristiyan dönmelerinin yerini aldılar. Yönetim şimdi bunlarda ve başka görevlerde Müslümanlarla ortak çalışan Hıristiyanlar içeriyordu. Osmanlılar böylece uzlaşmacı tutumlarına bağlı kalarak, ırkları veya dinleri ne olursa olsun, bütün tebaalarının yeteneklerinin devletin yararına kullanılabileceği o esnek prensiplerini uygulamaya devam ediyorlardı.</span></p>

      <p class="paragraf para-style-override-14"><span xml:lang="tr-TR">İmparatorluk on sekizinci yüzyıl sonlarında onur kırıcı ikinci bir yenilgi daha yaşadı. Uzun süren bu savaşta Ruslar donanmalarıyla Akdeniz’in doğusuna kadar girerek Yunanistan’la Beyrut’a asker çıkardılar. Arkasından Napoleon Mısır’ı istila etti, Türkler de Fransızları bu zengin eyaletten çıkarmak için İngiltere ve Rusya’yla anlaşma yaptılar. Bundan sonra Babıâli üzerinde Avrupa’nın etkisi kapsamlı oldu ve sürdü gitti. Önceleri imparatorluğun dağılmasını önlemekte etkili oldu. İkinci olarak da baskısı Osmanlı Hükümeti’ni reformlar yapıp Hıristiyan yurttaşlarının durumunu düzeltmek zorunda bıraktı.</span></p>

      <p class="paragraf para-style-override-14"><span xml:lang="tr-TR">On dokuzuncu yüzyıl böylece bir reform çağı oldu. İlk reformcu sultan, Fransız Devrimi’yle onu izleyen askeri dönemi örnek alan III. Selim oldu. Selim, Batı modeline göre biçimlendirilen ve Batılı subaylar tarafından eğitilen yeni bir ordu kurmayı denedi. Ne çare ki Yeniçerilerin çıkarlarına dokunduğu için tahtından oldu, sonunda da hayatını kaybetti. Yirmi yıl sonra Yeniçeri Ocakları, Selim’in ardılı tarafından ustalıkla uygulanan bir plan sayesinde ortadan kaldırıldı. II. Mahmut böylece modern Osmanlı tarihinin büyük reformcusu oldu.</span></p>

      <p class="paragraf para-style-override-14"><span xml:lang="tr-TR">Onunla reformcu yardımcılarının hedefi modern bir ordu kurmak, bu sayede eyaletlere merkezi hükümetin otoritesini yerleştirmek yeni yönetim ve laik hukuk kurumları kurmak, sonra sultanın bütün yurttaşlarına eşit haklar ve Batılılaşmış modern bir “uygarlığın” rasyonel ve ilerici yararlarını sağlamaktı. Bunun sonucu, on dokuzuncu yüzyıl boyunca memlekette yapılacak reformlara örnek olacak bir ıslahat fermanı olan Tanzimat oldu.</span></p>

      <p class="paragraf para-style-override-14"><span xml:lang="tr-TR">Tanzimat’ın amacı Osmanlı Devleti’ni yarım yüzyıl kadar kısa bir süre içinde beş yüz yıl kadar eski bir ortaçağ toplumundan anayasal Batı’nın ilkeleri üzerinde kurulu modern bir liberal devlete dönüştürmekti. Tanzimat, mutlakiyeti adaletin uygulanması, sorumlu bir bürokrasinin ölçülülüğü ve temsili yönetimin yararlarıyla yumuşatmayı hedefliyordu. Ancak, ulemanın dar görüşlü dinsel kurumları ve büyüyen bir aydın seçkinler sınıfının laik, ilerici özlemleri arasında denge kurmaya çalışan Tanzimat’ın gelişimi, bir sultanın iyi niyetleriyle bir diğerinin kötü niyetleri arasında bir dizi iniş ve çıkış yaşayacaktı.</span></p>

      <p class="paragraf para-style-override-14"><span xml:lang="tr-TR">Ama bu elli yılın içinde yönetim ve adalette belirgin değişiklikler, birçok eyaletlerde genel reformlar ve Müslüman olmayan toplulukların durumunda iyiye doğru bazı gelişmeler başardı. Sonuç 1870’lerde bir meclis temeli üzerindeki kısa süreli bir meşruti yönetim dönemi oldu. Ondan sonra Sultan Abdülhamit zamanında mutlakiyete dönüldü. Ancak, bu otokratın, eğitimin kapsamını genişletmesi ve geliştirmesi, lehine bir puan sayılır. Böylece yeni fikirlerle yeni sosyal kavramların gelecekteki kuşakların yararına kök salmasına imkân verdi, ki bu da kaderin garip bir cilvesi sonucunda sultanın kendisinin felaketine neden olacak, bir kuşak sonra devrimci Jön Türkler tarafından tahtından indirilecekti.</span></p>

      <p class="paragraf para-style-override-14"><span xml:lang="tr-TR">Bu arada imparatorluk Avrupa milliyetçiliğinin gelişen gücünün baskısıyla giderek daha hızlı çözülüyordu. Çokuluslu bir hanedan imparatorluğunun ilkelerine aykırı olan bu kavram, Yunan Bağımsızlık Savaşı’ndan itibaren sultanın mülklerini birfiil tehdit edecekti. Özgürlükçü amaçlarla Batı tarafından teşvik edilen, kendi amaçları uğruna Ruslar tarafından kullanılan bu akım, yirminci yüzyılın ilk çeyreğindeki Balkan Savaşları ve Osmanlı eyaletlerinin bağımsız ulus devletlerine dönüşmesiyle hemen bütün Avrupa Türkiye’sinin elden gitmesiyle sonuçlandı. Osmanlılar o vakte kadar, özellikle de Berlin Kongresi’nde, Avrupa’nın Hasta Adamı olarak Batılı devletler tarafından Rusların zararına desteklenmişlerdi. Ama artık bu destek sona ermişti. Bunun sonucunda da Birinci Dünya Savaşı’nda Almanya’yla ittifak yaptılar ve böylece imparatorluklarının sonunu getirdiler.</span></p>

      <p class="paragraf para-style-override-14"><span xml:lang="tr-TR">Fakat imparatorluk olarak son bulan Türkiye, bir ulus olarak ayakta kalacaktı. Ortadoğu’lu milliyetçi liderlerin en büyüğü olan Kemal Atatürk çağdaşı olan Jön Türkler’e göre daha ilerisini görerek imparatorluklar çağının sona erdiğine ve ulus devletler gününün geldiğine büyük bir gerçekçilikle gençliğinden itibaren inanmıştı. Türk kardeşleri, atalarının topraklarında ırklarının hayatta kalması için onun liderliğinde tekrar savaşmaya hazır olduklarını kanıtlayınca, Osmanlı İmparatorluğu’nun vârisi olarak Türkiye Cumhuriyeti’ni kurabildi. Hedefi, dışarılara uzanan kollarının kesilişi ve emperyalist bir genişlemeye son verişiyle güçlü ve sağlıklı bir bedeni yeniden canlandırmaktı. Yakındoğu’nun, ataları Selçukluların yurduyla kıyaslanabilecek bir alanını kaplayan günümüzün Türkiyesi, karışıklık içindeki bir yarım yüzyıl içinde son Ortadoğu İmparatorluğu’nun vâris devletleri içinde en sağlam ve dengeli olanı olduğunu kanıtlamıştır.</span></p>

      <p class="paragraf para-style-override-14"><span xml:lang="tr-TR">Kendi sınırları içinde Cumhuriyet’le onu doğuran imparatorluk arasında yüksek derecede bir süreklilik vardır. Artık İslami veya evrensel bir devlet olmayıp esas itibariyle bir Türk Devleti’dir. Tanzimat’tan doğan ve laiklik yoluyla mantıklı sonucuna giden, kuşaklarca Türkün on dokuzuncu yüzyıldan beri yürütmeye çalıştığı özgürlükçü ve anayasal değişiklik ilkeleri üzerine kurulmuştur.</span></p>

      <p class="paragraf para-style-override-14"><span xml:lang="tr-TR">Türkiye’nin modern yöneticileri bu reform çağının canlı ürünleridirler. Mesleki ve askeri orta sınıf yönetim müessesesinin evrimi ve ırksal miraslarına duydukları gururu tekrar kazanmanın verdiği ivmeyle olgunluğa erişmişlerdi. Türk ulusu yeni laik kimliğinde Doğu’yla Batı’nın her ikisinin de geleneksel kültürlerini birleştirerek Ortadoğu denilen bu karışıklık ortamında nisbi bir istikrar ve denge unsuru olmuştur. Bunu harekete geçiren, haklı olarak Gazi unvanıyla onurlandırılmış “Türklerin yeni babası” Kemal Atatürk, o yüzyıllar önceki kutsal savaşçı Osman’a layık bir vâristir.</span></p>
    </div>
  </div>
</body>
</html>
