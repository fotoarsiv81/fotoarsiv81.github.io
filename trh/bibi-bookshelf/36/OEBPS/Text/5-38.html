<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-38.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-38.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-7-4"><span class="alt-baslik" style="font-size:1.38em;" xml:lang="tr-TR">((32))</span></p>

      <p class="paragraf para-style-override-14"><span xml:lang="tr-TR">Sultan Abdülmecit, babası Mahmut’un üstün yeteneklerine sahip olmasa bile, en azından iyi niyetini gösterdi. Babasını kendine örnek almıştı. Babasının kurallarına bağlı kalmaya ve reformlarını tamamlamaya çalışıyordu. Yumuşak tavırları ve zayıf bünyesi nedeniyle “Sultanların en zarifi” olarak tanınır olmuştu, ama diğer yandan düşünceli ve ciddi bir gençti. Onu hükümdarlığa layık bir “öğrenci” olarak gören İngiltere Büyükelçisi Stratford Canning onu şöyle tarif eder: “Nazik bir karakteri, sağlam bir kavrayışı, bir görev sorumluluğu, gururdan uzak bir vakarı ve atalarının en iyilerinde bile ender görülmüş bir insancıllığa sahipti.” Eğilimi onu reformları ılıman ve liberal ilkelere göre gerçekleştirmeye yönlendiriyordu. Kendisinde böylesi önlemleri oluşturacak enerji yoktu, ama yürütülmelerini onaylamaya ve desteklemeye hazırdı. Stratford Canning, Abdülmecit arasında -büyükelçi ve hükümdar arasında olağan olmayan- samimi, kişisel bir bağ kurmuş ve ta başından itibaren politikaları üzerinde büyük bir etki sahibi olmuştu.</span></p>

      <p class="paragraf para-style-override-14"><span xml:lang="tr-TR">Annesi Bezmiâlem Valide Sultan’ın gençliğinden itibaren onun, dolayısıyla da imparatorluğun işleri üzerinde güçlü bir etkisi olmuştu. Çerkez, karakter sahibi bir kadındı. Babası gibi yalnız duracak mizaçta olmayan Abdülmecit’in güvenilir danışmanlara ihtiyacı vardı. Stratford’a itiraf ettiği gibi, “kendisiyle işbirliği yapacak on paşa bulabilse başarısı garantili olacaktı”. Ancak şu anda bir dizi rakip vezir tarafından bir sağa, bir sola sürükleniyordu. Saltanatının başlarında bu vezirlerin arasında Mustafa Reşit Paşa başı çekiyordu. Kendisi bir diplomat olup Paris’te ve başka yerlerde büyükelçi olarak büyük hizmetlerde bulunmuştu, Sultan Mahmut’un öldüğü sırada ise Hariciye vekili olarak özel bir görevle Londra’da bulunuyordu. Acil olarak yurda dönen Reşit kolları sıvadı ve Batı’da yine ayaklanma ve reform fikirleri filizlenirken Osmanlı İmparatorluğu’nun da modern bir hükümet sistemi kurabileceğini kanıtlamaya başladı.</span></p>

      <p class="paragraf para-style-override-14"><span xml:lang="tr-TR">Avrupa’nın kamuoyunu kurnazca hesaba katarak reformcu bir yasa taslağı hazırladı. II. Mahmut’un son vasiyeti de buydu. 3 Kasım 1839’da sarayın eskiden güllü lokumların hazırlanması için kullanılan Gülhane Kasrı’nın bahçesinde (ilk kez böyle bir törene davet edilen) bir yabancı diplomat kalabalığının önünde Gülhane Hattı Hümayunu’nu okudu. Bu, Tanzimat denilen reform ve düzen dönemini oluşturan çeşitli fermanların ilki oldu.</span></p>

      <p class="paragraf para-style-override-14"><span xml:lang="tr-TR">Herhangi bir İslam ülkesinde anayasal belgelerin ilki olan bu belge; yasal, sosyal ve politik tüzük, imparatorluğun tebaaları için temel ilkelerini ve ürettiği kararları sultanın riayet etmeyi taahhüt ettiği bir Magna Carta’ydı.</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-6" id="footnote-225-6-backlink">6</a></span> <span xml:lang="tr-TR">Sultan Mahmut’un saltanatının son yıllarında şekil alan planlarla fikirler burada belirginleştirilmiş ve belli şekilde ifade edilmişti. Bunlar şimdi planlanan yeni bir Osmanlı rejiminin organik temelini oluşturacaklardı. Bunlar bazı başarısızlıklar ve şanssızlıklara rağmen bundan sonraki yirmi yılın içinde gelişecekti. Bu şekilde ilan edilen Tanzimat-ı Hayriye özgürlük, yaşam, şeref ve mal güvenliğini, vergi tahakkuk ve tahsil etmenin düzenli bir yöntemini, has, tımar ve zeamet sahiplerinin yararına vergi iltizam sisteminin iptalini, asker toplamanın ve askerlik hizmetinin süresinin saptanmasının düzgün bir yöntemini, sonunda da yasaya göre adil bir yargılamayı ve yasal bir yargı olmadan cezalandırmamayı garantiliyordu.</span></p>

      <p class="paragraf para-style-override-14"><span xml:lang="tr-TR">Bu gibi konulara bakan sultanın kurullarına kısmen yasama yetkileri verilmiş, bunların kapsamı nazırları ve imparatorluğun başka ileri gelenlerini de kapsayacak biçimde genişletilmişti. Bunların arasında Adalet Şûrası ilk sıralardaydı. 1840’da yeniden düzenlenerek ve genişletilerek Tanzimat süresi boyunca çok önemli bir rol oynamıştır. Bu şûraların üyeleri fikirlerini açıklamakta serbesttiler, sultan da çoğunluğun kararlarını onaylamayı zorunlu görüyordu. Fermanlarında tüzüğe göre kabul edilen yasaları uyguluyor ve iptal etmekten kaçınıyordu. Bu durum hükümdarın mutlak gücünü kısıtlıyor, onu başkaları tarafından hazırlanan yasalara bağlı bir memur düzeyine düşürüyor, böylece mutlak hükümdarlıkla ilgili ortaçağ konseptinin bünyesindeki ayrıcalıklarını sınırlıyordu. Fakat Gülhane Hattı Hümayunu hükümdarla hükmedilenler arasında yeni bir ilişki sistemini belirleyen anayasal bir tüzük değildi. Kuralları halk karşısında temsil edilmeye kadar uzanmıyordu. Şûraların üyeleri seçilmiyor, sultanın kendisi tarafından seçilip atanıyordu, çıkardıkları yasalar ise yine sultanın iradesine tabiydi. Böylece sultanın mutlak hükümdarlık otoritesi aslında zedelenmiyordu.</span></p>

      <p class="paragraf para-style-override-14"><span xml:lang="tr-TR">Tanzimat ilkelerinin en köklüsü ve Batılılar için en anlamlısı, verilen hakların ırk veya imanı ne olursa olsun bütün Osmanlılara eşit olarak uygulanmasıdır. Bu, Müslümanla Hıristiyan veya gayrimüslim arasındaki tüm ayırımı ortadan kaldırıyordu. Yasalar ve vergilendirme, mülkiyet, sivil veya askeri okullarda eğitim, askere veya herhangi bir koldaki memuriyetlere alınmada herkese güven ve özgürlük sağlamaktaydı.</span></p>

      <p class="paragraf para-style-override-14"><span xml:lang="tr-TR">Babıâli’deki Rus temsilcisi tarafından başarılı bir “tiyatro oyunu” olarak nitelenen Gülhane Hattı Hümayunu Batı’da şaşkınlık uyandırmış ve hararetli spekülasyonlara yol açmıştı. Öyle görünüyordu ki Avrupa’daki liberal reform sürecinde gerileyen Osmanlı İmparatorluğu’nda da -kendi geleneksel yönetim sisteminin çerçevesi içinde de olsa- bir tür liberal değişimin işaretleri vardı. Bir İslam hükümdarı devletinin kapılarını içindeki Hıristiyanlara ardına dek açmıştı. Lord Palmerston’a göre bu, “Gerek burada (İngiltere’de) gerekse Fransa’da halkın duyguları üzerinde büyük etki yapan bir politika hamlesi”ydi. Fakat Osmanlı sahnesinin karanlık yanlarının bilincinde olan, dolayısıyla da reformun pratik beklentilerine fazla bir güveni olmayan Metternich’le başkaları bütün bunları biraz da alayla sadece göz boyama olarak reddettiler.</span></p>

      <p class="paragraf para-style-override-14"><span xml:lang="tr-TR">Şimdilerde yeni fırsatlardan ve belki de kalıcı avantajlardan yararlanmak için dışarıdan yeni bir Avrupalı akını oldu. Diğer yandan, imparatorluk içindeki gayrimüslimler, statülerinde bir gelişme olmasını istemekle birlikte, yeni tüzüğe ihtiyatla yaklaşıyorlardı. O çok övülen ayrıcalıklarına karşılık tam birer vatandaş olarak onlardan yeni yükümlülükler bekleniyordu. Örneğin, ödedikleri bir vergi karşılığında şimdiye kadar askeri görevden affedilmiş bulunuyorlardı. Ancak şimdi başka Hıristiyanlara karşı çarpışmak zorunda kalmaları gibi tatsız bir olasılıkla karşı karşıyaydılar. Aynen Müslüman vatandaşların onların yanında belki de Hıristiyan subayların kumandasında çarpışma olasılıklarının olması gibi. Osmanlı vatanseverliğinden yoksun Hıristiyanlar, eğitim ve ekonomi alanlarındaki gelişmelerine yardımcı olan özel ayrıcalıklarını kaybetmekten korkuyorlardı; dini liderleri ise kendi kazanılmış hakları açısından endişeliydiler. Osmanlı Hükümeti’nin gerçek niyetine güvenleri olmadığından, özerklik, bunun sonrasında da bağımsızlık için yabancı güçlerden, özellikle de Rusya’dan... yardım istemeyi yeğliyorlardı.</span></p>

      <p class="paragraf para-style-override-14"><span xml:lang="tr-TR">Müslüman halkının çoğunluğuna gelince onlar kâfirlere eşit bir konum tanınmasına çok kızıyorlardı. Böylesi, İslamın mutlak üstünlüğüne ve bütün diğer dinlerin aşağılığına olan geleneksel inançlarına ters düşüyordu. Hoşgörüyle koruma ve toplumlarına ait işlerinin görülmesinde bir yere kadar özgürlük</span> <span class="italik" xml:lang="tr-TR">reaya</span><span xml:lang="tr-TR">’nın hakkı olarak görülüyordu. Ama bütün bunlar onlara ayrı bir hak olarak verilmişti. Farklı inançları nedeniyle Tanzimat ilkelerinin öngördüğü laik bir toplumda manen veya toplumsal olarak hiçbir zaman eşit olarak görülemeyecek ve kabul edilemeyecek olan aşağı düzeydeki insanlardı. Bu muhalefet, imparatorluk içinde kararlı bir sultanın yokluğunda kolayca frenlenemeyen yaygın bir tepkiye yol açtı.</span></p>

      <p class="paragraf para-style-override-14"><span xml:lang="tr-TR">Dış ticaretin geliştirilmesini aklına koymuş Reşit Paşa 1841’de yeni kurulmuş Ticaret Nezareti’nde ticari kavgaları sonuçlandırmak üzere bir mahkeme kurdu. Ayrıca, Fransızların ortaklık, iflas ve kambiyo senetleri gibi konuları ele alan yasasına benzeyen yeni bir ticaret yasası hazırladığında işler çığırından çıktı. Müslüman hukukçular bu işi şeriata karşı gelme olarak nitelediler. Reşit konuyu Meclisi Vâlâ’ya</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-7" id="footnote-225-7-backlink">7</a></span> <span xml:lang="tr-TR">götürünce şeriatla uyumlu olup olmadığını sordular. Reşit Paşa, “Şeriatın bu gibi konularla bir ilgisi yoktur,” diye karşılık verdi. Ulema bunun üzerine, “Hezeyan!” diye ayağa kalktı. Yasanın kaldırılması yabancı tacirlerin zararına oldu, sultan da ulemanın baskısı karşısında Reşit Paşa’yı görevden aldı. Paşa, Paris’e eski görevine sürgün edildi. Valide Sultan’ın tutucu âşığı Rıza Paşa, Reşit’in yerini alıp yabancılarla Batı fikirlerine duyduğu nefretle ünlenmiş İzzet Mehmet Paşa da sadrazam olunca, Reşit Paşa’nın reformları durduruldu ve çoğu zaman da tersine çevrildi.</span></p>

      <p class="paragraf para-style-override-14"><span xml:lang="tr-TR">Rıza Paşa serasker olunca ordunun ihtiyacı olan düzenlemeleri gerçekleştirdi. Orduyu ikiye ayırdı, aktif hizmette olup beş yıl görev yapacak</span> <span class="italik" xml:lang="tr-TR">Nizam</span><span xml:lang="tr-TR">’la evlerine döndükten sonra yedi yıl daha kendi bölgelerinde görevde kalan yedekteki</span> <span class="italik" xml:lang="tr-TR">Redif</span> <span xml:lang="tr-TR">birlikleri. Askere alınma zorunluluk esasına göreydi; ancak eğitim, silah, donanım ve organizasyon Batı esaslarına göre yapılıyordu. Böylece iki yüz elli bin kişilik yeni bir kuvvet vücut buldu. Bu askerler eski Türk cesaret ve disiplinini fazlasıyla sergiliyor, subaylarının da yeni askeri okulların kurulmasıyla kalitelerinin gelişmesi bekleniyordu. Ancak bu, yeni tüzüklere karşın Hıristiyanların alınmadıkları bir Müslüman-Türk ordusuydu. Böylesi bir birleşim yağla suyun karışması ya da Lord Palmerston’un ifade ettiği gibi “bir kediyle bir köpeğin aynı kutuya kapatılması” gibi bir şey olurdu.</span></p>

      <p class="paragraf para-style-override-14"><span xml:lang="tr-TR">Müslüman olmayanlar çok geçmeden bir bağışıklık vergisi ödemek suretiyle askerlik hizmeti ayrıcalığından kurtuldular. Fakat Hıristiyanlar yine de eskiden olduğu gibi deniz kuvvetlerine alınıyorlardı. Bunların organizasyonu da Rıza Paşa’nın bir dostu olan Adolphus Slade adındaki İngiliz deniz subayının elindeydi. Slade on bin kişilik bir deniz kuvveti organize ettiyse de, savaş gemilerinin sayısını artıramadı. Yeni bir ordunun oluşumu adaletsizlik, güvensizlik ve tepkimeyle dolu dört yıllık bir devre içinde Rıza Paşa’nın vatanına tek gerçek hizmeti oldu.</span></p>

      <p class="paragraf para-style-override-14"><span xml:lang="tr-TR">Stratford Canning bu arada bu yolsuzluk ortamında Rıza Paşa’nın, Maliye nazırıyla iki Hıristiyan kapitalistin işbirliğiyle Osmanlı hazinesinin zararına geniş çapta bir spekülasyona giriştiğini haber aldı. Politik olmayacağı düşüncesiyle genç sultanı bu konuda uyarmadıysa da bir yandan tutucu politikasını onaylar gözükürken paşanın tüm davranışlarını izledi. Bu arada Abdülmecit’le kişisel ilişkilerini geliştiriyor, onda “güçten fazla iyilik” gözlemlediğini, fakat “yeterli ve doğru yönlendirimin Avrupa’nın etkisi ve örneğiyle birleşince çok şey başarabileceği” umudunu ifade ediyordu.</span></p>

      <p class="paragraf para-style-override-14"><span xml:lang="tr-TR">Soylu ilkeleri olan ve Protestan inancına yüzde yüz bağlı Stratford Canning o günden itibaren, çok zaman hükümetinin belirlenmiş politikalarını bile aşarak Hıristiyanların şevkli desteği ve koruyucusu kesildi. Müslüman olan genç bir Ermeniyle genç bir Rumun tekrar Hıristiyanlığa dönünce Kuran’ın dönmelere uygulanan yasasına göre idam edilmelerini şiddetle ve ısrarla protesto etti. Sonunda, “Bundan böyle Hıristiyanlığın tahkir edilmeyeceğine ve Hıristiyanlara da dinleri yüzünden eziyet edilmeyeceğine,” dair sultandan söz aldı. Bu garanti doğrulandı ve resmi bir duyuruyla imparatorluğun bütün eyaletlerine ilan edildi. Sultan bu arada İngiltere’nin hükümdarı Kraliçe Victoria’dan bir tebrik mektubu aldı. Esasen vakur tavırları ve kanaatlerinin içtenliğiyle Türklerin saygısını kazanmış olan Stratford Canning gücünün böylesine kanıtlanmasıyla daha da fazla saygı gördü. Hıristiyanlar için artık padişahların padişahıydı. Birkaç zaman sonra 1845’de Rıza’nın sultan tarafından görevinden alınmasını sağladı.</span></p>

      <p class="paragraf para-style-override-14"><span xml:lang="tr-TR">Rıza Paşa’nın yerini alan Reşit Paşa’nın sadrazam olarak dönmesi ve reform politikasının tekrar ele alınması, Canning için bir hoşnutluk vesilesi oldu. Reformun bundan sonraki aşamasını harekete geçiren sultan tebaalarının yararına olacak önerilerin yanlış anlaşıldığını ve vezirleri tarafından yanlış yönlendirildiğini ifade etti. Bunun nedenini cehalet olarak niteleyerek bilginin yayılması ve Harbiye Nezareti’ne kazandırılan gelişmelerin, hükümetin başka bölümlerine de yayılmasının kolaylaştırılması için yeni okullar açılmasını buyurdu. Bir komite büyük bir ilk ve orta okullar ağına ek olarak bir Osmanlı devlet üniversitesi (Darülfünun) önerdi. Böylesi iddialı bir proje, çok sayıdaki engeller karşısında ancak uzun yıllara yayılarak başarılabilirdi. Üniversitenin temeli atıldı ve tamamlanmış binanın betimlendiği bir madalya bastırıldı. Fakat parasal sıkıntılar nedeniyle üniversite tamamlanamadı, inşaat da duvarları ancak bir, iki metre yükseldikten sonra terk edildi.</span></p>

      <p class="paragraf para-style-override-14"><span xml:lang="tr-TR">İlköğretim alanında ulemanın ortaya attığı sakıncalar nedeniyle pek az ilerleme kaydedilebildi. Fakat ortaokulların sayısı ağır ağır artıyordu. Bu komitenin politik bir davranışla eğitsel bir güç olarak dinin önemini vurgulaması sayesinde olmuştu. Gerçekte ise ulemanın denetiminin dışındaki bir laik öğretim sisteminin çerçevesi içinde yer alacaktı. Zaman geçtikçe okulları bürokrasinin çeşitli kolları için yeni seçkin bir orta sınıf üretecekti.</span></p>

      <p class="paragraf para-style-override-14"><span xml:lang="tr-TR">Bu buyruğun arkasından sultan taşra yönetimiyle ilgili cesur bir deneyi harekete geçirdi, şöyle ki paşaların gücüne karşı olup halka danışma esasına dayanıyordu. Her eyaletteki kalburüstü yurttaşların arasından zekâları, çevre hakkındaki bilgileri ve iş yeteneklerine göre seçilmiş iki temsilciyi huzuruna çağırdı. Bunlar eyalet eşrafı olarak Meclisi Vâlâ ile görüşerek güncel durum ve reform gereksinimleri hakkındaki görüşlerini bildireceklerdi.</span></p>

      <p class="paragraf para-style-override-14"><span xml:lang="tr-TR">Bu girişimden bir sonuç çıkmayınca, sultan Meclisi Vâlâ hesabına reformların durumunu bildirmesi için eyaletlere gezginci komisyonlar yolladı. Her vali veya paşa için üyeleri çeşitli yerel toplumlar içinden seçilecek birer meclis kurdu. Bu yenilik her ne kadar daha sorumlu temsilciler meclisleri kurmak amacıyla iyi niyetle tasarlanmışsa da, Türklerin hem her şeyi harfi harfine ele almak hem de reform ruhunu bozma eğilimleri yüzünden uygulamada başarısızlığa uğradı. Müslüman olmayanlar usulüne uygun temsil edilmişlerdi. Fakat çoğunlukla ruhen tutucu olan Müslüman Türkler çoğunluktaydılar. Korumak zorunda oldukları azınlığı kolayca yıldırabilirler ve hesaba katmayabilirler, iyi bir valiyi engelleyebilir, bir kötüsünü ise destekleyebilirler, bu kişi ise suçu meclisine yükler, böylece pek ender olarak adalet önünde hesap vermek zorunda kalırdı. Bu sistem genellikle baskıyı önlemeyi başaramadıktan sonra, yanlış bir yasallık görünümü verebilirdi.</span></p>

      <p class="paragraf para-style-override-14"><span xml:lang="tr-TR">Reformların gelişimini yakından izleyen Stratford Canning meclisi sultana resmen kendisi suçladı. Tanzimat’tan sonra daha çok söz sahibi olan yabancı konsoloslar, rüşvetçi paşalara karşı ve Hıristiyan azınlıklar hesabına daha etkin biçimde müdahalede bulunacak hatta bu azınlıkların koşullarının düzeltilmesini sağlayabileceklerdi. Sultan üzerindeki etkisi nedeniyle Canning fazladan iki talepte bulunabildi: bunlardan biri Türk gemilerinin köle ticaretinin önlenmesi, ikincisi ise arazi vergisinin suiistimale yol açacak şekilde bireylerden değil, eskisi gibi toplulukların başından alınmasıydı.</span></p>

      <p class="paragraf para-style-override-14"><span xml:lang="tr-TR">Adalet alanında karma hukuk ve ceza mahkemeleri 1847’de kuruldu. Bunlarda Osmanlı ve Avrupalı yargıçlar eşit sayıdaydı, yöntemleriyse İslam uygulamalarından çok, Avrupa’nınkilere dayanıyordu. Düzeltilmiş bir Ceza Yasası 1851’de yürürlüğe girdi. Reşit Paşa bundan bir yıl önce ticaret yasasını yürürlüğe koymuştu. Oysa on yıl önce aynı yasayı kabul ettirme istemi görevine mal olmuştu. Ticaret mahkemelerinde uygulanan bu yasa, yabancıların -yalnız</span> <span class="italik" xml:lang="tr-TR">reaya</span><span xml:lang="tr-TR">’nın değil, imparatorluk içinde uzun zamandır ticaret yapan, ne çare ki haklarını bir Türk mahkemesinde arayamamış olan Frenklerin de- ticari işlemlerini tanımlıyor, koruyor ve kolaylaştırıyordu. Yabancılara kendi elçilik mahkemelerinde hak arama olanağı veren Kapitülasyonlar, her ne kadar onları hukuki ve cezai alanlarda korusa da, ticaret alanında benzer bir korumadan yoksundular.</span></p>

      <p class="paragraf para-style-override-14"><span xml:lang="tr-TR">Şimdi bir ticaret mahkemesinin kurulmasıyla bu hakka kavuşabileceklerdi. Görevleri Türklerle Frenkleri karşı karşıya getiren ticaret davalarını sonuçlandırmak olan karışık mahkeme heyetleri eşit sayıda Türk ve Avrupalı üyelerden oluşuyordu. 1850’de yürürlüğe konulan ticaret yasası Türkiye’de -daha önce bazı İslam devletlerinde olduğu gibi- Şeriat’ın kapsamı dışındaki konuları ele alan ulemadan bağımsız bir yasa sisteminin ilk kez resmen tanınması anlamına geliyordu. Geçmiş son on yıla yayılmış yeni bir ekonomik liberalizmin veya özgürlüğün gelişimindeki çarpıcı bir noktayı, Türk ekonomisinin daha özgür ve sıkı bir ticari ilişki anlamında Batı’ya daha geniş çapta açılışını işaretliyordu.</span></p>

      <p class="paragraf para-style-override-14"><span xml:lang="tr-TR">Bu girişimin kökeni Tanzimat’tan kısa zaman önceki yeni bir İngiliz-Türk ticari antlaşmasına dayanıyordu. Serbest ticaret ilkelerine, belli bir ithalat ve ihracat vergi oranına ve kısıtlayıcı uygulamaların iptaline dayanan bu antlaşma, hem Osmanlı hem de İngiliz tüccarlarına yararlı olması için tasarlanmıştı. İngiltere’nin Yakındoğu sularında Fransa’nın zararına başı çeken ticari ulus olarak ortaya çıkışını işaretliyordu. Fakat mevcut ticaret sisteminin tam olarak gözden geçirilmesi ve modernleştirilmesi anlamına gelen şartları, çeşitli Avrupa devletleri gibi Fransızlar ve Hollandalılarla düzeltilmiş ticaret antlaşmalarının yapılmasına hemen yolu açıyordu.</span></p>

      <p class="paragraf para-style-override-14"><span xml:lang="tr-TR">Yabancı tüccarlar böylece önceki zincirlerinden kurtulmuş oldular. Ticaret önemli ölçüde arttı ve yeni bir ekonomik gelişim ve ticari refah döneminin başlangıcı oldu. İmparatorluğun toprakları Avrupa’nın endüstri ürünlerine bir pazar ve tarım ürünleri veya başka ham maddeler için bir ihracat kaynağı olarak önem kazandı.</span></p>

      <p class="paragraf para-style-override-14"><span xml:lang="tr-TR">Türkiye, ticaret şirketlerinin, bankaların, sigorta şirketlerinin ve modern bir ekonominin diğer benzer kuruluşlarının kurulmasına sahne oldu. Geleneksel becerilerle endüstriler zanaatkâr sınıfının ve köylülerin zararına geriledikçe eski ortaçağ şehirleriyle köylerden giderek genişleyen büyük şehirlere genel bir göç başladı ve şehir nüfusu arttı. En önemli şehirler bir kuşak içinde üç, hatta dört kat büyüdü. Barındırdıkları kalabalık Avrupalı ve Levanten nüfusları böylece Türklerin iş çevrelerine baskın çıkarak Müslüman olmayanlarla Müslümanlar arasındaki uçurumu daha da derinleştirdiler. Avrupa’nın özgür ekonomik etki ve nüfuzunun sonucu bu oldu.</span></p>

      <p class="paragraf para-style-override-14"><span xml:lang="tr-TR">Müslüman Türkler tüccar, işadamı ve banker değillerdi, onlar olsa olsa yönetici, asker ve çiftçiydiler. Dolu bir hazineyle sağlam bir para uzun bir sultanlar dizisinin yabancısıydı, dolayısıyla hükümet mekanizmaları felç olmuş, hizmetkârları yolsuzluk batağına saplanmıştı. Bütçelerindeki açığı paranın değerini düşürmekle çözümlemeyi âdet haline getirmişlerdi. II. Mahmut’un saltanatı zamanında Osmanlı parasının şekli sık sık değiştiriliyordu, değerinin de sürekli düşmesi kronik bir enflasyon yaratıyor, bu ise yaşam standardını, dolayısıyla ücretlilerin ücret bütünlüğünü kötü etkiliyordu. Sultan Abdülmecit 1840’da Avrupa modeline göre ve garantili bir hükümet desteğiyle Osmanlı Bankası’nın kurulmasını buyurdu. Bunu, hazine bonoları şeklinde ve dalgalı faiz oranlarına tabi</span> <span class="italik" xml:lang="tr-TR">kaime</span><span xml:lang="tr-TR">’lerin, yani kâğıt paraların ekonomiye girmesi izledi. Hükümet 1844’de yeni bankayla işbirliği halinde paranın değerini korumak için önlemler aldı. Eski paralar tedavülden kaldırıldı, yerlerine ise Avrupa modeline ve altın lira esasına göre yeni bir para geçerli oldu. Bu da duruma birkaç zaman için istikrar kazandırdı. Fakat on dokuzuncu yüzyılın kapitalizm bağlamı içinde finansın idaresi Osmanlı hükümetlerini aşıyordu. 1858’den itibaren hükümetler yabancılardan arka arkaya aldıkları kredilere bel bağlar oldular; bu ise onları finansal bir çöküşe götürecekti. İmparatorlukta bankacılıktan ve endüstri yatırımlarından yararlananlar Müslüman Türkler değildi. O kadar uzun zamandır aracı olarak servet üzerine servet yapan Müslüman olmayan azınlıklar, yerli Rumlar, Ermeniler ve Yahudiler de artık değildi. Türkiye ekonomisine egemen olma sırası şimdi Avrupa’nın kapitalist girişimlerindeydi. Bu da Avrupalı bü- yükelçilerin imparatorluk üzerinde giderek güçlenen politik egemenliklerini finansal açıdan pekiştirdi.</span></p><br />

      <p class="paragraf para-style-override-14"><span xml:lang="tr-TR">İmparatorluk içindeki reformcu ruh, yüzyılın ortalarından itibaren gücünü kaybetmeye başladı. Stratford Canning’in etkisi, tüm başarılı yanlarına karşın, hapishaneleri ıslah etme, yol iletişimini sağlama, yolsuzlukları engelleme ve imparatorluğun maliyesini düzeltme çabalarında yetersiz kalmıştı. Ayrıca dinsel sorunlar bahsinde Hıristiyanlarla Müslümanlar arasında tam bir eşitlik sağlayamamıştı. Canning’in soylu çabalarının sağladığı ödünler gerçekleşmekten çok sözde kaldı. Bir zamanların ateşli reformcusu Reşit Paşa’nın reformlara inancı zayıflamış, tutucu partinin gücü karşısında cesareti kırılmıştı. Borca girdi ve o da yolsuzluklara kendini kaptırdı. Reformlardan sıkılan sultan ise memleket işlerinde giderek kararsızlaşarak terbiyeli kaçamakları ve pasif erteleme taktikleriyle Büyükelçi Canning’in sabrını zorlamaya başladı.</span></p>

      <p class="paragraf para-style-override-14"><span xml:lang="tr-TR">Harem hayatına kendini giderek kaptıran sultan, İngiliz gezgin ve araştırmacısı Charles MacFarlane’ın şaşkınlığına yol açmıştı. “Cılız delikanlı daha yirmisine gelmeden</span> <span class="italik" xml:lang="tr-TR">üç</span> <span xml:lang="tr-TR">yıl içinde hareminde hepsi ayrı kadınlardan olmak üzere sekiz çocuk babası oldu.” MacFarlane sonradan günlüğüne aşağıdaki satırları karalayacaktı: “Sabahın çok erken bir saatinde müthiş bir top ateşiyle yataklarımızdan fırladık. Sultanın yeni bir oğlu olmuştu. Daha bir hafta önce bir kızı doğmuştu.”</span></p>

      <p class="paragraf para-style-override-14"><span xml:lang="tr-TR">Hazinedeki açıkları ve iflasın eli kulağında olduğuna dair Stratford Canning’in uyarılarını umursamayan ve eski saraydan bıkan sultan, Boğaziçi’nin Avrupa sahilinde Dolmabahçe Sarayı’nı yaptırarak savurganlığın son noktasına geldi. Bu saray ona bir servete mal olacaktı. Avrupalı bir neo-Rönesans stilinde inşa edilmiş ve zengin rokoko bezemeleriyle dikkati çeken sarayın mermer salonları altın varak, kristal, kaymaktaşı ve porfirle ışıl ışıl parlıyordu; tavanları Fransız ve İtalyan ressamları tarafından resimlendirilmişti; taht odasında dünyanın en büyük aynaları vardı; sultanın yatak odasında da yatak som gümüştendi.</span></p>

      <p class="paragraf para-style-override-14"><span xml:lang="tr-TR">Zevki sarayın Batılılaşmış trendlerini yansıtan Dolmabahçe, Topkapı’nın yerini alacak ve yönetimin merkezinden ayrı olarak gelecekteki sultanların sürekli konutları olacaktı. Abdülmecit burada konuklarını Avrupa usulüne uygun en gösterişli şekilde ağırlıyordu. İnce bir müzik zevki olan sultanın, geçmişin daha ilkel marşlarının yerine en güzel modern besteleri çalmak için Alman ve İtalyan hocalar tarafından eğitilmiş bir Türk orkestrası vardı. Sultan ayrıca Avrupalı aktörler, baletler ve başka sanatçılar ithal etmiş, bu sanatçıların sanatlarını sergilemeleri için saraya bağlı bir tiyatro inşa ettirmişti. Bu arada imparatorluğun maliyesi ataletten kaosa doğru yokuş aşağı gitmekteydi.</span></p><br />

      <p class="paragraf para-style-override-14"><span xml:lang="tr-TR">Büyükelçinin, genç padişahın vaat etmiş olduklarını yerine getiremeyişinden bıktığı bir zaman geldi. Kararsızlık genç sultan kadar sadrazamının da en ölümcül zaafıydı. Palmerston da imparatorluğun, “Hükümdarıyla vezirlerinin pısırıklığı, zaafı ve kararsızlığı yüzünden başarısızlığa mahkûm,” olmasından korkuyordu. Büyükelçisini önemli reformlar için daha fazla baskı yapmaması için uyardı. Böylece, Canning’in de, “Büyük gelişim oyunu şimdilik tarih oldu. Burada bulunuşumun ana nedeninin artık var olmadığını daha fazla gizlemem imkânsız,” diye itiraf etti.</span></p>

      <p class="paragraf para-style-override-14"><span xml:lang="tr-TR">Demek oluyordu ki Reşit Paşa başlıca görevi olan reformda başarısızlığa uğramıştı. Bunun nedeni tamamen kendi zaafı değil, aynı zamanda Türk kamuoyunun buna ayak uyduramaması ve reformları destekleyecek laik eğitim almış bir sınıfın henüz yetersiz oluşuydu. Çünkü gericilik karşıtı bu ilerici güçlerin bir kısmı bile hâlâ, aslında İslami bir dünya görüşü olan bir uygarlığa Batı fikirlerini zorla sokmanın etkilerinden korkuyordu. Din ve ırk farklılıklarını ortadan kaldırmak yönünde Stratford Canning’inki gibi fazla aceleci bir girişimin Türklerin zararına geri sekerken Hıristiyanlara da yararı olmayacağından şüpheleniyorlardı.</span></p>

      <p class="paragraf para-style-override-14"><span xml:lang="tr-TR">Stratford Canning böylece görevinden istifa etti ve 1852 yazında İngiltere’ye dönmek üzere yola çıktı. Pek az şey başarmış olmasına üzülüyordu, ama hareketinin arifesinde Protestan Ermenilerden, Rumlardan, Amerikalı misyonerlerden ve İstanbul’la İzmir’in tüccar topluluklarından çalışmalarından dolayı aldığı övgüler içini rahatlatıyordu. Belki de bir daha hiç dönmeyeceğini tahmin ediyordu. Fakat olaylardaki beklenmedik bir gelişme aradan bir yıl geçmeden bu kez Lord Stratford da Redcliffe olarak geri döndürecekti onu. Yaşadığı on yıllık barış süresi birdenbire sona ermişti. Çünkü Osmanlı bir kez daha Rusya’yla çok ciddi bir çatışmaya doğru gidiyordu.</span></p>

      <p class="paragraf para-style-override-14"></p><br />

      <p class="paragraf para-style-override-14"><span xml:lang="tr-TR">İngiliz soylularının talebi üzerine, 1215’te Kral John tarafından çıkartılan ilk anayasa belgesi.</span></p><br />

      <p class="paragraf para-style-override-21"><span xml:lang="tr-TR">Islahat hareketlerinin icap ettirdiği yeni nizamnameleri hazırlamak, memurların muhakemeleriyle meşgul olmak, lüzum gösterilen devlet işlerinde rey vermek üzere 1253 (1837) yılında teşkil olunan meclis.</span></p>

      <p class="paragraf para-style-override-14"><span xml:lang="tr-TR">İtalya’nın kuzeyinde bir nehir: bugünkü Fiumicino. Sezar’ın Galya’sıyla İtalya’yı ayırıyordu. Sezar bunu silah kuvvetiyle aşınca kendini Pompey’in kontrolündeki Roma Hükümeti’yle bir iç savaş içinde buldu. Rubikon’u aşmak, geri dönüşü olmayan bir harekete girişmek anlamında kullanılır.</span></p>

      <p class="paragraf para-style-override-14"><span xml:lang="tr-TR">Ruslara yakınlığı nedeniyle Nedimof, diye bilinirdi.</span></p>

      <p class="paragraf para-style-override-14"><span xml:lang="tr-TR">Disraeli, Osmanlı’nın bütünlüğünü ilke edinen bir politika yanlısıydı.</span></p>

      <p class="paragraf para-style-override-14"><span xml:lang="tr-TR">Kast edilen, jurnalcılar, yani II. Abdülhamit döneminde padişaha yaranmak veya birine kötülük etmek için saraya ihbarda bulunan kişiler olsa gerek.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-6-backlink" id="footnote-225-6">6</a> <span xml:lang="en-US">İngiliz soylularının talebi üzerine, 1215’te Kral John tarafından çıkartılan ilk anayasa belgesi.</span></p>
        </div>

        <div class="footnote">
          <p class="dipnot para-style-override-19"><a class="footnote-anchor" href="#footnote-225-7-backlink" id="footnote-225-7">7</a> <span xml:lang="en-US">Islahat hareketlerinin icap ettirdiği yeni nizamnameleri hazırlamak, memurların muhakemeleriyle meşgul olmak, lüzum gösterilen devlet işlerinde rey vermek üzere 1253 (1837) yılında teşkil olunan meclis.</span></p>
        </div>
      </div>
    </div>
  </div>
</body>
</html>
