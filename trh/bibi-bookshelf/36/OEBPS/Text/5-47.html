<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-47.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-47.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-8-5"><span class="alt-baslik" style="font-size:1.38em;" xml:lang="tr-TR">((40))</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu böylece onu Birinci Dünya Savaşı’na götürecek ve kaderini tayin edecek olan tarihinin son evresine girmişti. İttihatçı Sadrazam Mahmut Şevket Paşa 1913 Haziran’ında daha önce Nazım Paşa’nın Babıâli baskınındaki katline misilleme olarak öldürüldü. İttihat ve Terakki Cemiyeti’nin Jön Türkleri o tarihten itibaren imparatorluğa kesinlikle hâkim olarak Abdülhamit’inki kadar mutlak bir otorite kurdular. İttihat ve Terakki Fırkası’nın en radikal elemanlarından oluşan becerikli ve acımasız bir triumvira</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-13" id="footnote-225-13-backlink">13</a></span> <span xml:lang="tr-TR">kanalıyla muhalefetsiz şekilde ülkeyi yönetmeye başladılar.</span></p>

      <p class="paragraf para-style-override-14"><span xml:lang="tr-TR">Talat, Cemal, Enver, triumvira’sının başındakilerin en genci Enver’di. Daha yirmili yaşlarındayken devrimin popüler kahramanı Jön Türk özgürlüğünün canlı simgesiydi. O da kendini Napoleon tarzında kaderi biçimlendiren bir adam olarak görüyordu. Şimdi harbiye nazırı ve paşaydı; çok geçmeden bir Osmanlı prensesiyle evlenip soylu Damat unvanını alacak ve ihtirasının doruğuna tırmanacaktı. Saygınlığı arttıkça onun hakkında ölçüsüz gururu kastedilerek, “Enver Paşa Enver Beyi öldürdü,” denilecekti. Ailesinin aslı karanlıktı, bir demiryolu hamalının ya da demiryolu memurunun oğluydu. Enver, Harp Okulu’ndan ve Harp Akademisi’nden mezun olduktan sonra ordunun yeni orta sınıfına katılmıştı. Etrafındaki asker arkadaşlarına sadakat ve hayranlık esinliyordu. Donuk yakışıklılığıyla soğukkanlı ve temkinli bir havası vardı. Kararlarında pervasız, faaliyetlerinde atılgan ve savaşta korkusuzdu. Görevdeyken enerjisini reforma ve hepsinden önemlisi, Türk Ordusu’nun kuvvetlendirilmesine ve güncelleştirilmesine harcıyordu.</span></p>

      <p class="paragraf para-style-override-14"><span xml:lang="tr-TR">Triumvira’nın ikinci adamı, Enver’den dokuz yaş büyük olan Cemal Paşa’ydı. Cemal asker kökenli bir aileden geliyordu ve kendisi de çok yetenekli profesyonel bir askerdi. Kara sakallı, kısa boylu, ama son derece dinamikti. Keskin bakışlı kara gözleri etrafındaki hiçbir şeyi kaçırmıyor, daima ani bir kararla harekete geçiyordu. İstanbul’un askeri valisi olarak darbenin arkasından polis kuvvetini organize etmede ve fırkanın amaçları uğruna kullanılmasında büyük başarı gösterdi. Daha sonra sırayla Bahriye Nazırı ve Suriye’de ordu komutanı oldu; orayı bir hanedan prensinin otoritesiyle yönetti. Nazik tavırlıydı, ama otoritesi dikkatten kaçmıyordu. Soğukkanlı bir zekâsı vardı; sorumluluklarını yerine getirip çıkarlarını gözetirken çoğu zaman gaddarlık derecesinde katı ve kararlıydı.</span></p>

      <p class="paragraf para-style-override-14"><span xml:lang="tr-TR">Üçlünün en yeteneklisi bir sivildi: Talat Paşa, Edirne havalisinden bir halk çocuğuydu. Köylü kökeniyle gurur duyardı; hatta damarlarında çingene kanının aktığı söyleniyordu. Sınırlı bir öğrenim gördükten sonra postacı, arkasından telgraf memuru oldu; çok geçmeden Selanik’te Posta ve Telgraf Müdürlüğü’nde görev aldı. Bu da benimsediği siyasal davaya, İttihat ve Terakki Cemiyeti’ne yardım etmesini sağladı. Devrimden sonra fırka mekanizmasının düzenlenmesinde ve yönetilmesinde egemen bir rol oynadı; meclislerinde kısa zamanda yükselerek Dahiliye Nazırı ve eyalet yönetimi üzerinde büyük etki sahibi oldu. Talat güçlü ve zevkli bir adamdı; sağlam yapılıydı, esprili konuşurdu, sıcak ve samimi tavırlıydı, hoyrat ve açık sadeliği çok işlek bir zekâyı, gerçekçi ve acımasız bir görüşü maskeliyordu. Eylemlerinde etkili olduktan sonra bağnazlık düzeyinde bir vatanseverdi, kendini ülkesinin çıkarlarına adamıştı, görünürdeki ılımlılığı nedeniyle “Türk İhtilalinin Danton’u” olarak tanınır olmuştu.</span></p>

      <p class="paragraf para-style-override-14"><span xml:lang="tr-TR">Triumvira’nın dışında kalan, fakat meclislerinde etkili olan bir kişi Cavit Bey’di. Yahudi kökenli, fakat Müslüman dininden olan bu dönme, işlek zekâsı ve finans bilgisi sayesinde uzman bir maliye nazırı olmuştu. Sadrazam, Mahmut Şevket Paşa’nın yerine geçen Mısır’ın Hidiv ailesinden Prens Said Halim’di. Daha eski bir liberal rejimin ürünü, aynı zamanda dini bütün bir Müslüman olan bu zarif adam, İttihatçıların davasına kendini kaptırmıştı ve imparatorluğun Müslüman halkları ve Babıâli’ye gelen yabancı büyükelçilerle İttihatçılar arasında bir bağ görevi yapıyordu.</span></p>

      <p class="paragraf para-style-override-14"><span xml:lang="tr-TR">İttihatçılar önemli bir atamada şeyhülislamın atanmasında geleneklere sırt çevirdiler. İslam teolojisi ve yasaları konusunda uzman başlıca din otoritesi olan bu önemli görevli, usulen doğrudan sultan tarafından atanır ve meclis hiyerarşisinin dışında yer alırdı. O zamana dek ulemanın üst safları içinden seçilirdi. Ve tutuculuğu nedeniyle liberal reformlara çoğunlukla bir engel oluşturmuştu. Bu engeli ortadan kaldırmaya kararlı olan İttihatçılar bu görev için Mustafa Hayri Bey’i seçtiler. Bu kişi, artık bu seçkin din bilginleriyle kendini özdeşleştirmediği gibi, doğrudan siyasal bir rol oynaması üzerine din adamlarının simgesi olan sarığı da takmıyordu. Meclis-i Mebusan üyesi olmuş, adalet ve dini vakıfların bakanı olarak laik mahkemelerde görev yapmaya başlamıştı. Böylece, sosyal ve siyasal modernleşme planlarını geliştirmek için geleneksel bir dini kurumu kullanan İttihatçılar, onu şeyhülislamlığa atadılar. Bu atama yalnız ulema değil, genellikle tutucu çevreler tarafından da olumlu karşılandı. Atama din branşı üzerinde potansiyel bir laik kontrol anlamına geliyordu.</span></p>

      <p class="paragraf para-style-override-14"><span xml:lang="tr-TR">Bu kontrol saraya da uygulanıyordu. Saray karşı devrimde İttihatçılara direnen kuvvetlerin buluşma noktası olmuş, karaağaların başı ayaklanmadan sonra askeri mahkemede yargılanıp asılanların arasında yer almıştı. Saray yine de damatları ve şehzadeleriyle muhalefet rolünü sürdürmüştü. Saray 1914 yılının ocak ayından itibaren bu etkiden mahrum edildi. Hanedan ailesinin bireyleri politikadan ve siyasal parti üyeliğinden uzaklaştırıldılar, hatta dolaşım özgürlükleri bile kısıtlandı. Bu arada sultanın yakın çevresinin bazı üyelerinin yerine cemiyetin yandaşlarının geçirilmesiyle, saray İttihatçıların etkin bir denetiminin altına girmiş oldu.</span></p>

      <p class="paragraf para-style-override-14"><span xml:lang="tr-TR">İttihatçı triumvirlik, acımasız ve baskıcı yöntemlerine karşın, yönetsel olarak ülkenin gereksindiği yapıcı projelere de el attı. Bu arada yeni yerel ve taşra idare sistemi kurdular. İstanbul’unkini de yeni bir belediye teşkilatı ve itfaiye gruplarıyla kamu taşımacılık servisleri gibi enerjik bir bayındırlık hizmetleri programıyla modernleştirdiler. İstanbul’un polis teşkilatına yeni bir düzen getirdikleri gibi, eyaletlerde Abdülhamit’in Makedonya’ya soktuğu yeni model jandarma servisi imparatorluğun başka bölümlerine de uygulandı. İttihatçılar bu işlerde yabancı danışmanların deneyiminden yararlandılar. Hukuk reformuna da el attılar. Öğretimi tüm düzeylerinde yaygınlaştırdılar ve okullarla İstanbul Üniversitesi’ni ilk kez kadınlara da açtılar. Kadınların özgürlüğüne doğru bu ilk adımlar, sonraki yıllarda kadınların meslek hayatına girmelerine ve kadın haklarına ilişkin yeni yasamalara yolu açacaktı.</span></p>

      <p class="paragraf para-style-override-14"><span xml:lang="tr-TR">Sonunda normal anayasal uygulamalara saygı gösterilmiş olmak için 1913 kışı içinde imparatorluğun tamamında genel seçimler yapıldı ve üçüncü Osmanlı Meclisi 1914 ilkbaharında toplandı. İngiltere büyükelçisi, “Yüzde yüz söz dinlemeye hazır makine,” veya “Az veya çok akıllı despotluk,” sözleriyle bunu ciddiye almadığını ifade etti. Aslında meclis bir tek organize siyasi partiyi temsil etmekle beraber, genelde yenilikçi kamuoyunu temsil eden, ama her zaman kayıtsız şartsız parti kontrolüne boyun eğmeyen çeşitli elemanların bir birliğinden oluşuyordu. Eskisinden daha sınırlı ölçüde olsa bile, ayrılıkçı Hıristiyan toplulukları hâlâ bir yere kadar temsil ediliyordu. Ancak Müslüman Türkler şimdi, Avrupa’nın kaybedilmesinden beri imparatorluk nüfusunun en büyük bölümünü oluşturuyorlar, Meclis-i Mebusan’ın Türk üyeleri de imparatorluğun geleceği için yoğun bir kaygı duyuyor, bununla birlikte kurtuluşunu sağlamak için zorunlu olan kökten gelişmelerin bilincini paylaşıyorlardı.</span></p><br />

      <p class="paragraf para-style-override-14"><span xml:lang="tr-TR">En önemli reform ihtiyacı ordudaydı. Bu da Enver’in alanıydı. Genç bir subayken Alman askeri misyonunun himayesi altında eğitilmiş, devrimden sonra da Harbiye Nazırı olan İzzet Paşa’nın da eğitim gördüğü Berlin’e askeri ataşe olarak gitmişti. Enver çok geçmeden Almanların etkisine girmiş, özellikle Alman askeri sisteminin gücüne ve randımanına hayran kalmıştı. Şimdi Almanların yöntemlerini, Türk Ordusu’nun iki Balkan Savaşı’nın sonrasında kötü durumda bulunduğu kendi ülkesinde uygulamaya çalışıyordu.</span></p>

      <p class="paragraf para-style-override-14"><span xml:lang="tr-TR">Özellikle de ordunun gençleştirilmesine çalıştı. Ordunun küçük rütbeli subayları, üstleriyle anlaşmazlık içindeydiler. Bu üstler son iki savaşta tereddütlü, hatta yenilgi beklentisi içinde görünen çoğunlukla eski rejimin tutucu subaylarıydı. Oysa kaybedilmiş Edirne’yi tekrar ele geçiren Enver’in kumandasındaki genç subaylardı. Harbiye nazırı olan İzzet Paşa da eski subayların tasfiye edilmesi gerektiğinin farkındaydı, ama bu işi kendisi yapmayı reddediyordu: “Tasfiye edilecek o subaylar benim dostlarım çünkü.” Enver bu nedenle 1914’ün ocak ayının ilk günlerinde geçici olarak paşanın yerine geçti. Sultan bile bu atamayı ilk kez bir gazetede okumuş ve bu konuda, “Olamaz bu, adam fazla genç,” diye atılmıştı.</span></p>

      <p class="paragraf para-style-override-14"><span xml:lang="tr-TR">Otuz iki yaşındaki Enver birkaç saat sonra sultanın huzuruna kabul edildi, tasfiye ise imparatorun bir buyruğuyla yürürlüğe girdi. Bu ferman yüzlerce subayı emekliler listesine alıyordu. Bunların arasında Makedonya’daki uğursuz yenilgiler silsilesinin sorumlusu olan subaylar ve yaşı elli beşin üzerinde olan çoğu paşalar vardı. Bu konuda bir yorum yapan Enver, Osmanlı Ordusu’nda geçmişteki barış faaliyetleriyle uyumlu subaylar, ayrıca savaşa uygun subaylar olduğunu söyledi. Bundan sonra yalnız ikinciler ordunun hizmetinde tutulacaktı.</span></p>

      <p class="paragraf para-style-override-14"><span xml:lang="tr-TR">Daha önemli bir adım, Türk Hükümeti’nin isteği üzerine Almanya’dan çok kapsamlı yetkileri olan ve kırk subaydan oluşan bir askeri heyetin gelişiydi. Heyet, Liman von Sanders adında bir Alman tümgeneralin kontrolü altındaydı. Bu olay ani bir diplomatik krize yol açtı. Çünkü von Sanders’e İstanbul’la çevresinin garnizonunun dahil olduğu Türklerin Birinci Ordusu’nun kumandasının verilmesi şartını içeriyordu. Alman Hükümeti’nin niyeti ne olursa olsun, her şeyden önce bir asker olan von Sanders’in siyasal amaçları yoktu. O sadece Türk Ordusu’nu eğitmekle burada başkentte gerekli olan reformlara direnişin daha kolay hakkından gelebileceğini düşünüyordu. Ama Rusya için durum, boğazların bir Alman generalinin kumandasında olacağı, böylece Almanya’nın İstanbul’da bir siyasal egemenlik kuracağı anlamına geliyordu.</span></p>

      <p class="paragraf para-style-override-14"><span xml:lang="tr-TR">Dışişleri Bakanı Sazonov şiddetle protesto etti. Alman Hükümeti, boğazların Türkler tarafından etkin şekilde savunulmasının herhalde Rusya’nın çıkarlarına uygun olduğu yanıtını verdi. Fakat Sazonov, Türklere misilleme yapılması ve Almanya’yla savaş olasılığını ima ederek Von Sanders’le heyetinin daha az stratejik bir konuma getirilmesini talep etti; İngiliz ve Fransız hükümetleri ise Rusya’nın itirazlarını küçümsemekle beraber, onu ortak bir protestoyla desteklemek zorunda kaldılar. Bunun üzerine vaziyeti idare etmek için Von Sanders Alman Ordusu’nda orgeneralliğe terfi ettirildi, ki bu Türk Ordusu’nda mareşallik anlamına geliyordu. Öyle olunca Von Sanders bir askeri birliğe kumanda edemeyecek kadar yüksek rütbeli oluyordu; sonuç olarak Türk Ordusu’nun genel müfettişliği konumuna getirildi.</span></p>

      <p class="paragraf para-style-override-14"><span xml:lang="tr-TR">Bununla birlikte, Almanla Slav arasındaki artan husumet ortamında Rusların kaygılarında aklıselim payı vardı. Rusya’da kamuoyu olaya, Rusya’yla Almanya arasındaki ilişkilerde kalıcı bir sıkıntı olabileceği şeklinde karamsar öngörülerle tepki verdi. Kahire’deki İngiliz egemenliği gibi İstanbul’da da bir Alman egemenliği olabilmesinden korkan Sazonov, boğazlarla ilgili olarak Rusya’yla Türkiye’nin her ikisinin de çıkarlarına uyacak bir anlaşma üzerinde çalışmaya başladı.</span></p>

      <p class="paragraf para-style-override-14"><span xml:lang="tr-TR">İngiltere bu konuda ihtiyatlı bir politika izledi. Önceki on yılda Avrupa’nın Hasta Adamı’nı yaşatmaya çalışan devletler arasında, bunu, içteki reformları teşvik ederek ve Osmanlı’nın Avrupa eyaletlerindeki azınlıklara destek sağlayarak yapmıştı. Makedonya krizi sırasında bu 1907’de çarla VII. Edward arasında Reval’da bir İngiliz-Rus antantıyla sonuçlanmıştı. Anlaşma ön planda İran’daki İngiliz-Rus çıkarlarıyla ilgili olmakla beraber, 1904’deki İngiliz-Fransız Antantı’yla birleşmesiyle Üçlü bir antant oluştu. Amaç, Orta Avrupa devletlerinin Üçlü İttifak’ları sayesinde yıldızlarının parlamasıyla tehlikeye giren Avrupa güçler dengesini korumaktı. İngiltere’nin Rusya’yla yeni ilişkisi Dışişleri Bakanı Sir Edward Grey’in gözünde fazlaca nazikti, şöyle ki İngiltere’nin Osmanlı İmparatorluğu’nun toprak bütünlüğüne geleneksel desteğinde değişiklik içeriyordu. Çünkü bu destek ön planda Rusya’nın İstanbul’a ve boğazlara doğru yayılmasına karşı bir garanti olarak düşünülmüştü. Grey 1908’de İstanbul’daki büyükelçisinin yolladığı bir notla ilgili şöyle bir yorumda bulunmuştu: “Lord Beaconsfield’in eski politikasına dönemeyiz; Türkiye’den yana olurken artık Rusya’ya karşı olduğumuz şüphesini uyandırmamalıyız.”</span></p>

      <p class="paragraf para-style-override-14"><span xml:lang="tr-TR">Fakat Grey işin başında Jön Türkler’in anayasa devrimini sıcak karşılamıştı. Hem de bunun İngiltere’nin Mısır’daki ve Hindistan’daki Müslüman tebaalarına örnek oluşturmasından çekinmesine rağmen. Diğer yandan Türkiye’de çıkarları olan iki müttefiğini -Rusya boğazlarda, Fransa ise Suriye’yle Yakındoğu’da- düşman etmektense gereksiz İngiliz müdahalesinden kaçınmıştı. Bu politikası sayesinde yeni rejim belirgin şekilde İngiltere yanlısı olmuş, İngiltere’yi “Parlamentoların anası” olarak niteleyerek İngilizlerin önerilerine kulak vermişti.</span></p>

      <p class="paragraf para-style-override-14"><span xml:lang="tr-TR">Bununla birlikte İngiliz politikası, iyiliksever, fakat mesafeli bir tarafsızlıktan ibaret kaldı. 1908 Kasım’ında Jön Türkler bir İngiliz-Türk ittifakı önermek için Londra’ya yüksek düzeyli iki elçi yollamışlardı. Bu ittifaka Fransa’nın da katılacağını umuyorlardı. Grey yanıtında yeni hükümete en iyi dileklerini sundu ve İngiliz danışmanları yollama önerisinde bulundu. Gerçekten de bu danışmanlar çok geçmeden birçok nezaretlerde boy göstereceklerdi. Fakat Grey, İngiltere’nin, politikası gereği ittifaklardan uzak durmaya kararlı olduğunu bildirdi.</span></p>

      <p class="paragraf para-style-override-14"><span xml:lang="tr-TR">Karşı devrimden sonra</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-14" id="footnote-225-14-backlink">14</a></span><span xml:lang="tr-TR">, 1909 Temmuz’unda, Alman etkisine karşı koymanın peşindeki bir Türk parlamento delegasyonu tarafından benzer bir yaklaşımda bulunuldu. Bu da benzer şekilde karşılandı. Türklerin Birinci Balkan Savaşı’ndaki yenilgisinden sonra Avrupa’nın Hasta Adamı’nın öldüğü ve artık kurtarılamaz halde olduğu anlaşılıyordu. Londra Konferansı’nda Grey Türk delegasyonuna, Jön Türkler Türkiye’yi Avrupa’da tutmayı başaramadıkları takdirde, başka herhangi bir devletin bunu onlar için yapmaktan bir menfaati olamayacağını açıkça belirtti.</span></p>

      <p class="paragraf para-style-override-14"><span xml:lang="tr-TR">Batılı devletlerin gözü şimdi Avrupa Türkiyesi’nin yerini alan yeni Balkan blokunun üzerine çevrilmişti. Orta Avrupa devletlerinin tehdidini frenlemek için Balkan blokunun Türkiye’nin menfaatine uyacak biçimde ya da başka bakımdan desteklenmesi gerekiyordu. Jön Türkler, kendi kendilerini kurtaramadıkları takdirde, Batı Avrupa’nın müdahalesiyle kurtarılmayı artık bekleyemeyeceklerini böylece anlamış oldular. Aynı zamanda zayıf düştükleri için açgözlü komşularının insafına kaldıklarını ve şimdi kurtuluşlarının her zamankinden daha fazla başka büyük bir devletin korumasına ve desteğine bağlı olduğunun farkındaydılar.</span></p>

      <p class="paragraf para-style-override-14"><span xml:lang="tr-TR">Tevfik Paşa 1913’ün haziran ayında sadrazam olarak Grey’e bir İngiliz-Türk ittifakı konusunu tekrar açtı. Ancak teklifi bir kere daha geri çevrildi. Yeni İngiltere Büyükelçisi Sir Louis Mallet’in deyişiyle, “Türkiye’yle bir ittifak şimdiki şartlar altında Avrupa’yı aleyhimize birleştirebilir ve bizimle Türkiye için bir zaaf ve tehlike kaynağı olur.” Tevfik Paşa’nın önerdiği gibi Üçlü Antant’la bir antlaşma, Almanya, Avusturya ve İtalya tarafından Üçlü İttifak’larına Üçlü Antant tarafından bir meydan okuma olarak algılanabilirdi. Grey, “Türkiye’yi tek başımıza ayağa kaldıramayacağımız kesin, korkuları biraz dindiği zaman reform çabalarına karşı koyacak ve hepsi birleşmedikçe devletleri birbirine düşürecektir,” diye belirtmişti.</span></p>

      <p class="paragraf para-style-override-14"><span xml:lang="tr-TR">Grey’in gördüğü kadarıyla Türkiye şimdi “Asya’nın Hasta Adamı”ydı ve Avrupalı devletlerin, eskiden Avrupa’da olduğu gibi şimdi ortak çıkarları için Asya topraklarında birleşmeleri gerekirdi. İngiltere, Almanya, Avusturya, Fransa ve İtalya 1913 boyunca Türklerle ve birbirleriyle görüşmeler yaptılar, bunlar ise Asya Türkiyesi’nde ekonomik etki bölgelerinin kurulmasıyla sonuçlanırken olaylar izin verdiği takdirde, Avrupa’nın olduğu gibi Asya Türkiyesi’nin de sonunda siyasal bölünmesinin taslağı olabilirdi. Hepsinden önemlisi ağustos ayı yaklaşırken İngiltere’yle Almanya’nın Bağdat Demiryolu’yla ilgili olarak iki tarafın da işine gelen bir antlaşma imzalamaları oldu. Almanya bu demiryolundan, tüm ticari avantajlarını elinde bulundurarak Anadolu ve Kilikya sektörlerinde yararlanma hakkını koruyordu. Ancak planlanmış Basra’nın son istasyonunun ötesine geçmemesi üzerinde anlaşmaya varıldı. Bu da İngiltere’nin Mezopotamya’nın nehir vadilerinde ve Basra Körfezi’ndeki çıkarlarını garanti altına alıyordu.</span></p>

      <p class="paragraf para-style-override-14"><span xml:lang="tr-TR">Ne çare ki Asya’yla Avrupa arasındaki daha yaşamsal önemli kanalla ilgili böyle bir anlaşmaya varılmış değildi. Rusya, şimdi İngiltere’yle Rusya için müttefik devletler olarak rakip devletler oldukları zamandan daha önemli olan bir savaşta Boğaz’ın hedef olacağı tehdit yüzünden kaygılanıyordu. Ruslara göre Almanya’dan gelebilecek en büyük tehlike buradaydı. Ancak bu, Türk tarafsızlığı umuduna bel bağlayan İngiltere’nin engellemek için pek az şey yaptığı ya da hiçbir şey yapmaması da bir tehlikeydi.</span></p>

      <p class="paragraf para-style-override-14"><span xml:lang="tr-TR">İstanbul’da Almanya Büyükelçisi Baron von Wangenheim aracılığıyla gücünü ve prestijini sergiliyordu. Von Sanders’in askeri sahneye egemen oluşu gibi, Wangenheim de şimdi diplomasi sahnesinin hâkimiydi. Artık mareşal ve genel müfettiş olan Von Sanders’e yeni rütbesi eskisinden daha büyük yetkiler veriyor ve büyükelçi gibi kendisinin de Kayzer’in “kişisel temsilcisi” olarak öncelik talep etmesi için cesaretlendiriyordu. Almanya’nın, geçmişte olduğu gibi şimdi de Doğu Meselesi’nin anahtarı olan boğazların kontrolünü er veya geç elde etmeyi planladığı ortadaydı. Burada, Türkiye’nin çıkarları, Almanya’yla diplomasi alanında aşırı ihtiyatlı, Türkiye’nin tarafsızlığına ise aşırı güvenli olan İngiltere’ninkinden daha cesaretli bir diplomatik yüzleşme gerekiyordu.</span></p>

      <p class="paragraf para-style-override-14"><span xml:lang="tr-TR">Fakat İngilizlerin tutumunun negatif olmak eğiliminde olmasına karşın, Ruslarınki fazlasıyla pozitifti. 1914 ilkbaharında St. Petersburg’daki Sazonov tarafından desteklenen İstanbul’daki Rus Büyükelçisi, Türk nazırlarına, Rusya’yla Türkiye arasında boğazlar sorununu iki tarafın çıkarına uygun şekilde çözümleyecek olan böyle bir antlaşma için teklifler sundu. Rusya bu arada Türkiye’ye gereksindiği korumayı sağlayacaktı. Bir savaş durumunda Türkiye, Rusya’nın müttefiki olarak, Boğazları bütün düşman güçlerine kapayacaktı. Bir zafer durumunda Türkiye (sonradan belirlenmek üzere) Almanya’nın Asya’daki haklarını ve kendi sınırlarına ilişkin bir garanti elde edecekti.</span></p>

      <p class="paragraf para-style-override-14"><span xml:lang="tr-TR">Rusların teklifleri Talat tarafından çok olumlu karşılandı. Mayıs 1914’de resmi bir Türk-Rus ittifakının yapılmasını önermek için St. Petersburg’a gitti. Cemal ise ertesi ay Paris’e gitti ve daha etkin olacağı gerekçesiyle antantın üç devletiyle bir ittifak teklifinde bulundu. Ancak, örtülü bir red anlamına gelen temkinli bir yanıt aldı. Şöyle ki bu, üç devletin kendi aralarındaki bir anlaşmaya bağlıydı, Fransa kendi başına bir girişimde bulunamazdı. Sonuçta hiçbir anlaşma gerçekleşmedi. Türklerin, Balkan devletleri zararına talep ettikleri toprak garantilerini Fransızlar derhal reddetmişlerdi. İngilizler ise garantileri kabul ettiler, ancak Türklerin tarafsız kalmasında ısrar ettiler ve Türkiye’nin, çıkarlarına uygun olduğu umuduyla bu politikayı benimseyeceğine güvendiler.</span></p>

      <p class="paragraf para-style-override-14"><span xml:lang="tr-TR">Türkiye’nin Batılı devletlerle bir ittifak kurma isteği altıncı ve sonuncu kez başarısız olmuştu. Talat’la Cemal elleri boş ve hayal kırıklığına uğramış olarak İstanbul’a döndüler. Çok geçmeden triumvirliğin savaşçı Harbiye Nazırı Enver Paşa’nın son çaresine istemeyerek de olsa başvurdular. Bu, Almanya’yla bir ittifakın riskli kumarıydı. Gerek Rusya gerekse Osmanlı İmparatorluğu’nun nihai kaderi için hiç de hayırlı olmayacak bir durumdu bu. Çünkü bir Avrupa savaşı artık kesinleşmişti.</span></p><br />

      <p class="paragraf para-style-override-14"><span xml:lang="tr-TR">Avusturya tahtının vârisi Arşidük Franz Ferdinand’la karısı 28 Haziran 1914’de Saraybosna sokaklarından arabayla geçerlerken katledildiler. Katil, Sırbistan’daki gizli bir terörist örgütüne mensup bir öğrenciydi. Bu örgüt Bosna’yla Hersek’in Avusturya tarafından ilhak edilmelerini protesto etmişti, şimdi ise Avusturya zararına bir Pan-Sırp bir Güney Slav Milliyetçi devletinin kurulmasını planlıyordu. Orta Avrupa devletleri ilk önce suikastin yol açtığı çekişmeyi yerel düzeyde tutmayı umut ettiler. Almanya’nın tam yetki verdiği Avusturya, Sırbistan’a bir ültimatom ileterek Güney Slav cemiyetlerinin dağıtılmasını istedi ve bu amaçla Sırp topraklarında Avusturya’nın işbirliğini teklif edecek kadar ileri gitti. Bu ültimatomun dehşet içinde bıraktığı Sir Edward Grey, “Bir devletten bağımsız olan başka bir devlete hitap eden en korkunç belge,” diye niteleyerek protesto etti. Bunu Avrupa barışına bir tehdit olarak gördü ve, “Modern koşullar altındaki büyük bir Avrupa savaşı, daha önceki savaşlarda emsaline rastlanamayacak çapta bir felaket olur,” diye öngördü. Fakat Avusturya Belgrad’ın uzlaşmacı yanıtını geri çevirerek 28 Temmuz’da Sırbistan’a savaş ilan etti.</span></p>

      <p class="paragraf para-style-override-14"><span xml:lang="tr-TR">Almanya, bu dönemde savaşa hazırlıksız olduğunu bildiği Rusya’nın müdahalesini önce beklememişti. Kayzer, Sırbistan’ın Orta Avrupa devletlerinin yönetimi altına alınmasına, Balkan Yarımadası’ndaki Slavlar üzerindeki etkisini yok edeceği için Rusya tarafından karşı konulacağını hesaba katmamıştı. Ama Avusturya’yı zapt etmek için artık çok geçti. Grey’in yeni arabuluculuk çabalarına karşın Almanya’nın “Avusturya’nın Sırbistan’la kavgasının sadece Avusturya’ya ait bir mesele olduğunda ve Rusya’yı ilgilendirmediğinde” ısrar etmesinin bir yararı olmadı. Rusya önce Almanya’ya bir uyarı mesajı yolladıktan sonra 31 Temmuz’da umumi seferberlik ilan etti. Almanya 1 Ağustos’ta Rusya’ya savaş ilan etti. Fransa tarafsız kalması için Almanya’nın talebini reddederek 3 Ağustos’ta savaşa katıldı. Alman orduları Belçika’yı istila ettiler. Belçika’nın tarafsızlığını savunmayı taahhüt etmiş olan İngiltere’de 4 Ağustos’ta Almanya’ya savaş ilan etti. Böylece, Grey’in deyişiyle “insan ırkının başına gelen en büyük felaketlerden biri” başlamış oldu.</span></p><br />

      <p class="paragraf para-style-override-14"><span xml:lang="tr-TR">İki gün önce, büyük ölçüde Enver’in girişimiyle, Türkiye’yle Almanya’nın arasında gizli bir antlaşma imzalanmıştı. Bunun koşullarına göre, Rusya’nın Avusturya-Sırbistan kavgasına müdahale etmesi halinde Türk Hükümeti Orta Avrupa devletlerinin safında savaşa girmeyi vaat ediyordu. Bu anlaşmadan henüz habersiz olan fakat Türkiye’nin seferberlik durumunda olduğunu haber alan Grey, İstanbul’daki maslahatgüzarına Türkiye’nin tarafsızlığı için baskı yapmasını bildirdi. “Bununla birlikte, bildirinize Türkiye’nin en eski dostunun bir öğüdü havasını vermeli, onu tehdit ettiğimiz izlenimini uyandırmaktan kaçınmalısınız,” diye eklemişti.</span></p>

      <p class="paragraf para-style-override-14"><span xml:lang="tr-TR">Bu arada, İstanbul’daki Alman etkisinin çok geç farkına varan Grey, “Enver Paşa’nın Türkiye’yi Alman tarafına sürüklemeye kararlı olduğunu ve Enver Paşa’nın katledilmesi dışında hiçbir kuvvetin Türkiye’yi Almanya’nın davasına katılmaktan alıkoyamayacağını anlamıştı. Triumviranın diğer iki üyesi de şimdi Enver’i destekliyorlardı. Almanya’nın ittifak önermesinden sonra Talat, Cemal’e, “Fransa’dan hiçbir şey umut edemeyeceğimizi görüyorsunuz. Fransa’nın önerimizi geri çevirmesi gibi, siz de Almanya’nın önerisini geri mi çevireceksiniz?” dedi. Cemal şöyle karşılık verdi: “Türkiye’yi şimdiki yalıtılmışlık durumundan kurtaracak herhangi bir ittifakı kabul etmekte tereddüt etmem.” Diğer yandan, uzun seferberlik dönemini tamamlamaya vakit kazanmak için savaşa girişi kabil olduğu kadar uzatmaktan yanaydı. Almanlar buna razı oldular. İttifakı hâlâ gizli tutan Türk Hükümeti de umumi seferberliğin destekleyeceği tarafsızlığını ilan etti.</span></p><br />

      <p class="paragraf para-style-override-14"><span xml:lang="tr-TR">O sırada Türk kamuoyu İngiltere’nin aleyhine dönmüştü. Nedeni de Avrupa Savaşı patlak verdiğinde İngiliz tersanelerinde Türkiye için inşa edilmekte ya da onarılıp yenilenmekte olan Sultan Osman ve Reşadiye adındaki iki savaş gemisine İngiliz Hükümeti tarafından el konulmasıydı. Şimdi kendisi de savaş halinde olan İngiltere’nin, Türklerin elinde olunca Karadeniz’deki deniz gücü dengesini allak bullak edebilecek gemileri almaya her türlü hakkı vardı. Zaten gemilerin karşılığında Türkiye’ye yedi buçuk milyon sterlin tutarında yüklü bir tazminat da ödenecekti. Ne var ki gemilerin alımına Türkiye’de memleket çapında bir kampanyaya halkın katılımıyla büyük bir katkıda bulunulmuştu; memurlar bu vatansever amaçla ücretlerinden kesinti yapılmasına göz yummuşlar, son taksit de kısa zaman önce ödenmişti. Babıâli İngiltere’yi uluslararası yasaları ihlalle, halkı da düpedüz hırsızlıkla suçladı. Alman taraflısı bir gazete ise İngiltere’ye binbir beddua yağdırdı.</span></p>

      <p class="paragraf para-style-override-14"><span xml:lang="tr-TR">Bu olayın, halkın sempatisini İngiltere’den Almanya’ya kaydırmada ve Türkleri seferberlik düşüncesiyle barıştırmada triumvirliğe büyük yardımı oldu. Bir başka olay üçlünün işini daha da kolaylaştırdı. Savaş ilan edildiğinden beri Akdeniz’de seyreden Goeben ve Breslau adındaki iki Alman savaş gemisi, peşlerindeki bir İngiliz filosunun elinden kurtulup Çanakkale önlerinde belirmiş ve boğaza girmek için izin istemişti. Alman askeri misyonunun baskısı üzerine Enver tarafından buna izin verildi ve iki gemi boğaza sığındı. Enver ayrıca, İngiliz savaş gemileri onları izlediği takdirde, kalelere ateş açma emrini vermişti. Haberi arkadaşlarına duyuran Enver, “Bir oğlumuz oldu!” diye müjdeledi.</span></p>

      <p class="paragraf para-style-override-14"><span xml:lang="tr-TR">Büyükelçiler uluslararası anlaşmaların ihlalini protesto ettiler. Fakat ertesi gün gemilerin Türkiye’ye “satıldığı” duyuruldu. Cemal basına yaptığı açıklamada, bu gemilerin vefasız İngiliz tarafından gasp edilen iki geminin yerini alacağını ifade etti. “Satış”ın bir şartı Alman kumandanları Amiral Souchon’un, Türk Donanması’nın kumandanı olarak İngiliz Amirali Limpus’un yerini almasıydı. Böylece isimleri Yavuz ve Midilli olarak değiştirilen ve mürettebatları Türk fesini başlarına geçiren iki Alman gemisi, ana direklerinde Türk sancağıyla Marmara Denizi’ne girerek İstanbul açıklarında demirlediler. Gemiler birkaç gün sonra Türk Donanması’nın kalan kısmıyla birlikte sultan tarafından teftiş edildi, adaların açıklarında bunu izleyen bir yelkenli yarışı da İstanbul halkı tarafından coşkuyla karşılandı.</span></p>

      <p class="paragraf para-style-override-14"><span xml:lang="tr-TR">Bahriye Nezareti’nin politik baskısına karşı koymak otoritesinden yoksun olan İngiliz Amiral Limpus sancak gemisinden çekildi, çok geçmeden de Türk gemilerinde hiç İngiliz subayı kalmadı. Amiral Souchon resmen Türk Donanması’nın başkomutanı ilan edildi. Almanya, Türk ulusunun dostu olarak çarpıcı bir zafer kazanmıştı. Bundan sonraki haftalarda yabancı büyükelçiler, şimdi Türk Donanması personeliyle bütünleşmiş olan Alman denizcilerinin gözaltına alınıp ülkelerine gönderilmesi yolundaki baskılarında başarıya ulaşamadılar. Buna karşın, İngiliz Donanma misyonuna birkaç hafta sonra yol verildi. Cavit Bey kibar bir Belçikalı dostuna Almanların Brüksel’i ele geçirdikleri haberini verdiğinde, Belçikalı iki gemiyi işaret ederek aynı derecede kötü bir haberle karşılık verdi: “Almanlar da Türkiye’yi ele geçirdiler.”</span></p><br />

      <p class="paragraf para-style-override-14"><span xml:lang="tr-TR">Türklerin uzun zaman tarafsız kalmayacaklarını öngören Amirallik Birinci Lordu Winston Churchill, İngiliz Filosu’nun ateş açarak Boğaz’dan geçmesini ve iki Alman gemisini Marmara’da batırmasını istemişti. Fakat meslektaşları yetkilerini kullanarak bunu önlediler. Churchill yeni Harbiye Nazırı Lord Kitchener’le yaptığı görüşmelerden sonra Yunanlılar tarafından vaat edilen bir kuvvetin yardımıyla Gelibolu Yarımadası’nı ele geçirme yolunda bir planı ortaya koydu ve Grey’i Ruslardan benzer bir destek elde etmesi için zorladı. Fakat Rusların bu işe ayıracakları fazla bir kuvvetleri yoktu. Karısı Kayzer’in kızkardeşi olan Kral Konstantinos da Yunanlıların, ancak önce Türklerin saldırmaları durumunda saldıracaklarını bildirdi. Danışmanları da Churchill’i kara kuvvetleri olmadan denizden yapılacak bir saldırının başarısız olacağına inandırdılar. Böylece proje şimdilik rafa kaldırıldı.</span></p>

      <p class="paragraf para-style-override-14"><span xml:lang="tr-TR">Bu olayları ne barış ne de savaş olan bir alacakaranlık dönem izledi. Türkler şimdi her iki tarafla diplomatik bir flört sürdürecek ve Üçlü İttifak devletleriyle Üçlü Antant (İtilaf) devletlerini birbirine düşürecek kadar güçlü bir konumdaydı. Türklerin düşmanca bir davranışla boğazları kapamasından korkan Rusya, 16 Ağustos’ta Türkiye’nin tarafsızlığı ve toprak bütünlüğü garantisi önerisinde İngiltere’yle Fransa’ya katıldı. Ama bu girişim sonuç vermedi. Çünkü şimdi cesaretlenmiş olan Türkler, tarafsızlıkları karşılığında devletlerin kabul edemeyecekleri garantiler ve ödünler istiyorlardı. Bunların arasında Kapitülasyonların kökten kaldırılması, gasp edilen Türk savaş gemilerinin İngiltere tarafından iadesi ve Ege Adaları’yla Batı Trakya’daki topraklarının iadesi de vardı. İki hafta sonra gözden geçirilip düzeltilmiş bir teklif iletildiğinde Fransa’daki çok önemli bir Alman zaferi haberi herhangi bir antlaşmayı devre dışı bıraktı.</span></p>

      <p class="paragraf para-style-override-14"><span xml:lang="tr-TR">Şurası muhakkak ki Türk Hükümeti’nin ve de Türk Meclis-i Mebusan’ının büyük bir kısmı savaşçı azınlıkla Alman yanlısı politikasına güvenmiyor ya da onu hafife alıyordu. Ama bundan sonraki iki ayın içinde savaşa doğru sürüklenildiği belli oldu. Diplomasisi şimdi ikili bir hedefe indirgenmiş olan Sir Edward Grey de bunu görüyordu. İlk olarak, sonunda engellenebilse de, engellenemese de, Türkiye’nin savaşa girişi olabildiğince geciktirilmeliydi. Lord Kitchener Türkiye’nin tarafsız ya da imparatorluğun Hintli kuvvetleri Süveyş Kanalı’ndan güvenle geçirilene kadar İngiltere’yle barış halinde tutulmasında ısrar ediyordu. İkinci olarak, Grey, korkulan olduğu takdirde, bunun Türkiye’nin kışkırtmasız saldırısıyla gerçekleşmesini, İngiltere’nin bunda bir suçu olmamasını istiyordu. Sonuçta, bu hedeflerin ikisine de ulaşacaktı. Hint kuvvetleri Fransa’ya gitmek üzere güven içinde Mısır’a ve Akdeniz’e ulaştılar.</span></p>

      <p class="paragraf para-style-override-14"><span xml:lang="tr-TR">Çanakkale’nin ağzındaki bir İngiliz filosu 27 Eylül’de bir Türk torpidobotuna geri dönmesini emretti. Bu haksız davranış Almanlara boğazları yabancı gemilere kapamak için aradıkları bahaneyi verdi. Bu emri veren Enver oldu, arkasından da mayınlar döşendi. O vakte kadar başkentteki Almanların sayısı binleri bulmuştu. Alman ve Avusturya büyükelçileri Üçlü Antant devletlerine karşı Türklerin harekete geçmesi için baskılarını artırdılar. Enver’le Talat 11 Ekim’de Almanya’dan alınacak yüklü bir kredi karşılığında silahlı müdahaleyi kabul ettiler. Amiral Souchon’un kumandasındaki eski Goeben ve Breslau manevra bahanesiyle Karadeniz’de turlamaya başladılar. Rusları savaş ilanıyla sonuçlanacak bir harekete kışkırtmaya çalışıyorlardı sanki.</span></p>

      <p class="paragraf para-style-override-14"><span xml:lang="tr-TR">Sonunda 28 Ekim’de Alman amirali güçlü bir Türk filosunu Karadeniz’e çıkardı. Enver’den, bahriye nazırının nazır arkadaşlarına bile açıklamadığı gizli bir emir almıştı: “Türk Donanması Karadeniz’e mutlaka egemen olmalıdır. Rus Donanması’nı arayıp bulun ve savaş ilan etmeden saldırın.” Amiral bir uyarıda bulunmadan Rusların Odesa, Sivastopol ve Novorossisk limanlarını bombaladı ve bu arada bir sürü Rus gemisini batırdı. Grey’in yorumu şu oldu: “Bir ülkenin başka bir ülkeye böylesine nedensizce ve kışkırtmasız saldırdığı hiç görülmemiştir.” 5 Kasım’da İngiltere, Rusya ve Fransa Osmanlı İmparatorluğu’na savaş ilan ettiler.</span></p>

      <p class="paragraf para-style-override-14"><span xml:lang="tr-TR">Bu çok kötü ve üzücü sonuç artık kaçınılmaz olmuştu. İngiltere daha erken bir aşamada daha güçlü bir diplomasi uygulayarak alternatif tarafsızlık politikasının önemini Türkiye’nin kafasına sokabilirdi. Böylesi Üçlü Antant gibi Türkiye’nin de yararına olurdu. Yakın tarihteki Balkan Savaşları’ndaki kötü yenilgilerinden sonra Türkiye’nin, kendini toparlamak ve ordusunu kuvvetlendirmek, Batı ve Orta Avrupa devletleri arasında bir denge kurmak ve müdahale edip etmemeye, edeceği takdirde de hangi taraftan olacağına karar vermek için bir süre olayları gözlemlemeye ihtiyacı vardı. Bu görüşü Sofya’ya askeri ataşe olarak yolladığı Mustafa Kemal temmuz ortalarında Enver’e boşu boşuna anlatmaya çalışmıştı. Mustafa Kemal Almanlarla bir ittifaka yüzde yüz karşıydı. Almanya savaşı kazandığı takdirde Türkiye’yi uydusu yapacaktı; kaybettiği takdirde ise -ki Mustafa Kemal kaybedeceğine inanıyordu- Türkiye her şeyi kaybedecekti. Bu sağduyulu görüşü Antant devletlerindeki birçok kişi de paylaşıyordu. Ama ne yazık ki Enver’in kışkırttığı, hâlâ ılımlılara inanan İngiltere büyükelçisinin ise yeterince önemsemediği Türklerin ruhi durumu artık mantığın sesini dinleyecek gibi değildi.</span></p>

      <p class="paragraf para-style-override-14"><span xml:lang="tr-TR">Kısa süre önceki yenilgilerinden dolayı gururu incinen, eski ve yeni düşmanlar karşısındaki zayıflığından dolayı kaygılı olan Türkiye’nin, yalıtılmışlıktan derin bir psikolojik korkusu vardı. Ayrıca bir tarafsızlık politikasının topraklarının er veya geç devletler tarafından paylaşılmasına yol açacağına inanıyordu. Eski Batılı müttefikleri tarafından terk edildikleri belli olan Türkler, bayılarak olmasa da çaresizlikten Almanya’yla yeni bir ittifakı kabullenmeye hazırdılar.</span></p>

      <p class="paragraf para-style-override-14"><span xml:lang="tr-TR">Pervasız kumarına kendini kaptırmış olan Enver Paşa’nın içinde bulunduğu duygusal ortam buydu. Haberi duyunca daima ılımlı olan Cavit Bey veda türünden, “Kazansak bile bu bizim mahvımız olacak,” kehanetiyle Jön Türk Hükümeti’nden istifa etti.</span></p><br />

      <p class="paragraf para-style-override-14"><span xml:lang="tr-TR">Altı yüzyıllık yaşamından sonra Osmanlı İmparatorluğu’nun gerilemesi ve çöküşü böylece son şanssız dönemine girmiş oldu. Savaş Osmanlılar için kötü başladı. İlk önce 1914’de atılgan Enver Paşa Kafkaslar’da Ruslara karşı hazırlıksız olarak giriştiği bir kış seferinde Türk Ordusu’nun hemen hemen tamamını kaybetti. Arkasından, Suriye valisi olan Cemal Paşa, bir keşif kuvvetini susuz Sina Çölü’nden Süveyş Kanalı’na gönderdi. Uyarılmış olan İngilizler tarafından kanal kıyısında durdurulan Türkler çöl yoluyla Beerşeba’daki (Bir Üs-Saba) ordu karargâhına çekilmek zorunda kaldılar.</span></p>

      <p class="paragraf para-style-override-14"><span xml:lang="tr-TR">Cephanesiz kalan ve şimdi Türklerin boğazlara hâkimiyeti nedeniyle Akdeniz’le bağlantıları kopan Ruslar 1915 başlarında yardım için Grandük Nikola kanalıyla İngiltere’ye başvurarak Türk baskısından kurtarılmayı istediler. Bu da Winston Churchill’in Çanakkale’den geçiş planının tekrar canlandırılmasına yol açtı. Rus kuvvetlerinin ayakta kalabilmesi için Çanakkale’den Marmara Denizi’ne zorla girmek ve İstanbul’a devam etmesi önerildi. Churchill bunun bütünüyle bir deniz operasyonu olmasını, sadece yedekte bir kara kuvvetinin de bulundurulmasını planlıyordu. Bunun haberini almak İngiliz deniz gücüne oldum olası saygısı olan Türkleri dehşet içinde bıraktı. Şimdi Kafkaslarla Süveyş’tekilerin hemen arkasından üçüncü ve son bir yenilgiye uğramaktan korkuyorlardı.</span></p>

      <p class="paragraf para-style-override-14"><span xml:lang="tr-TR">Fakat, kurmay heyetindeki anlaşmazlıklardan dolayı ve büyük ölçüde Lord Kitchener’ın yüzünden seferin ağırlığı denizden kara boyutuna kaydı ve denizyoluyla Boğaz’a yapılacak bir saldırıdan Gelibolu Yarımadası’nın karadan istilasına dönüştü. 1915 sonuna yaklaşırken pahalıya mal olan iki başarısız saldırı sonucunda İngilizler geri çekilmek zorunda kaldılar ve Türklere beklenmedik kesin bir zafer kazandırdılar. Türkler bunu büyük ölçüde Osmanlı İmparatorluğu’nun geçmişindeki komutanların eşiti olduğunu böylece kanıtlayan Mustafa Kemal’in liderliğine borçluydu.</span></p>

      <p class="paragraf para-style-override-14"><span xml:lang="tr-TR">İngilizlerin Gelibolu’daki yenilgisi Jön Türk triumvira’sına biraz nefes aldırdı. Bu arada Doğu vilayetlerinin güvenliği için Ermenilerin tehciri gündeme geldi.</span></p>

      <p class="paragraf para-style-override-14"><span xml:lang="tr-TR">Ruslar 1916’da Kafkas Cephesi’nde yine saldırıya geçtiler. Anadolu’nun istilası için bir üs olarak Erzurum’u, arkasından Karadeniz iletişim yollarına hâkim Trabzon’u zapt ettiler. İlerlemeleri 1917 Mart’ında Rus İhtilali’nin patlak vermesiyle durduruldu. Bu da Türkleri Asya’da yenilmekten kurtardı ve onlara geçici olarak yeniden nefes aldırdı. Ne çare ki Türk orduları yüz binleri bulan firarlarla giderek zayıf düştüğü gibi, levazım kaynakları da tükenmek üzereydi.</span></p>

      <p class="paragraf para-style-override-14"><span xml:lang="tr-TR">Bağdat Müttefiklerin eline geçti, İngiliz kuvvetleri de Dicle Vadisi boyunca Irak’ın içerilerine doğru ilerledi. Bu arada Osmanlı saflarında yeni bir düşman belirmişti: Araplar. Arap bağımsızlığı adına Hicaz’da bir ayaklanma çıkardılar. Bu ayaklanma bütün Arap ülkelerine yayılacak, savaşın sonucu ve sonrası üzerine büyük etki yapacaktı.</span></p>

      <p class="paragraf para-style-override-14"><span xml:lang="tr-TR">1918 sonbaharında savaşın sonu yaklaşıyordu. Kudüs’ü zapt eden Müttefik kuvvetleri şimdi Filistin Cephesi’nde General Allenby’nin kumandasında son yıldırım harekâtlarına hazırlanıyorlardı. Bu saldırı bir Arap tarihçisinin sözleriyle Türkleri “rüzgâra kapılmış şeytan arabaları gibi” Suriye’den süpürüp götürecekti. Savaşın Türk kahramanı bir kez daha Mustafa Kemal oldu. Halep’in yukarısındaki tepelere doğru stratejik bir gerilemeden sonra, Türkiye’nin bu doğal sınırının ötesindeki Türkiye topraklarının kendini savunan Osmanlı kuvvetlerinin kalıntısının başına geçti. Bu ordu henüz yenilmemişken 30 Ekim 1918’de İngiltere’yle Türkiye arasındaki bir ateşkesin haberi duyuldu. Böylece Mustafa Kemal savaşın sonunda bir kez olsun yenilmemiş biricik Türk komutanı oldu. Kendisiyle ulusunun geleceğini belirleyecek Türk ırkının anayurdu Anadolu onu bekliyordu.</span></p>

      <p class="paragraf para-style-override-14"><span xml:lang="tr-TR">Jön Türk triumvira’sının liderleri, her üçünü de ölümün beklediği yurtdışına kaçtılar. Çok geçmeden İstanbul’u işgal eden Müttefikler, Paris Barış Konferansı’nda Osmanlı İmparatorluğu’nun parçalanmasından sonra Anadolu anayurdunun Fransa, İtalya ve Yunanistan arasında bölünmesi için planlar yaptılar. Buna göre, Türk Devleti kara içlerindeki birkaç eyaletten ibaret kalacaktı.</span></p>

      <p class="paragraf para-style-override-14"><span xml:lang="tr-TR">Bir kere daha vatanının haklarını korumak için çarpışmaya hazırlanan Mustafa Kemal Anadolu’da resmi bir görev elde etmeyi başardı. Burada iki Türk Ordusu’nun komutanlarının desteğiyle Müttefiklere ve kabul ettirmeye çalıştıkları barış koşullarına karşı bir ulusal direniş hareketi başlattı. Üç yılın içinde önce sultanın kuvvetlerine karşı bir iç savaş, arkasından da Yunan ordularını Anadolu’dan atmak için giriştiği bir kurtuluş savaşını kazandıktan sonra, Türk topraklarını yabancıların istilasından kurtardı. Ve Ankara’da kendi Millet Meclisi’ni kurdu. Sonunda Lausanne’daki (Lozan) yeni bir barış konferansında Türkiye için talep ettiği yeni sınırları Müttefiklerden kopardı. Böylece Anadolu’nun tamamını, Avrupa’da da Edirne’nin de içinde bulunduğu Trakya’nın bir parçasını kurtarmış oluyordu.</span></p>

      <p class="paragraf para-style-override-14"><span xml:lang="tr-TR">Saltanatı kaldırdıktan, sonuncu sultanı VI. Mehmet’i de sürgüne gönderdikten sonra Mustafa Kemal 29 Ekim 1923’de Türkiye Cumhuriyeti’ni ilan etti. Böylece, bir dünya imparatorluğu olarak çöküşünden sonra Türkiye ulusal bir devlet olarak ayakta kalacak ve gelişecekti.</span></p>

      <p class="paragraf para-style-override-14"><span xml:lang="tr-TR">Türk ırkının tarihinde eskisi sona erdikten sonra yeni bir dönem başlıyordu.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-13-backlink" id="footnote-225-13">13</a> <span xml:lang="en-US">Görevlerini iki meslektaşıyla bölüşen ve bu şekilde üçlü bir gruba katılan devlet görevlisi. Otoriteyi eşit biçimde temsil eden üçlü gruptan herhangi biri.</span></p>
        </div>

        <div class="footnote">
          <p class="dipnot para-style-override-19"><a class="footnote-anchor" href="#footnote-225-14-backlink" id="footnote-225-14">14</a> <span xml:lang="en-US">Kinross burada 31 Mart Ayaklanması’nı kastediyor.</span></p>
        </div>
      </div>
    </div>
  </div>
</body>
</html>
