<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-25.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-5-4"><span class="alt-baslik" style="font-size:1.38em;" xml:lang="tr-TR">((21))</span></p>

      <p class="paragraf para-style-override-14"><span xml:lang="tr-TR">Sonuncu büyük Osmanlı Sultanı Süleyman’ın ölümünün üzerinden artık bir yüz yıla yakın zaman geçmişti. Ülkede sorunlar dönemi yaşanıyordu. Avrupa’da Osmanlı fetihlerinin zamanı geçmişti, ama imparatorluk da aynı zamanda topraklarının geri alınması tehdidinin ertelendiği bir dönem yaşıyordu. Bu, Avrupa’nın önce Karşıt Reform sonra da Otuz Yıl Savaşı’yla, gerek din gerekse politika yönünden bölünmüş olmasından kaynaklanıyordu. Bu mücadele sırasında tam aksine deniz kuvveti veya asker açısından Türklerden destek isteme girişimleri olmuştu. Ne çare ki Osmanlılar bu desteği sağlamak için gerekli enerji ve kaynaklardan yoksundular. Çünkü imparatorlukları için bu Hıristiyan devletleriyle ilişkilerinde yeni bir düzeye uyum dönemiydi. Bunun ilk işareti 1606’da Macaristan sınırındaki tarafsız zeminde Osmanlı ve Habsburg imparatorlukları arasındaki Zitvatorok Antlaşması oldu.</span></p>

      <p class="paragraf para-style-override-14"><span xml:lang="tr-TR">Eskiden bu tür anlaşmalar, dünyaya hâkim olma iddiasında olan bir “süper güç”e yakışacağı üzere sultan tarafından bahşediliyordu -ya da yükleniyordu- üstelik işine gelecek sınırlı süreler için ve İstanbul’a pazarlık için bir elçi yollayan yalvarma durumundaki bir düşmana bir lütuf olarak. Hıristiyan imparatoruyla yapılan önceki anlaşmalar, “Daima her muzaffer sultan tarafından daima her yenik kâfir Viyana kralına bahşedildiği üzere,” türünden formüller içerirdi. Bir anlaşma şimdi ilk kez, “İmparatorla sultan bir eşitlik temeli üstünde anlaşacaklar,” diye belirtiyordu. Önceleri Habsburg imparatorundan küçümsemeyle karışık olarak “İspanya kralı” (ya da Viyana’nınki) diye söz eden sultan, şimdi Avrupa devletlerinin âdetine uyarak onu eşidi olarak kabul ediyor ve Kayzer unvanını onaylıyordu. Avusturya’nın o vakte kadar sultana ödediği yıllık vergi de iptal edilerek toplu paraya yerini bırakıyordu; sonraları bu da elçiler tarafından ulaştırılan, değerleri ise iki taraf tarafından saptanacak üç yıllık bir hediye değiş tokuşuna dönüşecekti.</span></p>

      <p class="paragraf para-style-override-14"><span xml:lang="tr-TR">Antlaşma, kısa sürelerle sınırlanan önceki barışlardan farklı olarak iki tarafın da onayıyla yirmi yıl sürecekti, gerçekte ise elli yıl sürdü. Türkler toprak açısından küçük ölçüde de olsa kaybeden taraftılar. Fakat Eğri (Erlau), Gran ve Kanije sınır kalelerini muhafaza ediyorlardı. Macaristan’ın Osmanlı egemenliğindeki bölgeleri de Osmanlı’da kalıyordu; bunlarla iki yeni eyalet oluşturuldu. Fakat eski Macaristan’ın haraca bağlanmış bazı bölgeleri üzerindeki iddialardan vazgeçildiği gibi, prensi anlaşmaya taraf olan Transilvanya (Erdel) eyaletine önemli bir özgürlük derecesi tanınıyordu. Bu antlaşma böylece Doğu ile Batı arasındaki yeni diplomatik bir ilişki döneminin başlangıcına işaret ediyordu. Osmanlı orduları için bir anlamda bir yüz karası olan antlaşma, Osmanlı fethinin limitlerinin belirlenmesine ve Habsburg gücünün resmen onaylanmasına bağlıydı. Uluslararası yasanın genel ilkelerini ve Habsburg gücünü sultanın kabulü anlamına geliyordu.</span></p>

      <p class="paragraf para-style-override-14"><span xml:lang="tr-TR">İstanbul Hükümeti’yle Hıristiyan Avrupa arasındaki diplomatik ilişkiler o vakte kadar savaş gereksinimleriyle sınırlıydı. İttifaklar bahsinde Osmanlılar bir yalnızlık politikası gütmüşlerdi; Habsburgların sürekli düşmanı Fransa uzun zaman bunun tek istisnası olmuştu. Ama şimdi nisbi bir barış sürecine girilirken İstanbul yalnızlık kabuğunu kırıyor ve Batı’nın ticari ve benzer avantajlar sağlayabilecek girişimlerine kapısını aralıyordu. Bu, sultanın tebaaları arasında yarı bağımsız bir statü uğruna belli bir bedel ödeyen ırksal ve dinsel toplulukları (millet-i mesihiye) kapsayan geleneksel sistemin daha da genişletilmesi demekti. Sistem bundan sonra yabancı devletlerin tebaalarını ve özellikle tüccarları da kapsayacaktı. Böylelerine kendi elçilerinin ve konsoloslarının gözetiminde olarak bulundukları yerin yasalarına tabi olmamalarını sağlayan ve kapitülasyonlar olarak belgelenen ayrıcalıklar tanınıyordu. Tarihçi Prof. Toynbee bu konuda şöyle yazmıştı: “Osmanlıların Batılı ticaret kolonilerine bakışları, bozkırlardaki göçer atalarının, istedikleri ve kendileri üretemedikleri malları satın aldıkları vahaların yabancı halklarına bakışından farklı değildi.” On yedinci yüzyıl boyunca ve daha sonraları bu kapitülasyonlar imparatorluğun dış ilişki modelini ve karakterini kökten değiştirecekti.</span></p>

      <p class="paragraf para-style-override-14"><span xml:lang="tr-TR">Fransa’nın kapitülasyon nitelikli avantajları Sultan Süleyman’la 1535’ de imzalanan antlaşmaya dayanıyordu. Bu antlaşma tek yanlı olmayıp iki yanlı oluşu, dolayısıyla bazı benzerleri gibi sultanın arzusu üzerine iptal edilemeyişi ve her iki taraf için de bağlayıcı oluşu açısından daha sağlam bir temele oturuyordu. Fransızlar o sayede yarım yüzyıl süresince Osmanlı Hükümeti üzerinde rakipsiz bir etki sahibi olmuşlardı.</span></p>

      <p class="paragraf para-style-override-14"><span xml:lang="tr-TR">Fransa Kralı III. Henry 1579’da III. Murat’ın saltanatı sırasında bu ilişkiyi daha da güçlendirmek için İstanbul’a öncekilerden daha üst düzeyde bir elçi yollamıştı. Baron de Germigny adındaki bu kişi Divan’ın güvenini kazanarak Türk-Fransız Antlaşması’nın yenilenmesini sağladı. Buna göre ticari kapitülasyonlar sağlama bağlanıyor, Fransız elçisine diğer elçilere kıyasla öncelik tanınıyordu. Bu kapsamda Kudüs ve Sina gibi kutsal yerler, Osmanlı İmparatorluğu’ndaki Hıristiyanlar üzerindeki Fransız korumasının ayrıcalıkları da onaylanıyor, Venediklilerin bu Hıristiyanların dışında tutulmasına karşın, Cenevizliler, İngilizler, Portekizliler, İspanyollar, Katalanlar, Sicilyalılar ve Dubrovnikliler, ayrıca eski zamanlardan o güne dek Fransız adı ve bayrağı altında bütün bulunanlar korumaya dahil ediliyordu.</span></p>

      <p class="paragraf para-style-override-14"><span xml:lang="tr-TR">Bununla birlikte Germigny, “Büyük Türkle paşalarının istisnasız her tarafta bulabildikleri dostluklarla ittifaklardan kazanç sağlamalarını” kabul ediyordu. Bu yozlaşma ve yolsuzluk çağında yabancı temsilcilerin politik etki kapsamı dışındaki bütün girişimlerinden vezirler, saray ve ordu ileri gelenleri, sultanın haremindeki ve başka yerlerdeki gözdeleri zengin bir gelir kaynağı olarak yararlanıyorlardı. Bizzat sultan Fransız Kapitülasyonları’nın yenilenmesinin üzerinden iki yıl geçmeden “İstanbul Hükümeti’nin koruma peşinde oraya gelenlerin hepsine açık oluşu” ilkesini onaylıyordu.</span></p>

      <p class="paragraf para-style-override-14"><span xml:lang="tr-TR">Bu arada İngiltere Kraliçesi Elizabeth gemilerinin o vakte kadar olduğu gibi Fransız bandırası yerine kendi İngiliz bandırasıyla yolculuk etmesini, tebaalarına da imparatorluk içinde serbest dolaşım ve ticaret hakkı tanınmasını istedi. İngiliz tüccarları Akdeniz’i ticaretlerinin kapsamına almakta ağır davranmışlardı. On altıncı yüzyıl başlarında Venediklilerle anlaşarak bu denizin doğu sularına girmişlerdi. Fakat Türk deniz gücünün gelişmesiyle saldırgan korsan filoları bu tür ticaret girişimlerini baltalamış ve İngiltere’nin Doğu’yla ticareti önemini kaybetmişti. Ama şimdi Kap yolunun Portekizliler tarafından geliştirilmesinden beri İngiliz tüccarları Anvers Limanı’nın Doğu mallarının deposu olarak Venedik’i geride bıraktığı Hollanda’ya dikkatlerini çevirmişlerdi. Fakat on altıncı yüzyılın ikinci yarısında Hollanda’daki bir ayaklanma bu alışverişe sekte vururken, Portekiz’in Kraliçe Elizabeth’in en büyük düşmanı İspanyalı Felipe tarafından işgali, Portekiz’in Doğu’yla olan zengin ticaretinin İspanyolların eline geçmesi tehlikesini doğurmuştu.</span></p>

      <p class="paragraf para-style-override-14"><span xml:lang="tr-TR">Politika açısından bakılınca da, İspanya’yla düşmanlık artarken, Türklerle anlaşmanın Akdeniz’de İspanyol gücüne karşı etkin bir dengeleyici etki yapacağı anlaşılıyordu. Fransa Kralı I. François’dan farklı olarak Kraliçe Elizabeth “kâfirlerle” ittifak kurmayı hoş görecek yapıda değildi. Ama kendisi, Sultan Murat’ı “gerçek inancın puta tapanlara karşı yenilmez ve en güçlü savunucusu” olarak nitelerken, “İsa’nın adını yalan yere kullananlar” derken özellikle “o putperest başı İspanya kralı”nı kastettiğini açıkça belirtecekti. Demek oluyor ki Türklerle pazarlığa girişmesinin ve bir İngiliz elçisinin İstanbul’a gönderilmesinin ardında yalnızca ticari değil, siyasal nedenler de vardı.</span></p>

      <p class="paragraf para-style-override-14"><span xml:lang="tr-TR">Bu yönde ilk adımlar Londra’lı iki büyük tüccar: Sir Edward Osborne ve meslektaşı Richard Staper tarafından atıldı. Bu kişiler, çeşitli ilgi alanları arasında Doğu’yla ticaretin canlanmasının önemini kavramışlardı. 1575’de İstanbul’a iki memur yolladılar. İkisinden biri on sekiz ay kaldıktan sonra sultandan Osborne’un vekili William Harborne için sultandan egemenliğindeki topraklarda serbest dolaşımını sağlayan bir izin belgesi elde etti. Böylece İngiltere’nin ilk büyükelçisi olacak olan Harborne 1578’de İstanbul’a hareket etti. Denizyoluyla Hamburg’a geçtikten sonra seyahatin kalan kısmını Lehistan üzerinden karayoluyla tamamladı.</span></p>

      <p class="paragraf para-style-override-14"><span xml:lang="tr-TR">Diplomasi alanında beceri sahibi biri olan Harborne aktif Fransız muhalefetine rağmen çok geçmeden Türkiye’de serbestçe ticaret yapmak vaadini elde etti. Bu konu Sultan Murat’la Kraliçe Elizabeth arasındaki bir mektup alışverişiyle doğrulandıktan sonra 1580’de Fransızların da yararlanmakta olduğu kapitülasyonlara dayalı bir antlaşmayla belgelendi. Sultan Murat’ın Kraliçe Elizabeth’e ilk mektubu İngiliz hükümdarına... “Çok namlı Elizabeth çok kutsal kraliçe, İsa’ya tapanların en güçlülerinin soylu hükümdarı... Soylu İngiltere ülkesinin sonsuz mutluluğuyla görkeminin ha- nımefendisi ve vârisi,” gibi dalkavukça sözlerle hitap ediyordu. Sultan, kraliçeye, “Buraya İngiltere ülkesinden denizyoluyla geleceklerin, yasal şekilde imparatorluğumuz topraklarına girebileceklerine ve tekrar ülkelerine dönebileceklerine, hiç kimsenin onlara ilişmeyeceğine ve zarar vermeyeceğine dair bir emri şahane çıkarıldığını” bildiriyordu. “İngilizler, müttefiklerimiz Fransızlar, Venedikliler, Lehler, Almanya kralı ve çevremizdeki başka komşularla aynı serbestliklerden yararlanacaklar, başka Hıristiyanlar gibi her türlü malı kullanmakta ve ticaretini yapmakta özgür olacaklar”dı.</span></p>

      <p class="paragraf para-style-override-14"><span xml:lang="tr-TR">Sonuncu antlaşma belgesinde, hapsedilmeleri durumunda İngilizlerin derhal serbest bırakılacakları, baş vergisi ödemeyecekleri, sadece “yasal gümrük vergisi”ni ödeyecekleri, anlaşmazlıkları kendi ulusları çerçevesinde karara bağlayacak konsolosları tayin etme haklarının bulunacağı, esir edilmiş herhangi bir İngilizin satış bedelinin iade edilmesiyle serbest bırakılabileceği, Türk denizcilerinin, fırtınalar sırasında veya kazaya uğramaları durumunda İngiliz gemilerine yardım edecekleri, mürettebatların da engellenmeden yiyecek maddeleri satın alabilecekleri belirtiliyordu. Türk makamları tarafından tam anlamıyla uygulandıkları takdirde bunlar ve benzerleri çok önemli ödünlerdi. Sonucu ise zaman gösterecekti. Harborne, kraliçenin bakanlarına ve kendi tüccar efendilerine gelişmeleri bildirmek üzere İngiltere’ye döndü.</span></p>

      <p class="paragraf para-style-override-14"><span xml:lang="tr-TR">İngilizlerle yapılan bu antlaşma Fransızları öfkelendirdi. Türk sularında ticaret yapılmasına izin verilen bütün gemilerin, bu arada İngilizlerinkilerin de, Fransız bandıralı olması gerektiği yolundaki kendi sözde tekelci anlaşmalarına karşı geliyordu. Harborne gittikten sonra Fransız elçisi Germigny verdikleri kapitülasyon imtiyazlarının geri çekilmesi için sultan ve bakanlarına baskı yaptı, fakat bütün elde edebildiği geçici bir erteleme oldu. Türkler o sıralarda İran’la yaptıkları savaş yüzünden silah, cephane sıkıntısı çekiyorlardı ve bunları ancak Batı’dan alabilirlerdi. Kendisine başvurulan Germigny İç Savaş’ın Fransa’da da benzer bir sıkıntı yarattığını öne sürerek olumsuz yanıt verdi. Oysa İngiltere Türklere silah yapımı için demir, çelik, kalay ve pirinç gibi ham maddeler sağlayacak durumdaydı. Sağlanan malzemenin içinde kırık Katolik tasviri parçaları da vardı, bu ise put kıran Müslümanların hoşuna gidebilirdi. Sultan ayrıca Kraliçe Elizabeth’i İspanya’ya karşı olası bir müttefik olarak görüyordu.</span></p>

      <p class="paragraf para-style-override-14"><span xml:lang="tr-TR">Harborne, İngiltere’ye dönünce girişimi için Kraliçe Elizabeth’in başbakanı Lord Burghley’den aynı zamanda dışişleri sorumlusu Sir Francis Walsingham’dan büyük destek gördü. Sir Walsingham her ne kadar Fransa’yla Venedik’in diplomasi yoluyla, hatta belki de kaba kuvvetle karşı koyacağını öngörüyorsa da İngiliz deniz ticaretini geliştirmek, dolayısıyla da donanmaya yararlı olmak amacıyla Harborne’un girişimini destekliyordu. Sonuçta Harborne’un çalışmalarının arkasından Osborne’la heyetinin bir şirket teşkili için antlaşma yapmak üzere Türklere başvurması uygun görüldü. Buna göre İngiliz tüccarlarına Türklerin egemenliğindeki topraklarda ticaret tekeli veriliyordu. Fransızların entrikalarına rağmen bu antlaşma 1581 yılı eylül ayında İstanbul’daki yetkililer tarafından yedi yıllık bir süre için ve belli aralıklarla yenilenmek üzere onaylandı. Böylece Levant Şirketi -”Türk Tacirleri Şirketi”- kurulmuş oldu.</span></p>

      <p class="paragraf para-style-override-14"><span xml:lang="tr-TR">Türklerin ilk antlaşmayı onaylamadaki tereddütleri kısmen Harborne’un resmi bir statüsü olmayışından kaynaklanıyordu. Bu durumun şimdi kraliçeyle şirket arasındaki pazarlık sayesinde çaresine bakılacaktı. Harborne’un İstanbul’a yaptığı ilk seyahatin masraflarını Kraliçe Elizabeth kendi kesesinden ödemişti. Şimdi de onun sultana ilk elçisi olarak atamasını yapmaya hazırdı. Ancak, İstanbul’da İngiliz ticaret şirketini denetleyecek elçiliği ve konsolosluklarıyla sürekli bir diplomatik heyet, hepsinden önemlisi de bu İngiliz tacirleriyle mallarını Türk makamlarına himaye ettirecek güçte ve saygınlıkta bir büyükelçi bulundurmak bu aralar İngiliz Hükümeti’nin imkânlarını aşıyordu. Bu nedenle bu heyetin masraflarının şirket tarafından üstlenmesi ileri sürüldü, sonunda da bu çözüm üzerinde antlaşmaya varıldı. Böylelikle William Harborne sultanın sarayındaki ilk İngiliz büyükelçisi olarak onurlandırıldı. İkili bir görevi vardı: Bir yandan sultanın sarayında ön planda diplomatik görevleri olan bir krallık temsilcisi, diğer yandan ise kendisini finanse eden şirkete karşı görevleri olan bir ticaret temsilcisiydi.</span></p>

      <p class="paragraf para-style-override-14"><span xml:lang="tr-TR">Harborne böylece</span> <span class="italik" xml:lang="tr-TR">Susan of London</span> <span xml:lang="tr-TR">adında büyük bir gemiyle denizyolundan İstanbul’a döndü. Büyükelçi kadırgaların kılavuzluğunda limana giren gemiden top ateşi, borazan ve davul sesleriyle başka sevinç belirtileri arasında inerek bir süvari müfrezesi tarafından karşılandı. Paskalya öncesindeki cuma günü olduğundan şehrin Hıristiyanları kilisede ayindeydiler ve İsa’nın çarmıhta çektiği azaba uygun ilahiler söylemekteydiler. Rakip Venedik elçisi Türklerin bile “Luteryen” diye onu hor gördüklerini ve o gece verdiği etli bir şölene katılmayı reddettiklerini bildirdi. Harborne paşalara uygun armağanlar dağıttıktan sonra, getirdiği başka armağanlar ve Kraliçe Elizabeth’in mektubuyla Uluç Ali tarafından kadırgasında kabul edildi. Ancak Harborne yaşlı korsandan fazla bir destek görmeyecekti. Gemiyle dünyanın çevresini dolaşan İngiliz Amirali Sir Francis Drake bile daha sonraki bir tarihte getirdiği çok sayıda gümüş vazo karşılığında fazla bir şey elde edemeyecekti.</span></p>

      <p class="paragraf para-style-override-14"><span xml:lang="tr-TR">Harborne’la adamları daha sonra sultanın sarayında 150 yemeklik bir şölenle ağırlandılar. İçki olarak “şeker ve baharatla demlenmiş gül suyu” içildi. Sonunda brokar kumaşlar içindeki Harborne armağanlarını taşıyan maiyetiyle birlikte altın iplikleriyle işlenmiş bir halı üstünde yürüyerek sultanın huzuruna kabul edildi. Armağanların arasında, “Kırmızı giysiler içinde üç mastı köpek, üç spanyel köpek, iki tazı, bir adi av köpeği, ipekli giysiler içinde iki küçük köpek,” vardı. Fakat armağanların en güzeli, değeri “beş yüz İngiliz Lirası” olan üstüne değerli taşlar kakılı kale biçimindeki bir gümüş saatti.</span></p>

      <p class="paragraf para-style-override-14"><span xml:lang="tr-TR">Harborne’u “sadece tüccarlardan maaş alan biri” diye küçümseyen Germigny bu resmi karşılamayı şiddetle protesto ederek İngiliz gemilerinin kendi bayraklarıyla dolaşmalarına izin verildiği takdirde Fransız-Türk ittifakının iptal edileceği tehdidini savurdu. Venedik Büyükelçisi Morosini de rüşvet yoluyla sadrazamı İngilizlerin Türkiye’de ticaret yapmalarının Türk gümrük gelirine büyük bir darbe indireceğine inandırmaya çalıştı. Harborne, “Fransızlarla Venediklilerin kötü niyetli çabaları aksi tesir yaptı,” diye bildirdi. Sadrazam da Germigny’ye, “Böylesi bir kavgaya ihtiyaç olmadığını,” söyleyerek kapılarının barış isteyen herkese açık olduğunu tekrar etti.</span></p>

      <p class="paragraf para-style-override-14"><span xml:lang="tr-TR">Harborne güçlüklerin kolayca üstesinden geldi. Sakin inadı, Germigny’nin asabi mizacına taban tabana zıttı.</span></p>

      <p class="paragraf para-style-override-14"><span xml:lang="tr-TR">Askıya alınmış kapitülasyonları çok geçmeden yeniletmeyi başardığı gibi, rakiplerinin zararına olmak üzere onları gümrük resimleri açısından daha da geliştirebildi. Bir vatansever olarak vatanının büyüklüğüyle övünmeye her an hazırdı. Rakipleri onu alelade bir tüccar olarak kötüledikleri zaman sadrazama, “Oradakilerin hepsinden daha soylu” olduğu konusunda ısrar etti. Zaten, “Onun kişisel konumu üzerinde durmaya hakları yoktu, önemli olan efendisi olan kraliçenin büyük görkemiydi.”</span></p>

      <p class="paragraf para-style-override-14"><span xml:lang="tr-TR">İngiltere’nin uygulamada Fransa’ya karşı avantajlı olduğu bir nokta da şuydu: İngiliz Kapitülasyonları ticari ayrıcalıklarla sınırlıydı, oysa Fransa’nınkiler bütün Hıristiyanlarla kiliselerinin korunmasını da kapsıyordu.</span></p>

      <p class="paragraf para-style-override-14"><span xml:lang="tr-TR">Sultanın şeyhülislamın etkisiyle ve bir dini işgüzarlıkla Hıristiyanların aleyhine döndüğü ve bütün kiliseleri camiye dönüştürme tehdidini savurduğu bir zaman geldi. Germigny’nin protestosu ve Ortodoks Rumların yaptıkları bağışlar bu tehlikeyi engellediyse de, Galata’daki üç kilisenin kapıları kapatıldı ve ancak uygun armağanlar dağıtıldıktan sonra tekrar açılabildi. Fakat Germigny’nin yerine gelen Savary de Lancosme, en büyük kilisede imparatorluğun elçisine ayrılmış yeri gasp ederek bir kavgaya neden oldu. Kilise bunun üzerine sadrazamın emriyle yine kapatıldı ve ancak Mösyö de Lancosme’un bu tür aptallıklar yapmaması koşuluyla tekrar açıldı. İngiltere, Fransa’nın bu tür davranışları sayesinde çok avantaj sağladı, Lancosme’un aleyhine düzenler kurduğuna dair uyarıldığı zaman da Harborne gayet sakin ve güvenli şekilde, “Beni saf dışı bırakacak kadar güçlü olacağını sanmıyorum,” diye yanıt verdi.</span></p><br />

      <p class="paragraf para-style-override-14"><span xml:lang="tr-TR">Fakat avantajlar her iki Avrupa Devleti için politik olmaktan ziyade ekonomik olarak kalmaya mahkûmdu. Osmanlı İmparatorluğu’nun, ayakta kalan donanmasına rağmen, Fransa’nın ya da İngiltere’nin politik çıkarları uğruna bir savaşa girmeye isteksiz olduğu çok geçmeden belli oldu. Kral Felipe Atlantik limanlarında İngiltere’yi işgal için büyük bir İspanyol armadası kurmakla meşgul olduğu sırada, Osmanlı Devleti hiç değilse İspanya’nın Akdeniz limanlarına bir saldırı şeklinde İspanyolları meşgul ederek İngiltere’ye denizde destek sağlaması yolunda Harborne’un ricalarına kulaklarını tıkadı. Harborne görevini sona erdirdikten sonra İngiltere’ye dönmek üzere İstanbul’dan ayrıldı. Armada’nın yola çıkmasından hemen önce ihtiyatlı olmayı yeğleyerek Cebelitarık Boğazı’ndan geçmektense karayoluyla seyahatine devam etti. Armada’nın yola çıktığı haberi üzerine İstanbul’da İngiltere’nin savaşı kaybettiği zannedildi, bu nedenle İspanyolların 1558’deki yenilgisine inanmakta güçlük çekildi. Ama sonra Akdeniz sularına Berberistan korsanlarına benzer silahlı İngiliz korsanları gelerek ticaret bahanesiyle ayırım yapmadan Akdeniz devletlerinin ticaret konvoylarına saldırmaya başladılar. Bunları kontrol edemeyen İngiliz büyükelçisi Londra’dan yardım istedi.</span></p>

      <p class="paragraf para-style-override-14"><span xml:lang="tr-TR">Fransa da Hügenot denilen Fransız Protestanı Navarra’lı Henry için Türklerin desteğini istedi. Kral IV. Henry olarak Fransa tahtına oturan bu prens, İspanya’nın Felipe’sinin desteklediği Katolik mezhebinden düşmanları olan Guiselere karşı savaş veriyordu. Sultan, Kraliçe Elizabeth’le Kral Henry’nin her ikisine de yazarak Türklerden yardım gelmesini beklemeleri için cesaretlendirdi.</span></p>

      <p class="paragraf para-style-override-14"><span xml:lang="tr-TR">Türk Donanması’nın, bu kez Protestanlık davası uğruna putperest İspanya’ya karşı birleşen İngiltere ve Fransa’yla işbirliği halinde harekete geçeceği ümit ediliyordu. Harborne’un yerine geçen Edward Barton, kraliçenin bakanlarına bu yönde bilgi verdi. Fakat ya sultanın cimriliğinden ya da hazinesinde yeterli para olmayışından bu Türk Donanması hiç ortaya çıkmadı.</span></p>

      <p class="paragraf para-style-override-14"><span xml:lang="tr-TR">1595’de Sultan III. Mehmet tahta çıkınca, Katolik mezhebinden düşmanlarına karşı hâlâ Osmanlı desteğinin peşinde koşan Kraliçe Elizabeth, ona bir gemi dolusu armağan yolladı. Bu armağanların arasında, kendi ticaretlerine tehdit olarak gördükleri için Venediklileri rahatsız eden yünlü giyim eşyası ve yolculuk sırasında küflendiğini kötü niyetle yaydıkları top top başka kumaşlar vardı. Fakat armağanlar içinde en etkileyici olanı tasarımının özgünlüğü ve karmaşıklığı açılarından dünyada bir eşi daha bulunmayan kendi kendine çalan bir tür orgdu. Bu çalgı tasarımını yapan ve onu imal eden Thomas Dallam’la İstanbul’a gönderilmişti. Sultan orgun çıkardığı seslere ve başka marifetlerine hayran olmuştu. Bunların en çarpıcısı yapay karatavuklar ve ardıç kuşlarının ötüşlerini içeren parçanın sonunda bu kuşlar şakıyor ve kanatlarını çırpıyorlardı.</span></p>

      <p class="paragraf para-style-override-14"><span xml:lang="tr-TR">Mehmet, Dallam’la orgunu getiren çok iyi silahlanmış İngiliz gemisi</span> <span class="italik" xml:lang="tr-TR">Hector</span><span xml:lang="tr-TR">’dan özellikle etkilenmişti. Maiyeti bu bağlamda, “Onu herhangi bir Hıristiyan prensinin kuvvetiyle savunmasına bu denli hayran görmediklerini,” söyleyeceklerdi.</span> <span class="italik" xml:lang="tr-TR">Hector</span> <span xml:lang="tr-TR">ziyarete açık Haliç’te büyük ilgi uyandırdı. Venedik elçisi bu serginin, “Hıristiyanlığa zarar vermesinden ve Türklerin bilmedikleri şeylere meraklarını uyandırmasından,” korkuyordu. Ama endişeleri yersizdi; hiçbir ders öğrenilmedi. On altıncı yüzyılın sonunda Uluç Ali’nin de ölümünden sonra Osmanlı Donanması ne düşman için bir tehdit oluşturabiliyor ne de bir müttefike destek olabiliyordu. İnebahtı’dan sonra toparlanmış, ama bundan da fazla yararlanamamıştı. Silah yapımı yavaş yavaş felce uğramıştı. Türk İmparatorluğu’nun deniz gücü başarılı dönemini geride bırakmış ve söylenildiğine göre “savaş değil, İspanya’yla barışı” tarafından öldürülmüştü.</span></p><br />

      <p class="paragraf para-style-override-14"><span xml:lang="tr-TR">Katolik davasının bir destekçisi olan Lancosme’un IV. Henry tarafından geri çağırılması ve yerine çok daha müthiş bir büyükelçi olan Savary de Brèves’in gönderilmesiyle İstanbul’da İngiliz-Fransız ilişkileri bir kez daha bozuldu. De Brèves’in, İstanbul’da Fransız etkisinin gerek ticari gerekse politika alanında mümkün oldukça hükümdarının müttefikleri İngilizlerin zararına gelişmesine büyük katkısı oldu. Barton’un ardılı Henry Lello aşağıdaki şikâyetleri tekrarlayacaktı: “Fransa büyükelçisi yüksek rüşvetleri sayesinde, şimdi üstelik Papa’dan da ücret alarak bütün planlarımı baltalamak için hiçbir fırsatı kaçırmıyor.” İki topluluğun arası öylesine bozuldu ki Venedik büyükelçisi bir kış günü şunları bildirdi: “Dün akşam bir kar topu maçı yüzünden Fransız ve İngiliz elçilerinin ev halkı arasında şiddetli bir kavga çıktı. Bir sürü kişi ağır yaralandı, Tanrı’ya şükür vakit geceydi, yoksa büyükelçiler de kavgaya katılmaya başladıkları için çok daha kötü şeyler olabilirdi. “</span></p>

      <p class="paragraf para-style-override-14"><span xml:lang="tr-TR">İngiliz-Fransız çatışması önce III. Mehmet’in Macaristan’da süregelen savaşı yüzünden patlak verdi (bu Zitvatorok Antlaşması’ndan önceydi). Çatışma de Brèves tarafından Kutsal Roma İmparatoru olma hayali besleyen efendisi IV. Henry hesabına kışkırtılıyordu. IV. Henry’nin bu konuda, “Katolik İttifakı beni kral yaptı, Türkün beni bir de imparator yapmayacağı ne malum?” dediği söyleniyordu. Avusturya’nın o sıradaki zayıflığı düşünülürse, Macaristan’ın yenilgisi bunu rahatça gerçekleştirebilirdi. Kraliçe Elizabeth buna karşın böylesi verimsiz bir kara savaşında barışı arıyordu. Fransızlarla İngilizler arasındaki başlıca çatışma konusu ekonomi alanındaydı, de Brèves ise İngiliz Kapitülasyonları’nın sürdürülmesini önlemek için bu alanda sürekli çalışıyordu.</span></p>

      <p class="paragraf para-style-override-14"><span xml:lang="tr-TR">Hollandalılar, İspanyol boyunduruğundan kurtulmuş olan Birleşik Eyaletler de bu işe karıştılar. Hollandalı tüccarlar Türk sularında ticaret yapmak için İngiltere ve Fransa’nınkilerle rekabet halindeydi. Bağımsızlık savaşlarına destek olarak Hollandalılarla sağlam bir bağ kurmuş olan İngilizler bunu İngiliz bayrağının korumasında yapmalarında ısrar ediyorlardı. Fakat Hollandalıların hâlâ İspanyol tebaaları olduklarında ısrar eden Fransızlar, onları Fransız korumasına almak için mücadele ediyorlardı. Bununla birlikte, sadrazam 1601’de İngiliz Kapitülasyonları’nı yüklü ödünler vererek ve yenileyerek Hollandalılara Kraliçe Elizabeth’in bandırasında seyretmelerini emretti.</span></p>

      <p class="paragraf para-style-override-14"><span xml:lang="tr-TR">Birleşik Eyaletler de 1612’de İngiltere’yle Fransa’nınkine benzer, fakat ticaretle sınırlı bir kapitülasyon antlaşması elde ettiler. Şeyhülislamın şiddetle karşı çıkmasına rağmen, bundan, tütünü Türkiye’ye sokmakta yararlandılar. Osmanlı Türkleri tütünü öylesine sevdiler ki aradan yarım yüzyıl geçmeden pipo ülkenin adeta ulusal simgesi haline geldi. Kahve de zaten Sultan Süleyman zamanında ülkeye girmişti. Türkler böylece afyon ve şarapla birlikte “zevk sedirinin dört yastığının”, “zevk dünyasının dört öğesi”nin tadını çıkarabileceklerdi. Fakat bağnaz Müslüman mollalarının gözünde bunlar “ahlaksızlık çadırının dört sütunu” ve “Şeytan’ın dört elçisi” olarak kaldılar.</span></p>

      <p class="paragraf para-style-override-14"><span xml:lang="tr-TR">Sonuçta, Sultan Süleyman devrinin sona ermesiyle bütün Osmanlı İmparatorluğu topraklarında bir İngiliz etkisi ve İngiliz-Fransız rekabeti dönemi başladı.</span></p>
    </div>
  </div>
</body>
</html>
