<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-17.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-4-4"><span class="alt-baslik" style="font-size:1.38em;" xml:lang="tr-TR">((14))</span></p>

      <p class="paragraf para-style-override-14"><span xml:lang="tr-TR">Süleyman gençliğinde Osmanlı tahtına çıktığı sırada İngiliz devlet adamı Kardinal Wolsey, Kral VIII. Henry’nin sarayındaki Venedik büyükelçisine onun hakkında, “Bu Sultan Süleyman yirmi beş yaşında ve aklı başında biri. Babası gibi davranacağından korkulur,” demişti. Doj da büyükelçisine, “Sultan genç, çok güçlü ve Hıristiyan ırkına son derece düşman,” diye yazmıştı. Büyük Türk, Venedikliler için “Sinyor Turco” Batı Avrupa’nın hükümdarlarına, Hıristiyanlığın “güçlü ve dehşet verici düşmanı” olarak sadece korku ve güvensizlik esinliyordu.</span></p>

      <p class="paragraf para-style-override-14"><span xml:lang="tr-TR">Süleyman hakkında savaşçı yanı dışında fazla bir şey söylenmiyordu. Ama seferlerine ek olarak giriştiği diplomasi savaşları gitgide daha sık gündeme gelmeye başladı. Sultanın sarayındaki yabancı temsilciler o zamana kadar Venediklilerden ibaretti. Venedik ise yüzyılın başında Türklere denizde yenik düşmesinden, bunun sonucunda da Akdeniz’deki egemenliğini kaybetmesinden beri “kesemediği eli öpmesini öğrenmişti”. Venedik böylece İstanbul hükümeti ile sıkı diplomatik ilişkilere girmiş, orayı başlıca diplomatik görevi olarak görmeye, İstanbul’a sık sık heyetler göndermeye, orada genellikle üstün yetenekli bir memur ya da</span> <span class="italik char-style-override-11" xml:lang="tr-TR">bailo</span> <span xml:lang="tr-TR">bulundurmaya başlamıştı. Venedik diplomatları Doj’a ve hükümetine sık sık raporlar gönderiyorlar, böylece dolaylı olarak Avrupa’yı sultanın sarayındaki gelişmeler hakkında bilgilendiriyorlardı. Fransa Kralı I. François bir keresinde onlar hakkında, “İstanbul’dan hiç doğru bir şey gelmez, Venedik üzerinden gelenler dışında,” demişti.</span></p>

      <p class="paragraf para-style-override-14"><span xml:lang="tr-TR">Ama şimdi yabancı güçlerle bağlantılar, dolayısıyla da şehirde yüksek düzeydeki yabancıların sayısı, başka ülkelerden - en başta Fransızlar, Macarlar, Hırvatlar ve kalabalık çevreleriyle Kral Ferdinand ve İmparator Karl’ın temsilcilerinin gelişiyle artmış bulunuyordu. Batı Hıristiyanlığı onların ve giderek artan yabancı gezginlerle yazarların sayesinde Büyük Türkün şahsı, yaşam biçimi ve yönetimine araç olan müesseseler, sarayının görkemli teşrifatı, halkının acayip fakat barbarca olmaktan uzak gelenekleri, tavırları ve âdetleri hakkında giderek daha çok şey keşfetmeye başlamıştı. Süleyman’ın Batı’ya sunulan imajı, Osmanlı atalarınınkinden farklı olarak, Batı değilse bile Doğu ölçülerine göre uygar bir hükümdarınki idi. Göçer, aşiret ve dinsel kökenli bir Doğu Uygarlığı’nı doruklarına yükseltmişti. Bu uygarlığı yeni görkemlerle zenginleştirerek şimdi haklı olarak “Muhteşem” lakabına hak kazanmıştı.</span></p>

      <p class="paragraf para-style-override-14"><span xml:lang="tr-TR">Süleyman’ın sarayındaki günlük yaşantısı sabah kalkışından yatmasına kadar ayrıntıları ve ölçüleriyle Versay’daki Fransız krallarınınkinden geri kalmayan bir ritüel izliyordu. Sultan sabahleyin döşeğinden kalkınca saray erkânının seçme kişileri tarafından giydiriliyordu. Yalnız bir kez giydiği kaftanın bir cebinde yirmi altın duka, diğerinde bin parça gümüş para bulunur gerek kaftan gerekse sarf edilmeyen para günün sonunda mabeyincisinin bahşişi olurdu. Sultanın günlük üç öğün yemeği kendisine bir iç oğlan kafilesi tarafından getirilir, sultan alçak gümüş bir masanın başında ince porselen ve gümüş kapların içinden karnını doyururdu. Bu arada şarap yerine tatlandırılmış ve parfümlenmiş bir su içer, olası bir zehirlenme olayına karşı yanından bir hekim eksik olmazdı.</span></p>

      <p class="paragraf para-style-override-14"><span xml:lang="tr-TR">Sultan geceleyin birinin içi kuştüyü, diğerininki ise pamukla doldurulmuş koyu kırmızı renkli üç kadife şiltenin üstünde istirahata çekilirdi. Yazın ince bir kumaştan çarşafların üstünde yatar, kışın ise en yumuşak samur veya kara tilki kürklerine sarınır, başını ise yeşil püsküllü iki yastığın üstüne dayardı. Yatağının yukarısında altından bir sayvan, etrafında ise gümüş şamdanlara takılı dört büyük mum vardı. Mumların başında gece boyunca silahlı dört muhafız bekler, sultanın dönebileceği yandaki mumları söndürürler ve uyanıncaya kadar başında dururlardı. Sultan bir güvenlik önlemi olarak her gece kendi seçtiği ve özel görevlilerin kendisi için hazırladıkları başka bir odada uyurdu.</span></p>

      <p class="paragraf para-style-override-14"><span xml:lang="tr-TR">Gününün en büyük kısmı resmi kabullerle ve devlet adamlarıyla yaptığı görüşmelerle yoğun geçerdi. Ama Divan toplanmadığı zaman boş zamanını belki de</span> <span class="italik char-style-override-11" xml:lang="tr-TR">İskender’in Kitabı</span><span xml:lang="tr-TR">’nı okuyararak geçirirdi. Bu eser, Büyük Fatih’in serüvenlerinin İranlı bir yazar tarafından kaleme alınmış efsanevi öyküsüydü. Ya da belki dinsel ve felsefi bir incelemeyi okuyor veya müzik dinliyor ya da cücelerin maskaralıklarını veya güreşçilerin güreş tutmalarını seyrediyor ya da saray soytarılarının esprilerini dinleyerek eğleniyordu. Öğleden sonra biri gümüş, diğeri altın işlemeli iki şilte üstünde dinlendikten sonra, çok zaman yakın bir arkadaşıyla Boğaz’ın Anadolu kıyısına geçiyor, oradaki bahçelerde stres atıyordu. Daha olmazsa sarayın üçüncü avlusunda palmiyeler, selviler ve defne ağaçlarıyla kaplı bir bahçede rahatlaması ve serinlemesi sağlanıyordu. Aynı bahçede bulunan cam kubbeli bir köşkün damına sıcak havalarda pırıl pırıl sulardan çağlayanlar dökülüyordu.</span></p>

      <p class="paragraf para-style-override-14"><span xml:lang="tr-TR">Sultanın halka açık eğlenceleri görkemleriyle ününü haklı çıkarıyordu. Viyana kapılarındaki ilk başarısızlığının üzerinden dikkati uzaklaştırmak için 1530 yazında beş oğlunun sünnetini uzun üç hafta süren şenliklerle kutlamıştı. Hipodrom, yani Atmeydanı bu arada göz kamaştırıcı kumaşlardan bir çadırlar kenti olmuştu. Sultan ortadaki gururlu köşkte sütunları lazuritten bir tahtta oturuyordu. Tepesinde değerli taşlar kakılı altından bir sayvan göz kamaştırıyordu. Ayaklarının altına ise birbirinden değerli ve yumuşak halılar serilmişti. Etrafında akla gelebilecek her renkte çadırlar diziliydi. Ama Osmanlı silahlarına yenik düşmüş ve tutsak olmuş prenslerin çadırları parlaklıklarıyla hepsini gölgede bırakıyordu. Hipodromda şaşaalı geçit resimleri ve zengin şölenlerin yer aldığı resmi törenlerin dışında halk için akla gelebilecek her türlü eğlence vardı. Oyunlar, turnuvalar, yarışmalar, düzmece dövüşler, atçılık gösterileri bunların arasındaydı. Daha neler vardı neler: danslar, konserler, gölge oyunları, büyük kuşatmalarla meydan savaşlarının sahnedeki temsilleri, soytarılar, hokkabazlarla sirk gösterileri, gece gökyüzünden yeryüzüne yağmur gibi çağlayan gibi dökülen havai fişekler... Ve bunların hepsi şehrin daha önce görmediği boyutlardaydı.</span></p>

      <p class="paragraf para-style-override-14"><span xml:lang="tr-TR">Şenlikler son bulunca Süleyman, İbrahim’e, oğulları şerefine düzenlenen bu eğlencelerin mi yoksa sadrazamın kendi düğün şöleninin mi daha görkemli olduğunu gururla sordu. İbrahim, sultanı şaşırtan bir cevap verdi. “Benim düğünümle boy ölçüşecek bir şölen hiç olmamıştır. Düşünsenize padişahım, benim düğünüme Çağın En Büyük Efendisi. İslamın Kalesi, Mekke’yle Medine’nin sahibi, İslam dünyasının halifesi, Atlas’ın yedi kızının konutunun efendisi şeref vermişti. İyi de, sizin eğlencelerinize eşit konumda kim gelebilirdi ki?”</span></p>

      <p class="paragraf para-style-override-14"><span xml:lang="tr-TR">Batı’nın biricik temsilcileri olan Venedikli dört elçi şölende olan biten her şeyin gözlemiyle betimlenmesinde her zamanki gibi fazlaca hevesli davranmışlardı. Süleyman’ın kendisi onlardan biri olan Venedik elçisi Pietro Bragadino tarafından şu şekilde tarif edilmişti: “Sultanın kendisi otuz iki yaşında, sapsarı soluk yüzlü, kemerli bir burnu ve uzun bir boynu var. Görünürde kuvvetliye benzemiyor, ama onun elini öperken gözlemlediğim gibi eli çok güçlü ve en gergin yayı herkesten daha kolaylıkla bükebildiği söyleniyor. Doğası itibariyle melankolik biri, kadınlara çok düşkün, liberal ruhlu, mağrur, aceleci, öyleyken bazen çok da yumuşak huylu.”</span></p>

      <p class="paragraf para-style-override-14"><span xml:lang="tr-TR">Ama zaman geçip de Süleyman’ın sarayının diplomatik önemi artınca Venediklilere başka devletlerin temsilcileri de katıldı, bunlar ise Batı hesabına Osmanlı Türkiyesi ve sultanı hakkında kendi gözlemlerini kaydettiler. Bunların arasında en çok dikkati çeken bir Flaman soylusu olan Ogier Ghiselin de Busbecq’di. Aynı zamanda yabana atılmayacak bir bilgin olan Busbecq 1554’den itibaren aralıklı olarak İmparator V. Karl’ın İstanbul’daki elçisi olan açık fikirli ve uygar bir adamdı. Bir arkadaşına yazdığı bol betimlemeli bir dizi mektupta Batı’ya Süleyman’ın sarayı ve ulusu hakkında yeni, objektif ve kişisel bir görüş sunacaktı. Batılı Busbecq işin başından beri Doğu’nun bu yabancı dünyasının daha uygar yönlerini çabuk kavradı. Busbecq görevinin başına gelmesinin üzerinden fazla bir zaman geçmeden yazdığı mektuplarda sultanın Amasya’daki kabul salonunu şöyle anlatıyordu:</span></p><br />

      <p class="paragraf para-style-override-14"><span xml:lang="tr-TR">Şimdi benimle gelin ve muazzam sarıklı baş kalabalığına, bedenleri saran kat kat en beyaz ipeklilere, her biçimde ve her renkteki parlak giysilere, her yerdeki altın, gümüş, mor, ipekli ve saten parlaklığına göz atın... Gözlerim hiç böylesi güzel manzara görmemişti. Bununla birlikte onca lüksün içinde büyük bir sadelik ve tutumluluk vardı. Kişilerin rütbesi ne olursa olsun, giysilerin hepsinin modeli aynıydı; giysilere bizdekinin aksine hiçbir gereksiz şerit ve garnitür eklenmemişti. O büyük kalabalıkta özellikle dikkatimi çeken övülmeye layık taraf sessizlik ve sıkı disiplindi. Kalabalıkta duyulması olağan bağırışların ve mırıltıların eseri yoktu. Burada, itiş kakış da hiç yoktu. Herkes elinden geldiğince sessiz, kendisine uygun görülen yerden kıpırdamıyordu.</span></p><br />

      <p class="paragraf para-style-override-14"><span xml:lang="tr-TR">Busbecq, Süleyman’ın küçük dünyası olan o toplumun içerdiği prensipleri sezmekte gecikmedi. O topluma mutlak bir hükümdarın yönetimi altında yüksek bir demokratik eşitlik hâkimdi.</span></p><br />

      <p class="paragraf para-style-override-14"><span xml:lang="tr-TR">Bu kalabalık topluluktaki hiçbir kimse mevkiini kişisel erdemleriyle yiğitliği dışında bir şeye borçlu değildi. Hiç kimse soyu sopu dolayısıyla başkalarından ayırt edilmemişti. Herkese yerine getirdiği görevler ve hizmetler doğrultusunda itibar ediliyordu. Hiçbir öncelik mücadelesi yok; herkesin yerini tayin eden sadece başardığı görev oluyor. Herkese görevlerini ve makamını sultan veriyor, bunu yaparken de zenginliğe veya boş rütbe ya da mertebe iddialarına dikkat etmiyor, bir adayın sahip olabileceği herhangi bir etkiyi veya sevgiyi hesaba katmıyor; sadece kişisel değere önem veriyor, her bir kişinin karakterini, doğal yeteneklerini ve mizacını inceliyor. Böyle olunca da her insan layık olduğu ölçüde ödüllendiriliyor, görevlerle mevkiler bunlarda başarılı olabileceklere veriliyor.</span></p><br />

      <p class="paragraf para-style-override-14"><span xml:lang="tr-TR">Sultanın kendisi Busbecq’i huzura kabul etmişti. “Yerden otuz santimden daha yüksek olmayan, nefis işli birçok örtüler ve yastıklarla kaplı oldukça alçak bir sedirin üstüne oturmuştu. Yayıyla okları yanındaydı. Asla gülümsüyor denemezdi. Yüzündeki ciddi anlam görkem doluydu. Geldiğimizde baş kethüda tarafından huzura alındık... Elini öper gibi yaptıktan sonra sırtımızı sultana dönmemek için duvara doğru geri geri gittik. “</span></p>

      <p class="paragraf para-style-override-14"><span xml:lang="tr-TR">Busbecq bundan sonra yerine getirmek üzere geldiği görevi izah etti, ki bu, Türkleri Macaristan’a yaptıkları akınlarını durdurmaya razı etmekti. Bu istemle nedenleri sultanın politikasına uygun düşmüyordu. Yüzünde küçümser bir anlamla, “Ya, ya,” dedi ve imparatorun elçilerini geçiştirdi. İstemini sultanın soğuk karşılaması Busbecq’i fazla şaşırtmamıştı. Yabancı elçileri kabulünde Venedik veya Fransa gibi dost bir ülkeyle düşman olarak nitelenebilecek bir ülkeninkiler arasında net bir ayırım yapmak, Süleyman’ın olağan uygulamasıydı.</span></p>

      <p class="paragraf para-style-override-14"><span xml:lang="tr-TR">Busbecq’in Süleyman’ın sarayına gelişi olağanüstü görkemli armağanlar getiren daha itibarlı İran elçisininkiyle aynı zamana rastlamıştı. Onun barış istemi anında kabul edildi. Busbecq, “İranlıya her türlü itibar gösterildi,” diye yazdı. “Öyle ki onunla yapılan barış antlaşmasının samimiyeti hakkında hiçbir kuşkumuz kalmadı... Türkler dostlarına itibar etmek ya da düşmanlarını küçük düşürmek olsun, her işte abartıya kaçma huyundalar.” İran’la barış onaylanırken Busbecq sadece altı aylık bir ateşkes elde edebildi. Süleyman’ın bir mektubuyla Viyana’ya dönmeyi ve belki de bir yanıtla geri gelmeyi yeğlemişti. Bir kez daha sultanın huzuruna alındı.</span></p><br />

      <p class="paragraf para-style-override-14"><span xml:lang="tr-TR">Ayak bileklerime kadar inen işlemeli iki bol giysi üzerime geçirildi, zaten daha fazlasını taşıyamazdım. Maiyetime de çeşitli renklerde ipekli giysiler verildi, bunları giyerek bana eşlik ettiler. Böylece bir trajedyada Agamemnon’u ya da benzer bir kahramanı oynayacakmışız gibi vakur bir kafile halinde ilerledik ve altın iplikle dokunmuş bir kumaşa sarılı mesajını aldıktan sonra sultana veda ettik.</span></p><br />

      <p class="paragraf para-style-override-14"><span xml:lang="tr-TR">Busbecq’le kafilesi giden elçilere ikram edilmesi usulden olan resmi kahvaltıyı etmeden ayrıldılar. “Çünkü bu ikram ancak ilişkiler dostane olduğu zaman yapılırdı, bizimki ise henüz barış temeline oturtulmamıştı.”</span></p><br />

      <p class="paragraf para-style-override-14"><span xml:lang="tr-TR">Süleyman’ın diplomasi modeli, 1536’da gözden düşene kadar sadrazamı olarak kalan İbrahim Paşa’yla sıkı işbirliği halinde geliştirilmişti. Sultan, bir askeri yargıç ya da bir eyalet valisi gibi resmi hiyerarşiden biri yerine kendi saray çevresinden birini sadrazamlığa atamakla kendi öncellerine ters düşmüştü. Saray çevresinden birini daha iyi tanıyıp yeteneklerini ölçebileceğini düşünmüştü. Böylece kendisinden sonra gelecek sultanlar için iyi ya da kötü bir emsal yaratmış oluyordu. İbrahim’in yabancı hükümdarlarla elçileri arasındaki statüsü ve etkisi -şüphesiz Hıristiyan Rum geçmişi dolayısıyla- o dereceydi ki, gerek François gerekse Ferdinand’ın her ikisi de şahsen ona mektuplar yazıyorlar, İstanbul’a giden elçiler de herkesten önce onu görme talimatı alıyorlardı.</span></p>

      <p class="paragraf para-style-override-14"><span xml:lang="tr-TR">Ona “Muhteşem İbrahim” lakabını yakıştıran Venedikliler, İbrahim’in sultana her istediğini yaptırabildiği yolundaki sürekli böbürlenmelerine, “Yöneten benim” türünden övünmelerine inanma eğilimindeydiler. Bu abartılı söylemler de, alaylarına ve küçümsemelerine ek olarak, hasımlarının gözünü korkutmayı, kabadayılığı ve meydan okuma taktikleriyle birlikte, rakip güçlerin elçilerini etkilemeyi, burunlarını sürtmeyi ve sindirmeyi amaçlayan diplomasi silahlarının bir öğesiydi. Onları Osmanlı zaferleriyle Avrupa’nın barış girişimleri çerçevesinde idare ediş, ihtiyatlı değil, güçlü bir yaklaşım gerektiriyordu. Görünüşe bakılırsa, Süleyman da vezirinin küstahça iddialarına hiçbir zaman itiraz etmemişti. İbrahim’in azameti dobra bir şekilde de olsa, sultanın, majestelerine daha yaraşır ketum ve mesafeli biçimde ifade edilen tutumuna denk düşüyordu. İkisinin, Süleyman’la İbrahim’in birbirlerini tamamladıkları söylenebilirdi. Süleyman’ın, gücünü Habsburgların zararına ve Fransa’yla ittifak halinde Avrupa’ya yaymayı içeren uzun vadeli dış politikası kendisine aitti. İbrahim bunu sadece, acil ihtiyaçlara dayalı taktik yöntemi ve ayrıntıları açısından tamamlıyor, Avrupa’yı efendisininkinin ötesindeki anlayışı sayesinde sultanı birçok açıdan aydınlatabiliyordu. Osmanlı tarihinin bu önemli noktasında böylece Batı’yla diplomatik ilişkilerin başlamasına, dolayısıyla de Osmanlı İmparatorluğu için yeni bir Avrupa ilişkileri döneminin gelişmesine katkıda bulunmuş oluyordu.</span></p>

      <p class="paragraf para-style-override-14"><span xml:lang="tr-TR">İbrahim’in son başarısı 1535’de “yakın dostu” I. François ile bir antlaşmanın pazarlığı, tasarlanışı ve imzalanması oldu. Bu, Fransızlara, Türklerin kendilerinin de sultana ödedikleri bir bedel karşılığında Osmanlı İmparatorluğu’nun her tarafından ticaret yapmalarına olanak verdi. Türkler de karşılığında Fransa’da eşit haklardan yararlanacaklardı. Antlaşma imparatorluk içinde Fransız konsolosluk mahkemelerinin yasal yetkisini tanıyor ve Türklerin gerekirse kuvvet zoruyla konsolosluk yargılarını yerine getirme yükümlülüğünü onaylıyordu. Fransızlara Osmanlı İmparatorluğu içinde kayıtsız şartsız dinsel özgürlük ve kutsal yerlere bekçilik etme hakkı da tanınıyordu, ki bu bir anlamda Yakındoğu’daki bütün Katolikleri Fransız koruması altına almak demek oluyordu. Aynı zamanda Akdeniz’de Venedik’in ticari üstünlüğüne son veriyor -Venediklilerinki dışında- bütün Hıristiyan gemilerini bir koruma garantisi olarak Fransız bayrağıyla seyretmek zorunda bırakıyordu.</span></p>

      <p class="paragraf para-style-override-14"><span xml:lang="tr-TR">Bu antlaşma, yabancı güçlere Kapitülasyon denilen bir ayrıcalık sisteminin tanınmasının başlangıcı olması açısından büyük önem taşır. Fransızlar tarafından ustalıkla müzakere edilerek ve iki ülke arasında değişmez elçilerin değiş tokuşuna yol açarak Fransa’ya, İstanbul’da en çok ağırlığı olan yabancı güç olma ve bu konumunu uzun süre koruma imkânını verecekti. Fransız-Türk ittifak ekseni şimdilerde Akdeniz’e kayan kralla imparator arasındaki politik ve askeri güç dengesini bir ticari işbirliği kisvesi altında sultanın yararına dengeleyebilir. Fakat, yabancı bir güce imparatorluğun sınırları içinde onaylanmış böylesi bir statü vermekle, gelecek yüzyıllar için sorunlarla yüklü bir örnek oluşturmuştur. Bu, İbrahim’in son diplomasi becerisi olmuştur. Çünkü gözden düşüşü yakındı.</span></p><br />

      <p class="paragraf para-style-override-14"><span xml:lang="tr-TR">Batı’nın gözünde “Muhteşem” olan Sultan Süleyman kendi Osmanlı tebaaları için “Kanuni” idi. Çünkü yalnızca kendisinden önce babasıyla dedesinin olduğu gibi büyük bir silahşor değildi. Onlardan aynı zamanda bir kalemşor olmasıyla ayrılıyordu. Büyük bir yasa koyucuydu, halkının gözünde yüce gönüllü bir hükümdar ve cömert ruhlu bir adalet yorumcusu olarak sivriliyordu. Seferleri boyunca at üstünde bizzat adalet dağıtırdı. Dini bütün bir Müslümanken yıllar geçtikçe İslamın fikirlerine ve müesseselerine daha fazla bağlandı. Bu bağlamda bilge ve insancıl bir yasa dağıtıcısıydı.</span></p>

      <p class="paragraf para-style-override-14"><span xml:lang="tr-TR">İmparatorluğun bundan önceki Kanuni’si Fatih Sultan Mehmet olmuştu. Yeni Fatih Süleyman şimdi Fatih’in attığı temellerin üstünde büyüyordu. Öylesi tutucu, kapsamlı yasalarla donanmış, ayrıca, bir zaman süreci içinde yazılı veya yazılı olmayan nizamlarla ve önceki sultanların saptadığı emsallerle haşır neşir olmuş bir ülkede kökten bir reformcu veya yenilikçi olmasına gerek yoktu. Yeni bir yasal yapı kurmaya çalışmadı, sadece eskilerini güncelleştirmeye, yasaları yeni zamanların yeni koşullarına ve çok büyümüş bir imparatorluğun gereklerine uyarlamaya çalıştı. Karışık bir âdet ve uygulama sistemini belirledi, düzene soktu ve basitleştirdi. Bunu Osmanlı hükümetinin iki ana temelinin: dünyasal ve yönetsel kurumlarla Müslüman kurumlarının: dinsel ve yasal yapısının üstünde inşa etti. Bu müessese sultanın mutlak yönetiminin şemsiyesinin altında ve çeşitli fonksiyonlarının ışığında Batı’nın Devletle Kilise arasındaki ayırımının kabataslak bir eşdeğerini temsil ediyordu.</span></p>

      <p class="paragraf para-style-override-14"><span xml:lang="tr-TR">Yönetsel kurum, sultanla ailesinin yanı sıra sarayının memurlarından, hükümetin ileri gelen bürokratlarından, muvazzaf ordudan ve bu üçünün herhangi birinde hizmet eğitimi gören kalabalık bir delikanlı topluluğundan oluşuyordu. Bu gençlerin hemen hemen hepsi Hıristiyan olarak doğmuşlardı veya Hıristiyan olarak doğmuş erkeklerin oğulları, dolayısıyla sultanın köleleriydi. Venedikli</span> <span class="italik" xml:lang="tr-TR">bailo</span> <span xml:lang="tr-TR">Morosini’nin ifade ettiği gibi, bunlar “’Büyük Senyörün bir kölesiyim,’ demekten büyük gurur duyuyorlardı, çünkü bunun bir köleler cumhuriyeti olduğunu biliyorlardı.” Barbaro adında başka bir</span> <span class="italik" xml:lang="tr-TR">bailo</span><span xml:lang="tr-TR">’nun söylediği gibi, “Osmanlı İmparatorluğu’nun zenginliklerinin, kuvvetlerinin, hükümetinin, özetle bütün devletinin, hepsi Hıristiyan olarak doğmuş insanların üzerinde kurulmuş veya ellerine bırakılmış olması gerçekten üzerinde durulması gereken bir gerçektir.”</span></p>

      <p class="paragraf para-style-override-14"><span xml:lang="tr-TR">Bu yönetim yapısının koşutu olan İslam müessesesi ise yalnız Müslüman olarak doğmuş adamlardan oluşmuştu. Yargıçlarla hukukçular, ilahiyatçılar, fıkıh bilginleri, medrese görevlileri Kutsal İslam Yasası’nın bekçileri ve uygulayıcıları olarak ulema sınıfını, imparatorluğun her kesiminde bütün öğretim, din ve hukuk yapısını sürdürmekten sorumlu bilginler topluluğunu meydana getiriyorlardı.</span></p>

      <p class="paragraf para-style-override-14"><span xml:lang="tr-TR">Sultanın, Allah tarafından buyurulan ve peygamberi tarafından havale edilen Kutsal Yasa: Şeriatın ilkelerini değiştirmeye veya hesaba almamaya yetkisi yoktu, ki bu da hükümdarlık otoritesine sınırlama getiriyordu. Ayrıca, dini bütün bir Müslüman olarak bunu yapmaya niyeti de yoktu. Ama yurttaşları hızla değişen bir dünyada iyi Müslümanlar olarak kalacaklarsa, yasanın uygulamasında değişiklikler yapmayı gerekli görüyordu. Birincisi, yüzyılın başındaki fetholunmuş topraklarındaki çoğunluk Hıristiyan olduğu halde, imparatorluk Asya’daki büyük fetihlerle Şam, Bağdat ve Kahire gibi eski İslam Halifeliği’ne dahil şehirleri ve kutsal Mekke’yle Medine’yi de kapsayacak biçimde genişlemişti. Süleyman’ın saltanatının sonlarına doğru yirmi bir farklı hükümetteki yirmi farklı ulustan oluşan tahminen on beş milyonluk Osmanlı nüfusunun beşte dördü artık Asyalıydı. Böylece bir Halife Sultan’ın yetkilerine kavuşan Süleyman artık İslamın koruyucusu, inancının savunucusu ve kutsal yasasının savunucusu, yorumcusu ve uygulayıcısıydı. Bütün İslam dünyası artık ona kutsal savaşındaki lideri gözüyle bakıyordu. Gerçek şu ki imparatorluğun şimdi daha güçlü bir İslam karakteri alması, önceki yasalarını tamamlamak üzere yeni bir yasama gereksiniyordu.</span></p>

      <p class="paragraf para-style-override-14"><span xml:lang="tr-TR">Süleyman değerli bir din bilgini ve kadı olan Halep’li Molla İbrahim’i bunu hazırlamakla görevlendirdi, ortaya çıkan ve kendisi tarafından engin yapısı nedeniyle</span> <span class="italik" xml:lang="tr-TR">Multeka-ul-uther “Denizlerin Birleştiği Yer”</span> <span xml:lang="tr-TR">diye adlandırılan yasaların hepsi on dokuzuncu yüzyıldaki yasal reformlara kadar yürürlükte kalacaktı. Bununla eşzamanlı olarak Mısır’daki yönetim için yeni bir anayasa olarak algılanabilecek yeni yasalar hazırlandı. Süleyman bütün bu yasama çalışmalarında ulema sınıfının hukukçuları ve ilahiyatçılarıyla sıkı bir işbirliği halinde olacak özgün Kutsal Yasa’yı aşmadan nereye kadar gidebileceği hakkında onlar tarafından uyarılacaktı. Bu bilginler yasanın koşullarını onun için farklı gruplar halinde sınıflandırmışlar, onlara itaat etme yükümlülüklerini derecelendirmişler ve esnek yorumlarla sultana yardımcı olmak için ellerinden geleni yapmışlardı.</span></p><br />

      <p class="paragraf para-style-override-14"><span xml:lang="tr-TR">Kilise hukukuna bağlı yasalar, Şeriat’tan farklı olarak sadece sultanın iradesine tabiydi. Süleyman da büyük bir özenle ve ayrıntılara azami dikkat ederek Hıristiyan tebaalarının yararına çalıştı. Saltanatının başından itibaren eyalet valilerine, din farkı gözetmeksizin yasaları Müslümanlarla</span> <span class="italik" xml:lang="tr-TR">reaya</span><span xml:lang="tr-TR">’lara tarafsız olarak uygulamalarını buyurmuştu. Burada iki öncelinin son kırk yıl süresince doldurmayı ihmal ettikleri hukuk boşlukları vardı. Bunları doldurmak başlı başına bir reform ve Fatih Sultan Mehmet’in kurduğu feodal devlet sisteminin toprak kullanım hakkı ve vergilendirme koşullarında bir ayarlama anlamına geliyordu.</span></p>

      <p class="paragraf para-style-override-14"><span xml:lang="tr-TR">Süleyman</span> <span class="italik" xml:lang="tr-TR">zeamet</span> <span xml:lang="tr-TR">denilen büyük tımarlar bahsindeki suiistimalleri de ele aldı. Toprakların, önceki Sultanlar devrindeki gibi kuramsal olarak hayat boyu koşuluyla bahşedilmesi gerekirken kalıtsal olarak vârislere geçmesi genel bir uygulamaya dönüşmekteydi. Eyalet valileri ve vezirlerin, erkek evlat yokluğunda sahipsiz kalan tımarları kendi seçimleri olan derebeylerine devretmeleri de öyle. Bu uygulamalar toprakların mülkiyetinde sık sık sorumsuz değişiklikler vücut bulması gibi suiistimallere yol açmaktaydı. Bu durum ayrıca, Tanrı’nın temsilcisi sıfatıyla kuramsal olarak her şeyin sahibi olan sultanın ayrıcalığını ihlal ediyordu.</span></p>

      <p class="paragraf para-style-override-14"><span xml:lang="tr-TR">Sultan bu ilkeyi tekrar hayata geçirmek amacıyla valilerin ileride sadece</span> <span class="italik" xml:lang="tr-TR">tımarları</span> <span xml:lang="tr-TR">devredebileceklerini, büyük tımarlar olan</span> <span class="italik" xml:lang="tr-TR">zeamet</span><span xml:lang="tr-TR">’lerinkinin onaylanmak üzere İstanbul’daki merkezi hükümete- başka bir deyişle sultanın kendine havale edilmesi gerektiğini buyurdu. Böylece, bir yandan “taşra eşrafı”nın tekrar kontrol altına alınması ve daha büyük toprak sahiplerinin oluşmasını önlemek amaçlanırken diğer yandan Sultan, topraklarını bahşedeceği askeri güçlerin daha düzgün ve verimli çalışmalarını garantilemiş oluyordu. Aynı zamanda da zulüm, cebirle çıkar edinme, haksızlık, yolsuzluk ve beceriksizlik gibi kusurları görülen valilerle memurların tarafsız adalet adına görevden alınmaları aldı yürüdü.</span></p>

      <p class="paragraf para-style-override-14"><span xml:lang="tr-TR">Süleyman reformları kapsamında</span> <span class="italik" xml:lang="tr-TR">reaya</span><span xml:lang="tr-TR">’ların, Sipahilerin topraklarını işleyen Hıristiyan tebaalarının durumuyla özellikle ilgilendi. Bu arada çıkardığı</span> <span class="italik" xml:lang="tr-TR">Kanun-u Reaya</span> <span xml:lang="tr-TR">öşür ve baş vergilerini düzene sokuyor, böylelikle bu insanları hem vergi mükellefi hem de daha verimli yaparak onları serflik konumundan Avrupa’daki gibi bir araziyi kullanım hakkı sahibi düzeyine yükseltiyordu.</span></p>

      <p class="paragraf para-style-override-14"><span xml:lang="tr-TR">Haksız yere yerilen “Türk boyunduruğu” altındaki</span> <span class="italik" xml:lang="tr-TR">reaya</span><span xml:lang="tr-TR">’ların durumu Hıristiyan ülkelerinde bazı Hıristiyan efendilerin emrindeki serflerinkinden o kadar üstündü ki, o devirdeki bir yazara bakılırsa, komşu ülkelerin insanları çok zaman sınırın Türk tarafına kaçmayı yeğler olmuşlardı: “Sayısız Macar köylüsünün kulübelerini ateşe verdiklerini, karılarıyla çocukları, sığırları ve alet edevatlarıyla Türk topraklarına kaçtıklarını gördüm. Oysa orada ürünlerinin onda birini ödemek durumundan başka, bir sürü sıkıntı ve haksızlığa uğrayacaklarını biliyorlardı.” Aynı eğilim Venedik egemenliği yerine Osmanlı’nınkini yeğleyen Mora halkında da görüldü.</span></p>

      <p class="paragraf para-style-override-14"><span xml:lang="tr-TR">Sultan Süleyman’ın</span> <span class="italik" xml:lang="tr-TR">kanunları</span> <span xml:lang="tr-TR">ahlak, şiddet, yaralama, hırsızlık ve eşkıyalık suçlarını da kapsıyordu. Cezalar öncekine kıyasla biraz daha yumuşak olmuştu. Her suça göre değişen para cezaları bedensel cezaların yerini almaktaydı. Ölüm ve sakatlama cezaları daha ender görülmekle birlikte, yalancı şahitlik, sahtekârlık ve kalpazanlık hâlâ sağ elin kesilmesiyle cezalandırılabiliyordu. İftiracılarla dedikoducular sebep oldukları zarar karşılığında tazminat ödemeye mahkûm ediliyordu; verilen borçların faizinin yüzde on biri geçmemesi gerekiyordu; yük hayvanlarına iyi davranılması da zorunluydu.</span></p>

      <p class="paragraf para-style-override-14"><span xml:lang="tr-TR">Sultan Süleyman’ın vergi sistemi, şeriatın arazi ve insanlar üzerinde uygun gördüğü geleneksel İslami vergi limitlerinin ötesinde çeşitli ve geniş kapsamlıydı. Özel yaşamı ilgilendiren konularda bekârlık ve evlenme de vergiye tabiydi. Saray yaşamında törenlerle biçimsel kurallardaki değişiklikler ayrıntılı olarak tarif edilmekteydi. Sultan ticaret alanında pazarlarla loncaları, fiyatları ve ücretleri, imalatı ve perakende satışları düzenleyen fermanlar çıkarıyordu... yiyecek maddelerinin ne şekilde hazırlanacağını, satılacağını bile tam ve ayrıntılı olarak buyuruyordu.</span></p>

      <p class="paragraf para-style-override-14"><span xml:lang="tr-TR">Çeşitli ürünlere, hayvanlara, madenlere, ticari kazançlara, ayrıca ihracat ve ithalat resimleri biçiminde vergi tahakkuk ettiriliyordu. Devletin vergiler dışındaki önemli bir gelir kaynağı da gözden düşen yüksek düzeydeki memurlarla diğer zenginlerin mallarının müsadere edilmesiydi. Sultanın seferleri yol açtıkları masrafı bol bol çıkarıyor, fetholunan eyaletlerden elde edilen savaş ganimetleriyle Hıristiyan vassal devletlerin yaptıkları ödemeler imparatorluk hazinesine büyük katkıda bulunuyordu.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu mali açıdan giderek zenginleşiyordu. Süleyman’ın kendi mülkleriyle tebaalarının topraklarının vergilerinden kaynaklanan ve çok iyi yönetilen gelirleri günün Hıristiyan hükümdarlarınınkini herhalde aşıyordu. Saltanat yılları birbirini izledikçe gelirlerinin hızla artışı, toplanılması için görevlendirilen bürokrasinin de o oranda ve abartılı olarak kalabalıklaşmasına yol açıyordu.</span></p>

      <p class="paragraf para-style-override-14"><span xml:lang="tr-TR">Süleyman’ın reformları, liberal amaçlarına ve ilkelerine karşın, sultanın küçük bir yönetici, hukukçu çevresinin önerileri doğrultusunda hareket etmesi nedeniyle sınırlı etkiliydiler. Sultan, başkentindeki yerinden dağınık tebaalarının uzağında olup onlarla iletişim kuramadığından, dahası, ihtiyaçları ve durumları bahsinde kişisel deneyimden yoksun bulunduğu için, yasalarının üzerlerindeki etkileri bahsinde onlara doğrudan danışamıyor ya da söz konusu yasaların adilane uygulanıp uygulanmadığını izleyemiyordu. Merkezden bu uzaklaşma eyaletlerde gasplara ve rüşvetçiliğe meydan veriyor, gelecek için tehlikenin tohumlarını taşıyan resmi yozlaşmaya yol açıyordu. Ama şimdilik Süleyman’ın hakla adalete ve düzene düşkünlüğü, yasaların güçlü merkezi bir hükümet tarafından yürütülmesi sayesinde yolsuzluklar imparatorluğun tebaalarını fazla etkilemiyor, sultanın yasaları da genellikle hayatlarını kolaylaştırıyordu.</span></p>

      <p class="paragraf para-style-override-14"><span xml:lang="tr-TR">Süleyman hükümetini özellikle İslami müesseseler açısından bütün memlekette güçlendiriyordu. Ulema sınıfının başı olan şeyhülislamın yetkileriyle ayrıcalıklarını artırarak onu hemen hemen sadrazamla eşit konuma getirmiş, böylece devletin yasama ve yönetsel kolları arasında denge sağlamıştı. Ayrıca diğer müftülerle kadıları da kapsayan ve imparatorlukta hukuki danışmanlık görevi yapan ulema sınıfını düzenlemiş ve güçlendirmişti. Bu arada hepsine, özellikle vergilendirilme ve mallarına el konulması konularında bağışıklık gibi özel ayrıcalıklar tanınmıştı. Bıraktıkları miras babadan oğula geçebiliyor, böylece imparatorlukta eğitimsel ve yasal mesleklerden kalıtsal bir sınıf -toprak değil bir beyin aristokrasisi- doğuyordu, ki bunların ayrıcalıkları zaman geçtikçe her şeye rağmen sorunlara yola açacaktı.</span></p>

      <p class="paragraf para-style-override-14"><span xml:lang="tr-TR">Eğitim sistemi Süleyman tarafından geliştirilen ulemanın okulları eskisi gibi dinsel vakıflarca finanse ediliyor ve camilere bağlı bulunuyordu. Bunlar Müslüman gençlerine büyük ölçüde parasız olan, üstelik o günlerdeki Hıristiyan ülkelerindekinden çok ileride bir eğitim sağlıyorlardı. Fatih Sultan Mehmet tarafından temeli atılan eğitim sistemini yayan Süleyman, cömert bir okul kurucusuydu. Başkentteki ilköğretim okullarının ya da</span> <span class="italik" xml:lang="tr-TR">mekteplerin</span> <span xml:lang="tr-TR">sayısı onun saltanatı sırasında on dörde yükseldi. Bunlarda çocuklara okuma, yazma ve İslamın temel ilkeleri öğretiliyor, okulu bitirenler sünnet günlerindeki şen gruplar gibi sokaklardan geçiriliyordu.</span></p>

      <p class="paragraf para-style-override-14"><span xml:lang="tr-TR">Bu çocuklar istedikleri ve gerekli yeteneğe sahip oldukları takdirde sekiz</span> <span class="italik" xml:lang="tr-TR">medrese</span><span xml:lang="tr-TR">’den birinde öğrenimlerine devam edebilirlerdi. Başlıca sekiz caminin yakınında kurulmuş olan bu okullar “sekiz bilgi cenneti” diye tanınıyorlardı. Medreselerde Batı’daki öğretim temeline dayalı on ders: gramer, sentaks, mantık, felsefe, metafizik, mecaz, anlatımbilim, geometri, astronomi ve astroloji öğretiliyordu. Bir de daha ileri medreseler, üniversite düzeyinde hukuk okulları vardı, bunları bitirenlerin çoğu da imam veya öğretmen oluyordu. Bu öğretim müesseseleri eskisi gibi cami avlularına bitişik olan ve onları çevreleyen bina kompleksinin bir parçasını oluşturuyordu. Camilerin çevresinde ayrıca hazineler, bankalar, yolcular için misafirhaneler, aşhaneler, kütüphaneler, hamamlar, çeşmeler ve Osmanlı’nın imaret, hastane ve akıl hastanesi gibi hayır müesseseleri yer alıyordu.</span></p><br />

      <p class="paragraf para-style-override-14"><span xml:lang="tr-TR">Bu Altın Çağ’ın görkemi içindeki Kanuni Sultan Süleyman hem İslamın bir padişahı ve halifesi hem de Avrupa Rönesansı’nın geleneklerine uygun bir Büyük Senyör’dü. Doğu’nun kutsal azametiyle Batı dünyasının şahane görkemini şahsında birleştiren sultan, İstanbul’u, mimari görkemi açısından bu on altıncı yüzyıl uygarlığına yaraşır bir başkente dönüştürmeyi amaçlıyordu. Böylece fetihleri ve gelirleri arttıkça, kendisinden dört yüzyıl sonra Marmara Denizi’ni hâlâ süsleyecek olan yuvarlak kubbeler ve sivri minarelerden oluşan şehir profili yavaş yavaş vücut buluyordu. Fatih Sultan Mehmet’in Bizans mimarisinden geliştirdiği ve İslam diniyle uygarlığının daha önce İsa’nın dininin egemen olduğu bir dünyaya yayılışını somut şekilde yücelten mimari geleneği burada doruğa çıkıyordu.</span></p>

      <p class="paragraf para-style-override-14"><span xml:lang="tr-TR">Çelişkili iki uygarlık arasındaki bağı oluşturan bu mimari, bugün tarihin büyük mimarları arasında yer alan bir adamın eserleriyle doruk noktasına ulaşacaktı. Bu kişi Anadolu kökenli bir Hıristiyan taşçının oğlu olan Mimar Sinan’dı. Sinan gençliğinde devşirilerek Yeniçerilerin safına katılmış, askeri mühendis sıfatıyla sultanın seferlerinde bulunarak istihkâm, cephanelik, köprü ve su kemeri inşaatında uzmanlaşmıştı. Elli yaşındayken sarayın başmimarı olarak çalışmak üzere Süleyman’ın hizmetine alınmıştı. Bu kez askeri mühendis olarak teknik becerilerini güzel dinsel binalar yaratmaya uyarladı. On altıncı yüzyılın mimari mirasını ciddi ve disiplinli bir üslupla inşa edilmiş yüzlerce mezar ve türbeyle zenginleştirecekti. Sadeliği zarafet ve kuvvetle kaynaştıran tipik Osmanlı-Türk üslubundaki bu eserlerin arasında Sultan Süleyman’ın kendi camii Süleymaniye’yle türbesi başı çekmektedir. Sinan bu eseriyle İmparator Jüstinyen’in büyük Ayasofya Kilisesi’ni gölgede bırakmayı amaçlamıştı. Bu eserin mimari özelliklerini incelemiş ve planını İslam ibadetinin ihtiyaçlarına uyarlamıştı. Sinan, görkemli hamisinin desteğiyle İstanbul şehrinde Doğu’yla Batı arasında gerçek bir katalizör olan bir üslubu mükemmelleştirecekti.</span></p>

      <p class="paragraf para-style-override-14"><span xml:lang="tr-TR">Bu çağın yaratıcıları, dinsel amaçlı olsun ya da olmasın, Osmanlı binalarının iç mimarisinde Batı’dan çok Doğu’dan esinleniyorlardı. Duvarları daha önceki yüzyılların İran’ında geliştirilen ancak şimdi Tebriz’den getirtilen İranlı ustalar tarafından İznik’te (eski Nicaea) ve İstanbul’da üretilen parlak renkli ve çiçek desenli çinilerle süsleniyordu. Fatih Sultan Mehmet zamanından beri olduğu gibi edebiyat alanında da İran’ın kültürel etkisi hâlâ devam ediyordu. Ancak şiire özel bir teşvik veren Süleyman’ın döneminde çok yüksek bir düzeye yükseldi. İran geleneğiyle uyumlu klasik Osmanlı şiiri onun aktif himayesi altında her zamankinden yüksek doruklara ulaşacaktı. Sultan bu arada bir tür Osmanlı saray şairi olan bir vakanüvisi, olayları, Firdevsi’yle başka tarih olaylarının vakanüvisleri üslubunda şiirleştirmekle görevlendirmişti.</span></p>
    </div>
  </div>
</body>
</html>
