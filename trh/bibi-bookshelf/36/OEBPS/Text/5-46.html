<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-46.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-46.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-8-4"><span class="alt-baslik" style="font-size:1.38em;" xml:lang="tr-TR">((39))</span></p>

      <p class="paragraf para-style-override-14"><span xml:lang="tr-TR">Ordu komutanı Mahmut Şevket Paşa’nın desteğiyle İttihat ve Terakki Cemiyeti şimdi imparatorluğun hâkimiydi. İki yıl sürecek bir sıkıyönetim ilan ederek ülkeyi gerçek bir askeri diktatör gibi yönetti. Bütün askeri kuvvetler hâkimiyeti altındaydı, hatta hükümet bile otoritesine tabi olduğu gibi, etki alanı maliye ve ekonomiyi de kapsıyordu. Ancak o bu gücünü kötüye kullanmıyordu. Anayasal ideale bağlı bir vatansever olan Mahmut Şevket şimdi imparatorluk için yeni bir yasama programı üzerinde çalışan cemiyetin sivil unsurlarıyla sıkı bir işbirliği halindeydi.</span></p>

      <p class="paragraf para-style-override-14"><span xml:lang="tr-TR">İlk iş olarak yeni siyasal değişiklikler 1876 Anayasası’na eklenen yeni düzenlemelerle yasallaştırıldı. Meclisin kayıtsız şartsız otoritesini doğrulayan bu maddeler, sultanın geleneksel gücüne ve ayrıcalıklarına son noktayı koyuyordu. Sultanın egemenliği bundan böyle şeriatla anayasaya saygı göstereceğine ve vatanla ulusa sadık kalacağına dair mecliste edeceği yemine bağlıydı. Artık nazırları atama veya görevlerine son verme ayrıcalığından yararlanamıyordu; başkalarını yüksek düzeydeki konumlara getirmesi de özel yasalara tabiydi. Sadrazamla şeyhülislamı atamak hâlâ onun yetkisindeydi, ama kabinesine başka atamalar yapmak şimdi sadrazamın göreviydi ve sırf formalite gereği onaylanması için listesini sultana sunuyordu. Meclisin başkan ve başkan yardımcıları ise aynı şekilde mebuslar tarafından seçiliyor ve bu onaya tabi tutuluyordu. Sultanın eskiden var olan anlaşmalar yapma hakkı da şimdi meclisin onayına tabiydi. Son olarak, devletin güvenliği açısından devlet adamlarını sürgüne yollama hakkı ise -ki bu hak Abdülhamit tarafından Mithat Paşa’yla başkalarını sürgüne yollamak için istismar edilmişti- hemen hemen iptal edilmişcesine değişikliğe uğratılmıştı.</span></p>

      <p class="paragraf para-style-override-14"><span xml:lang="tr-TR">Sultanın hükümetteki rolü böylece parlamentonun kararlarını onaylamaya indirgenmişti. Meşruti bir hükümdar olarak hâlâ saltanat sürüyordu, ama artık yönetmiyordu. Hükümetin yetkileri şimdi meclisin sorumlulukları kapsamındaydı, şöyle ki bir uyuşmazlık durumunda meclis kabineyi istifaya mecbur edebilirdi. Sonuçta son söz mebusların iyi niyetine bağlıydı. Bunlar, en azından kâğıt üstünde, meclisi, yöneticilerle uygulayıcıların zararına şöyle ya da böyle kuvvetlendiren anayasal değişikliklerdi.</span></p>

      <p class="paragraf para-style-override-14"><span xml:lang="tr-TR">Meclis-i Mebusan bu arada kendi durumunu pekiştirmek için başka yasalar da hazırladı. Bunun amacı, muhalefeti sınırlamak ve bireysel eylem ya da protesto mitingleri yoluyla karşı devrime yol açan aşırı hürriyetleri kısmaktı. Bu, sansür olmasa bile, basın özgürlüğünü bir dereceye kadar kısıtlamayı içeriyordu. Yeni bir yasa, birlik ve merkezi kontrol adına etnik veya ulusal gruplara dayalı ayrılıkçı cemiyetleri yasaklıyordu. Yasa, Balkanlar’daki Yunan, Bulgar ve başka azınlık kulüp ve cemiyetlerinin hemen kapatılmasına yol açtı. Bir başka önlem, Balkan eşkıyası gibi silahlı çeteleri silahsızlandırmak ve bastırmak için orduya bağlı “takip taburları”nın oluşturulmasıydı. Son olarak, ırk ve inanç eşitliği adına Müslüman olmayanların da ilk kez Türk silahlı kuvvetlerine alınması için önlemlere başvuruldu.</span></p>

      <p class="paragraf para-style-override-14"><span xml:lang="tr-TR">Fakat milliyetçilik kavramı şimdi gelişiminin bir olgunluk aşamasına ulaşmıştı. Enver’in tüm tumturaklı konuşmalarına rağmen, Osmanlı’nın çokuluslu ve çok dinli imparatorluk hayalini anayasaya göre gerçekleştirmek ve biçimlendirmek için artık çok geçti. İttihat ve Terakki liderlerinin içinde en gerçekçi olan Talat cemiyetin Selanik’teki gizli bir toplantısında bunun artık “gerçekleştirilemez bir ideal” olduğunu itiraf etti. “Gâvuru sadık bir Osmanlı’ya dönüştürmek için başarısız denemelerde bulunduk. Balkan Yarımadası’nın küçük bağımsız devletleri Makedonya halkları arasına ayrılıkçı fikirler yayacak konumda kaldıkça bu türden çabalarımızın başarısız olması kaçınılmaz.” Böylece Osmanlılaştırma başka bir biçim alacaktı. İngiltere büyükelçisinin, Dışişleri Bakanı Sir Edward Grey’e yazdığı gibi, “Cemiyet için ’Osmanlı’ mutlaka ’Türk’ demek, şimdiki Osmanlılaştırma politikası da Türk olmayan unsurları bir Türk değirmeninin içinde öğütmekten ibaret.”</span></p>

      <p class="paragraf para-style-override-14"><span xml:lang="tr-TR">Osmanlılaştırma gerçekten de Türkleştirme anlamına gelmeye başladı ve Arapları, Arnavutları ya da başka Türk olmayan Müslümanları Türk lisanını benimsemeye zorlamakla sonuçlandı. Osmanlı’nın yenildiği ve Pan-İslamizm’in gerilediği bu dönemde yeni bir Türk milliyetçiliği bilinci gelişiyordu, bu ise ırksal ve kamusal kökeninde Avrupa’daki benzer eylemlere benzeyip şimdi Pan-Türkizm denilen politik ve kültürel eylemde ağır ağır ifadesini bulacaktı.</span></p>

      <p class="paragraf para-style-override-14"><span xml:lang="tr-TR">Reformcu rejimler on dokuzuncu yüzyılda Batı eğitimi tarafından aydınlatılmış olup Avrupa uygarlığına büyük bir saygı duyan yönetici sınıfından küçük bir seçkin grubun desteğine güvenmişti. Onlarınki yukarıdan kozmopolit bir ruhla bahşedilmiş liberal avantajlardı. Ama politik vurgu şimdi kökten değişmişti. İttihatçılar aslında yerli bir eylemdi, Osmanlı değil Türktüler, kozmopolit değil milliyetçiydiler, seçkinci değil halkçıydılar, güçleri için geniş bir sosyal tabana ve karma bir sınıf yapısına güveniyorlardı. Seçkinler tarafından değil, Meclis ve Abdülhamit’in reformlarının gelişen ürünü olan geniş kapsamlı yeni profesyonel sivil devlet memurluğu kanalıyla yöneteceklerdi. Rejimlerini her ne kadar orduyu politikaya katma temeli üzerine oturtmuşlarsa da İttihatçılar, bunun içinde askeri ve sivil öğeler arasında yeterince iyi işleyen bir denge kurabildiler.</span></p>

      <p class="paragraf para-style-override-14"><span xml:lang="tr-TR">Ülke içinde en büyük desteği o da Abdülhamit rejimi içinde genişlemiş olan yeni orta sınıftan alıyordu. Bu ayrıca, İttihatçıların politik katılımcılığın tohumlarını saçtıkları Türk kitleler tarafından pekiştirilmişti. Onlarınki, geçmişte dinsel kurumların yaptıkları gibi, sokaktaki adama büyük önem veren laik bir hükümetti; şehir halkını kitle mitinglerinde seferber ediyorlar ve politikalarının desteklenmesi için gösteriler düzenliyorlardı.</span></p>

      <p class="paragraf para-style-override-14"><span xml:lang="tr-TR">Ama bütün bunlar kitlelerin kendilerine doğrudan yararlı olacak herhangi bir değişiklik habercisi değildi. Çünkü bir kere anayasanın sihirli tılsımıyla silahlandıktan sonra Jön Türk ihtilalcileri yeni bir sosyal düzen düşünmüyor, eski kurumları ortadan kaldırmayı tasarlamıyor, tam tersine var olanları kendi politik güçlerinin bir kaynağı olarak yaşatmayı planlıyorlardı. Yeni Osmanlılarla Tanzimat döneminin reformcularından farklı olarak politikalarıyla yöntemlerinde ideolojik olmaktan çok, deneyimlerle gözlemlere dayanıyorlardı. Esas olarak eylem adamıydılar, aralarında teorisyenler ve entelektüeller azdı; temel prensiplerle sonuçlardan çok, imparatorluktan geriye kalanları ne pahasına olursa olsun kurtarmak gibi gerçekçi bir görevle ilgileniyorlardı.</span></p>

      <p class="paragraf para-style-override-14"><span xml:lang="tr-TR">Soru hâlâ yanıtlanmış değildi. Bu kurtuluşun arkasında yatan fikir neydi? Yeni kimliği neydi? Türkler tarihlerindeki bu dönüm noktasından itibaren hangi uygarlığın bir parçası olacaklardı. İslamınkinin mi, Batı’nınkinin mi yoksa her ikisinin bir birleşiminin mi? Osmanlılık kavramının, imparatorluğun beş yüz yıldır üzerinde yükseldiği ırk, dil ve inanç birleşiminin artık modası geçmişti -ve uzak Asya eyaletleri dışında- neredeyse yok olmaya mahkûmdu. Avrupa’nın milliyetçilik kavramının kurbanı olmuştu. Abdülhamit’in bir Asya birliği kurma denemesinin ürünü olan Pan-İslamizm kısa ömürlü olmuştu; gerçekte somutlaşamayan bir soyutlamadan başka bir şey değildi. Türkün bağlılığının odağı bundan böyle ne olacaktı?</span></p>

      <p class="paragraf para-style-override-14"><span xml:lang="tr-TR">Bunun yanıtı yeni Türk ulusu kavramında yatıyor olmalıydı. Bu ise Osmanlı Devleti’yle İslam dininden ayrı bir kavram olmakla beraber, yine de ayrılmaz bir parçası olarak kalıyordu. Balkan halkları uluslar oluşturmak üzere gruplanırken Türkler de bir ulus olarak tarihsel ve kültürel kimliklerinin ifadesinde birlik arayarak kendi milliyetçilik şuurlarını geliştirdiler. İlhamlarını on dokuzuncu yüzyıl sonlarından beri Mehmet Emin (Yurdakul) adında genç bir Türk şairinden almışlardı. Halk dilini kullanan şair, o vakte kadar göçer veya köylü statülü kaba ve cahil bir yaratık anlamında kullanılan Türk adına yeni bir vakar ve gurur aşıladı. Mehmet Emin şimdi, “Ben bir Türküm, dinim, cinsim uludur,” diye kimliğini gururla ilan ediyordu. Dahası da vardı: “Bizler Türküz, bu kanla ve bu adla yaşıyoruz.”</span></p>

      <p class="paragraf para-style-override-14"><span xml:lang="tr-TR">Avrupa’nın yeni Türkoloji bilimiyle birleşen bu tür şairane açıklamaların, Türklerde, İslamiyet öncesinde Asya bozkırlarından göçlerinden beri insanlık tarihindeki rollerinin bilincini uyandırması kaçınılmazdı. Bu da ırklarının Turanlı kökenini ön plana çıkarıyordu. Ancak hayalci Pan-Turanizm kavramı nedeniyle soyutlama alanına fazlaca kayıyordu. Pan-Turanizm, etnik akrabalık ve olası politika çerçevesinde yalnız Moğolistan’la Çin’e kadar Orta Asya’yı değil, Rusya üzerinden Macaristan ve başka devletler yoluyla Avrupa’yı da kapsayan birleşme hayallerini besliyordu.</span></p>

      <p class="paragraf para-style-override-14"><span xml:lang="tr-TR">Jön Türkler arasında Pan-Türkizm’in daha gerçekçi ve sınırlı bir görüşü kök salmıştı. Bu da Osmanlı İmparatorluğu’nun kalanında mutlaka Türklük üzerinde ısrarla duruyordu. Önceleri kültürel ve sosyal alanlarda etkinken zaman içinde politika alanına da uzandı ve Türk cemiyetlerinin yayımladığı etkin dergilerde ve 1912’de politik amaçlı olmayan Türk Ocağı adlı kulüplerin kurulmasında ifadesini buldu. Türk Ocakları’nın amacı “ulusal eğitimi geliştirmek, İslam uluslarının içinde en önde geleni olan Türklerin bilimsel, sosyal ve ekonomik düzeylerini yükseltmek ve Türk ırkıyla dilinin iyileştirilmesine çalışmaktı.”</span></p><br />

      <p class="paragraf para-style-override-14"><span xml:lang="tr-TR">Bu arada zaman geçtikçe İttihat ve Terakki Cemiyeti’nin egemen grubunun saflarında uyuşmazlık büyüyordu. Ama ancak 1911’de ciddi bir muhalefet partisi tarafından tehdit edilmeye başlandı. Tutucu görüşlü Hizb-i Cedit, cemiyetin anayasal yöntemlerini ve sosyal yönleriyle birlikte politikalarını açıkça yeriyordu. Öne sürdüğü istemleri arasında anayasal yapı içinde “tarihi Osmanlı geleneklerinin korunmasını”, “Halifelik’le sultanlığın kutsal ayrıcalıkları”nı pekiştirmek üzere anayasanın bazı maddelerinde düzeltmeler yapılmasını, aynı zamanda da bir yandan “dini, ulusal manevi ve ahlaksal değerler”i korurken imparatorluk içinde “Batı uygarlığının gelişmeleriyle ürünlerinden” giderek daha fazla yararlanılmasını içeriyordu. Liderlerin iddialarına bakılırsa, ülkede üç eğilim vardı: gerici bağnazlık, fazla hızlı gelişim ve var olan âdetlerle geleneklerin korunmasıyla uyumlu kültürel gelişim. Bununla başka muhalif grupların savları -Selanik’tekilerin sonuncusu olan- parti kongresinde ateşli bir dille tartışıldı. Varılan kararlar etkisiz bir uzlaşmayla sonuçlandı.</span></p>

      <p class="paragraf para-style-override-14"><span xml:lang="tr-TR">Aradan çok geçmeden Damat Ferit Paşa’nın önderliğinde İttihat ve Terakki Cemiyeti’ne karşı olan bütün unsurların katılımıyla Hürriyet ve İtilaf Partisi kuruldu. (Türkiye’de iki rakip aday arasındaki ilk gerçek seçim olan) bir ara seçimde yukarıdaki partinin adayı ezici bir çoğunlukla seçildi. Bu durumla başka düşmanca işaretler, cemiyetin Meclis-i Mebusan’ı dağıtmasına yol açtı; bunu ise 1912 ilkbaharında bir genel seçim izledi. İktidardaki partinin baskısı altında yapılan bu seçim, ezici bir çoğunlukla zaferi kazanmak ve muhalefetteki adayların altısından daha fazlasına mecliste yer kaptırmamak için rüşvetler, ayrıcalıklar ve muhalefetin toplantılarının yasaklanması gibi utanç verici çarelerle etkilendirilecekti. Türk tarihinde “sopalı seçim” diye adlandırılan bu eylem, partiye karşı ihtiyatsızca boğdukları yasal hareketten çok daha tehlikeli yasadışı bir muhalefet hareketini kışkırtacaktı.</span></p>

      <p class="paragraf para-style-override-14"><span xml:lang="tr-TR">Makedonya’nın geçmiş imajından etkilenerek baskı ve zulme karşı kurtarıcı rolünü benimseyen bu muhalefet hareketi, bir grup genç subayın Arnavutluk’taki bir ayaklanmayı desteklemek üzere dağlara çıktığı askeri bir eylemin ürünüydü. İstanbul’daki “Halaskâr Zabitan” adlı liberal bir örgütten çıkmışlardı. “Halaskâr Zabitan” sultanın yönetimi gibi baskıcı kesilen İttihat ve Terakki Cemiyeti’nin gücünü kırmayı, serbest ve yasal bir seçim yoluyla meşruti hükümeti tekrar kurmayı amaçlıyordu. Aynı zamanda hedeflerine varır varmaz ordunun politikadan elini çekmesinde ısrar ediyorlar, subayları bu arada hükümetin önerdiği görevleri kabul etmiyordu.</span></p>

      <p class="paragraf para-style-override-14"><span xml:lang="tr-TR">Arnavutluk sorunu karşısında Mahmut Şevket Paşa harbiye nazırlığından istifa etti. Bunun ertesinde Meclis-i Mebusan’da hemen hemen ittifaka yakın bir güven oyu çıktıysa da, bu, hoşnutsuzları yatıştırmadı. Halaskâr Zabitan burada devreye girdi. Basındaki bir bildirge ve sultana yapılan bir duyurunun arkasından orduda belirgin bir hareket hazırlığı görüldü. Sonuçta Meclis-i Mebusan istifa etti. Halaskârlar bunun üzerine koşullarını bildirdiler: Sultanın atayacağı bir sadrazamın hükümetine kendi seçecekleri iki nazırla katılacaklardı. Sultanın seçimi Ahmet Muhtar Paşa oldu. Politik kaygıların ötesinde olan ve askeri sicili nedeniyle saygınlık kazanmış bir adamdı. Ama o da bir süre sonra sadareti eski sahibi liberal Kâmil Paşa’ya iade etti. Kuşatma kaldırıldı, ama aradan çok geçmeden yine başlatıldı. Görevdeki bütün subaylar herhangi bir politik cemiyete katılmamaya ve devlet işlerine karışmamaya and içtiler. Meclis-i Mebusan dağıtıldı, sultan da yeni seçimlerin yapılmasını emretti.</span></p><br />

      <p class="paragraf para-style-override-14"><span xml:lang="tr-TR">Ama içteki bu parti çekişmeleri devam ederken imparatorluk yabancılarla yine savaş halindeydi. Bu kez İtalya devreye girmiş imparatorluğu parçalamaya çalışıyordu. Savaş sahnesi Kuzey Afrika’ydı. Burada Osmanlı’ya ait Tunus Fransızların mandası altına girmişti. Ganimetten bir parça isteyen İtalyanlar, “tazminat” kabilinden Libya topraklarını talep ediyorlardı. İki tarihi Roma eyaleti Trablusgarp’la Sirenayka imparatorluğun ayrılmaz birer parçası olarak Osmanlı’nın elinde kalan son Afrika topraklarıydı. İtalyanlar görünürde ticaret amacıyla ve sözde barışçı niyetlerle birkaç zamandır Trablus’a sızmaktaydılar. Fakat İstanbul’da basının öne sürdüğü tahminlere göre, İtalya şimdi Trablusgarp’a bir “vaat edilmiş toprak” gözüyle bakmaktaydı ve burası Türklerin savunmadaki beceriksizlikleri nedeniyle her an “fazla olgun bir meyve gibi ağırlığının etkisiyle kendiliğinden düşecekti.”</span></p>

      <p class="paragraf para-style-override-14"><span xml:lang="tr-TR">O an 28 Eylül 1911’de İtalyan Hükümeti’nin ani bir ültimatomuyla geldi. İtalya Türk yetkililerin çare bulamadıkları “düzensizlik ve ihmal durumu” kendi yurttaşlarını tehlikeye düşüren eyaleti işgal niyetinde olduğunu açıklıyordu. Bunun için Babıâli’nin yirmi dört saatin içinde onayını istiyordu. Babıâli uzlaştırıcı bir yanıtla vakit kazanmaya çalıştı. İtalya’nın iddialarını masaya yatırmaya ve İtalyan Hükümeti’nin şimdiye kadar saygı gösterdiği Osmanlı egemenliği sınırları içinde ayrıcalıklar tanımaya hazır olduğunu bildirdi.</span></p>

      <p class="paragraf para-style-override-14"><span xml:lang="tr-TR">Ancak şimdi İtalya’da arkasında finansal çıkarlar bulunan milliyetçilik özlemleri uyanmış bulunuyordu; hemen ertesi gün Osmanlı İmparatorluğu’na savaş ilan etti. Türkler, büyük ölçüde deniz kuvvetlerinin yetersizliği nedeniyle askeri birlikleri ve silahları için ulaşılamaz olan eyaleti savunacak durumda değillerdi. Oysa bunlar önceki tarihlerde İtalyanların karaya çıkmasını önleyebilirdi. Ancak şimdi sırf Osmanlı Donanması’nın Abdülhamit devrinde kuvvetten düşmesi nedeniyle Adriyatik’e egemen olan İtalyan Donanması Trablus’a elli bin kişilik bir kuvvet yollayabildi. İngiltere’nin etkisiyle tarafsızlığını ilan eden Mısır, Türk kuvvetlerinin karayoluyla geçmelerini yasakladığına göre, Babıâli’nin, kuvvetlerini desteklemek için bütün yapabileceği Trablusgarp’a bir grup Türk subayı göndermekti. Bunların arasında Enver ve İstanbul’daki Hareket Ordusu’nun kurmay başkanlığına yükselmiş olan Mustafa Kemal de vardı.</span></p>

      <p class="paragraf para-style-override-14"><span xml:lang="tr-TR">İtalyanlar çok geçmeden eyaletin kıyılarına ve limanlarına hâkim oldular. Ancak Türklere çöldeki Arap aşiretlerinden destek geldi. Türk subayları bu Arap aşiretlerini askeri bir düzene soktular. İleri karakollarla ulaşım kanallarına baskınlar yaparak düşmanı tedirgin etmek ve susuz hinterlandda ilerlemesini olanaksız kılmak için gerilla taktikleri eğitimi verdiler. Durum iki ay sonra tam bir çıkmaza girdi.</span></p>

      <p class="paragraf para-style-override-14"><span xml:lang="tr-TR">İtalyanlar 1912 ilkbaharında donanmalarıyla Beyrut ve İzmir gibi Türk limanlarını bombardımana tuttular; Avusturya-Macaristan’ın korumasındaki Yunan Adaları’na dokunmamakla beraber, Rodos’u, İstanköy’ü ve başka adaları işgal ettiler; ayrıca, Çanakkale Boğazı’nı koruyan iki kaleyi de bombardıman ettiler. Bu durum Türkleri Rusya’nın İstanbul Boğazı’na bir çıkış yapması korkusuyla boğazları kapamaya sevk etti. İtalyanlar buna rağmen sonbahar gelmeden girdikleri savaşlardan galip çıktı. Türkler 18 Ekim 1912’de Lozan yakınlarındaki Ouchy’de</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-12" id="footnote-225-12-backlink">12</a></span> <span xml:lang="tr-TR">bir barış antlaşmasına imza atarak Trablusgarp’ı İtalya’ya Libya’nın kalan kısmını da boşaltılana dek Oniki Adaları “geçici” olarak İtalyanların elinde bırakıyorlardı.</span></p>

      <p class="paragraf para-style-override-14"><span xml:lang="tr-TR">Afrika’da barış şimdi Türkler için acil bir zorunluluk haline gelmişti. Çünkü Osmanlı İmparatorluğu hemen ertesi gün Balkanlar’da Yunanistan, Sırbistan ve Bulgaristan’la savaş halindeydi. Tarihlerinde ilk kez aralarında birleşen bu devletler, Jön Türkler dönemindeki durumu öncekinden daha iyi olmayan Makedonya’ya askeri bir müdahale için -Karadağ’ın da katılımıyla- bir Balkanlar Birliği kurmuşlardı. Birliğin amacı Makedonya’nın Hıristiyan halklarının Türk egemenliğinden kurtulmaları ve toprak taleplerinin Türklerin zararına olarak karşılanmasıydı. Türklerin dışta askeri alandaki meşguliyetleri ve içteki siyasal karışıklıkları göz önüne getirildiğinde zamanlama onların açısından mükemmeldi. Balkan devletleri ittifaklarını iki anlaşmaya; Bulgaristan’la Sırbistan ve Yunanistan’la Bulgaristan arasındakine dayandırıyordu. Babıâli’den eyalete tarafsız bir genel vali atanmasını, yerel yasama meclisleri, yerel zabıta kuvvetleri ve kendileriyle Avrupa devletlerinin denetimi altında ayrıntılı reformların gerçekleştirilmesini istiyorlardı. Babıâli prensip olarak kabul etti, fakat daha yeni dağılmış olan Meclis-i Mebusan tekrar toplanıp onayını verene dek istenen garantileri sağlamayı reddetti.</span></p>

      <p class="paragraf para-style-override-14"><span xml:lang="tr-TR">Türk basınının yansıttığı kamuoyu, savaşı böylesine ödünlerin onur kırıcılığına yeğliyordu. Avrupa devletleri, Berlin Antlaşması’nın içerdiği reform tekliflerini harekete geçirerek savaşı önlemeye çalıştılar. Fakat reform vaatlerine artık inanmayan Balkan hükümetleri Avrupa’nın baskısına boyun eğmediler. Kendi halklarının arasında savaş lehindeki yaygaralar öylesine şiddetliydi ki, duymazlıktan gelinmesi ayaklanmayla sonuçlanabilirdi. Bu durumda savaş kaçınılmazdı.</span></p>

      <p class="paragraf para-style-override-14"><span xml:lang="tr-TR">Balkan Savaşı Osmanlı İmparatorluğu için felaketle sonuçlanacaktı. Silah altında yedi yüz bin askerlerinin bulunduğu söylenen Balkan devletlerinin orduları, Osmanlı İmparatorluğu’nun ordusundan sayıca çok üstündü. Türkler üstelik hazırlıksız yakalanmışlardı ve seferber olmak için zamana ihtiyaçları vardı. Ordunun politikaya karışması, askeri organizasyonunun dövüşçü bir kuvvet olarak gelişmesinde yararlı olmamıştı. Komutası, subaylarının siyasal nedenlerle ordudan uzaklaştırılması ve Enver ile başka yüksek rütbeli subayların Kuzey Afrika’da bulunmaları nedeniyle daha da zayıflamıştı.</span></p>

      <p class="paragraf para-style-override-14"><span xml:lang="tr-TR">Ordunun elinde gerçi Almanların sağladığı modern silahlar çoktu, ama bunlardan en etkin şekilde yararlanılabilmesi için yetenekli personelden yoksundu. Levazım dairesi fena halde ihmale uğramıştı. İnce yazlık üniformalarının içindeki askerler, Balkanlar’daki bir kış savaşına uygun şekilde giyinip kuşanmış değillerdi. Üstelik, yakın zamanda orduya alınan Hıristiyanların düşmanın davasına yakınlık duymaları nedeniyle saflarında da ayrılık vardı. Oysa Balkan orduları, son birkaç yıl içindeki belirgin gelişimleriyle Avrupa’yı şaşırtacaklardı. Batı yöntemlerine göre eğitildikleri gibi, yeni kazanılmış ulusçuluğun sağladığı coşkuyla ateşlenmişlerdi. Yenilmez Türk mitosuna, Avrupa devletleri tarafından değil de, hor gördüğü bir zamanki tebaaları tarafından sonsuza dek son verilecekti.</span></p>

      <p class="paragraf para-style-override-14"><span xml:lang="tr-TR">Birinci Balkan Savaşı üç ayrı yönden gelen ve arka arkaya yenilgiler yaşayan Türk ordularının altı hafta bile zor dayandıkları bir yıldırım savaşı oldu. Almanya’da eğitim görmüş veliaht prensleri Konstantinos’un kumandasında ilerleyen Yunanlılar, karşılaştıkları kalabalık bir Türk kuvvetini derin bir vadide kıstırarak bütün ağır silahlarını ve ulaşım vasıtalarını ele geçirdiler. Destek alan Türkler daha güçlü bir konuma geçince, bu kez Yunan topları onları taradı ve darmadağın halde kaçmalarına neden oldu. Yunanlılar bundan sonra Türk Ordusu’nun kalan kısmını sınırın ötesine sürerek Selanik’i kurtardılar ve koruyucu Azizi Demetrios’un gününde şehre girerek çılgına dönmüş Rumların gül yağmuru altında sokaklardan geçtiler. Beş yüz yıla yakın süren Türk egemenliğinden sonra mavili beyazlı Yunan bayrağı şehrin bütün pencereleriyle damlarında dalgalanırken Ay Yıldız’lısı bir daha dönmemek üzere gitti.</span></p>

      <p class="paragraf para-style-override-14"><span xml:lang="tr-TR">Bu sırada kuzeyden Vardar Vadisi’nden inen Sırplar Kumanova’da kalabalık bir Türk Ordusu’nu, sonra Manastır’da bir ikincisini yendiler. Bunlardan kalanlar arkalarında on bin tutsak bıraktıktan sonra sınır ötesindeki Arnavutluk’a sığındılar. Doğuda Bulgarlar Trakya’yı istila ederek Türkleri Kırklareli’ndeki iki günlük bir savaşta yendikten sonra, Türk Ordusu’nun ana bölümünü Lüleburgaz’da karşılayarak Karadeniz’le Marmara’nın arasındaki istihkâmları İstanbul’dan önceki son savunma olan Çatalca hattına sürdüler. Kuşatma altında daima inatçı davranan Türkler, burada Krupp topları ve Anadolu’dan gelen desteklerle düşman ilerleyişini durdururken Bulgarlar fazla uzamış levazım hatları yüzünden engellendiler. Böylece, 3 Aralık 1912’de Sırplar ve Bulgarlarla bir ateşkes için anlaşmaya varıldı, ama Yunanlılarla antlaşma yapılmadı.</span></p>

      <p class="paragraf para-style-override-14"><span xml:lang="tr-TR">Durum Londra’da bir konferansın toplanmasına yol açtı. Avrupa devletleri burada Balkan devletlerinin kendi başlarına barış yapma denemelerine karşı nüfuzlarını kullanmaya çalıştılar. Babıâli 1 Ocak 1913’de kendi barış önerilerini duyurdu. Bu özellikle imparatorluğun eski başkenti Edirne’yle ilgiliydi. Edirne-Arnavutluk’taki İşkodra ve Epir’deki Yanya sayılmazsa- imparatorluğun Avrupa’daki şehirleri arasında kuşatanlara hâlâ karşı koyan biricik şehirdi. Türk delegeleri her ne kadar Edirne’nin batısına düşen Trakya topraklarını terk etmeye hazır iselerse de, Edirne ilinin, sınırlarda üzerinde anlaşmaya varılan düzeltmelerin yapılması koşuluyla, haraca bağlanmış özerk bir devlet olarak kalmasında direttiler. Ancak Avrupa devletleri bunu reddetti ve Babıâli’ye ulaştırdıkları bir notada Edirne’nin Bulgaristan’a bırakılmasını istediler.</span></p>

      <p class="paragraf para-style-override-14"><span xml:lang="tr-TR">İttihatçı Jön Türkler, savaşın başından itibaren Kâmil Paşa’yı parti politikası dışındaki ulusal bir işbirliğine razı etmeye boşu boşuna çalışmışlardı. Bu kez onunla rejiminin böylesi onur kırıcı teslimini önlemek amacıyla 23 Ocak 1913’de bir hükümet darbesi düzenlediler. Kuzey Afrika’dan dönmüş olan Enver’le subaylardan küçük bir grup Babıâli’ye bir baskın yaptı. Hükümetin yaldızlı toplantı salonunu basarak yenilgiden sorumlu tuttukları Harbiye Nazırı Nazım Paşa’yı vurdular; Kâmil Paşa’yı silah zoruyla istifaya zorladılar, sonra sultandan Mahmut Şevket Paşa’nın sadrazam olarak hükümetin başına geçmesini sağladılar. İktidara dönen İttihat ve Terakki Fırkası Avrupa devletlerinin taleplerini geri çevirdi, Balkan devletlerinin ateşkesi bozmalarıyla da savaş tekrar başladı.</span></p>

      <p class="paragraf para-style-override-14"><span xml:lang="tr-TR">Edirne uzun ve azimli bir direnişten sonra ortak Sırp-Bulgar saldırısına yenik düştü. Aynı şekilde Yanya Yunanlıların, daha sonra da İşkodra Karadağlı’ların eline geçti. Tekrar toplanan Londra Konferansı ve bunu izleyen anlaşmayla imparatorluğa Avrupa’daki topraklarından İstanbul surlarıyla Çatalca istihkâmlarının ötesinde, Karadeniz’le Marmara arasında çizilen bir hattın içindeki küçük bir Trakya parçasından başka bir şey kalmadı. Arnavutluk’la Ege’deki Türk adalarının kaderinin tayin edilmesi ise sonraki görüşmelere bırakıldı. Avrupa milliyetçiliğinin birleşik kuvvetleri sayesinde Türkiye görünüşe göre Avrupa’da bir güç olmaktan çıkmıştı.</span></p><br />

      <p class="paragraf para-style-override-14"><span xml:lang="tr-TR">Ama Balkan devletlerinin ittifakı uzun sürmedi. Beklenmedik hızlı zaferlerinin ganimetlerini paylaşmaya sıra gelince rakip Balkan devletleri karşılıklı suçlamalara başladılar ve anlaşmazlığa düştüler. Türklere karşı zaferleri Bulgarlar’da geçmişteki büyük Bulgaristan hayallerini hortlatmıştı. Ruslar, Balkanlar’da yeni bir savaşın Romanya’nın müdahalesine yol açabileceğini ve Türkleri yeniden harekete geçirebileceğini ileri sürerek onları zapt etmeye çalıştı. Fakat savaşçı hükümetleri, Bulgar silahlı kuvvetlerine duyduğu gururla güvenin, Yunanla Sırp ordularına duyduğu küçümsemenin ve iki eski müttefikini yenebileceğine inancının etkisiyle tüm uzlaşma önerilerine kulağını tıkadı.</span></p>

      <p class="paragraf para-style-override-14"><span xml:lang="tr-TR">Bulgaristan, Yunanlıların Selanik’i ele geçirmelerinden dolayı duyduğu içerlemeyi ta başından beri gizlememişti. Hatta kendisi de bir kuvvet yollayarak bunu engellemeye bile çalışmıştı, ama bu kuvvet çok geç gelmiş ve şehirde ortak bir garnizon kurmak için orada kalmıştı. O zamandan beri, hatta Londra Antlaşması’nın bile öncesinden iki devlet bu şehirle Makedonya kıyıları için çekişme halindeydi, bu arada daha ötedeki Struma Vadisi’nde aralarında çatışmalar bile olmuştu. Selanik’i ve Makedonya’nın güney bölümünü silah kuvvetiyle elde eden Yunanistan, buraları ne pahasına olursa olsun kaptırmamaya kararlıydı.</span></p>

      <p class="paragraf para-style-override-14"><span xml:lang="tr-TR">Diğer yandan, Vardar Vadisi’ndeki kuvvetleri, Bulgaristan’ın yardımı olmaksızın, Türklerin yenilmesine büyük katkıda bulunan Sırbistan, savaştan önceki Sırp-Bulgar Antlaşması’yla Makedonya’dan hissesine düşen parçanın küçüklüğüne içerliyordu. Bulgaristan şimdi Makedonya’nın daha büyük bir parçasına ek olarak Sırpların yardımıyla Edirne’yle birlikte Doğu Trakya’yı da elde ettiğine göre, Balkanlar’daki güçlerin dengesizliği Sırbistan için bir tehditti. Arnavutluk’a bağımsızlık verilmesi tasarlandığına göre, Sırbistan üstelik şimdi Adriyatik’e bir çıkıştan mahrum kalacaktı. Yunanistan’la Sırbistan bunun üzerine ittifak kurdular. Her iki devlet, bir Bulgaristan saldırısı olasılığına karşı birbirlerine karşılıklı askeri yardımda bulunacaklardı. Ayrıca, başarılı bir savaş durumunda talep edecekleri yeni sınırları saptadılar ve destek için Türkiye’nin ağzını aradılar. Fakat Bulgaristan, inadı ve kavgacılığının etkisiyle Rusların arabuluculuğunu geri çevirerek Makedonya’nın tamamını işgal etme tehdidini savurdu. 30 Haziran 1913 günü gece yarısı da herhangi bir kışkırtma ve savaş ilanı olmaksızın müttefik Yunan ve Sırp kuvvetlerini ayırmak amacıyla Makedonya’ya iki yönden saldırdı. Böylece ikinci Balkan Savaşı başlamış oldu.</span></p>

      <p class="paragraf para-style-override-14"><span xml:lang="tr-TR">”En kısa ve en kanlı savaş” olarak tarihe geçen Balkan Savaşı bir ay sürdü sürmedi, ama peş peşe dramatik Bulgar yenilgileriyle ve Balkan devletleri arasındaki güç dengesini tersyüz ederek bütün beklentileri boşa çıkarttı. Önce şaşkınlığa düşen Sırplarla Yunanlılar çok geçmeden toparlanarak kuzeydeki nehir vadilerinde ve Selanik’in doğusundaki dağlarda büyük zaferler kazandılar. Bizans ruhuyla yeni bir “Bulgar katili Basileus” olarak alkışlanan Kral Konstantinos’un kumandasındaki Yunanlılar, Serez üzerinden doğuya doğru ilerlediler. Ateş ve katliam saçarak Bulgarları kovalarken arkalarında bıraktıkları toprakları yakıp yıkıyorlardı. Donanmaları Makedonya’da Kavala, doğu Trakya’da ise Dedeağaç limanlarını zapt ederken kara kuvvetleri de geleneksel sınır Meriç Nehri’ne kadar Trakya kıyısında yayıldı. Rusların öngördükleri gibi Romanya da savaşa katılmıştı. Londra Antlaşması’na göre aldığı nekesçe ödülden ve Balkanlar’daki Bulgar hegemonyasından hoşnut olmadığından bir ordusuyla Tuna’yı aştı. Bu ordu Silistre kalesini işgal ettikten sonra bir direnişle karşılaşmadan Plevne’ye yürüdü ve Sofya’ya yirmi kilometre kala durdu. Batı’dan da Sırbistan, Bulgar sınırını aşarak Tuna’nın Vidin Kalesi’ni tehdit etti. Türkler de sonunda intikamlarını alabildiler. Enver’in kumandasındaki bir ordu Çatalca hattından itibaren yürüyüşe geçerek Edirne’yi ele geçirdi ve Doğu Trakya’da Türk egemenliğini tekrar kurdu.</span></p>

      <p class="paragraf para-style-override-14"><span xml:lang="tr-TR">Yenik düştüğü düşmanları tarafından sarılmış Bulgaristan sonunda Rusya’nın arabuluculuğu sayesinde barış istemek zorunda kaldı. Bükreş Antlaşması sonucunda onuru kırılarak bütün taraflara arazi bırakmak durumunda kaldı. Önceki yıldaki fetihlerinden yalnız Strumca Vadisi’yle Trakya kıyısından küçük parça elinde kalmıştı. Sırbistan, Bulgaristan zararına Makedonya’dan daha büyük bir pay aldı. Yunanistan’ın Makedonya’dan payı daha da büyük olduğu gibi, buna Batı Trakya’daki Kavala da eklendi. Romanya’ya Dobruca ve Tuna’dan Karadeniz’e uzanan stratejik bir sınır verildi. Türkiye ayrı bir antlaşmayla Edirne’yi ve önceki yenilgisine sahne olan Kırklareli’ni, ayrıca Doğu Trakya’da Dimetoka’yı da içeren ve Sofya demiryolunu kesen bir payı geri aldı. Bulgaristan, Berlin Antlaşması sayesinde son otuz beş yıl içinde Balkanlar’da kurmuş olduğu egemen konumu bir kapris uğruna kısa birkaç günün içinde kaybetmişti.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-12-backlink" id="footnote-225-12">12</a> <span xml:lang="en-US">Uşi Antlaşması.</span></p>
        </div>
      </div>
    </div>
  </div>
</body>
</html>
