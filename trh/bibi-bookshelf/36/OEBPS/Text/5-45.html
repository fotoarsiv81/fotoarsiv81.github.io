<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-45.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-45.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-8-3"><span class="alt-baslik" style="font-size:1.38em;" xml:lang="tr-TR">((38))</span></p>

      <p class="paragraf para-style-override-14"><span xml:lang="tr-TR">Avrupa devletlerinden sadece bir tanesi sürekli sultanla dostluğunu sürdürüyordu. Bu da Almanya’ydı. Bismarck geçmiş yirmi yıl boyunca gözlerini Osmanlı İmparatorluğu’ndan ayırmamışsa da, bakışı Almanya’nın Türklerin zararına genişleme emelini yansıtmıyordu. Hedefi daha çok İngiltere’nin eksilmekte olan politik etkisinden pay kapmaktı. Bismarck bunun dışında Doğu’yla ilgili taahhütlerinde temkinli davranıyordu. Berlin Kongresi’nde “dürüst aracı” olarak hizmet ettikten sonra, şimdi de Almanya İmparatorluğu’nun rolünü Avrupa’nın hakemi ve Avusturya-Macaristan İmparatorluğu’yla Balkan devletleri arasındaki ittifakın hâkim ortağı olarak görüyordu. Buradaki başlıca ilgi alanı Rusya’yla bir güç dengesi sürdürebilmekti. Osmanlı İmparatorluğu bu bağlamda önemli bir rol oynamıyordu: Bismarck’ın gözünde Doğu Meselesi “Bir tek Pomeranyalı bombacı askerin kemikleri kadar önemli değildi.”</span></p>

      <p class="paragraf para-style-override-14"><span xml:lang="tr-TR">Fakat 1888’de imparatorluk tahtına çıkan Kayzer II. Wilhelm’in çok aşırı emelleri ve hayalleri vardı. Alman subaylarından bir ekiple son beş yıldır Türk Ordusu’nu eğiten, Alman yapımı silahlar ve donanımla modernleştiren Mareşal von der Goltz, onu bu yolda cesaretlendiriyordu. Kayzer bu etkiyle ülkeye geniş çaplı bir sızma planladı. Asya Türkiyesi yalnız strateji alanında değil, ekonomi, ticaret ve teknoloji alanlarında da Almanya’nın kesin etkisinde olmalıydı. Avrupa sınırlarını aşan bu türden Alman emellerine karşı olan Bismarck’ı Kayzer Wilhelm çok geçmeden başından savdı. Haris bir Doğu tutkusuna kendini kaptırmıştı. Almanların bu arada aracı, Berlin’i Basra Körfezi’yle birleştirmesi planlanan Bağdat Demiryolu’ydu. Bu da, Abdülhamit’in, egemenliğindeki Asya topraklarıyla arasındaki iletişimi sağlayıp yönetsel denetimleriyle ekonomik gelişimlerini kolaylaştıracak demiryollarıyla, ayrıca karayolları ve telgraf iletişiminin yapımı planlarıyla örtüşüyordu.</span></p>

      <p class="paragraf para-style-override-14"><span xml:lang="tr-TR">Demiryolunun aşamalı olarak yapımı için sultan tarafından Deutsche Bank grubuna ayrıcalık sağlandı. Bu, on dokuzuncu yüzyılın son on yılında Osmanlı İmparatorluğu’na Alman sermaye sahiplerinin, tüccarlarının, mühendislerinin ve her alandaki uzmanlarının akmasına yol açtı. Bu arada, Kayzer II. Wilhelm tahta çıkışını izleyen yıl içinde, Bismarck’ın karşı koymasına rağmen, İstanbul’a resmi bir ziyaret yaptı. Birkaç zamandır kendisine ait hazine bonolarını Alman bankalarının tarafsız güvenliğine transfer etmekte olan sultanın, Almanların yüzüne gülmek için çok sebebi vardı. Şimdi de Alman imparatoruyla imparatoriçesini rütbelerine layık bir konukseverlikle karşılıyordu. Onları ağırlamak için Yıldız Sarayı’nın arazisinde küçük bir saraydan farksız çok süslü bir köşk yaptırmıştı. İmparatorun şerefine düzenlenen mükellef Avrupa yemeklerinin Paris’ten getirtilmiş som altından tabakların içinde servisleri yapıldı. Sultan bu arada imparatoriçeye sarayın bahçesindeki güllerden derlenmiş şık bir buket takdim etmişti. İmparatoriçe güllerin petallerinin arasında iri bir pırlanta buldu.</span></p>

      <p class="paragraf para-style-override-14"><span xml:lang="tr-TR">Kayzer Wilhelm dokuz yıl sonra sultanın ülkesine bir ziyaret daha yaptı. Bağdat Demiryolu bu arada Konya’ya varmıştı. Hamburg’la İstanbul’un arasında Alman buharlı gemilerle seferler yapılıyordu. Almanya’dan Türkiye’ye Alman malları, Türkiye’den Almanya’ya ise Türk malları ihraç ediliyor, bundan Anadolu halkının tüm tabakaları yararlanıyordu. Avrupa devletleri arasında yalnız Almanya sultanın azınlıkların olaylarını protesto etmediği için Kayzer şimdi Abdülhamit’in bir kat daha gözüne girmişti.</span></p>

      <p class="paragraf para-style-override-14"><span xml:lang="tr-TR">Kayzer bu ikinci ziyaretinde yolculuğunu Osmanlı İmparatorluğu’nun başka bölümlerine de uzattı. Bir Hıristiyan hacısı kisvesinde Kudüs’e görkemli bir giriş yaptı, kutsal şehrin önünde tozların içine diz çökerek dua ettikten sonra da bir Lüteryen kilisesini ibadete açtı. Sonra, ustalıkla kılık ve tavır değiştirerek bu kez Müslüman Şam’a geldi ve başında bir sarıkla Salahaddin Eyyubi’nin mezarını ziyaret etti. Bu da sultan halifenin İslam politikasını onayladığı anlamına geliyordu. Üç yüz milyon Müslümana Alman imparatorunun sonsuza dek korumasını da vaat etti. Böylece, Bağdat Demiryolu’nun bundan sonraki aşamasının Konya’da başlayarak Toros sıradağlarını aşacak ve sonunda Basra Körfezi’ne ulaşacak bölümünün imtiyazını da elde etmiş oldu.</span></p>

      <p class="paragraf para-style-override-14"><span xml:lang="tr-TR">Süveyş Kanalı’nın sahipliğini ve kontrolünü elde etmiş olan İngiliz Hükümeti o zamana dek Anadolu demiryoluyla fazla ilgilenmemişti. Fakat demiryolunun Mezopotamya’yla Basra Körfezi’ne kadar uzaması olasılığı, genel vali olarak Lord Curzon’un Hindistan Hükümeti’yle sularının başındaki Kuveyt şeyhi arasında bir anlaşmayı müzakere ettirmeye sevk etti. Bunun sonucunda şeyh İngilizlerin onayı olmadan toprak vermemeyi ve yabancı temsilci kabul etmemeyi kabul etti. Umman sultanına da bu türden sınırlamalar kabul ettirilmişti. Böylece, İngiltere’nin çıkarları, bir gün tamamlanması halinde Bağdat Demiryolu’nun son noktasının önceden önünü kesmiş oldu. Rusya da demiryolunun Türkler tarafından Kafkaslar’da kendisine karşı bir silah olarak kullanılmasından endişe duyuyordu. Böylece Türkleri bir “Karadeniz Antlaşması”na razı etti. Buna göre, kuzey Anadolu’daki demiryolu imtiyazları sadece Rus çıkar çevrelerine ve çarın onayladığı şirketlere verilecekti. Abdülhamit’in Müslüman dünyasının liderliği emelleri başka bir gizli projeyi, Hicaz Demiryolu’nu da içeriyordu. Bu demiryolu Şam’da başlayarak bütün hacıları kutsal Mekke ve Medine şehirlerine götürecek böylelikle sultanın prestijini kendi topraklarında ve bunların ötesinde somut bir gerçeğe dönüştürürken Yemen’deki ve başka yerlerdeki Arap halkları üzerindeki politik kontrolünü de kuvvetlendirecekti. Kutsal amaçlı bir demiryolu olacağından yalnızca İslam dünyasının katkılarıyla finanse edilecek ve yabancı teknisyenlerin denetimi ve önerileriyle olmakla beraber, -Türk Ordusu’nunki dahil- tamamen Müslüman işçiliğiyle gerçekleştirilecekti. İnşaatına 1901 yılında başlanan Hicaz Demiryolu sekiz yılın içinde Medine’ye varmış, bütün Müslümanların gözünde, Osmanlı girişimiyle birlikte, halifenin saygınlığını da artırmış bulunuyordu.</span></p><br />

      <p class="paragraf para-style-override-14"><span xml:lang="tr-TR">Sırf kendisine yönelik çıkarları gütmesiyle diğer devletlerden ayrılan Almanya, Hıristiyan yurttaşlarına karşı anlaşmalarla saptanmış taahhütlerini göz göre göre yerine getirmeyince dahi sultanı suçlamaktan kaçınıyordu. Azınlıklara destek vermeyi reddetmişti. Şimdi Avrupa’nın kalan kısmının, vaat edilmiş reformlarının uygulanmasına çalıştığı Girit’le Makedonya’ya karşı da aynı tavrı sürdürüyordu. Osmanlı baskısı altında huzursuz olan Girit Adası, Yunan Bağımsızlık Hareketi’nden itibaren zaman zaman başkaldırmaya koyulmuştu. Ada halkının çoğunluğu Rumca konuşan Hıristiyanlardan oluştuğundan Berlin Antlaşması’na göre Yunanistan tarafından ilhak edilebilirdi. Çünkü halkın yüzde onunu geçmeyen bir Müslüman azınlığın çıkarları doğrultusunda yönetilmekteydi.</span></p>

      <p class="paragraf para-style-override-14"><span xml:lang="tr-TR">Sultan, Hıristiyan Ermeni azınlığı gibi Girit Hıristiyanları’nın da ezilmesinden yanaydı. Fakat Giritliler savaşçı bir ırk olduklarından ona şiddetle karşı koydular. Abdülhamit bu durumda zaman zaman bir Hıristiyan vali atamakla onları yatıştırmayı daha siyasi buldu. Ancak bu valinin görevi genellikle kısa süreli oluyor, yerine bir Müslüman geliyordu. Hıristiyan yönetimini aklına koymuş Giritli çoğunluğu, şimdi Yunanistan’a katılmak için çaba gösteriyordu. Türkiye’yle savaşa girmekten çekinen Yunan Hükümeti, Giritlilerin istemlerini temkinli karşılıyordu. Fakat 1889’daki bir ayaklanma sonucunda Atina’ya bir Hıristiyan akını olunca, halkın duygularına saygı göstererek Girit halkına daha adil bir yönetim sağlanması için Babıâli’ye başvurdu. Sultan önceki boş vaatleri bir fermanla tekrarlayıp bazı reformları onaylayınca ayaklanma son buldu. Başka bazı karışıklıkların da başgöstermesi sonucunda sultan yirmi yıl önce Bulgaristan’da olduğu gibi, Müslüman asıllı başıbozuk birlikleriyle adayı basmayı planladı.</span></p>

      <p class="paragraf para-style-override-14"><span xml:lang="tr-TR">Böylece Hıristiyanlar 1896’da bir kez daha ayaklandılar, ki bu sonuncu başkaldırıları olacaktı. Müslümanların Hanya’da giriştikleri katliamlardan ve Hıristiyan mahallesinin büyük kısmının tahrip edilmesinden sonra Hıristiyanlarla Giritli Müslümanlar arasında Müslüman birlikleri tarafından desteklenen bir iç savaş patlak verdi. Hıristiyanlar, Avrupa devletlerine başvurarak Yunanistan’la birleşmek istediklerini bildirdiler. Yunanlılar bunun üzerine Girit’e asker gönderdi. Önce Türklerin yollayacakları takviyelerin yolunu kesmek üzere küçük bir torpidobot filosu, arkadan da adayı işgal etmek üzere bir kara kuvveti yola çıkarıldı. Gemileri Girit sularında olan beş Avrupa Devleti’nin amiralleri Hanya’yı işgal ettiler. Doğularında ise Almanlarla Ruslar, Yunanlıları geri çekilmeye zorlamak amaçlı uluslararası bir abluka için baskı yapıyorlardı. Fakat İngilizlerin baskısı beş devleti, bütün Yunanlıların ve Türk kuvvetlerinin büyük bir kısmının geri çekilmesi şartına bağlı olarak Girit’in özerkliğini istemeye itti. Sultan da sonunda bunu kabul etmek zorunda kaldı.</span></p>

      <p class="paragraf para-style-override-14"><span xml:lang="tr-TR">Bu arada Yunanistan’da kamuoyu Türkiye’ye savaş ilan edilmesi için yaygarayı basıyordu. Ne kral ne de sultan savaşı istiyordu, ama Helen milliyetçi unsurlar Yunan Hükümeti’ni buna mecbur ettiler. Milliyetçi çeteler Makedonya ve Tesalya sınırını aştılar; Türkiye’de 1897 ilkbaharında Yunanistan’a savaş ilan etti. Bu kısa Otuz Gün Savaşı Yunanlılar için bir felaket oldu. Yunan Donanması, Türklerinkinden üstün olmakla beraber, belki de devletlerin baskısı nedeniyle, fazla bir başarı elde edemedi. Karada da Yunan kuvvetleri Epir’le Tesalya’nın her ikisinden de perişan olup kaçtılar. Türklerin hızla ilerlemesi üzerine Atina paniğe kapıldı. Fakat devletler araya girerek bir ateşkes yapılmasını zorladılar. Altı ay sonra İstanbul’da bir barış antlaşması imzalandı. Buna göre, Yunanlılar yüklü bir tazminat ödemeye mecbur kalıyorlardı. Fakat Türkler, Tesalya’yla Epir’den çekilerek buralara bitişik bir arazi şeridinin kendilerine bırakılmasıyla yetindiler. Yunan egemenliği bir kez daha kurtarılmış, yıllar süren yenilgilerden sonra da sultanın prestiji, Almanlara borçlu olduğu bir zaferden sonra artmış bulunuyordu.</span></p>

      <p class="paragraf para-style-override-14"><span xml:lang="tr-TR">Girit’teki mücadele bir yıl daha uzadı. Hâlâ sultanı destekleyen Almanya’yla Avusturya, Yunan yanlısı politikalarını protesto için devletlerin ittifakından koparak kendi işgal kuvvetlerini adadan çektiler.</span></p>

      <p class="paragraf para-style-override-14"><span xml:lang="tr-TR">Kalan devletler sultanın egemenliğindeki özerk bir Girit’e uygun bir vali aradı. İngiliz konsolos yardımcısının ölümüyle sonuçlanan Müslüman karışıklıklarının sonrasında devletler sultana bütün Türk kuvvetlerinin adayı boşaltmasını söylediler ve dedikleri sonunda yapıldı. Yunan Prensi Yorgi adaya vali olarak yerleşti. Abdülhamit gerçekten de adayı kaybetmişti. Atina, Girit’in bin dokuz yıl önceki Roma işgalinden beri ilk kez özgürlüğüne kavuşmasına seviniyordu.</span></p><br />

      <p class="paragraf para-style-override-14"><span xml:lang="tr-TR">Avrupa’daki Türkiye’den Osmanlı İmparatorluğu’nun elinde topu topu bir tek önemli eyalet kalmıştı. Bu da Balkanlar’daki bir kilit nokta olan Makedonya’ydı. Bitişiğindeki Bulgaristan ve Sırbistan, Türk yönetiminden kurtulduğundan beri dikkate değer bir düzene ve gelişmeye kavuşmuşlardı. Makedonya eyaleti, onların oluşturduğu örneğe uyacak yerde, giderek daha açgözlü, yozlaşmış ve beceriksiz olan ve diğer eyaletlerin kaybına yol açandan da kötü bir yönetimin pençesinde hızla geriliyordu. Türk kuvvetleri ücretlerini alamadıklarından halka yük oluyorlardı; mahkemelerde Hıristiyanlar için adalet hemen hemen yok gibiydi; Müslümanların yasadışı gaspları almış yürümüştü. Hıristiyan köylülerin topraklarını gasp etmişler, bu kişiler haklarını arayamaz duruma düşürülmüşlerdi. Abdülhamit bu haksızlıkları ve yolsuzlukları düzeltmek için hemen hemen hiçbir şey yapmıyordu. Bunun sonucunda Hıristiyanlar bitişik özgür ülkelere ve özellikle de Bulgaristan’a akıyorlardı. Çok geçmeden Sofya nüfusunun yarısına yakını sınır ötesinden gelen mültecilerden oluştu.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu’nun minyatür bir benzeri olan Makedonya, aralarında belirli coğrafi sınırlar olmayan, kendi aralarında ve Türk eyalet yönetimiyle sürekli bir çatışma halinde olan bir sürü ırkın, dilin ve dinin buluştuğu karma bir topluluğun vatanıydı. Üçüncü sınırının diğer yanında ise kültürü geçmişte Makedonya’ya egemen olan Yunanistan yer alıyordu. Fakat yakın geçmişteki Türk-Yunan savaşının zayıflattığı bu kültürün egemenliği şimdilerde en büyük Hıristiyan topluluk olan Slavlar tarafından tehdit ediliyordu. Bulgar milliyetçilik ruhu, yakın zamanda Makedonya’da Rum Patrikliği’nin otoritesine karşı dengeleyici unsur olarak bir Bulgar Metropolitliği’nin kurulmasıyla önem kazanmıştı. Bu durum Yunan etkisine karşı Bulgar etkisini güçlendirmek için Babıâli tarafından sömürülüyordu. 1890’larda da yedi Bulgar piskoposun atanmasını onayladılar. Bu arada Sırplar da kendi kiliselerini temsil etmek üzere ilk kez bir piskoposluk kurdular. Makedonya’da Yunanla Slav arasındaki çatışmanın öğeleri bunlardı ve uzlaşmak şöyle dursun, on dokuzuncu yüzyıl sonuna yaklaşırken bu çatışma daha da yoğunlaşacaktı. Abdülhamit’in, Müslüman Arnavutları Yunanlıların ve Slavların topraklarına el uzatmaya teşvik etmesi durumu daha da ciddileştirdi.</span></p>

      <p class="paragraf para-style-override-14"><span xml:lang="tr-TR">Selanik’te kurulan bir Makedonya ihtilalci komitesi eyaletin özerkliği için çalışmaya başladı. Sofya’daki bir rakip komite ise Bulgaristan tarafından ilhakını istediği gibi, 1895’de Makedonya’ya büyük çapta bir akın düzenledi. Bulgar haydut çeteleri dağlarda dolaşarak Türk köylerini basıyorlar ve onlar da Yunanlı haydutların saldırısına uğruyorlardı. Bu arada başıbozuk Türk birlikleri de çıkarları gerektirdiği zaman her iki taraf için de savaşıyorlardı. Bundan en büyük zararı ise tahrip olan Makedonya doğası görüyordu. Eyalet böylece giderek kaosun ve anarşinin pençesine düşmekteydi. 1903’de Selanik’de patlak veren bazı şiddet hareketleri organize bir isyana yol açmışken, bu, İstanbul’dan yetişen destek kuvvetlerin yardımıyla bastırıldı.</span></p>

      <p class="paragraf para-style-override-14"><span xml:lang="tr-TR">Bu olaylar sonunda Avrupa devletlerinin dikkatini çekti. Zaten Türk egemenliğine son vermek umuduyla bunları Slavlar planlamışlardı. “Türkiye’nin Avrupa’daki eyaletlerinin böylesine acınacak durumda kalmasına izin verilemeyeceğini” Hıristiyanlar gibi Müslümanlar da kabul ediyorlardı; sonunda sultan da yasa ve düzen konularıyla ilgilenmesi için oralara bir genel müfettiş atadı. Ancak Avrupa devletleri aralarında anlaşmaktan uzaktılar. Müttefikleri sultanın zararına özerk bir Makedonya’nın kurulmasını ne Almanya ne de Avusturya iyi karşılıyordu. Avusturya’yla Rusya eyalette bir yönetim reformu için mütevazı bir program önerisini öne sürmüşlerdi bile. Fakat bu, statükoyu tehdit etmek için pek az şey yapabildi ya da hiçbir şey yapamadı.</span></p>

      <p class="paragraf para-style-override-14"><span xml:lang="tr-TR">Buna karşın İngiltere daha olumlu bir tavır takındı. Hıristiyan topluluğuna Hıristiyan bir valinin yönetiminde daha fazla yetki tanıyan ve başıbozuk Türk birliklerinin çekilmesini içeren reformlar önerdi. Çarla Avusturya imparatoru Viyana yakınındaki Mürzsteg’deki bir konferansta İngiliz önerilerinin biraz değişmiş bir şekli üzerinde anlaşmaya vardılar. Buna göre Türk valinin yanında danışmanlık konumunda biri Rus, diğeri Avusturyalı olmak üzere iki “sivil ajan” bulunacaktı. Jandarma teşkilatını bir Avrupalı yönetecekti. Devletlerin her biri eyaletin belli bir bölümünün denetiminden sorumlu olacak, yönetsel sınırlar ulusal sınır çizgileri hesaba katılarak gözden geçirilecek bu sınırlar içinde yerel özerklik teşvik edilecekti. Şehirlerde Hıristiyanlarla Müslümanlardan oluşan karma bir komisyon yerel reform önlemleri üzerinde karara varacaktı. Fakat Türk kuvvetlerinin bölgeden çekilmesine İngiltere dışındaki devletlerin altısı da karşı çıktı. Bunun dışında önerileri desteklemeye razı oldular ve uygulanmalarına hazırlanılması için konsoloslarını bilgilendirdiler.</span></p>

      <p class="paragraf para-style-override-14"><span xml:lang="tr-TR">Sultan bu oybirliği karşısında, istemeyerek de olsa, Mürzsteg programını prensip olarak kabul etmekten başka bir şey yapamazdı. Fakat tüm uygulamalar, sultanın egemenlik haklarının korunması bahanesiyle Babıâli tarafından sürekli olarak geciktirildi ve engellendi. Üzerinde anlaşmaya varılan yeniliklere gelince, onlar da çoğu kez Babıâli tarafından kabul edilemez veya uygulanamaz olarak nitelendirildiler. İki yıllık bir pazarlık ve uzlaşma çabası süresi böylece gerçek bir reform gerçekleştirilemeden uçtu gitti. Avusturya’yla Almanya bu arada reformların gelişmesine katkıda bulunmak için çok az çaba gösterdiler veya hiç göstermediler. Bu işte sıkı bir işbirliği halinde çalışıyorlar, kendi çıkarlarını göz önünde tutarak Babıâli’ye baskı yapmaktan ya da sultanın kıymetli egemenlik haklarına fazla bulaşmaktan kaçınıyorlardı. Almanya’yla Avusturya’nın, Makedonya’nın durumunda iyiye doğru bir gelişmeye karşı oldukları belli oluyordu. Hatta Türk egemenliğinin yerini daha istikrarlı bir uluslararası rejimin almasındansa ülkenin geri kalmış bir eyalet olarak kalması daha çok işlerine geliyordu. Avusturya nüfuzunun zaman içinde Ege’ye ve daha doğuya doğru yayılması yolunda bir plan gelişmekteydi. Bunun meşum belirtisi çok geçmeden ortaya çıktı. Avusturyalılar 1908’de Babıâli’den Makedonya’da ekonomik ödünler istediler, karşılığında da, “Balkan yarımadasını etkileyen bütün sorunlarda,” Avrupa baskısına karşı yardımlarını ve reform için desteklerini vaat ettiler.</span></p>

      <p class="paragraf para-style-override-14"><span xml:lang="tr-TR">İngiliz Hükümeti ise Makedonya’daki koşulları düzeltmeye giderek daha pozitif bir ilgi göstermeye başlamıştı. Mürzsteg programının hâlâ zayıf düşerek sürüklendiği 1905’de İngiltere, sultana, eyalet için finansal reformlar biçimlendirmek üzere, devletler tarafından atanacak bir uluslararası komisyonun görevlendirilmesini istedi. Komisyon bir Türk genel müfettişin başkanlığında olacak ve seçilmiş yabancı temsilcilerin katkısıyla çalışacaktı. Sultan böylesi bir yabancı müdahaleyi önce red ederek aksine gümrük resimlerinde artış istedi. Fakat Almanya dışındaki Avrupa devletleri deniz kuvvetleriyle bir gösteriye girişerek Midilli’yle Limni gümrüklerini zapt edince sultan boyun eğdi ve Selanik’teki Rus ve Avusturyalı sivil ajanlarla işbirliği yapmak üzere dört Avrupalı finans eksperinin gönderilmesine razı oldu. Ancak bu uluslararası komisyonun icra yetkileri yoktu. İngilizlerin 1908’de öne sürdükleri bir öneriye göre Makedonya valisinin, Türk tebaası olmakla beraber, Avrupa devletlerinin onayıyla atanması ve eyaletin gelirlerinden ücret alacak bir Avrupalı memur ekibinin yardımıyla çalışması gerekecekti. Bu öneri gerek Fransa gerekse Rusya tarafından kabul edildi ve çarla Kral VII. Edward arasında Reval’da (Estonya’nın başkenti Tallinn’in Almanca adı) imzalanan antlaşmayla somutlaştı. Bu arada sınırlı olarak işleyen Mürzsteg programının koşulları bir altı yıl daha uzatılmıştı.</span></p>

      <p class="paragraf para-style-override-14"><span xml:lang="tr-TR">Bu arada Makedonya’nın yalnız Hıristiyan değil, Müslüman halkları da giderek artan hoşnutsuzluklarının etkisiyle sultandan can ve mal güvenlikleri için önlemler almasını istediler. Umumi Müfettiş Hüseyin Hilmi Paşa, Hıristiyan veya Müslüman, herkesi hoşnut edecek temel reform projeleri tasarlayabilen iyi ün yapmış bir adamdı. Fakat Abdülhamit Avrupa devletlerininkiler gibi, paşanın reform projelerini de bilmezlikten geldi. Kaybettiği Girit eyaletinde en azından Müslüman azınlığın çıkarlarını gözetmeye çalışmıştı. Oysa Makedonya’da esenliklerine duyduğu kayıtsızlık nedeniyle yalnız Hıristiyan değil, Müslüman yurttaşlarını da kendisinden soğutmuştu.</span></p>

      <p class="paragraf para-style-override-14"><span xml:lang="tr-TR">Makedonya çalkantılı tarihinin her anında, gelişen milliyetçi komşularıyla aynı düzeyde olmasına yardım edecek gelişmeler için feryat etmiş bir memleketti. Ki bu Osmanlı’nın yararınaydı. Fakat, kasti bir ataletle eli kolu bağlanmış ve yabancılara pasif direnişinde kararlı olan, dahası, kendi sınırları içindeki Müslüman halkı ihmalinde insanlıkdışı davranan Abdülhamit sadece beceriksiz olmakla kalmayıp tedbirsiz de olan bir irtica rejiminde ısrar ediyordu. Böylece, Avrupa’ya sırtını dönmeye kararlı olan sultan, bu Avrupa eyaletindeki Müslüman kardeşlerinin arasında kendi mahvıyla sonuçlanacak bir patlamanın hazırlığını yapıyordu.</span></p><br />

      <p class="paragraf para-style-override-14"><span xml:lang="tr-TR">Bu da garip bir çelişki sonucunda en değerli başarısından, Türk eğitim sisteminin reformuyla kapsamının genişlemesinden kaynaklanacaktı. Gerek sivil gerekse askeri alanlardaki bu gelişme son kuşak içinde hatırı sayılır bir yeni orta sınıfın oluşmasına yol açmıştı. Mutlakiyete karşı siyasal özgürlüğün tohumları sultanın kendi ileri ve modern okullarının öğrencileri arasında kök salmaya başlamıştı. Fransız Devrimi’nin yüzüncü yıldönümü olan 1889’da İstanbul’daki askeri tıbbiyenin dört tıp öğrencisi ilk organize muhalefet grubunu kurdular.</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-11" id="footnote-225-11-backlink">11</a></span> <span xml:lang="tr-TR">Daha önce Yeni Osmanlılar’ın yaptıkları gibi İtalyan Carbonari’nin modelinde hücreler oluşturan bu gizli cemiyet, sivil, askeri, deniz, tıp ve başka yüksek okullardaki öğrencilerin arasında kısa zamanda yandaşlar buldu. Abdülhamit’in meclisi dağıtmasından beri Paris’te yaşayan ilk organize liberal sürgünler grubuyla bağlantı kurmakta gecikmediler. Bursa’da önemli bir eğitim müdürü olan ve kendini bu siyasal göreve adamış bulunan Ahmet Rıza da kısa zaman önce onlara katılmıştı.</span></p>

      <p class="paragraf para-style-override-14"><span xml:lang="tr-TR">Eski bir meclis üyesi olan içlerinden biri La Jeune Turquie yani Genç Türkiye adında bir gazete yayımlamaya başlayarak böylece Jön Türkler adını benimseyen grubun isim babası olmuştu. Rıza da bu arada başka sürgünlerle birlikte Meşveret adında bir gazete yayımlıyor ve yabancı postaneler aracılığıyla Türkiye’ye giriyordu. Gazetenin ikinci başlığı İttihat ve Terakki’ydi. Grubun bütün ırk ve inançları kapsayacağı düşüncesiyle İttihat ve Terakki Cemiyeti kurulmuş oldu.</span></p>

      <p class="paragraf para-style-override-14"><span xml:lang="tr-TR">1896’da sultana karşı bir hükümet darbesi yapmak için girişilmiş başarısız bir plan, bir grup komplocuyla politik çalkantılardan sorumlu olmalarından şüphelenilen başkalarının uzak bir eyalete sürgün edilmeleriyle sonuçlandı. Bu arada yurtdışındaki sürgünler arasında muhalefet grupları Paris’ten Kahire’ye, Cenevre’ye ve daha az ölçüde Londra’ya kadar yayılıyordu. Bunlar çok kere ideolojik açıdan ve şahsen birbirinden ayrılıyordu. Aralarında birlik olmadığından bazıları, kalanları hayal kırıklığına uğratarak İstanbul’a dönmeleri için sultanın yağcılıklarından etkilendiler.</span></p>

      <p class="paragraf para-style-override-14"><span xml:lang="tr-TR">Fakat İstanbul’daki öğrenciler arasında yıkıcı ruh yayılmaya devam etti. Hatta Galatasaray Sultanisi’nde bile. Burada okuyan seçkin yöneticilerin oğulları normal olarak bayramlarla törenlerde, “Padişahım çok yaşa!” diye bağırmaya alışıktılar, ama 1906’da “Kahrolsun Padişah!” diye bağırıyorlardı. Sarayın yakın etkisinin dışında olan taşra okullarında bu radikal tahrikler daha da belirgindi. Sonuçta devrim Makedonya’da doğdu. Selanik’te Farmasonlar, Yahudiler ve Dönmeler (Müslüman olan Yahudiler) gibi organize grupların gizli desteğini elde eden güçlü İttihat ve Terakki Cemiyeti etkileri açısından Paris’teki örgütten daha eylemciydi, zaten iki örgüt çok geçmeden 1907’de birleşecekti. Sultan isyan hareketinin saha düzenindeki subaylara, gücünün bağımlı olduğu Osmanlı Ordusu’nun seçkin tabakasına yayılabileceğini tedbirsizliği nedeniyle öngörememişti. Ücretlerinin gecikmesine ve silahlarla donanımlardaki eksiklere tepki veren bu subaylar, üstün zekâları ve uyanan siyasal bilinçleriyle bir devrimci hareketin potansiyel öncüleri olacaklardı.</span></p>

      <p class="paragraf para-style-override-14"><span xml:lang="tr-TR">Askerlerin arasındaki çalkantılar 1908’in başlarında Makedonya’daki Üçüncü Ordu saflarına yayıldı. O yılın yazında çarla Kral VII. Edward’ın Reval’daki buluşması, yabancıların eyaleti özerkliğe zorlamak yolundaki tehdidi olarak algılandı. Böylece imparatorluk içeriden olduğu gibi, dışarıdan da tehdide uğruyordu. Bu da orduda mutlakiyet rejimine karşı Hürriyet ve Vatan Anayasa ve Millet gibi politik ilkelerin biçimlendirdiği bir isyan hareketini başlatacak kıvılcım oldu. Sayısız casuslarının ona ulaştırdıkları raporları azımsayan Abdülhamit uzun zaman pasif olarak kalmıştı, şimdi ise bir emrivakiyle karşı karşıyaydı.</span></p>

      <p class="paragraf para-style-override-14"><span xml:lang="tr-TR">Hürriyet bayrağı, Selanik’in biraz ötesindeki Resna Tepeleri’nde iki Jön Türk binbaşı tarafından dalgalandırıldı. Bunlardan biri az konuşan, fakat cesur bir asker olarak bilinen Enver Bey’di. İkincisi Niyazi Bey, İttihat ve Terakki Cemiyeti’nin ilk üyelerindendi; kılık değiştirerek Anadolu’da dolaşmış ve sultanın yönetimine karşı olanların arasından cemiyete üyeler kazandırmıştı. Şimdi, davasına bağlı birlikler, silah, cephane ve kendi taburunun paralarıyla dağlara çıkmıştı. İki subay isyan ettiklerini duyurdular. İttihat ve Terakki onları Selanik’ten destekleyerek Mithat Paşa’nın eseri olan 1876 Anayasası’nın canlandırılmasını istedi.</span></p>

      <p class="paragraf para-style-override-14"><span xml:lang="tr-TR">Abdülhamit isyancılara karşı Manastır’a bir kuvvet yollayınca bunların komutanı olan Şemsi Paşa, kendi subaylarından biri tarafından gündüz vakti vurulurken başka gerici subaylar da aynı akıbete uğradılar. Sultanın taraftarları olarak o vakte kadar güvendiği Arnavutlar da o sırada Trakya’daki İkinci Ordu’yu desteklediler. 21 Temmuz 1908’de sultana cemiyet adına yollanan telgrafta meşruti bir hükümetin kurulması isteniyor, aksi halde vârisi olan şehzadenin sultan ilan edileceği ve büyük bir orduyla İstanbul üzerine yürüneceği bildiriliyordu.</span></p>

      <p class="paragraf para-style-override-14"><span xml:lang="tr-TR">İslam geleneğini uygulayan Abdülhamit şeyhülislama başvurarak padişahın otoritesine başkaldıran Müslüman askerlerle savaşmanın haklı görülüp görülemeyeceğine dair bir fetva çıkarmasını istedi. Şeyhülislam bir durum değerlendirmesi yaptıktan sonra, askeri birliklerin, reformlar yapılması ve haksızlıkların giderilmesi isteklerinin şeriata ters düşmediğine dair hüküm verdi. Abdülhamit bunun üzerine vezirleriyle üç gün süreli bir toplantı yaptı. Vezirlerin çoğu ordunun istemlerine taraftılar ve kabul edilmemeleri durumunda bir iç savaşın patlak verebileceğinin farkında olduklarından anayasayı oybirliğiyle onayladılar. Bu kararı sultana duyurma görevi başmüneccimbaşına verildi, bu kişi ise yıldızların da bu reforma olumlu baktıklarını belirtti. Sultan bunun üzerine boyun eğdi ve anayasanın bir kez daha yürürlükte olduğunu ve bu yönde Kuran adına yemin ettiğini telgrafla Makedonya’ya bildirdi. 1877’de feshedilen meclis bir genel seçimin arkasından yine toplantıya çağırılacaktı. Sultan Abdülhamit böylece tahtını kurtarmış oluyordu.</span></p>

      <p class="paragraf para-style-override-14"><span xml:lang="tr-TR">Sultanın boyun eğmesi üzerine Makedonya’da Enver Bey keyfi hükümetin son bulmasıyla Terakki’yi, “Bundan böyle hepimiz kardeşiz. Artık Bulgar, Rumen, Rum, Yahudi, Müslüman yok, aynı mavi göğün altında hepimiz eşitiz, Osmanlı olmaktan gurur duyuyoruz,” sloganıyla da İttihadı ilan etti. Şehrin birinde Bulgar komitesinin başkanı Rum başpiskoposunun boynuna sarıldı; bir başkasında devrimin subayları bir Hıristiyana hakaret ettiği için bir Türkü hapse attılar. Türklerle Ermenilerden oluşan ortak bir heyet Hıristiyan mezarlığında Ermeni katliamlarının kurbanları için bir anma töreni düzenledi. İstanbul’u sevinçli bir heyecan kaplamıştı; kalabalıklar, “Kanun-i Esasi çok yaşa!” Polis devletinin dağıtılacak olan o korku uyandıran ajanlarını ve jurnalcilerini kast ederek, “Kahrolsun casuslar!” diye bağırıyorlardı. Sansürcüler makamlarından kovulurken gazetelerde kutlamalar birbirini takip ediyordu. Şenlikler günlerce sürdü. Arabalı geçit törenlerinde Türk mollalar, Yahudi hahamlar ve çelişen Hıristiyan mezheplerinin başpapazları dayanışma içinde yan yana oturuyorlardı. Arabalar yoldaki kalabalıkların hizasında duruyor, Müslüman ve Hıristiyan din adamları ellerini uzatarak Kanun-i Esasi’yi koruması için dua ediyor, özgürlük nimetini millete bahşettiği için Tanrı’ya şükrediyorlardı.</span></p>

      <p class="paragraf para-style-override-14"><span xml:lang="tr-TR">Fakat sultandan inayetini esirgememesi için de Tanrı’ya dua ediyorlardı. Başkentinde, “Sultanımız çok yaşasın!” çağrıları hepsini bastırıyordu. Kurnazlıktan ödün vermeyen Abdülhamit milletine özgürlüğü bağışlayan yüce gönüllü meşruti hükümdar pozlarıyla milletinin gözüne girerek Jön Türkler’in şanından pay kapmayı başarmıştı. Kalabalık bir halk kitlesi, kendilerine gözükmesi için çok ender olarak çıktığı Yıldız Sarayı’nın kapılarının önünde toplanmıştı. Sultan ertesi gün sarayından çıktı da. Alkışlar arasında arabasıyla İstanbul sokaklarından geçerek çeyrek yüzyıldır girmediği Ayasofya’ya cuma namazına gitti. Çok geçmeden de 1877’den beri kapalı olan Meclis-i Mebusan’ı da türlü ırk ve inanç sahiplerinin katılımıyla açacaktı. Türkiye için mutlu bir dönemin başladığı anlaşılıyordu.</span></p><br />

      <p class="paragraf para-style-override-14"><span xml:lang="tr-TR">Ama bunun gerçekleşmesi gecikiyordu. Jön Türkler İttihat ve Terakki Cemiyeti’nin desteğiyle de olsa bu aşamada Türkiye Hükümeti’ni üstlenmeye hazır değillerdi. Bir miktar sivil tarafından desteklenen vatansever genç subaylardan oluşmuş bir cunta olarak, darbelerini, despot ve beceriksiz bir hükümdarın gücünü kısıtlamak, imparatorluğu giderek daha fazla tehdit eden tehlikelerle başa çıkmaya daha yetenekli bir meşruti hükümet tarafından yerini doldurmak amacıyla gerçekleştirmişlerdi. Aslında tutucuydular, ideolojilerden de esinlenmemişlerdi, devrimci sosyal değişiklikler gerçekleştirmeye özenmiyorlardı. Bütün istedikleri, on dokuzuncu yüzyılın reform hareketini etkin biçimde devam ettirmekti.</span></p>

      <p class="paragraf para-style-override-14"><span xml:lang="tr-TR">Yeni Osmanlılar yönetimin seçkin bir sınıfından çıkmışlardı; kendilerini iktidara geçecek ve anayasanın koşulları doğrultusunda yönetecek nitelikte hissediyorlardı. Jön Türkler ise böylesi bir yönetimsel nitelik iddiasında bulunamazlardı. Abdülhamit’in kendi eğitimsel, askeri ve sivil reformlarının ürünü olarak yeni oluşan profesyonel burjuva sınıfından çıkmışlardı. Çeşitli meslek ve görevlerde umut vaat etmekle beraber, hâlâ olgunlaşmış değillerdi ve yönetmek için gerekli deneyimden yoksundular. Dolayısıyla bu ilk dönemdeki rolleri tahtın arka planında bir tür nöbetçilikti, ağabeyleri olan liberal Türkler yönetirken onlar anayasanın gardiyanları olarak gözlemdeydiler. Yetki böylece hâlâ Babıâli’nin var olan hükümetinin elindeydi ve sarayın zararına olarak cemiyetle sıkı bir işbirliği halindeydiler.</span></p>

      <p class="paragraf para-style-override-14"><span xml:lang="tr-TR">Sultanın, anayasal hakkı uyarınca yalnız sadrazamıyla şeyhülislamından başka Harbiye ve Bahriye nazırlarını da atama denemesi nedeniyle çok geçmeden anlaşmazlık çıktı. Böylesi bir yetkinin uygulanması sultana silahlı kuvvetler üzerinde etkin bir kontrol sağlayarak cemiyetle genç subaylarının otoritesini zayıf düşürecekti. Cemiyet talebi anayasaya aykırı olarak reddetti, sultanın sadrazamının istifasını zorladı ve yerine (liberal eğilimli) Kâmil Paşa’nın geçirilmesini sağladı. Paşa, saraya bağlı olmayan deneyimli bir devlet adamıydı. Sonuçta kabul edilebilir bir Harbiye Nazırı atadı. Bir yandan yıl sonundaki seçimleri beklerken geleneksel bir reform programına öncülük etti.</span></p>

      <p class="paragraf para-style-override-14"><span xml:lang="tr-TR">Jön Türkler önceleri, bütün ırklarla dinlerin serbestçe kaynaşacağı çokuluslu bir devlet bünyesinde Osmanlılık ilkesini yaşatmaya çalıştılar. Fakat bu hayal üç farklı yönden sekteye uğratıldı. Avusturya-Macaristan Bosna’yla Hersek’i topraklarına katarak vatandaşlarının anayasal ayrıcalık iddialarının önüne geçti. Bulgaristan tam bağımsızlığını ilan ederek Prens Ferdinand’ı ortaçağ Bulgar imparatorluğu modelinde “Bulgarların Çarlığına” atadı. Girit de Yunanistan’la birleşmek kararını belirtti. Milliyetçilik ruhu Osmanlılığa baskın çıkmıştı.</span></p>

      <p class="paragraf para-style-override-14"><span xml:lang="tr-TR">17 Aralık 1908’de Sultan Abdülhamit arabasıyla eski Bizans Senatosu’nun yerindeki yeni Türk meclisini açmaya gidiyordu. Mebusları arasında Türk ve Türk olmayan tebaalar aşağı yukarı eşit sayıda, İttihat ve Terakki ise çoğunluktaydı. Meclisin başkanı, İttihad-ı Osmani’nin Paris şubesi başkanı olan Ahmet Rıza’ydı. Sultan yüksek sesle okunan açılış konuşmasında, sırf milletinin bir meşruti hükümete henüz hazır olmadığının ileri sürülmesi üzerine önceki meclisi tatil ettiğini ileri sürdü. Ama gelişen eğitim şimdi meclisin tekrar açılması yolunda genel bir istek belirtince, kendisi anayasayı hiç tereddütsüz yeniden ilan ediyordu, “üstelik buna karşı çıkan görüşler öne sürenlere rağmen.” Sultan böylece anayasa uyarınca ülkeyi yönetmeye kesinkes kararlı olduğunu belirtiyordu. İsabetli bir pohpohlama yoluna saparak bütün mebuslarını Yıldız Sarayı’nda bir şölene davet etti; kendi kutsal kaynağının suyunu Ahmet Rıza’yla paylaşarak gerçekten de meşruti bir hükümdar olarak saltanat sürmek niyetinde olduğuna bu kişiyi inandırdı.</span></p><br />

      <p class="paragraf para-style-override-14"><span xml:lang="tr-TR">Ama Ahmet Rıza’nın hayal kırıklığına uğraması yakındı. Çünkü gericilik kuvvetleri seferber olmaktaydılar. Politikalarının odak noktası, ülkenin şeriatla İslamın doktrinleri tarafından yönetilmesinden yana olan İttihadı Muhammedi Cemiyeti’ydi. Her türlü liberal reforma karşı olan bu oluşum, Volkan adındaki organı kanalıyla meclisteki daha tutucu ve dindar kesimlerle ordudaki erattan destek arıyordu. Diğer yandan sultanın kovulan jurnalcileri, kamu görevlileri ve saray hizmetlileri arasında da destekçileri çoktu.</span></p>

      <p class="paragraf para-style-override-14"><span xml:lang="tr-TR">1909’da nisan ayının ilk günlerinde Birinci Ordu Birlikleri İstanbul’da ayaklandılar, subaylarını devre dışı bırakarak Meclis-i Mebusan önündeki meydana yürüdüler ve şeriatın yeniden uygulanmasını istediler. Sayıları, dindarlar ve başka aşırıcılar kalabalığının katılımıyla daha da kabardı. Bunların hepsi şeriatçıların taleplerini tekrarlıyor ve “Kanun-i Esasi kahrolsun!” avazeleriyle yürüyorlardı. Çünkü gerçek siyasal hedefleri buydu. Askerler ve göstericiler meclis salonuna doldular, İttihatçı mebuslar kaçtılar, sadrazam istifa etti, ardılı ise İttihatçı mebusların alınmadığı yeni bir kabine kurdu. Abdülhamit lütfederek isyancıları bağışladı ve istemlerine boyun eğdi. Bununla eşzamanlı olarak, sultanın saltanatını noktalamak ister gibi, Adana’yla Kilikya’nın başka bölümlerindeki karışıklıklar bir kez daha birkaç bin Ermeninin katledilmesine bahane oldu.</span></p>

      <p class="paragraf para-style-override-14"><span xml:lang="tr-TR">İşte bu karşı devrimdi. Haber Selanik’e ulaşınca, cemiyet anayasayı savunmak için hızla ve şiddetle harekete geçti. Üçüncü Ordu’nun bir bölümünü “Hareket Ordusu” olarak İstanbul’a yolladılar. Güçlü bir general olan komutan Mahmut Şevket Paşa’nın yanındaki subaylar arasında Niyazi’yle Enver Beyler ve kurmay başkanı olarak büyük umutlar vaat eden Mustafa Kemal adında genç bir subay vardı. Birlikler başkenti kuşatmaya girişince, meclisin her iki salonundan mebuslar Ayastefanos’a gelerek paşanın emirlerini milletin iradesini temsil etmesi gerekçesiyle onayladılar. Mahmut Şevket Paşa sıkıyönetim ilan edecek, isyancıları cezalandıracak ve İstanbul’daki garnizonu küçültecekti.</span></p>

      <p class="paragraf para-style-override-14"><span xml:lang="tr-TR">Üçüncü Ordu Birlikleri 25 Nisan’da İstanbul’a girdiler. Başlıca iki kışla daha önce sultanın Arnavut muhafızlarının yerini alan, fakat gericiler tarafından akılları çelinen Selanik’ten gelmiş askerlerin elindeydi. Bu askerler şiddetle karşı koydular, fakat topların kullanılması sayesinde beş saatin içinde boyun eğdiler. Yıldız Sarayı çok geçmeden Hareket Ordusu’nun elindeydi. Halk o gece sarayın karanlığa gömüldüğünü gördü. Kurtarıcılar ertesi sabah saraydan çıktılar ve sultanın hadımlarından, casuslarından ve kölelerinden oluşan kalabalık bir kafileyi önleri sıra sürerek sokaklardan geçtiler.</span></p>

      <p class="paragraf para-style-override-14"><span xml:lang="tr-TR">Meclis-i Mebusan bu kez sultanın kaderini tayin etmek üzere toplandı. Abdülhamit kurnaz davranarak karşı devrimcilere görünürde destek vermekten kaçınmıştı. Ama bu hareketi esinleyenlere büyük paralar dağıttığının kuşkusu yoktu; ona önceleri sadece bir seyirci gözüyle bakan kamuoyu da tahrikçi olmasa bile, en azından bir suç ortağı olduğunu kavramakta gecikmedi. Meclis-i Mebusan sonunda Abdülhamit’in tahttan indirilmesine karar verdi. Şeriatla uyumlu olarak bu konuda şeyhülislama danışıldı. Kuran’la şeriatın gereklerine aykırı davranan, kamu parasını uygunsuz amaçlar uğruna harcayan, yurttaşlarını yasal yetkileri dışında öldüren, hapseden ve işkence ettiren, gaddarca davranan, ıslah olmaya ant içmişken bu yeminini bozan, fesat tohumları saçarak halkın huzurunu kaçıran, böylece kan dökülmesine neden olan “İman sahiplerinin sultanına” ne yapılacaktı? Durum böyle olunca tahtından indirilmesi caiz miydi? Bütün bu sorulara şeyhülislam tarafından verilen yanıt evet oldu.</span></p>

      <p class="paragraf para-style-override-14"><span xml:lang="tr-TR">Oybirliğiyle alınan bir karardan sonra meclis içinden bir heyet sultanı ziyaret etti. Sultanın kâtiplerinin ve otuz karaağanın bulunduğu saraydaki büyük bir salona girdiler. Çok geçmeden Abdülhamit on iki yaşındaki oğlunu elinden tutarak bir paravanın arkasından çıktı. Heyetin başkanı gerekli saygıyı göstererek sultanı selamladı. Ona, oybirliğiyle, yasal şekilde tahtından indirildiğini ve kardeşi Reşad’ın yerine sultan ilan edileceğini bildirdiler. Sultan büyük bir vakarla, “Kısmet böyleymiş,” diye karşılık verdi. Sonra biraz heyecanlanarak hayatının bağışlanıp bağışlanmayacağını sordu. Mebuslar buna karar vermenin adalet ve Türk milleti adına hareket eden Meclis-i Mebusan’ın görevi olduğu yanıtını verdiler; ama onlar yüce gönüllü bir ulustular. Kendini haklı çıkarmak için inler şekilde dil döktükten sonra Abdülhamit umutsuzluk içinde, “Allah kötülerin cezasını versin!” diye feryat etti. Bir görevli kendi kendine konuşur gibi, “İnşallah!” diye mırıldandı. Küçük şehzade o zaman hüngür hüngür ağlamaya başladı.</span></p>

      <p class="paragraf para-style-override-14"><span xml:lang="tr-TR">Sultanın hayatı bağışlandı. Gece geç saatte, daha önce hiç ziyaret etmediği gara götürüldü ve iki küçük şehzadesi, ev halkından birkaç seçme adamı ve haremiyle birlikte Selanik’e yolladılar. Orada bir Yahudiye ait olan Allatini Köşkü’nde hapsedildi.</span></p><br />

      <p class="paragraf para-style-override-14"><span xml:lang="tr-TR">Bu çağdaş Osmanlı zalimi işte böyle yenilgiye uğratıldı ve küçük düşürüldü. Önce kansız bir devrime boyun eğen, sonra bir karşı devrimle yenilgiye uğrayan Abdülhamit büyük demokratik reformcu Mithat Paşa’ya meydan okurcasına Osmanlı İmparatorluğu’nu mahkûm ettiği mutlakiyet rejiminin sonunu hazırlamıştı. Böylesine gerici bir yönetimin, tüm başarısızlıklarına ve kusurlarına rağmen, on dokuzuncu yüzyılın ilk çeyreğinden beri yavaş yavaş filizlenen ve Balkanlar’ın komşu ulus-devletlerinin şimdi gözle görülür bir örneğini oluşturdukları liberal gelişim trendiyle uyuşmadığı kanıtlanmıştı. Kaderin garip bir cilvesi sonucunda Abdülhamit’in kendisi, kendi rejimine neye mal olacağını hesaplamadan, imparatorluğunda ıslah edilmiş bir eğitsel ve yönetsel sistemi gerçekleştirerek bu trendi izlemişti.</span></p>

      <p class="paragraf para-style-override-14"><span xml:lang="tr-TR">Tarih perspektifinden bakılınca, tüm insanlıkdışı yönetimine rağmen, Sultan Abdülhamit bir anlamda ilk Osmanlı atalarına layık bir ardıl olarak kabul edilmeyi hak ediyor. II. Mehmet ve Kanuni Sultan Süleyman gibi bir fatih olacak yerde, bir fatih olmamaya aynı derecede kararlı bir hükümdar olarak, tersine de olsa onların dengi olduğunu kanıtlamıştır. Onlar hareketin ustası iken, Abdülhamit durgunluğun ustasıydı. Savunmacı bir ruhla savaştan ve yabancıların savaşa yol açabilecek tuzaklarından kaçınarak imparatorluğunun kalan kısmını korumaya kendini adamıştı. Tecrit politikasında inat ederek pozitif askeri eylemler yerine, negatif bir diplomasinin hileleriyle yabancı devletlerin karşısında durmuştu. Hedefi, ne pahasına olursa olsun barışı sürdürmekti ve bütün bir kuşak boyunca bunu gerçekten de başardı. Böylesi bir politika, Hıristiyan azınlıklarının lehine yabancı müdahalesini kabulü sürekli reddetmeyi içeriyordu.</span></p>

      <p class="paragraf para-style-override-14"><span xml:lang="tr-TR">Fakat gerici Abdülhamit kendi Müslüman yurttaşları için modernleşmenin düşmanı değildi. Tam tersine, Tanzimat’la on dokuzuncu yüzyılın reformcu sultanlarının birçok bakımdan gerçek vârisiydi. Büyük reformcu II. Mahmut demokratik hedeflere ancak despotça çarelerle ulaşılabileceğine inanmıştı. Reform hareketinin, çelişen ideolojiler ve güçlü ile zayıf sultanların birbirini izlemeleri nedeniyle yüzyıl içindeki şanssızlığı bu görüşün ne kadar doğru olduğunu göstermiştir. Reformların -tüm eksiklerine karşın- gelişmeye aşağıdan teşvik edilmektense yukarıdan zorlanmasının gerektiğine inanan despot Abdülhamit’in tahta çıkmasıyla bu çekişmeler sona ermişti.</span></p>

      <p class="paragraf para-style-override-14"><span xml:lang="tr-TR">Liberal veya İslamcı muhalefeti umursamayarak daha liberal öncellerinin yararsızca denediklerinin çoğunu tek kişilik bir rejimin üstün gücüyle başarılı şekilde sonuçlandırmıştı. Şurası muhakkak ki toplumunun aşağı sınıflarının esenliğini kabaca ihmal etmiş, Türk milletinin kitlelerini cehalet, yoksulluk ve genel olarak gelişmemişliğin pençesinde bırakmıştı. Fakat üst sınıflar bünyesindeki eğitimsel reformları sayesinde yeni bir orta sınıf yaratmıştı. Türkiye, modern bir devlet adayı olarak çoktandır gereksindiği eksiksiz bir kamu görevleri müessesesine en sonunda kavuşmuştu. Abdülhamit halkının gerçek gereksinimlerini kasten görmezlikten gelirken bunu sultan ve halife olarak övündüğü sınırsız gücünün bir aracı olarak kullanmıştı. Ama eğitimin bu arada yayılması yeni bir Türk zümresini olgunlaştırmaktaydı. Bunların arasında yalnız askerlerle memurlar değil, doktorlar, öğretmenler, gazeteciler, tüccarlar ve yapımcılar gibi profesyonel sınıflar da vardı. Eğitim bunları tepkime yoluyla daha geniş ve değişiklik yanlısı ufuklara yönlendirmişti. Jön Türk Devrimi işte bunun sonucuydu.</span></p>

      <p class="paragraf para-style-override-14"><span xml:lang="tr-TR">Sultan Hamit despotluğunun pençesinde geçen bütün bir kuşağın çelişkisiydi bu. Yöntemlerinde hoşgörüden uzak, hatta acımasız olan Abdülhamit buna rağmen Türkiye için daha liberal bir geleceğin kapılarını açmıştı. Yurtiçindeki ve dışındaki bir barış döneminde doldurulması gereken bir boşluğu sistematik biçimde doldurmuştu. İnsani ve kültürel alanda, aynı zamanda da telgraf, demiryolu, matbaa makinesi vasıtasıyla haberleşmenin teknik alanında modernleşmiş bir ortam yaratmıştı; Türkiye şimdi bu ortamda istediği biçimde gelişmekte serbestti. Temeller atılmıştı, sahne hazırdı, oyuncular eğitilmişlerdi. Geriye, gelecek kuşaklar boyunca değişim sahnesini oynamak kalmıştı.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-11-backlink" id="footnote-225-11">11</a> <span xml:lang="en-US">Bu ilk cemiyetin adı İttihad-ı Osmani idi.</span></p>
        </div>
      </div>
    </div>
  </div>
</body>
</html>
