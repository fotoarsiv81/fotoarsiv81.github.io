<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-27.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-5-6"><span class="alt-baslik" style="font-size:1.38em;" xml:lang="tr-TR">((23))</span></p>

      <p class="paragraf para-style-override-14"><span xml:lang="tr-TR">Küçük yaşta bir oğlu olan Köprülü Fazıl Ahmet Paşa’nın yerine kardeşi Mustafa’nın geçmesi umut ediliyor ve bekleniyordu. Böylesi, gerilemekte olan imparatorluğu son yirmi yıldır içeride ve dışarıda canlandıran Köprülülerin aile yönetimini uzatacaktı. Ne çare ki şimdi ardışıklıkta esef edilecek bir kesinti meydana gelecekti. Sultan IV. Mehmet kendi kendisini kanıtlamak istediği şanssız bir anında o vakte kadar kullanmadığı yetkisini yürürlüğe koymaya karar verdi. Sadrazamlığa Fazıl Ahmet Paşa’nın son zamanlarda damadı da olan kayınbiraderi Kara Mustafa Paşa’yı atadı. Bu kapris, imparatorluğa onarılamaz zararları dokunacak olan on üç yıllık bir ara dönem yarattı.</span></p>

      <p class="paragraf para-style-override-14"><span xml:lang="tr-TR">Çok esmer oluşundan dolayı böyle adlandırılan Kara Mustafa son derece gururlu ve haddini aşan ihtirasları olan bir adamdı. Yaşamındaki gösteriş tutkusunu bilmeyen yoktu. Hareminde bin beş yüz cariye ve bir o kadar kadın köle, onlarla ilgilenmeleri için de yedi yüz zenci haremağası bulunduğu söyleniyordu. Sayısız atları, köpekleri ve şahinleri bulunmasıyla sultanın gözüne girmişti. Sadrazam olunca açgözlülüğü nedeniyle görevleri satma, kapitülasyonlar için yabancı elçilerle pazarlığa oturma ve sultanın huzuruna çıkılması için kendi yararına fiyat biçme gibi çeşitli yolsuzluklara karıştı.</span></p>

      <p class="paragraf para-style-override-14"><span xml:lang="tr-TR">Kara Mustafa bütün bunların da ötesinde</span> <span class="italik" xml:lang="tr-TR">büyüklük tutkusunun</span> <span xml:lang="tr-TR">etkisiyle bir imparatorluk fatihi olarak dünya çapında bir üne kavuşmayı hayal ediyordu. Bağnazlık derecesinde bir Hıristiyan düşmanı olarak günün birinde Roma’daki St. Pietro’yu atları için ahır olarak kullanacağını ve Viyana’yı ele geçirdikten sonra XIV. Louis’le karşılaşmak için Ren Nehri üzerine yürüyeceğini söylediği ağızdan ağıza dolaşıyordu. Geniş Avrupa topraklarında sözde hükümdar temsilcisi, fakat gerçekte hükümdar gibi saltanat sürme sevdasındaydı. Fakat komutan olarak şaşılacak derecede düşük çapta olduğundan savaş meydanlarındaki hatalarıyla Köprülülerin askeri alandaki becerileri ve güçlenen olanakları sayesinde imparatorluğa kazandırdıklarının pek çoğunu ziyan etti.</span></p>

      <p class="paragraf para-style-override-14"><span xml:lang="tr-TR">Onun yönetimindeki Osmanlılar, Köprülü’nün onlara kazandırdığı Ukrayna’daki toprakları beş yılın içinde Ruslara kaptırdılar. Sert iklim ve güç arazide Türklerin giderek daha çok korkar oldukları bir düşmana karşı girişilmiş, büyük çapta asker ve malzeme kaybına mal olan iki seferin sonucunda Ukrayna’daki toprakları yitirdiler. 1681’de Ruslarla imzalanan barış antlaşmasıyla Türkler Ukrayna üzerindeki bütün iddialarından vazgeçiyorlar ve bölgedeki askerlerini geri çekiyorlar, her iki tarafın da Bug’la Dinyester arasında kale inşa etmemeleri koşulunu kabul ediyorlardı. Böylece gelecek yüzyıllarda daha büyük bir yaşamsal önemi olacak bir savaş alanındaki köprübaşı gerilemekte olan Osmanlılar tarafından büyümekte olan Rus İmparatorluğu’na kaptırılmış oluyordu.</span></p>

      <p class="paragraf para-style-override-14"><span xml:lang="tr-TR">Fetih emellerinin hedefi Orta Avrupa’nın ortası olan Kara Mustafa Paşa’yı Ukrayna’daki topraklar fazla ilgilendirmiyordu. Büyük Süleyman’ın yapamadığını yapıp Viyana’yı ele geçirmeye kararlıydı. Hoşnutsuz Protestanların Habsburg Katolik zulmüne karşı ayaklanması ona bu fırsatı verdi. Ayaklanmanın lideri Kont Emmerich Tekeli imparatorun kuvvetlerini yenip sonra kabul edilemez bir barışı geri çevirdikten sonra sultandan yardım istemişti. Tekeli’yi Osmanlı egemenliği altındaki Batı Macaristan kralı olarak kabul eden sultan, yardım etmeyi vaat etti. Tekeli, onun desteğiyle mücadelesine tekrar başladı. Yardım için Fransızlara da başvurmuştu. Habsburgların gücünü dengelemek isteyen XIV. Louis daha önce onlara karşı Transilvanya prensi olarak Apafi’ye destek vermişti. Şimdi de Tekeli’yi mali açıdan destekliyordu. Macar elçisi de İstanbul’da sultana tarafsızlık vaat ediyor, böylelikle Avusturya’ya bir Osmanlı saldırısını teşvik ediyordu.</span></p>

      <p class="paragraf para-style-override-14"><span xml:lang="tr-TR">İstanbul’daki Avusturya elçisi Köprülü’nün Vasvar Antlaşması’nın yenilenmesini sultandan isteyince, sadrazam elçinin önerilerini geri çevirdi ve ona bir ültimatom verdi. Barış koşulu olarak önemli Györ Kalesi’nin teslim edilmesini ve savaşa hazırlanırken oluşan masrafların ödenmesini istiyordu. Avusturya elçisinin bu isteğe yanıtı şöyle oldu: “Bir kale silah gücüyle feth olunabilir, ama çene gücüyle feth edilemez.” Böylece Osmanlılarla Habsburg imparatorlukları arasında savaş bir kez daha kaçınılmaz oldu. 1682 yılı sonbaharında sultanın tuğlarla bezeli sancağı bir kez daha İstanbul’daki sarayın önüne dikilerek sultanın şehirden ayrılacağını haber veriyordu. Gerçekten de IV. Mehmet 1683’de kalabalık bir ordunun toplandığı Edirne’ye hareket etti. Orduda kalabalık bir mühendis, topçu grubu ve bakım üniteleri, ayrıca Kırım Tatarlarından oluşan birliklerle başka atlı başıbozuklar yer alıyordu. Orduda her zaman olduğu gibi işçiler, tacirler ve kamp izleyicileri de vardı. Bunlar katır, manda ve deve gibi binek hayvanlarıyla Osmanlı Ordusu’nu gerçekte olduğundan daha kalabalık gösteriyorlardı.</span></p>

      <p class="paragraf para-style-override-14"><span xml:lang="tr-TR">Bu, Hıristiyan Avrupa’ya karşı din adına ve eski Osmanlı geleneği uyarınca yola çıkarılan sonuncu büyük Müslüman Ordusu oldu. Bu ordunun karşısına çıkmak için İmparator Leopold, Dük Charles de Lorraine kumandasında sayıca daha az kalabalık, fakat Papa’nın maddi avantaj vaatlerinden güç alan bir ordu toparladı. Bu ordu aynı zamanda yalnız Alman prenslerinden değil, İstanbul’la arasındaki anlaşmanın bozulması pahasına Lehistan Kralı Jan Sobieski’den de destek alıyordu. Bu durum, Leopold zararına Kutsal Roma İmparatorluğu’yla ilgili tasavvurları olan ve böylesi bir ittifakı engellemeye çalışan Kral XIV. Louis’in planlarıyla çelişiyordu. Dolayısıyla, önceki gibi yine Türk-Avusturya ordularının karşı karşıya gelmelerinden yanaydı.</span></p>

      <p class="paragraf para-style-override-14"><span xml:lang="tr-TR">Sonunda Osmanlı Ordusu başında sultanla 1683 ilkbaharında harekete geçti. Belgrad’a varılınca sultan kumandayı peygamberin sancağıyla birlikte Kara Mustafa Paşa’ya devretti. Tekeli’nin karşıt görüşlü Macar kuvvetleri burada Kara Mustafa’yla karşılaştılar. Üstünde Latince “Tanrı ve Vatan adına” yazısı ve KRUCZES, yani “Hac’ın Adamları” adı bulunan çelişkili bir sancakla yürüyorlardı. Sultan Süleyman’la Yanoş Zapolya’nın müttefik olarak karşılaşmalarını anımsayan sadrazamın gözünde burada tarihin bir tekrarı söz konusuydu.</span></p>

      <p class="paragraf para-style-override-14"><span xml:lang="tr-TR">Kara Mustafa Paşa henüz Viyana’yı kuşatma niyetinden söz etmemişti. Tuna’nın Buda’yla Avusturya sınırının arasında çok sayıdaki koluyla buluştuğu noktalarda başkente yaklaşanları gözden gizleyen imparatorluğa ait bir arazi parçası bulunuyordu. Kara Mustafa’nın Viyana üzerine yürümeden önce en önemlileri Györ ve Körmendi olan bu düşman garnizonlarını halledeceği varsayılıyordu.</span></p>

      <p class="paragraf para-style-override-14"><span xml:lang="tr-TR">Sadrazam, Raab önlerinde içlerinden biri Kırım hanı olan komutanlarıyla bir toplantı yaptı. Burada, söylenildiğine göre, deneyimli Buda paşası İbrahim tarafından ihtiyat önlemlerine başvurması için uyarıldı. Paşa görüşünü desteklemek için bir halının orta yerine bir altın kümesi bırakan ve bu altınların onları halıya basmadan alabilecek adama ait olacağını söyleyen paşanın öyküsünü anlattı. Kazanan, halıyı kenarından itibaren ödülü alabileceği noktaya kadar yuvarlayan kişi oldu. İbrahim’e göre Kara Mustafa da önce kalelerine hâkim olmak ve kente saldırıyı sonbahara veya gelecek ilkbahara dek ertelemek suretiyle bu düşman sınır bölgesini “yuvarlayarak” adı Viyana olan ödülüne ulaşmaya çalışmalıydı. O zaman şehir kendiliğinden avucuna düşerdi.</span></p>

      <p class="paragraf para-style-override-14"><span xml:lang="tr-TR">Sadrazam, “Senin seksenlik bir ihtiyar olarak bunadığın muhakkak,” diye yanıt verdi. Kırım Hanı Selim Giray da paşanın görüşüne katılarak sadrazamın düşmanlığını kazandı. Bu hareket tarzını destekleyen başkaları da vardı. Fakat Kara Mustafa doğrudan doğruya Viyana üzerine yürüme kararında olduğunu bildirdi. Çünkü bu başkent düştükten sonra “bütün Hıristiyanlar Osmanlılara itaat edeceklerdi.” Sadrazam mühendislerine Raab üzerinde dubalardan bir köprü inşa etmelerini emretti. Yapılan köprüden ordusuyla geçti ve batıya doğru yürümeye devam etti. İbrahim Paşa levazımla ilgilenmek üzere geride kalmıştı. Küçük bir kuvvet de sözde Györ’ü elde tutmak için arkada kalmıştı. Tatar başıbozuklar Tekeli’nin kuvvetleriyle birlikte önündeki ve etrafındaki bölgeleri yağmalamakta... Orta Avrupa’ya bir kere daha dehşet salmakta serbest bırakılmışlardı.</span></p>

      <p class="paragraf para-style-override-14"><span xml:lang="tr-TR">Kara Mustafa böylece 13 Temmuz’da tekmil ordusuyla Viyana kapılarında belirdi. Toplar uygun yerlere yerleştirildikten sonra şehrin teslimini ve şehir halkının İslam dinini kabul etmesini ya da halkın güvenli geçişinin sağlanması koşuluyla şehrin boşaltılmasını talep eden resmi yazı bir Türk subayı tarafından surlara getirildi ve şehrin valisi Kont Stahremberg’e verilmesi için bir askere teslim edildi. Fakat Türk tarafı bir yanıt alamadı. İmparatorla maiyeti batıda Passau’daydı, komutanı Charles de Lorraine de küçük Avusturya Ordusu’nun üçte ikisiyle Tuna’nın daha yukarısındaki Linz’e çekilmişti. Ordunun kalan üçte biri ise on iki bin kişiyi bulan şehir garnizonunu desteklemek için surların içinde bırakılmıştı.</span></p>

      <p class="paragraf para-style-override-14"><span xml:lang="tr-TR">Şehrin batısında yarım ay biçiminde kurulmuş Türk karargâhı, içinde yirmi beş bin çadır ve elli bin yük arabası bulunan branda bezinden başlı başına bir şehirdi. Bu kalabalığın merkezinde Kara Mustafa görkemleri Sultan Süleyman’ın unutulmaz otağlarıyla boy ölçüşen bir çadır kalabalığının ortasında bir padişah gibi oturuyor, kuşatmayı ve hükümet işlerini yönetiyordu. İmparator Leopold, Türk ordularının geri püskürtülmesi ve başkentinin kurtarılması için büyük ölçüde Avrupa’daki müttefiklerine, Bavyera ve Saksonya elektörlerine ve en başta Lehistan Kralı Jan Sobieski’ye güveniyordu. Fakat Viyana için tehlike ancak kapıya dayanınca onları yardıma çağıracaktı, oysa tehlike bir türlü gerçekleşmiyordu. Diğer yandan Kara Mustafa üstün kuvvetleriyle şehre aniden saldırarak zapt etmek dururken bekliyordu. Bu konuda cimriliğinin etkisinde kaldığı anlaşılıyor. Şehir bir saldırı sonucunda düştüğü takdirde, içindeki ganimet çapulcu askerlerinin eline geçecekti. Yok, şehir teslim olduğu takdirde, ganimet, sultanın temsilcisi olarak sadece onun olacaktı.</span></p>

      <p class="paragraf para-style-override-14"><span xml:lang="tr-TR">Kuşatma başladığında savunucuların ağır silahlar konusunda üstün konumda oldukları ve kuşatanlardan daha iyi toplara sahip oldukları çok geçmeden belli oldu. Ağır topları bulunmayan Kara Mustafa böylece, toplarını bu kadar uzağa nakledemeyen Sultan Süleyman’ın hatasını tekrar ediyordu. Kullandığı hafif ve orta çaplı toplar sahadaki düşmanlara karşı yeterince etkili olmakla beraber, kuvvetli kale duvarlarına karşı yetersizdiler. Ayrıca Buda’da imal edilen cephanelerin büyük kısmı kalitesizdi. Mermileri çoğu zaman patlamıyordu. Toplara sadece yardımcı gözüyle bakmayı yeğleyen Türkler, başka yerlerdeki kuşatmalarında, özellikle de Kandiye’de üstün sonuç aldıkları lağım kazma yöntemine güveniyorlardı.</span></p>

      <p class="paragraf para-style-override-14"><span xml:lang="tr-TR">Kara Mustafa önce şehrin büyük kısmıyla etrafındaki araziyi kuşattı ve Tuna’nın büyük bir bölümünde düşman kuvvetlerinin yolunu tıkadı. Sonra Hıristiyan tutsakları çalıştırarak bir hendekler ağı kazdı ve birçok yerlerinde mayınlamak üzere surlara ve kulelerine yaklaşmayı denedi. Fakat surların taşları sağlam, savunucular ise cesurdular, hareketsiz kalmaktansa sık sık güçlü akınlar yapıyorlar ve savunma hatlarındaki hasarları çok çabuk onarıyorlardı. Palalı Türkler çok kez teberler, tırpanlar ve savaş baltalarıyla silahlı Almanlara karşı etkisiz kalıyorlardı. Fakat mayınları duvarlarda delikler açmıştı. 4 Eylül’de büyük bir patlamanın arkasından Stahremberg’in adamlarını dış savunma hattından içeri sürdüler ve Allah, diye bağırıp kargılarını sallayarak surlardaki bir delikten kentin içine boşandılar. İki tarafa da epeyi kayıp verdiren iki saatlik bir çarpışmadan sonra Türkler geri püskürtüldü. Ama savunucuların durumu her şeye rağmen kritikti.</span></p>

      <p class="paragraf para-style-override-14"><span xml:lang="tr-TR">Ama tam o sırada Lehistan’ın destek kuvvetlerinin yaklaştığı haberi geldi. Kral Jan Sobieski’nin Varşova’da başlayarak Krakov’da mola vererek ilerleyişi Mustafa’nın saldırısı kadar ağır aksak olmuştu. Yolda pek az direnişle karşılaşmıştı. Çok geçmeden Lorraine dükünün kumandasındaki Avusturya Ordusu’nun ana kitlesi de Bavyera’yla Saksonya’dan gelen yedek kuvvetlerle birleşmek üzere gemilerden yapılma bir köprüden Tuna’yı aşıyordu. Bir savaş toplantısı yaptıktan sonra yine bir direnişle karşılaşmadan çetin orman patikaları tırmanarak üç gün süreyle yürüdüler. Viyana’ya hâkim Kahlenberg yükseltisinden bakınca şehrin işgal edilmemiş olduğunu gördüler. Kuşatılmış şehrin duvarları ayakta ve bir hendek ağıyla çevrili, ancak yer yer moloz kümeleriyle kesilmiş bulunuyordu. Düşman kampı ise sipersiz ve yığınaksız olarak yayılmış durumdaydı. Kral bu manzarayı gördükten sonra, “Bu adamın karargâhında iş yok. Savaş sanatı hakkında bir şey bilmiyor. Onu mutlaka yeneceğiz,” diye fikir yürüttü.</span></p>

      <p class="paragraf para-style-override-14"><span xml:lang="tr-TR">Dikkatini kuşatmaya veren Kara Mustafa kuşatma durumundaki kuvvetlerinin böyle bir düşman kurtarıcı kuvveti karşısındaki savunması için önceden plan yapmayı ihmal etmişti. Osmanlı karargâhı tahkim edilmemiş, tepelerde gözlem noktaları, ovada da atlı birlikleri tarafından korunmamıştı. Üstelik düşmanın destek kuvvetlerinin gelmek üzere bulunduğunu bildiği şu sırada bile bunların saldırısını karşılamak üzere kuvvetlerinin herhangi bir bölümünü harekete geçirmeyi geciktiriyordu. Avusturya veya Lehistan birliklerini Tuna’yı aşmamaları için uyarmayı, kendi kumandasındaki iyi silahlanmış bir kuvveti bu işi görmeye yollamaktan oluşan operasyonu ihmal etmiş, Kırım’ın Tatar hanını bu işle görevlendirmiş, düşmanı engelleyemediği için sonradan onu günah keçisi olarak suçlamıştı. Bunun gibi Kahlenberg’in dik ve kayalık yamaçlarında düşmanın ilerlemesini durdurmayı denemediği gibi, bu yükseltileri elinde tutarak onu engellemeye de çalışmadı. Ancak tepenin yamaçlarıyla doruğu düşmanın topları ve ateşiyle tutuşup alev aldığı zaman bunu yapmak için çok geç kaldığını anladı. Bundan sonra tek yapabileceği şey, tepelerin aşağı yamaçlarına bir kuvvet yollamak ve Sobieski’nin yokuş aşağı hamlesini beklemek olacaktı.</span></p>

      <p class="paragraf para-style-override-14"><span xml:lang="tr-TR">12 Eylül günü şafak sökerken disiplinli Hıristiyanlar sıkı bir düzen ve sıra halinde inişe geçtiler, fakat Türklere “dağdan inerek yolu üstündeki her şeyi tüketen bir kara zift seli” gibi görünüyordu. Kara Mustafa bir atlı birliğinin düşmanı geri püskürtmeye yeteceğini sanıyordu. Ancak Kırım hanı Yeniçerilerin kullanılmasını önerince, bu amaçla ana kuvvetten bir müfreze ayırdı ve ana kuvveti şehrin önündeki siperlerinde bıraktı. Artık yeterli sayıda top getirmeye de vakit yoktu.</span></p>

      <p class="paragraf para-style-override-14"><span xml:lang="tr-TR">Türk kuvvetlerinin iyi silahlanmış bir garnizonla iyi yönetilen bir takviye kuvvetinin ateşi arasında kaldığı çarpışma gün boyunca sürdü. Önce dağın yamacının kayalarıyla vadiler arasındaki karışık bir dizi karşılaşma şeklinde oldu. Daha sonra ovada Türk atlılarıyla Lehlerinkiler, sonra da Almanlarınkiler arasındaki kanlı çatışmaların arkasından Sobieski en güçlü kuvvetlerini sadrazamın çadırının göze çarptığı Türk kuvvetlerinin merkezine sürdü. Tatar hanı Hıristiyan fatihini görünce, “Allah, Allah! Kral gerçekten de aramızda,” diye bağırarak adamlarıyla birlikte kaçtı. Osmanlı Ordusu’nun ana kuvveti dağılıp karmakarışık halde kaçarken savaş meydanında on bin ölü bıraktı.</span></p>

      <p class="paragraf para-style-override-14"><span xml:lang="tr-TR">Bir saldırıya girişmeyen, fakat geri de çekilmeyen Yeniçeriler şehrin önlerindeki siperlerinin içinde önlerindeki savunucularla arkalarındaki muzaffer Lehlerin arasında paramparça edildiler. Panik arasında Osmanlı karargâhı bütün topları, yüz bin öküz, değerli taşlarla bezeli silahlarla kemerler, zengin halılar, kumaşlar ve kürkler gibi ganimetleriyle terk edildi. Bu zenginlikler Sobieski’yle Ordusu’nun oldu. Ne çare ki Türkler kaçarken götürdükleri için çok az para ve altın bularak hayal kırıklığına uğradılar. Ganimetlerin arasında boynu vurulmuş bir dişi devekuşu, bir türlü ele geçmeyen bir papağan, altın yaldızlı kafeslerin içinde bir sürü değişik kuş ve hepsinden önemlisi, Viyana’nın ilk kahvehanesinin açılmasına yol açacak bol miktarda kahve bulunuyordu.</span></p>

      <p class="paragraf para-style-override-14"><span xml:lang="tr-TR">Sadrazam yalnızca peygamberin sancağını ve yüklü bir miktar parayı kurtarıp kalan askerleriyle birlikte kaçabilmişti. Görkemli çadırını terk ettiği Lehistan kralı, zafer nişanesi olarak kraliçesine Mustafa’nın atından kalan altından bir özengiyi yolladı. Armağana eşlik eden mektupta bütün zenginliğiyle birlikte kâfirin karargâhını zapt etmesiyle övünürken bir yandan da kendi yaptığı yağmayı göklere çıkarıyor, mektubu şu sözlerle bitiriyordu: “Bir develer, katırlar ve Türk tutsaklar ordusunu önümüz sıra sürmekteyiz.” Kont Stahremberg, Viyana’nın kurtarıcısı olarak Sobieski’ye saygılarını sunmak için Osmanlı otağına geldi. Çadırın önünde altın ipliklerle dokunmuş kumaştan büyük bir sancak, altın yaldızlı çomakların arasında sultanın tuğlarını taşıyordu. Bu ertesi gün törenle Viyana sokaklarında taşınırken Hıristiyan kumandanlar da atlarının üstünde bu zafer kafilesini tamamlıyorlardı.</span></p>

      <p class="paragraf para-style-override-14"><span xml:lang="tr-TR">Yaklaşık bir buçuk yüz yıl önce muhteşem Süleyman, büyük ölçüde ulaşım sorunları ve levazım kıtlığı yüzünden Viyana Kuşatması’nda başarısızlığa uğramıştı. Ama Viyana duvarlarının önünden ordusunu eksiksiz olarak çekmişti. Oysa Kara Mustafa Paşa, sayıca kendisinden daha zayıf bir orduyla savaşmış ve kaybetmişti. Askerlerinden hayatta kalanlar ise dağınık halde kaçarak canlarını kurtarmışlardı. Bu öylesine bir yenilgiydi ki, Osmanlı Türklerinin fatih bir millet olarak prestijini sonsuza dek kaybettiriyordu.</span></p><br />

      <p class="paragraf para-style-override-14"><span xml:lang="tr-TR">Kazandıkları zaferden sonra Sobieski ile Lorraine’in kumandasındaki Hıristiyan orduları vakit kaybetmeden kaçan Türkleri kovalamaya başladılar. Kara Mustafa Paşa bir yandan kaçarken kuvvetlerinden kalanları toparlamak ve komutaları bölüştürmek için Raab’da mola verdi. Öfkesi arasında düşmanı olan ve uyguladığı taktiklere karşı çıkan Buda Valisi İbrahim Paşa’yı, birlikleriyle birlikte herkesten önce savaş meydanından kaçmak, böylece diğer birliklerin de kaçmasını hızlandırmakla, özetle hiyanetle suçladı. Bundan sonra da günah keçisi olarak seçilen başka yüksek rütbeli subaylarla birlikte idam edilmesi için emir verdi.</span></p>

      <p class="paragraf para-style-override-14"><span xml:lang="tr-TR">Yenik ordu Buda’ya doğru gerilerken düşman elinde kalan çeşitli kalelerdeki Avusturyalı askerler tarafından taciz edildiler. Tatar başıbozuklar da bir yandan, ilerlerken yaptıkları gibi, geri çekilirken de Macar topraklarını yağmalıyorlardı. Türkleri kovalayan Lehler Parkany’de pusuya düşürülerek saldırıya uğradılar, ama çok kanlı bir çatışmadan sonra Türkleri Tuna kıyılarına sürebildiler. Türkler bir gemi köprüsüne doluştuklarında köprü kaçanların ağırlığının etkisiyle çöktü, sonuçta yedi bin Türk boğuldu ya da kıyıma uğradı. Bu olay Gran’ın kuşatılmasına ve teslim olmasına yol açtı. Gran böylece Sultan Süleyman zamanındaki gibi Türklerin bir kalesi olmaktan çıkarak bu avantajı Avusturyalılarla Almanlara kaptırıyordu. Türk kuvvetleri bundan sonra Belgrad’a çekildiler. Sultan daha önce çekildiği Edirne’den başmabeyincisini sadrazamın kellesiyle dönmesi için yola çıkardı. Böylece, birçok kişinin boynunu vurdurması gibi Kara Mustafa’nın kendisi de idam edildi. Askeri alandaki yeteneksizliği yüzünden Osmanlı İmparatorluğu’na tarihinin en büyük yenilgisini yaşatan mağrur, açgözlü ve görkemli vezirin sonu işte bu oldu. Son Viyana Kuşatması’nın büyük tarihsel önemi olan bu yıl da böylece son bulmuştu. Ancak bu kuşatmanın başlattığı savaşın sonu gelinceye kadar aradan on altı yıl geçecekti.</span></p><br />

      <p class="paragraf para-style-override-14"><span xml:lang="tr-TR">Hıristiyan dünyası imparatorluk başkentinin kurtuluşu haberini büyük sevinçle karşıladı. Müslüman saldırganlığının ölüm çanı, Avrupa’da Türklerin gelişinin çaldırdığı tehlike çanlarını sonsuza dek susturuyordu. Din kitaplarındaki kehanetlere göre Osmanlı İmparatorluğu’nun 1691’de yıkılacağı anımsandı. Demek ki kehanet gerçekleşmişti. Bir Hıristiyan zaferi için dua etmiş bulunan Papa, bunu bir şükran ayiniyle kutladıktan sonra on dördüncü haçlı seferinin yapılmasını teşvik ederken Müttefik komutanları da avantajlarından yararlanmaya karar verdiler. Papa’nın çoktandır hayal ettiği Kutsal İttifak 1684 ilkbaharında Linz’deki oluşumuyla gerçekleşti. Bu ittifak üç Hıristiyan Devleti’nden, Avusturya, Lehistan ve Venedik’ten oluşuyordu ve ek olarak İran’ın işbirliğinin elde edilmesi umudu vardı. Her devlet çıkarlarını en çok ilgilendiren bölgede harekete geçecekti; Avusturya, Macaristan’ı ve Balkan geçitleri yönündeki Orta Tuna havzasını vuracaktı; Lehistan Karadeniz kıyılarına inecekti; Venedik’in faaliyet sahası Dalmaçya, Yunanistan ve adalar olacaktı. İttifakın üç “kahramanı”nı: İmparator Leopold’u, Lehistan Kralı Sobieski’yi ve Venedik Doju’nu anan bir madalya döküldü. Ancak geçmişte de olduğu gibi, üçlerin politik çıkarları çok geçmeden sınırları ve ilgi alanları konusunda çelişti. Yine de İttifak beş yıl boyunca askeri bir araç olarak yeterince etkin oldu.</span></p>

      <p class="paragraf para-style-override-14"><span xml:lang="tr-TR">Venedik Cumhuriyeti 1684’de ilk kez bir sefer planlayarak sultana savaş ilan etti. Morosini’nin kumandasındaki Venedikliler, Malta’yla Toskana’nın da yardımıyla bir donanma kurarak Preveze’yi ve Santa Maura Adası’nı zapt ettiler. Arkasından yerel korsanların da yardımıyla Dalmaçya’ya çıktılar ve Arnavutluk’la Bosna’ya kuvvet yolladılar. Morosini ertesi yıl Mora’nın fethini tamamladı. Türklerin sıkı direnişine rağmen Mani’nin yaygaracı halkının desteğini elde etti ve “Peloponnesiaco” lakabını kazandı.</span></p>

      <p class="paragraf para-style-override-14"><span xml:lang="tr-TR">İsveçli bir komutanın yönetiminde olan ve önemli ölçüde Alman yedeklerden oluşan kara kuvvetleri bir yıl sonra kuzeye Korent’e doğru ilerlediler, sonra da Atina’yı kuşatıp ele geçirdiler. Venedik’in bombardımanı sırasında iki bin yıldır özenle korunan Parthenon’a bir mermi isabet etti. Bu patlama oraya Türkler tarafından saklanmış bir barut deposunu da havaya uçurdu ve tapınağın büyük kısmını yıkarak geleceğe bir harabeyi miras bıraktı. Venedikliler bundan sonra hâlâ Thebes’i ellerinde tutan Türklerin misillemesinden korkarak Atina’yı boşalttılar, fakat giderken bugün Venedik silahhanesini süsleyen Pire Aslanı’yla Delos’un bir dişi aslanını da beraberlerinde götürdüler.</span></p>

      <p class="paragraf para-style-override-14"><span xml:lang="tr-TR">“Yiğit” Hıristiyan müttefiklerinin üçüncüsü olan Lehler Podolya’da bir Türk kalesi olarak kalacak olan Kameniçe önlerinde başarısızlığa uğradılar. Fakat Sobieski’nin, kontrolü altına almayı arzuladığı Moldavya’yla Transilvanya’da daha abartılı emelleri vardı. Burada çok geçmeden imparatorla arasında bir çıkar çatışması başgösterdi ve imparator vakit kaybetmeden bölgede hak iddia etti. Sobieski böylece 1686’daki Moldavya seferi için yardım elde edemeyerek bu savaşta kesin bir sonuca ulaşamadı.</span></p>

      <p class="paragraf para-style-override-14"><span xml:lang="tr-TR">Bu arada Avusturya kuvvetleri 1684’de çok geçmeden bir Avusturya eyaleti olacak olan Hırvatistan’ın büyük bir kısmını işgal etmişlerdi. Avusturyalılar aynı zamanda Gran’dan yola çıkarak güçlü Osmanlı direnişine karşın Neuhäusel’i tekrar ele geçirdiler. Bir yıl sonra Buda’yı bir kere daha kuşattılar. Türkler bir dizi artçı harekât yoluyla kuşatmayı kırmayı üç kez denedi. Fakat şehir buna rağmen imparatorluk kuvvetlerinin eline geçti ve buradaki Osmanlı kumandanlarıyla askerleri öldürüldüler. Buda şehri böylece bir buçuk yüzyıllık Türk yönetiminin arkasından ve altı kuşatmayı atlattıktan sonra 1686’da Macarların eline geçerek bütün Avrupa’yı sevince boğdu.</span></p><br />

      <p class="paragraf para-style-override-14"><span xml:lang="tr-TR">Bir yıl sonra yeni Sadrazam Süleyman Paşa bir karşı saldırı hareketine girişerek kalabalık bir Osmanlı Ordusu’yla Drava’ya doğru hareket etti. Burada Kanuni Süleyman ordularının Macaristan’a doğru ilk önemli savaşlarını kazandıkları tarihi Mohaç Ovası’nda Charles de Lorraine’in kuvvetleriyle karşılaştılar. Tarih bu kez tersine dönecek ve sadrazamın ordusu korkunç bir yenilgiye uğrayarak yirmi bin adamını kaybedecekti. Macaristan’ın büyük bir bölümü böylece İmparator Leopold’ün eline geçmiş oluyordu; o da ileride sırası gelince imparator olacak büyük oğlu Joseph’e Macaristan tacını giydirdi. Geri alınan toprakların etkin biçimde savunulması için şimdi dayanakları olacak olan Belgrad’ı zapt etmek gerekiyordu. Bu da bir yılın içinde kısa bir direnişten sonra Bavyera Prensi Ludwig tarafından başarıldı. Belgrad’ın düşmesini Tuna havzasındaki başka önemli kalelerinki de izledi ve imparator tarafından geri alınmayı bekleyen bölgeleri doğuda Bulgaristan’da Niğbolu’ya ve Sırbistan’ın güneyinde Niş’e kadar genişletti.</span></p><br />

      <p class="paragraf para-style-override-14"><span xml:lang="tr-TR">O sırada Mohaç’taki yenilgi Osmanlı Ordusu’nda bir başkaldırıya, başkentte de bir ayaklanmaya neden olmuştu. Bunun sonucunda IV. Mehmet tahttan indirildi. İdam edilmediyse de, gittiği sürgünde en sevdiği uğraş olan ava çıkması bile yasaklandı. İki erkek kardeşinden büyüğü II. Süleyman olarak tahta çıktı. İnzivada yaşamasına rağmen ağabeyinden daha sorumlu bir hükümdar olduğunu kanıtlamak ve giderek tırmanan karışıklıkları bastırmak için Edirne’de Divan’ın Fevkalade Konsey’ini topladı. Danışmanlarının önerilerine uyarak sadrazamlığa, on üç yıl önce ağabeyi Ahmet’in ölümü üzerine Merzifon’lu Kara Mustafa Paşa’nın lehine es geçilen Köprülülerin üçüncüsü Fazıl Mustafa’yı geçirdi. Babasıyla ağabeyinin mutlak koşulları uyarınca görevi kabul eden Fazıl Mustafa vezirleri topladı ve imparatorluğun karşı karşıya bulunduğu tehlikeler konusunda uyardı: “Böyle devam edersek, başka bir sefer sonucunda düşmanı İstanbul kapılarında görmemiz işten değil.”</span></p>

      <p class="paragraf para-style-override-14"><span xml:lang="tr-TR">Geldiği hanedanın yöntemleri bahsinde hayli eğitimli olan III. Köprülü enerjiyle kolları sıvadı, hazineyi yeniden doldurdu, yönetimde reform yaptı, kaybedilenleri geri alacak bir sefer için orduyu güçlendirdi. Sürekli olarak peygamberin adını ve yasalarını yad ederek Türklere Habsburglara karşı yeni bir mücadele için ilham verdi. Tesadüf bu ya Avusturya imparatoru o sırada, 1688’de, daha uzaktaki olaylara dikkatini vermişti. Bunlar, İngiltere’deki devrim ve Orange’lı William’ın sahneye çıkmasıydı. Augsburg Antlaşması’nın devletlerini içeren Büyük İttifakı’nın yanı başında çok geçmeden XIV. Louis’le savaş halindeydi ve ikinci bir cephe için imparatorun yardımına ihtiyacı vardı. İmparator da bu cepheye iki kumandanını Charles de Lorraine ile Bavyera’lı Ludwig’i şahsında yedek kuvvetlerle yolladı. Bu da Osmanlılara biraz soluk almak için fırsat veriyordu. Fransız büyükelçisi İstanbul’un Orange’lı William’ı tanımaması için Köprülü’ye ısrar edince sadrazam kendi hükümdarlarını o kadar sık tahtlarından indiren Osmanlıların, İngilizlerin aynı şeyi kendi hükümdarlarına yapma haklarını tartışamayacağını ileri sürerek reddetti. Ancak büyükelçinin ikinci istemini yerine getirmeye, yani imparatorla savaşmaya hazırdı.</span></p>

      <p class="paragraf para-style-override-14"><span xml:lang="tr-TR">1690’da peygamberin kutsal sancağını taşıyarak vaadini yerine getirdi. Tatarların karıştığı hazırlık niteliğinde bir dizi eylemden sonra, Köprülü, Tekeli’yi bir kez daha Transilvanya’ya salarak iyi zamanlanmış bir şaşırtmaca uyguladı. Sonra ordusunun başında Sırbistan içlerine yürüdü. Niş’le başka bazı kaleleri ve kaybedilen toprakların bir bölümünü fethetti ve Belgrad’ı kuşattı. Bu şehir, kalenin içindeki büyük bir barut deposunun ateş alarak havaya uçması sonucunda aniden teslim oldu. Büyük ölçekli bir sefer için vaktin çok geç olduğuna karar veren Köprülü, Avusturyalılara karşı savaşan Tekeli’yi desteklemek için Transilvanya’ya küçük bir kuvvet yolladı. Köprülü Fazıl Mustafa bundan sonra Belgrad’da küçük bir garnizon bırakarak İstanbul’a döndü. Sultan burada zaferini kutlamak için sadrazamını törenle kabul etti.</span></p>

      <p class="paragraf para-style-override-14"><span xml:lang="tr-TR">Köprülü kış ayları boyunca daha büyük bir ordu kurdu ve 1691 yazında bu orduyla Belgrad’dan Tuna’nın yukarı boylarına yürüdü. Kısa bir yoldan sonra Türk Ordusu Petervaradin’den inen deneyimli Prens Ludwig’in ordusuyla karşılaştı. Sadrazam saldırıya geçmenin mi, yoksa savunmada kalarak düşmanın saldırısını beklemenin mi daha akılcı olacağı konusunda emrindeki paşalara danıştı. Onlar, Tatar desteğinin gelmesi beklentisiyle beklemeden yana oldular. Fakat askeri strateji alanındaki yargısı yönetim yeteneğinden daha zayıf olan Köprülü, hemen saldırıya geçmeyi seçti. Ona üzüntüyle karşı koyan kıdemli sakallı paşayı hiçe sayarak, “Toplar ilerlesin!” diye bağırdı.</span></p>

      <p class="paragraf para-style-override-14"><span xml:lang="tr-TR">Gemilerinin nehirde avantaj sağlamasına karşın, savaş ta başından itibaren Türkler için kötü gelişti. Tez canlılıkla üst üste yaptıkları saldırılar, silahşorlukta daha yetenekli bir düşmanın sürekli, disiplinli ve ölümcül ateşiyle karşılaşıyordu. Durumu kurtarmaya azmetmiş Köprülü çaresizlik içinde umutsuz bir saldırıyı gerçekleştirmeye çalıştı. Allah’a niyaz ederek muhafızlarıyla çevrili olduğu halde kılıcıyla ileri atıldı ve Avusturya saflarına daldı. Fakat bu kahramanca atılım bir işe yaramadı. Avusturyalılar aman vermediler. Köprülü bir kurşunun alnına saplanmasıyla hayatını kaybetti. Onun yere yıkıldığını görünce moralleri bozulan muhafızları kaçtılar. Kumandanlar sadrazamın ölümünü askerlerden bir süre gizleyebilecekken feryadı basarak kötü haberin yayılmasına yol açtılar ve paniğe sebep oldular. Ordu darmadağın halde kaçarak Türk karargâhını düşmana terk etti.</span></p>

      <p class="paragraf para-style-override-14"><span xml:lang="tr-TR">Avusturyalılar kendilerine pahalıya mal olsa bile kesin bir zafer kazanmışlardı. Sadece iki yıl görevde kaldıktan sonra son umutları erdemli Köprülü’nün savaş meydanında ölmesi Osmanlılar için büyük bir felaket olmuştu.</span></p>

      <p class="paragraf para-style-override-14"><span xml:lang="tr-TR">Macaristan’ı kesinkes kaybetmişlerdi. Tekeli’nin yenilip sürülmesiyle Transilvanya’yı da kaptırmış oluyorlardı. Sultan II. Süleyman seferin başlamasından kısa bir süre sonra dört yıllık bir saltanatın arkasından öldü. Kardeşi mahpus tutulduğu yerden çıkarılarak II. Ahmet olarak tahta çıktı. O da sonunu hızlandıracak bir utanç ve umutsuzluk yükünün altında ezilerek dört yıl saltanat sürecekti.</span></p>

      <p class="paragraf para-style-override-14"><span xml:lang="tr-TR">Bu evrede yalnızca Ege’deki eylemler Türkleri biraz olsun avutacaktı. Venedikliler Thebai’deki Türk paşasının varlığı sayesinde Mora’yı ellerinde tutmakta zorlandıkları gibi, Girit’te bir üs elde etme veya bir Ege adasını zapt etme denemelerinde başarısızlığa uğramışlardı. Fakat şimdi çok ileri yaşta olan Morosini 1693’de Doj ve Venedik’in bütün silahlı kuvvetlerinin kumandanı olmuştu. İzmir açıklarında bir ada ve Türkler için Çanakkale Boğazı kadar önemli bir üs olan Sakız’ı zapt etmeye karar verdi. Fakat bu eylemi planlamakla beraber, uygulamaya konmasından önce öldü. Bununla birlikte Venedik Donanması’nın Papalık ve Malta filolarının yardımıyla Sakız’ı ele geçirmesi gerçekte hasta olan Sultan Ahmet’i çok üzdü. Fakat Venedik garnizonu adayı yalnız ertesi yıla kadar elinde tuttuktan sonra, bir Türk filosu, takviye için gelen bir Venedik filosunu püskürterek adayı tekrar ele geçirdi. Tam zamanında gelen bu zafer İstanbul’da sevinçle kutlandıysa da sultan iyi haberi alacak kadar yaşıyamamıştı. Her iki kardeşinin de başına bela olan guttan ölmüş, yerine yeğeni II. Mustafa geçmişti.</span></p>

      <p class="paragraf para-style-override-14"><span xml:lang="tr-TR">Osmanlı bu deniz zaferini yeni bir kaptan-ı deryaya borçluydu. Hasan adındaki bu eski Berberistan korsanı Venediklilerle yapılan bir çarpışmada ölü sanılarak savaş meydanında bırakıldıktan sonra beklenmedik bir sırada Cezayir’de ortaya çıktığı için Mezzomorto yani “yarı ölü” lakabıyla tanınıyordu. Venediklilere karşı sürekli, fakat kesin olmayan harekâtlarla Akdeniz’in doğusundaki Türk deniz gücüne yeni bir hayat ve umut getirmişti.</span></p>

      <p class="paragraf para-style-override-14"><span xml:lang="tr-TR">Ancak Karadeniz’de yeni bir düşman, Rusya karşısında uğranılan yenilgiler bu sevinci gölgeliyordu. Türkler Kırım Tatarlarının sayesinde şimdiye kadar bu bölgede hem 1688’de yendikleri Lehlere hem de Sobieski’nin Tatarlara karşı kışkırttığı ve Kırım’da birbirini izleyen iki seferde yendikleri Ruslara karşı başarılı olmuşlardı. Ama şimdi çok daha korkunç bir hasım, Büyük Petro iktidara gelmişti. Kırım’daki savaşı 1695’de yeni bir stratejiye göre yeniledi. Hedefi şimdi Don Nehri’nin ağzındaki Azak’dı. Önce aşağı Dinyeper’deki dört Türk kalesini zapt etti. Ertesi yıl ise küçük bir filotillaya ek olarak nehirden uzakta yaptırdığı ve deneyimli kumandanlarla mürettebatların eline verdiği bir donanmanın yardımıyla Azak’ın kendini de zapt etti. Daha sonra Taganrog yakınında bir deniz üssü kurdu. Avusturyalı, Hollandalı, İtalyan ve İngiliz uzmanların arasından teknisyenler, mühendisler ve tersane işçileri toparladı, Slavlara ek olarak yabancı denizciler de görevlendirdi ve Berberistan korsanlarının gemilerinin modelinde bir filoyu denize indirtti. Filosu hâlâ Azak Denizi’nde hapsolmuştu ve Kerç Boğazı’ndaki Türk kaleleri yüzünden Karadeniz’e geçişi engellenmişti. Bu geçide sahip olmak ve kontrolü altında bulundurmak artık Petro’nun başlıca hedefiydi. İlk kez olarak Osmanlı İmparatorluğu için bir tehdit oluşturacak bir Rus deniz gücü oluşturuyordu.</span></p><br />

      <p class="paragraf para-style-override-14"><span xml:lang="tr-TR">O sırada yeni Sultan II. Mustafa akıllı ve enerjik bir genç adam olduğunu, babası IV. Mehmet gibi bir avcı olmak yerine büyük Osmanlı atalarının savaş geleneklerini canlandırmaya can atan bir savaşçı olduğunu kanıtlıyordu. Sultan Ahmet’in ölümünden üç gün sonra dikkate değer bir ferman çıkararak öncellerinin davranışlarını yerdi ve ordularını Habsburg imparatoruna karşı yola çıkarmayı önerdi. Düşmanlarıyla şahsen çarpışmaya kararlı görünüyordu.</span></p>

      <p class="paragraf para-style-override-14"><span xml:lang="tr-TR">Bunun üzerine sadrazam diğer vezirler, ulema ve ordunun ağaları toplanıp imparatora karşı şahsen harekete geçmesi mi, yoksa Edirne’de kalması mı gerektiğine ciddi olarak karar verme emrini aldılar. Divan üç gün süreyle düşünüp taşındıktan ve tartıştıktan sonra kumandayı -askeri konularda deneyimsiz olan- sultanın eline almasının aleyhinde karar verdi. Böylesi hem sultanın şahsı için tehlikeli olur hem de devlet için gereksiz masraflara yol açardı çünkü.</span></p>

      <p class="paragraf para-style-override-14"><span xml:lang="tr-TR">Mustafa’nın buna yanıtı kısa oldu: “Yürümekte kararlıyım.” 1696’da dediğini yaparak sevgi ve saygı duydukları sultanlarının kumandasında savaşa gitmeye hasret kalmış askerlerini sevindirdi. Bir orduyla Belgrad’dan yola çıkarak birçok küçük kaleyi zapt etti ve Saksonya dükünün Temeşvar Kuşatması’na son verdi. Fakat mevsim ilerlediğinden daha ileri gitmeyerek İstanbul’a döndü. Burada gözünü korkutmaya çalışmış vezirler tarafından törenle karşılandı. Bir zafer görkemiyle, müzik ve top ateşi eşliğinde saraya doğru yoluna devam etti. Halka hepsi general olarak tanıtılmış üç yüz harp esiri ve ordusunun ele geçirdiği çeşitli ganimetler de zafer geçit resmine katılmışlardı.</span></p>

      <p class="paragraf para-style-override-14"><span xml:lang="tr-TR">Sultan ertesi yıl yine başarılı bir sefer umuduyla tekrar Belgrad’ın yolunu tuttu. Fakat bu kez imparatorun dâhi yeni kumandanı Savoia Prensi Eugene karşısına çıktı. Dahası, kendi kumandanları çeşitli savaş konseylerinde izleyecekleri yol... batıda Slovenya’ya mı, yoksa kuzeyde Macaristan’a doğru mu ilerleyecekleri konusunda fikir birliğine varamıyorlardı. Sultanın kendisi de kararsızdı. Sonunda Tisza Irmağı vadisi boyunca kuzeye yürümeye ve Zenta’da burasını aşmaya karar verildi.</span></p>

      <p class="paragraf para-style-override-14"><span xml:lang="tr-TR">Fakat ölümle tehdit edilen bir savaş tutsağından sultanın kararını öğrenen Prens Eugene, bu geçişi önlemek için birkaç kararlı ilerlemede bulundu. Geçici bir köprü kurmuş olan Türkler nehrin yarı yerindeyken prens kalabalık bir orduyla Zenta’ya geldi. Sultan süvarileri ve topçularının yarısıyla sol kıyıya geçmişti bile. Topçuların diğer yarısıyla piyadeler hâlâ sağ kıyıya mıhlanmış durumdaydılar. Ordunun yarısı karşı kıyıda ve savaşa hazır değilken Türkler, Prens Eugene’in ordusuna piyadelerin ve topçuların desteğiyle saldırmış olsalardı, onu geri püskürtebilirlerdi. Ne çare ki sultanın kumandanları arasında hâlâ uyumsuzluk egemendi; sultan sol kıyıda kaldı, piyadeler de siperlerinden kımıldamadılar, böylece Eugene’in saldırı için hazırlanmasına olanak verdiler. Güneşin batmasına sadece iki saat kaldığı, bir savaş riskini göze almaması emriyle Viyana’dan bir kuryenin gelmiş olmasına rağmen, Eugene daima riskleri göze almaya hazır bir adamdı, böylece, cesurane bir kararlılıkla emirleri gözardı etti.</span></p>

      <p class="paragraf para-style-override-14"><span xml:lang="tr-TR">Düşman siperlerinin önünde kuvvetlerini bir yarım ay biçiminde dizerek soldan, sağdan ve merkezden olmak üzere Türk hattının bütününe karşı bileşik bir saldırı düzenledi. Sonuç Prens Eugene’in de betimlediği gibi “korkunç bir kan gölü” ve Türkler için hızlı bir yenilgi oldu. Birlikler karışıklığa düştüler, kumandanları arasında iletişim kopukluğu başgösterdi, bir Yeniçeri birliği ayaklandı ve subaylarını katletmeye çalıştı. Bu arada yirmi bin Türk öldü. Sadrazam diğer dört vezir, çok sayıda paşa ve dokuz Yeniçeri ağası da ölenler arasındaydı. On bin asker daha nehri aşmaya çalışırken boğuldu ve ancak bin kadarı nehrin diğer yakasına ulaşabildi. İmparatora bildirildiğine göre, Eugene’in adamları cesetlerden oluşan bir adanın üstünde duruyorlardı. Gece olurken her şey bitmişti.</span></p>

      <p class="paragraf para-style-override-14"><span xml:lang="tr-TR">Sultan ordusunun yok edilişini nehrin karşı yakasından çaresizlik içinde izliyordu. Daha sonra süvarileriyle Temeşvar’a çekildi, oradan da Belgrad ve İstanbul yolunu tuttu. Levazım sıkıntısı ve kötü havaların başlaması Prens Eugene’i zaferinin arkasını getirmekten alıkoydu. Fakat parayla silahlardan başka, dokuz bin araba, dokuz bin deve, bin beş yüz baş sığır, yedi yüz at ve sultanın yetkisinin simgesi olan ve o vakte kadar hiç düşmana kaptırılmayan... sadrazamın mührünü ele geçirmişti. Tüm cesaretini yitiren genç Sultan Mustafa bir daha hiç ordusunun başına geçmeyecekti. Askeri alanda deneyimi ve atalarının kalıtsal yeteneğinden yoksun, canlanan Batı Avrupa’nın deneyimli kumandanlarıyla boy ölçüşmek ve ülkesinin kurtarıcısı olmak yolundaki cesurane denemesi acı bir sonla noktalanmıştı.</span></p>

      <p class="paragraf para-style-override-14"><span xml:lang="tr-TR">Sultan Osmanlı’yı kurtarmak için bir kez daha Köprülü ailesine muhtaç olmuştu; Köprülü Mehmet Paşa’nın ağabeyinin oğlu ve Fazıl Ahmet Paşa’nın kuzeni olan Köprülü Hüseyin’i (Amcazade Hüseyin Paşa) sadrazam tayin etti. Bu paşa, hanedanının dördüncüsü olarak ülkenin yönetsel ve ekonomik durumunu düzeltmek için elinden geleni yaptı. Fakat Avrupa’da yapılabilecek fazla bir şey kalmamıştı. Habsburg imparatorluk kuvvetleri Viyana Kuşatması’ndan beri önemli dört zafer kazanmışlar ve dokuz önemli kaleyi ele geçirmişlerdi. Hüseyin Paşa bir önlem olarak savaşa hazırlanıyorsa da eski bir Belgrad valisi olarak, imparatorluk kuvvetlerinin bilincinde olduğundan barış yanlısıydı ve ufukta barış vardı.</span></p><br />

      <p class="paragraf para-style-override-14"><span xml:lang="tr-TR">Uzun savaşın son bulmasının yalnız (cesurane artçı harekâtlarda bulunmakla birlikte zaman zaman barış aramış olan) yenik Türklerden başka, zafer kazanmış Avrupalı düşmanlarının da işine geldiği bir zaman gelmişti. Venedik tükenmişti. Sobieski’nin 1696’daki ölümünden beri Lehistan tarih sahnesinden siliniyordu. İmparator Leopold Avrupa’daki sorunlarla, özellikle de İspanya’daki Habsburg mirasıyla meşguldu. Ayrıca, Boğaziçi’ne doğru yürüyerek fetih alanlarını genişletmektense, daha gerçekçi bir görüşle eline geçirdiği Osmanlı topraklarındaki fetihlerini değerlendirmeyi ve sağlamlaştırmayı yeğliyordu. Savaşı uzatmak isteyen yalnızca, gelecek dönemlerde Osmanlı’nın başını ağrıtacak Rus saldırganlığı kariyerine başlamış olan Büyük Petro’ydu. Bu amaçla bir ittifak kurmak için Viyana’yı ziyaret etti. Ama geç kalmıştı. Çünkü doğrudan savaşa karışmamış olan iki devlet -İngiltere’yle Hollanda- o vakte kadar barış girişimlerinde bulunmuştu bile.</span></p>

      <p class="paragraf para-style-override-14"><span xml:lang="tr-TR">İngiltere’nin İstanbul Hükümeti’yle ilişkileri o vakte kadar ön planda ticari işlerle ilgili olmuştu; özellikle de İngiliz gemilerinin Berberistan korsanlarından korunmasıyla, Girit savaşı sıralarında da Türkler tarafından Venedik’e karşı askere alınmalarının önlenmesiyle. Ülkelerindeki iç savaş sıralarında İngilizlerin İstanbul katındaki saygınlıkları her iki tarafın rakip elçilerinin gelişi nedeniyle yara almıştı. Ama şimdi III. William’ın tahta çıkmasıyla durum değişmişti. Hollanda’yla birlikte XIV. Louis’e karşı savaşan III. William Türklerle barış yapılması için baskıda bulunmuştu. Şimdi bu da son bulmuştu. Ama Fransa’nın, tüccar Venedik İmparatorluğu’ndan boşalan yeri doldurmasını önlemek hem ticari hem de siyasal açıdan İngiltere’yle Hollanda’nın yararınaydı. XIV. Louis’in İstanbul’daki temsilcisinin, bütün Venediklileri topraklarından uzaklaştırmaya sultanı ikna etmeye çalışmakla başarmak istediği buydu. Kutsal Birlik’le savaş üstelik sultanın sarayının İngiltere’den gelen lüks ürünlere talebini azaltmakla İngiltere’nin Yakındoğu’yla ticaretinin ciddi şekilde yara almasına neden olmuştu.</span></p>

      <p class="paragraf para-style-override-14"><span xml:lang="tr-TR">Bunun üzerine İngiltere Büyükelçisi Lord Paget’le Hollandalı meslektaşı Jacob Colyer İstanbul Hükümeti’yle Hıristiyan devletler arasında</span> <span class="italik" xml:lang="tr-TR">uti possidetis</span> <span xml:lang="tr-TR">(ülkesel bütünlük) esasına göre yapılacak bir barış antlaşmasında arabuluculuk yapmayı teklif ettiler. Bu, tarafların ellerindeki toprakları muhafaza etmeleri anlamına geliyor, böylece anlaşma Avrupalı’ların Türklere ait topraklardaki fetihlerini onaylamış bulunuyordu. Köprülü Amcazade Hüseyin Paşa hemen devlet konseyini topladı, birkaç gün sonra da Sultan Paget’e İngiltere kralına iletilmek üzere bir karşı teklif sundu. Bunda bazı değişiklikler öngörülüyor ve özellikle Transilvanya’nın Türkiye’ye iadesi şart koşuluyordu. İngiltere-Hollanda arabuluculuğu buna rağmen kabul edildi.</span></p>

      <p class="paragraf para-style-override-14"><span xml:lang="tr-TR">Barış konferansı 1698’in son aylarında Hırvatistan’da Tuna’nın sağ kıyısındaki Karlowitz’de (Karlofça) toplandı. Konferans yenenler ve yenilenler arasındaki öncelik farklılığını nötralize edecek şekilde düzenlenmiş bir salonda yapıldı. Buraya dört devletin temsilcileri eşit konumda dört kapıdan giriyorlardı. İmparatorun talebi üzerine bunlara Rusya da eklendi.</span></p>

      <p class="paragraf para-style-override-14"><span xml:lang="tr-TR">Karadeniz’e açılan Kerç Boğazı’nda gözü olan Büyük Petro, kendisine yalnız Azak’la zaten egemenliğinde olan komşu bölgeleri tanıyan bir anlaşmadan hoşnut kalmamıştı, bu nedenle de yalnız iki yıllık bir ateşkesi imzalamayı kabul etti. Konferanstaki yalıtılmış durumundan dolayı, “ona bir köpek kadar değer veren” ve “konferanstan eli boş çıkmasına” neden olan Habsburglara çok içerlemişti. Diğer devletler uzun ve çoğu kez sert pazarlıklardan sonra yirmi beş yıl veya daha uzun süreli anlaşmalara imza attılar. Anlaşma,</span> <span class="italik" xml:lang="tr-TR">uti possidetis</span> <span xml:lang="tr-TR">ilkesinde ancak önemsiz değişikliklere yer veriyordu. Habsburg İmparatorluğu Slovenya’yı, Transilvanya’yı Macaristan’ın Temeşvar’ın dahil olmadığı büyük bir bölümünü ve Tisza’nın doğusunda bir miktar araziyi alıkoyuyor ve Türklere Macaristan’daki eski topraklarının yalnızca üçte birini bırakarak Balkanlar’ın kapısına yerleşiyordu. Lehistan, Podolya’yı, Kameniçe’yi, Ukrayna’nın batısını ve Tisza’nın doğusunda bir miktar araziyi geri alıyor, fakat Moldavya’dan çekiliyordu. Venedik Mora’yı, Santa Maura Adası’nı ve Dalmaçya’yla Arnavutluk’daki fetihlerinin en büyük kısmını alıkoyuyor, fakat Korent Berzahı’nın kuzeyinde ele geçirdiği bölgeleri terk ediyordu. Türkler, İstanbul’a sığınmış bulunan Macar asi Tekeli’yi Avusturyalılara teslim etmeyi reddettiler ve onu Anadolu’da imparatorluk sınırlarının yeterince uzağına naklettiler. Müsadere edilmiş çeyizi kendisine iade edilen Tekeli’nin karısı, imparatorun izniyle orada kocasıyla buluşmaya gitti. Karlofça Antlaşması 26 Ocak 1699’da Türkler tarafından astrolojik nedenlerle seçilmiş bir saatte imzalandı. Antlaşmanın imzalanması Tuna’nın Petervaradin ve Belgrad kalelerinden barışçıl amaçlı bir top ateşiyle kutlandı.</span></p>

      <p class="paragraf para-style-override-14"><span xml:lang="tr-TR">On yedinci yüzyıl sonuna yaklaşırken Osmanlı İmparatorluğu’nun tarihindeki bir dönem de kapanıyordu. Osmanlı, Hıristiyan devletlerin, geçmiş üç yüz yıl boyunca çok iyi tanıyıp korktukları topraklarına toprak katan saldırgan güç değildi artık. Asya’da hâlâ güçlü olmakla beraber Avrupa’da gerileme devri başlamıştı ve bu dönemi bir dizi yenilgi ve giderek olumsuzlaşan bir dizi anlaşmayla sürüp gidecekti. Şurası muhakkak ki fatihlerin şaşaalı günlerine dönüş olmayacaktı. Osmanlı İmparatorluğu’nun Avrupa’daki önemsiz konumu ve Avrupa’ya giderek artan bağımlılığı bundan böyle Avrupalı devlet adamlarınca siyasal bir gerçek olarak kabul ediliyordu.</span></p>

      <p class="paragraf para-style-override-14"><span xml:lang="tr-TR">Doğan ulusal devletleriyle Batı’nın gücü Doğu’nunkini sonsuza dek aşmıştı. Aralarındaki uçurum bundan böyle yalnız askeri standartlar açısından değil, temelinde yatan ve onu biçimlendiren ekonomik ve sosyal gelişim bakımından da giderek derinleşecekti. Osmanlı İmparatorluğu içsel bakımdan geriydi; süregelen gerileme süreci içinde evrimi inatla yavaşlığını koruyor, hatta zaman zaman durağan oluyordu. Uluslararası açıdan gelecekteki statüsü artık askeri değilse de diplomatik açıdan giderek daha fazla kaygı konusuydu. Artık kendi başına bir tehlike olmasa da, salt zayıflığı yüzünden saldırganlığa hevesli başka bir gücün aracı olarak tehlikeli olabilecekti. On sekizinci yüzyılın şafağında imparatorluk Rusyası işte böyle bir güçtü.</span></p>
    </div>
  </div>
</body>
</html>
