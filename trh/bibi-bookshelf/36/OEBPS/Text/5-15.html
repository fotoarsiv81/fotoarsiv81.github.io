<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-15.html">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-4-2"><span class="alt-baslik" style="font-size:1.38em;" xml:lang="tr-TR">((12))</span></p>

      <p class="paragraf para-style-override-14"><span xml:lang="tr-TR">Süleyman’ın 1520’de Osmanlı tahtına oturması Avrupa uygarlığının bir dönüm noktasıyla aynı zamana rastlamıştı. Feodal kurumların can çekiştiği ortaçağların son yıllarının karanlığı Rönesans’ın altın renkli parlaklığına yerini bırakıyordu. Üstün çapta genç hükümdarların egemenliğindeki uygar ve olgun devletler ortaya çıkıyordu. On altıncı yüzyıl V. Karl ile Habsburg İmparatorluğu’nun; Fransa’da I. François’la Valois hanedanının; İngiltere’de VIII. Henry ile Tudorların çağıydı. Bu güçlü üç hükümdarın karşısında şimdi “ikinci bir Hazreti Süleyman” vardı: yirmi altı yaşındaki Sultan Süleyman.</span></p>

      <p class="paragraf para-style-override-14"><span xml:lang="tr-TR">Sultan Süleyman Batı’da Hıristiyanların güç dengesinin bütünleyici bir öğesi olacaktı. Müslüman Doğu’da onun için büyük zaferler öngörülüyordu. Hicretin onuncu yüzyılının başında tahta oturan onuncu Osmanlı Sultanı, Müslümanların gözünde kutsal on sayısının (insanoğlunun on el ve ayak parmağının, on duyunun, Kuran’ın on bölümünün, Eski Ahit’in ilk Beş Kitabı’ndaki On Emir’in, peygamberin on müridinin, İslam gökyüzünün on katının ve içlerindeki on koruyucu ruhun) canlı simgesiydi. Doğu geleneği her yüzyılın başında o yüzyılı kavraması, ona egemen olması ve onun simgesi olması kaçınılmaz büyük bir adamın ortaya çıktığını anlatır. O büyük adam şimdi “Kusursuz Sayının Simgesi” dolayısıyla Göklerin Meleği olan Süleyman’dı.</span></p>

      <p class="paragraf para-style-override-14"><span xml:lang="tr-TR">Konstantinopolis’in (İstanbul) düşüşünden ve Mehmet’in bunu izleyen fetihlerinden sonra Batılı devletler Osmanlı Türklerinin ilerleyişini önemsemek zorunda kalmışlardı. Bunu kalıcı bir endişe kaynağı olarak gördüklerinden durumu askeri savunma açısından olduğu kadar diplomasi alanında da ele almaya hazırlandılar. Bir Osmanlı müdahalesi tehdidi, gizli bir Osmanlı anlaşması söylentisi İtalyan devletleri arasında yararlı bir diplomasi silahı yerine geçiyordu. Bu dinsel çalkantı döneminde bir Türk istilasının Avrupa’nın günahlarına Tanrı’nın verdiği bir ceza olacağına inanan kimseler vardı; “Türk çanları”nın inan sahiplerini her gün kefarete ve ibadete çağırdığı yerler vardı. Haçlı efsaneleri Türk fatihlerinin kutsal Köln şehrine kadar ilerleyeceklerini, ancak orada bir Hıristiyan imparatoru -bir Papa değil- tarafından büyük bir yenilgiye uğratılacaklarını ve ordularının Kudüs’ün ötelerine sürüleceğini kehanet etmişti. V. Karl (Şarlken) Kutsal Roma İmparatoru olunca, bu bağlamda Hıristiyanlığın savunucusu olarak alkışlandı.</span></p>

      <p class="paragraf para-style-override-14"><span xml:lang="tr-TR">Karl’ın imparatorluğu, bazı diplomatik evlilikler ve zamanlı ölümler sayesinde Baltık’tan Akdeniz’e, Hollanda’dan itibaren, Almanya’yla Avusturya’nın üzerinden İspanya’ya kadar uzanıyordu. Napoli ve Sicilya krallıklarını da kapsadığı gibi, Meksika’yla Peru’da koloniler kurmaya olanak sağlıyordu. Karl, mirasla kendisine geçen Alpler’in ötesindeki Avusturya topraklarında komşu Osmanlı Türklerinin tehdidiyle karşı karşıyaydı, şimdi ise bu tehlike Süleyman’ın tahta geçmesiyle daha da artıyordu.</span></p>

      <p class="paragraf para-style-override-14"><span xml:lang="tr-TR">Karl bu tehdidin giderek daha fazla bilincinde oladursun, daha ivedi düşmanı, Kutsal Roma İmparatorluğu için yapılan seçimde yenilgiye uğrattığı rakibi Fransa Kralı I. François idi. Süleyman’ın cülusundan kısa bir süre sonra I. François ile savaşa girişti. Karl, Batı Hıristiyanlığını Habsburg egemenliğindeki bir Kutsal Roma İmparatorluğu şemsiyesi altında birleştirmeyi hayal ediyordu. Fakat Fransa bu hedefiyle arasında bir engeldi. Almanya’daki topraklarıyla İspanya’dakilerin arasına girdiği gibi, iki hükümdarın sürekli sınır kavgaları içinde bulundukları Kuzey İtalya’daki emellerine set çekiyor ve Karl’ın askeri açıdan güvenliğinin ve ticari refahının bağlı olduğu deniz iletişimini tehdit ediyordu. Başlıca iki büyük Hıristiyan Devleti’ni birbirine düşüren bu kavga, kâfiri ortak bir düşman yapacak yerde, çok zaman olası ve arzu edilir bir müttefik haline getiriyordu.</span></p>

      <p class="paragraf para-style-override-14"><span xml:lang="tr-TR">I. François bunu çok geçmeden keşfedecekti. Daha önceleri Papalığı Türklere karşı büyük bir haçlı seferine girişilmesine razı etmeye çalışırken, şimdi ortak düşmanları olarak gördüğü Habsburg İmparatorluğu’na karşı onların desteğini elde etmek için girişime başladı. Gizlilik içinde ve karşılıklı politik çıkarları doğrultusunda yalan dolana başvurarak “Zambakla</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span> <span xml:lang="tr-TR">Hilal’in hezeyanlı birleşme”sini gerçekleştirmeye girişti. Önceleri Hıristiyanların dünyasından gizlemeye çalıştığı bu anlaşma, kopukluklarla ve iniş çıkışlarla üç yüz yıl sürecekti. Süleyman ona birçok kez destek sağladı, 1533’de ise V. Karl’a karşı İngiltere ve Alman prensleriyle bir koalisyon kurması için yüz bin altın yolladı. François iki yıl sonra bir milyon duka’lık bir mali destek istedi. Venedik büyükelçisine de Osmanlı İmparatorluğu’nu Avrupa devletlerinin Habsburg İmparatoru karşısındaki varlıklarının tek garantisi olarak gördüğünü itiraf etti.</span></p>

      <p class="paragraf para-style-override-14"><span xml:lang="tr-TR">Karl onu Müslümanlara sempati duymakla suçlayarak alaya aldıkça, François bir haçlı seferine katılacağını açıkça vaat ediyor, sonra İstanbul’daki elçisi vasıtasıyla bir açıklamada bulunarak sözünden dönüyordu. Bu gibi açıklamalar, kurnaz sultanı tatmin ediyordu. Fransızların Osmanlılarla ittifak kurmak ihtiyaçlarını anlıyordu, kendisi de bundan dış politikasının bir temel öğesi olarak yararlandı. Süleyman böylece on altıncı yüzyıl Avrupası’nda kendini Osmanlı İmparatorluğu’nun gücüyle prestijini diplomatik olduğu kadar askeri alanlarda da yücelten dengeleyici bir rolde bulmuştu.</span></p>

      <p class="paragraf para-style-override-14"><span xml:lang="tr-TR">Osmanlılar, gelişen bir uluslararası gücün gerektirdiği gibi, onları Batı Avrupa’daki olaylar ve trendler konularında bilgilendiren bir haber alma hizmeti oluşturmuşlardı. Başlıca muhbirler Venediklilerdi. Bunlar yüzyılın içinde büyük bir güç olma niteliklerini yitirmekle beraber, daima olaylarla bağlantı halinde oluyorlar ve sultanın sarayında sürekli olarak bir diplomatik temsilci bulunduruyorlardı. İki taraflı bir anlaşma gereğince aynı zamanda Süleyman’ın karakteri ve faaliyetleri hakkında Batı’ya raporlar ulaştırıyorlardı.</span></p>

      <p class="paragraf para-style-override-14"><span xml:lang="tr-TR">Yeni sultanın ilk betimlemelerinden biri, Venedikli Elçi Bartholomeo Contarini’nin eseriydi. Contarini, tahta çıkışını izleyen ilk birkaç hafta sonra Süleyman hakkında şunları yazıyordu:</span></p><br />

      <p class="paragraf para-style-override-14"><span xml:lang="tr-TR">Yirmi beş yaşlarında, uzun boylu, fakat sırım gibi ve narin görünüşlü. Boynu biraz fazla uzun, yüzü zayıf, burnu kemerli. Belirli belirsiz bıyığı ve küçük bir sakalı var. Teni solukça ise de hoş havalı biri. Bilge bir hükümdar olduğu, okuyup öğrenmeye meraklı olduğu söyleniyor. Herkes onun hükümdarlığından iyi şeyler umuyor.</span></p><br />

      <p class="paragraf para-style-override-14"><span xml:lang="tr-TR">İstanbul’un saray okulunda öğrenim gören yeni hükümdar, bütün gençliği süresince sarayın uygar göreneklerine ve etkinliklerine aşina olmuştu. İstanbul ve Edirne halklarının saygısını ve sevgisini de kazanmıştı.</span></p>

      <p class="paragraf para-style-override-14"><span xml:lang="tr-TR">Arka arkaya üç eyaletin genç valisi olarak yönetim bahsinde deneyim sahibi olmuştu. Böylece, vizyonu pratik yeteneklerle birleştiren bir devlet adamı, aynı zamanda kültür ve zarafet sahibi ve yaşadığı Rönesans çağına layık, dinamik bir kişiydi. Son olarak içten dinsel inançları vardı ve bu yanı, onu, babasının fanatikliğinin zerresini bile yansıtmayan iyi bir karakter ve hoşgörü sahibi etmişti. “İnanç Sahiplerinin bir Lideri” olarak görevlerinin bilincindeydi. Atalarının Gazilik geleneklerini izlediğinden saltanatının başlarından itibaren askeri gücünü Hıristiyanlarınkine karşı kanıtlamanın peşindeki bir kutsal savaşçı olmuştu. Giriştiği fetihlerle babası Selim’in Doğu’daki başarılarını Batı’da uygulamaya çalışacaktı.</span></p>

      <p class="paragraf para-style-override-14"><span xml:lang="tr-TR">Yayılmacılık ufku Batı’da atası Fatih Sultan Mehmet’inkinden daha ilerilere uzanmıştı. Büyük İskender’in öyküsünden etkilenen Süleyman’ın ideali aynen İskender’inki gibi, Doğu’yla Batı’nın topraklarını ve insanlarını birleştirmekti. Benzer bir dünya imparatorluğu kurmak emeliyle Doğu Avrupa’nın o tarihteki sınırlarından daha ötelere, Orta Avrupa’nın imparatorluk kalbine kadar girecekti.</span></p>

      <p class="paragraf para-style-override-14"><span xml:lang="tr-TR">Burada İmparator Karl’la karşılaşmaya, onu yenmeye ve topraklarını işgal etmeye kararlıydı. “Çağın en güçlü efendisi” olarak onu silip geçecekti. Süleyman’ın ona karşı kara ve deniz olmak üzere ilk iki harekât alanları Habsburg egemenliğindeki toprakların paravanası olan Macaristan krallığı, Hıristiyan adaları ve İspanya’yla Kuzey Afrika’daki kıyılarıyla Akdeniz’di. En ivedi hedefleri ise Fatih Sultan Mehmet’in zapt etmeyi başaramadığı Belgrad şehriyle Rodos Adası’ydı.</span></p>

      <p class="paragraf para-style-override-14"><span xml:lang="tr-TR">İlk hedefini gerçekleştirirken Habsburg savunmaları zincirinin Macaristan halkasının o sıradaki zayıflığından yararlandı. Başarıyla sonuçlanan kısa bir seferle Belgrad’ı kuşattı, sonra onu Tuna’daki bir adadan şiddetli bir bombardımana hedef etti. Günlüğüne şöyle yazacaktı: “Düşman savunmaktan vazgeçtiği şehri ateşe verdi ve Kale’ye çekildi. “Burada surların altındaki lağımların patlatılması, Macar hükümetinden yardım almamış olan garnizonun teslimini hızlandırdı. Belgrad’ı Yeniçerilerden oluşan bir garnizona emanet ettikten sonra Süleyman İstanbul’a dönerek büyük törenle karşılandı. Macar ovalarıyla yukarı Tuna havzasının artık Osmanlı kuvvetlerinin önünde açık olduğuna güveniyordu. Ama yine de çelişen hedefleri nedeniyle sultanın, fetihlerine devam etmesine kadar aradan dört yıl geçecekti.</span></p>

      <p class="paragraf para-style-override-14"><span xml:lang="tr-TR">Dikkati şimdi Orta Avrupa’dan Akdeniz’in doğusuna çevrilmişti. Burada İstanbul’la Mısır ve Suriye’deki yeni Osmanlı toprakları arasındaki deniz iletişimi yollarının tam ortasına Hıristiyanlığın kalesi Rodos Adası çöreklenmişti. Adaya hâkim olan Kudüs’ün Saint Jean tarikatinden Hospitalier şövalyeleri Türklerin “kana susamış profesyonel katiller ve korsanlar” gözüyle baktıkları gerçekten yetenekli denizciler ve savaşçılardı. Osmanlıların İskenderiye’yle ticaretini sürekli tehdit ediyorlar, Mısır’a kerestelik odun ve diğer malları taşıyan Türk ticaret gemilerinin ve Süveyş üzerinden Mekke’ye gidecek hacıların yolunu kesiyorlardı. Dahası, sultanın kendi korsanlarının operasyonlarına müdahale ettikleri gibi, Suriye’de Osmanlı yönetimine karşı başlatılmış bir ayaklanmaya destek vermişlerdi.</span></p>

      <p class="paragraf para-style-override-14"><span xml:lang="tr-TR">Süleyman bunun üzerine Rodos’u zapt etmeye karar verdi. Bu amaçla güney yönüne dört yüz gemilik bir donanma yola çıkardıktan sonra, kendisi de ordusunun başında Anadolu’da adanın tam karşısına düşen bir kıyı noktasına geldi.</span></p>

      <p class="paragraf para-style-override-14"><span xml:lang="tr-TR">Şövalyelerin yeni bir büyük üstatları vardı. Villiers de l’Isle-Adam, kendini askerce bir ruhla Hıristiyan dinine adamış olan dinamik, kararlı ve cesur bir adamdı. Kuran geleneği uyarınca bir saldırıya öncelik eden sultanın barış önerisine, büyük üstadın yanıtı, Fatih Sultan Mehmet’in önceki kuşatmasından beri duvarları berkitilmiş olan kalenin savunması için yaptığı planları hızlandırmak oldu.</span></p>

      <p class="paragraf para-style-override-14"><span xml:lang="tr-TR">Garnizon da tarikatin Avrupa’daki çeşitli komutanları tarafından gönderilmiş kuvvetlerle takviye görmüştü. Böylece Rodos’da o vakte kadar görülmüş en büyük kuvvet olan yedi yüz şövalyelik bir birlik oluşmuştu. Büyük üstat buna ek olarak Venedik’in tarafsızlığına rağmen, Girit’ten beş yüz okçu getirtmiş, bunlar Girit şarabı ve yiyecek yüklü gemilerden hamal ve tayfa kisvesinde adaya çıkmışlardı.</span></p>

      <p class="paragraf para-style-override-14"><span xml:lang="tr-TR">Fakat bu bir kuşatma olduğundan yaşamsal önemi olan silah toplardı. Türkler mühendislikteki ustalıklarıyla nam salmışlardı, topları ise dünyadaki en iyilerle boy ölçüşecek düzeydeydi. Türkler özellikle de tahkim edilmiş bir mevziye karşı planlı ve sürekli bir saldırıyı sürdürmekte ustaydılar. Süleyman’ın amacı Rodos’ta bombardımanı barutla patlatılacak lağımlarla takviye etmekti. Başlıca taktik silahı toplardan ziyade bu olacaktı.</span></p>

      <p class="paragraf para-style-override-14"><span xml:lang="tr-TR">Donanmalarını oluşturan gemiler toplanınca, Türkler, adaya mühendisler çıkardılar, bunlar da adada bir ay geçirerek toplarını yerleştirmek için uygun yerleri saptadılar. 1522 yılında temmuz ayının sonunda sultan da beş birlikten oluşan ana kuvvetiyle onlara katıldı. Askerler surların önünde kendileri için hazırlanmış mevzilere yerleşerek Fransa ve Almanya, Auvergne, Kastilya ve Aragon, İngiltere, Provence ve İtalya şövalyelerinin beş kale burcunun etrafında bir yarım ay oluşturdular. Böylece kaleyi güney yönünde bir denizden ötekine doğru çevrelemiş oldular. Ertesi gün korkunç bir bombardıman başladı. Bu bombardımanla karşıt bombardıman bütün bir ay sürerek sultanın kaleyi hızla zapt etmek umutlarını suya düşürdü.</span></p>

      <p class="paragraf para-style-override-14"><span xml:lang="tr-TR">Bununla birlikte bu, kaleyi mayınlamaktan ibaret ana operasyona sadece bir hazırlıktı. Lağımcılar taşlık arazide üstü örtülü siperler kazıyorlardı. Toplar bunların içinde kaleye daha fazla yaklaştırılacaklar, sonra, belli noktalarda duvarların altlarına ve içlerine patlayıcılar yerleştirilecekti. Daha önceki kuşatma operasyonlarında ender olarak denenmiş yeraltından kademeli bir yaklaşma manevrasıydı, bu. Siperleri kazmak gibi en tehlikeli ve nankör görev, sultanın kuvvetlerinin Bosna, Bulgaristan ve Eflak gibi vassal illerin çoğunlukla Hıristiyan köylülerinin arasından toplanmış gözden çıkarılabilir bölümünün payına düşüyordu.</span></p>

      <p class="paragraf para-style-override-14"><span xml:lang="tr-TR">Gerekli miktarda kuvvetin, kale duvarlarının altlarına girebilecek derecede yaklaşmasına kadar vakit eylül başını bulmuştu. Çok geçmeden surların çevrelediği alanın en büyük kısmı farklı yönlere giden elli kadar tünel tarafından oyulmuş bulunuyordu. Fakat şövalyeler de Venediklilerin hizmetinde bulunan Martinengo adında bir İtalyan lağım uzmanını elde etmişlerdi ve o da tüneller kazmakla meşguldu. Martinengo böylece çok geçmeden kendi tünel ağına sahip olmuştu. Bunlar yer yer Türklerinkilerle kesişiyor ya da onlarla karşılaşıyordu. Çoğu zaman aralarındaki duvar bir keresteden daha kalın değildi. Martinengo ayrıca bir dinleme noktası ağı oluşturmuş, bunlara kendi icadı olan detektörler yerleştirmişti. Parşömen kâğıdı geçirilmiş kasnaklar, titreşimleri yoluyla düşman kazmasının her vuruşunu haber veriyordu. Martinengo’nun Rodoslular arasından seçip eğittiği ekipler bunların başında görevdeydiler. Martinengo bundan sonra karşıt lağımları ateşliyor ve sarmal oluklar kazmak suretiyle patlamanın basıncını dağıtıyordu.</span></p>

      <p class="paragraf para-style-override-14"><span xml:lang="tr-TR">Türklere pahalıya mal olan bir dizi saldırı 24 Eylül günü şafak sökerken çok büyük bir genel saldırıya yerini bıraktı. Bir gün önce yeni yerleştirilmiş bir dizi mayının patlatılması bunun habercisi olmuştu. Top ateşinin yol açtığı bir kara duman paravanının arkasından ayrı dört kale burcuna karşı girişilen bu saldırıyı yapan Yeniçeriler, birçok noktaya bayraklar diktiler. Ama Hıristiyan ve Müslüman savaşları tarihinde ender görülen şiddetteki altı saatlik bir çatışmadan sonra saldırganlar binlerce kişilik bir kayıpla geri püskürtüldüler. Sultan iki ay süresince başka bir önemli saldırı riskine girmedi, kentin giderek daha derinine inen ve başarılı olunca daha az başarılı yerel saldırılar tarafından izlenen lağım operasyonlarıyla yetindi. Türk kuvvetlerinin morali bozuktu; üstelik kış da yaklaşıyordu.</span></p>

      <p class="paragraf para-style-override-14"><span xml:lang="tr-TR">Ama şövalyelerin de morali bozulmuştu. Kayıpları Türklerinkinin topu topu onda biri kadar olmakla beraber, kuvvetlerinin toplamına oranla yeterince yüksekti. Cephaneyle diğer ihtiyaçları da enikonu azalmıştı. Ayrıca, aralarında teslimden yana olanlar vardı. Rodos’un, İstanbul’un düşüşünden sonra bu kadar dayanmasının bile büyük şans olduğuna, Avrupa’nın Hıristiyan devletlerinin aralarındaki anlaşmazlıkları halledip adanın kurtuluşu için birleşmelerinin uzak bir olasılık olduğuna, Osmanlı İmparatorluğu’nun Mısır’ın fethinden beri karşısında rakip tanımayan tek İslami güç olduğuna, deniz kuvvetlerinin hızla geliştiğine, modern toplarının karşı konulamayacak kadar güçlü olduğuna, Osmanlılarla şerefli bir barışın, şövalyelere, fethedilerek Hıristiyanlığa kazandırılacak yeni dünyaları arayışlarında yeni bir yaşam gücü vereceğine dair fikir yürütüyorlardı. Fakat de l’Isle-Adam, ölesiye bir direnişle her şeyi feda edebilecek geleneksel St. Louis ekolünden romantik bir şövalyeydi ve kâfir Türklere karşı son bir haçlı seferiyle Hıristiyanlığın yolunu ışıklandırmaya hazırdı.</span></p>

      <p class="paragraf para-style-override-14"><span xml:lang="tr-TR">Başarısızlıkla sonuçlanan büyük bir saldırıdan sonra, sultan 10 Aralık’ta onurlu bir barışın şartlarını görüşmeye davet olarak şehir surlarının dışındaki bir kilisenin kulesine beyaz bir bayrak çekti. Fakat büyük üstat bir konsey topladı: şövalyelerin de beyaz bayrağı dalgalandırmalarıyla üç günlük bir ateşkes üzerinde karara varıldı. Kendilerine iletilen Süleyman’ın şartları, şövalyelerin ve ada halkından gitmek isteyenlerin taşınabilir eşyalarıyla rahatsız edilmeden adayı terk etmelerini de içeriyordu. Kalmayı yeğleyenlere evlerini ve mallarını muhafaza edebilecekleri, tam bir dinsel özgürlükten ve beş yıllık bir vergi bağışıklığından yararlanabilecekleri vaat ediliyordu. Ateşli bir tartışmadan sonra meclisin çoğunluğu barış istemenin ve böylelikle basit insanların, kadınların ve çocukların hayatlarını korumanın Tanrı’nın gözüne daha hoş görünebileceği konusunda anlaşmaya vardı. Büyük üstat hâlâ direnişten yanaydı. Fakat garnizon daha fazlasına katlanacak durumda olmadığı gibi, halk da ayaklanmayla tehdit ediyordu.</span></p>

      <p class="paragraf para-style-override-14"><span xml:lang="tr-TR">Sonunda 145 gün sürmüş bir kuşatmadan sonra Rodos’un teslimi antlaşması imzalandı. Sultan vaadini yinelediği gibi, ek olarak Rodosluların adadan ayrılmaları için gemiler yollamaya söz veriyordu. Ayrıca, kalanlara dinsel özgürlük ve gelecek beş yıl boyunca vergi yükümlülüğünden bağışıklık vaat ediyordu. Rehineler değiş tokuş edildi, disiplinli Yeniçerilerden küçük bir müfreze de şehre gönderildi. Sultan barış koşullarına harfiyen bağlı kaldıysa da, yeni gönderilen küçük birkaç birlik düzene sokuluncaya kadar sokaklarda birçok hezeyan yaşandı.</span></p>

      <p class="paragraf para-style-override-14"><span xml:lang="tr-TR">Türklerin törenle şehre girmelerinden sonra büyük üstat sultana resmen teslim oldu ve saygıyla karşılandı. De l’Isle-Adam 1 Ocak 1523’de hayatta kalan şövalyeleri ve hizmetkârlarıyla Rodos’dan sonsuza dek ayrıldı. Girit açıklarında bir kasırgaya yakalanınca eşyalarının büyük bir kısmını kaybettiler, fakat Sicilya’yla Roma’ya doğru yollarına devam edebildiler. Beş yıl süresince evsiz barksız kaldılar. Sonunda Malta’da onlara kalacak yer verildi. Burada Türklerle bir kez daha çarpışmaları gerekecekti. Rodos’tan ayrılmaları, Türklerin deniz gücü için Ege’yle Doğu Akdeniz’deki son ciddi tehlikeyi ortadan kaldırmakla birlikte Hıristiyanlık için bir darbe olmuştu.</span></p>

      <div class="footnotes">
        <div class="footnote">
          <p class="dipnot para-style-override-14"><a class="footnote-anchor" href="#footnote-225-3-backlink" id="footnote-225-3">3</a> <span xml:lang="en-US">Fransız kral hanedanının simgesiydi.</span></p>
        </div>
      </div>
    </div>
  </div>
</body>
</html>
