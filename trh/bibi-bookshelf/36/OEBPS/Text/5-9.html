<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-9.html">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-3-2"><span class="alt-baslik" style="font-size:1.38em;" xml:lang="tr-TR">((7))</span></p>

      <p class="paragraf para-style-override-14"><span xml:lang="tr-TR">Hıristiyan devletleri II. Mehmet adındaki genç sultan hakkında pek olumlu bir fikre sahip değillerdi. İlk zamanlarındaki başarısızlıklarına dayanarak ona hâlâ babasının fetihlerine ilavelerde bulunamayacak olan, üzerinde durulmaya değmez, deneyimsiz bir genç gözüyle bakıyorlardı. Ancak Mehmet önemli bir kişi olmak yolundaydı. Kısa boylu olmakla beraber, güçlü yapılı ve yakışıklıydı. Vakur bir görünüşü, nazik, fakat mesafeli bir mizacı vardı. Kemerli burnu, keskin bakışı, ayrıca soğuk ve ketum karakteriyle etrafındakileri huzursuz ediyor, fakat işlek zekâsı, yılmaz enerjisi ve irade gücü saygı esinliyordu. Bütün bunlar ne pahasına olursa olsun mutlak iktidara giden hesapçı bir hırsın itici güçleriydi. Saltanatının ilk yıllarında barışçı niyet sahibi görünmek işine gelmişti.</span></p>

      <p class="paragraf para-style-override-14"><span xml:lang="tr-TR">Gibbon, “Dudaklarında barış, fakat kalbinde savaş vardı,” diye yazıyor. Yabancı elçileri kabul ettiği zaman babasının Venedikliler ve Cenevizlilerle, Hunyadi’yle, Sırbistan’la, Eflak’la, Ragusa’yla, Ege adalarıyla, Rodos şövalyeleriyle, Aynaros’daki manastır cemaatiyle yaptığı anlaşmaları onaylamaya yatkın görünüyordu. İmparator Konstantin’in elçileri de önceleri sultan tarafından dostça karşılandılar ve ondan Bizans’a ait bölgelere saygılı olmak ve taht üzerinde hak iddia eden akrabası Orhan’ın (Bayezıt’ın torunu) İstanbul’da tutulmasına karşılık Struma (Karasu) vadisindeki bazı Rum şehirlerinin gelirlerini bırakmak vaadini elde ettiler.</span></p>

      <p class="paragraf para-style-override-15"><span xml:lang="tr-TR">Ama Küçük Asya’daki kampına bundan sonra gelen elçiler, serkeş bir tavır takınarak vaat edilen paraların ödenmediğinden yakındılar, hatta zam istediler, ayrıca, taht üzerinde hak iddia eden şehzadeden bir şekilde yararlanabileceklerini ima etmek ihtiyatsızlığında bulundular. Efendisini onların tahmin edemediği ölçüde iyi tanıyan Sadrazam Halil Paşa bu noktada, Gibbon’a göre, şöyle bir uyarıda bulundu:</span></p>

      <p class="paragraf para-style-override-14"></p>

      <p class="paragraf para-style-override-15"><span xml:lang="tr-TR">”Hey, akılsız, sefil Rumlar, sizin numaralarınızı biliyoruz, siz ise karşı karşıya olduğunuz tehlikeden habersizsiniz! Vicdan sahibi Murat artık yok; tahtında ise hiçbir yasanın bağlayamayacağı ve hiçbir engelin durduramayacağı genç bir fatih oturuyor... Niçin bizi boş ve örtülü tehditlerle korkutmaya çalışıyorsunuz? İsterseniz kaçak Orhan’ı serbest bırakın ve onu Romanya sultanı ilan edin; Tuna’nın ötesinden Macarları çağırın; Batılı ulusları bize karşı kışkırtın; bu takdirde inanın bana, sadece en kısa zamanda mahvolmak dışında bir şey elde etmezsiniz. “</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Sultan elçileri tatlı sözlerle yatıştırdı. Fakat imparator, ona, Bizans topraklarına saygılı olmak için verdiği sözden dönmek için mükemmel bir bahane sunmuştu. Edirne’ye dönünce, Struma ırmağı yöresindeki şehirlerdeki Rumların sürülmesi ve gelirlerine el konulması emrini verdi. Küçük Asya’ya dönünce, daha önce Asya yakasındaki Anadoluhisarı’nda Sultan Bayezıt tarafından yaptırılmış kale hizasındaki en dar yerinden geçtiği Boğaz’ın bu kez Avrupa yakasında, Bizans arazisinde yeni bir kalenin inşasına karar verdi. Bu yeni kale ona boğazları kontrol olanağını vereceği gibi, tasarladığı İstanbul kuşatması için bir üs vazifesini görecekti.</span></p>

      <p class="paragraf para-style-override-14"><span xml:lang="tr-TR">İmparator, aralarındaki anlaşmanın bozulmasını protesto etmek için sultana hemen bir heyet yolladı ve Bayezıt’ın kendi kalesini inşa etmek için önce Bizans’tan izin istediğini hatırlattı, fakat Mehmet elçileri kabul etmeyerek Bizans’ı aşağıladı. Kale inşaatı başlayınca, imparator yine elçiler ve armağanlarla yiyecek, içecek gibi levazım yollayarak Boğaziçi’ndeki Rum köyleri için koruma istedi. Sultan, elçileri yine umursamadı. Sonuncu heyet de gelerek kale inşaatının İstanbul’a saldırı anlamına gelmediğine dair garanti isteyince, sultan elçileri hapsettirdi ve kafalarını kestirdi. Bu bir savaş ilanıyla eşanlamlıydı. İstanbul’a bundan sonra korku egemen oldu. İnsanlar, “Bu, şehrimizin sonu, ırkımızın sonu demek. Hıristiyanlığın düşmanlarının günü geldi,” diye yakınıyorlardı.</span></p>

      <p class="paragraf para-style-override-14"><span xml:lang="tr-TR">Sultan 1451 kışında imparatorluğun bütün eyaletlerinden beş bin duvarcıyla işçiden oluşacak bir iş gücünün toplanması emrini verdi. Oradan buradan inşaat malzemesine el konuldu, ertesi ilkbaharda da inşaat alanıyla çevresini açmak ve işçilere taş sağlamak için kiliselerle manastırlar yıkıldı. Kale duvarlarını sultanın kendisi planladı, ilkbaharda da inşaatı denetlemek ve hızlandırmak için bizzat kendisi geldi. Kale dört buçuk ayın içinde tamamlandı ve Boğazkesen olarak adlandırıldı, yani kesilen, boğaz olabileceği gibi, gırtlak da olabilirdi. Rumlar ise buraya karşısındaki Anadoluhisarı’ndan farklı olarak Rumelihisarı diyeceklerdi.</span></p>

      <p class="paragraf para-style-override-14"><span xml:lang="tr-TR">Kale tamamlandıktan sonra sultan ordusunun başında İstanbul surlarına kadar ilerledi ve tahkimatı gözden geçirmeye üç gününü harcadı. Sonra kışı geçirmek için Edirne’deki sarayına döndü. Kalede beş yüz kişilik bir kuvvet bırakmıştı. Verdiği emre göre, Boğaz’dan her iki yöne doğru geçen her gemi yelkenleri indirmek ve kalenin önünde demir atmak, yoluna devam etmek için izin almak, geçiş hakkı için ise bir bedel ödemek zorunda kalacaktı. Red durumunda söz konusu gemi, suya yakın bir kulede stratejik konumda bulunan üç dev topun ateşlenmesi suretiyle batırılacaktı. Her top yüz elli kilo ağırlığında taştan bir mermiyi seçilen hedefe savurabilecekti.</span></p>

      <p class="paragraf para-style-override-14"><span xml:lang="tr-TR">Bu silahlar Urban adında bir Macar mühendisin eseriydi. Bu kişi top gibi ağır silahların yapımında uzmanlaşmış bir dökümcüydü. Önce Bizans imparatoruna başvurmuş, fakat imparator Urban’a istediği ücreti ve malzemeyi vaat edememişti. O da sultanın kapısını çalmış, yalnız Bizans’ın değil, Babil’in bile duvarlarını indirebilecek bir top yapabilecek kabiliyette olduğunu söyleyerek övünmüştü. Askeri bilimin her yeni gelişmesiyle ilgilenen Mehmet, kuvvetlerini en güncel silahlarla donatmaya kararlıydı. Modern kale ve kuşatma makinelerinin yapımıyla ilgili teknik kılavuzları inceliyor, sarayına çektiği donanım bahsinde uzman yabancı kişilere danışıyordu. Böylece Urban’ı hemen yüksek bir ücretle işe aldı ve hünerinin ilk sınavı olarak yeni Boğazkesen kalesinin kulesi için bütün Boğaz’ı menziline alacak bir top yapmasını emretti. Üç ayın içinde hazır olan top sonuçta sınavı en parlak şekilde verdi. Bir tahıl yüküyle İstanbul’a gitmek üzere Boğaz’dan geçerken durmayan bir Venedik gemisi bir top mermisinin isabetiyle anında battı.</span></p>

      <p class="paragraf para-style-override-14"><span xml:lang="tr-TR">Mehmet o zaman Urban’a Edirne’deki bir dökümhanede ilkinin ikisi büyüklüğünde başka bir top dökmesini emretti. Top hazır olunca yedi yüz kişilik müfreze onu kullanmak ve taşımakla görevlendirildi. Görevlendirilen on beş çift öküz topu ancak kımıldatabiliyordu. Sekiz buçuk metreye yakın uzunlukta ve yirmi santim çapındaki canavar silaha yaklaşık yüz yirmi kilo ağırlığında bir gülle yüklendi. Halk gürültüden korkmaması için uyarıldı. Bundan sonra fitil tutuşturuldu ve top sultanın yeni sarayına yakın bir mevkiden ateşlendi. Patlama on beş kilometreden daha uzaktan bile duyuldu, top güllesi de bir buçuk kilometre yol aldıktan sonra toprağın iki metreye yakın bir derinliğine saplandı.</span></p>

      <p class="paragraf para-style-override-14"><span xml:lang="tr-TR">Bu deneylerin başarısından hoşnut kalan sultan, yolun düzleştirilmesini ve köprülerinin sağlamlaştırılmasını emretti. Top böylece ilkbaharda İstanbul surlarının dışındaki bir noktaya nakledilebilecekti. O sırada sultanın dökümhanelerinde daha küçük başka toplar da dökülmekteydi. Mehmet böylece, bir yüzyıldan beri Batı’da kullanıldığı halde, Doğu’da yeni olan barutla ateşlenen bir ağır silah gücü yaratmış oluyordu. İstanbul’un ortaçağlardan kalma taş duvarları herhalde buna karşı koyamayacaktı.</span></p>

      <p class="paragraf para-style-override-14"><span xml:lang="tr-TR">Sultan 1452 kışı süresince şehri kuşatma hazırlıklarıyla meşgul oldu. Uykusunu feda ederek İstanbul’un savunma planlarını gözden geçiriyor, saldırı hatlarını, birliklerinin konumunu, kuşatma makinelerinin, bataryalarının, patlayıcılarının yerlerini saptıyordu. Gece yarısı sıradan bir asker kılığında birkaç arkadaşıyla birlikte Edirne sokaklarında dolaşıyor, halkın ve askerlerinin ruh hallerini araştırıyordu. Gece yarısından sonra sabaha karşı Sadrazam Halil Paşa’yı yanına çağırttı. Mevkii bahsinde kaygılı olan Halil yanına bir kap dolusu altın para almak önlemine başvurdu. Bunların neye yarayacağı sorusuyla karşılaşınca, beklenmedik bir sırada efendileri tarafından çağırılan sultanın hizmetkârlarının yanlarında armağanlar getirmelerinin usulden olduğu yanıtını verdi. Mehmet kabı eliyle kenara iterek, “Ben yalnız bir tek şey istiyorum. Bana İstanbul’u ver,” dedi. Bundan sonra sadrazama kuşatmanın kısa bir zaman sonra başlayacağını haber verdi. Arkasından onu yanından savarak yine planlarının başına döndü.</span></p>

      <p class="paragraf para-style-override-14"><span xml:lang="tr-TR">İmparatorluğunun her eyaletinden adam getirterek Trakya’da toparladığı ordu çok geçmeden birkaç yüz bin kişiyi buldu. Aralarında yirmi bin de başıbozuk asker vardı. On iki bin Yeniçeri ordunun çekirdeğini oluşturuyordu. Ordunun donanımıyla sultan bizzat ilgilendi. Topraklarının dörtbir yanındaki silahhanelerde göğüs zırhları, kalkanlar, miğferler, mızraklar, kılıçlar ve oklar yaptırdı. Mühendisleri de bu arada mancınıklar ile kalenin surlarını ve kapılarını yıkmak için koçbaşı denen unu demirli kalın sopalar yaptırmakla meşguldular.</span></p>

      <p class="paragraf para-style-override-14"><span xml:lang="tr-TR">Nüfusu şimdilerde elli binin altına düşmüş olan İstanbul’da Rumlar bu kuvvete ancak yedi bin kişiyle karşı koyacaklardı. Bunların arasında “Tanrı’yla Hıristiyanlığın şanı adına” onların yardımına koşan, birçoğu Cenevizlilerle Venediklilerden ve Altın Boynuz’daki (Haliç) gemilerin mürettebatından oluşan iki bin yabancı da vardı. Bizans bu birliklerle uzunlukları yirmi kilometreyi geçen surları koruyacaktı, hem de yalnız hafif toplarla.</span></p>

      <p class="paragraf para-style-override-14"><span xml:lang="tr-TR">Surlarla çevrili şehirleri savunmada usta Giovanni Giustiniani adlı Cenevizli uzmanın yedi yüz kişiyle birlikte gelişi, Bizanslılara biraz moral verdi. İmparatorun başkomutanlığa atadığı Giustiniani halkın da yardımıyla surları kuvvetlendirmek, hendekleri boşaltmak ve savunmaları geliştirmek için hemen kolları sıvadı. Bu arada şehirdeki bütün silahlar toplanıp gerekli yerlere dağıtılıyordu. Yalnız adam değil, para sıkıntısı da çeken imparatorun kurduğu savunma fonuna sıradan kimseler, manastırlar ve kiliseler katkıda bulundular. Bir taraftan da gümüş eşyalar kiliselerde eritilerek madeni para basılıyordu.</span></p>

      <p class="paragraf para-style-override-14"><span xml:lang="tr-TR">İstanbul’un önceki kuşatmalarının başarısızlıkla sonuçlanmasının nedeninin şehre yalnız karadan saldırılması olduğunun sultan farkındaydı. Bizanslılar denize hâkim olmalarının yararını görmüşler, su yoluyla malzeme getirtebilmişlerdi. Oysa Türkler, birliklerini Asya’dan taşımak için Hıristiyan gemilerine bağımlı kalmışlardı. Mehmet şimdi yalnız bir kara kuvveti değil, bir deniz kuvveti de oluşturmanın yaşamsal önemi olduğunu açıkça görüyordu. Deniz kuvvetinin önemini kavrayarak bu konuya özel bir dikkat yöneltti. Yalnız eski gemilerden değil, Ege’deki tersanelerde hızla inşa edilen yenilerinden de oluşan filo çeşitli büyüklüklerde 125 gemiyle çeşitli yardımcı teknelerden oluşuyordu.</span></p>

      <p class="paragraf para-style-override-14"><span xml:lang="tr-TR">Bir Bulgar amiralin kumandasındaki bu donanma 1453’de Gelibolu’dan hareketle Marmara Denizi’nde boy gösterince, Rumlar, Türklerin kendilerininkinin beş katı olan bir filo sahibi olduklarını görerek şaşırdılar ve fena halde bozuldular. Savaş planlarını açıklamak ve onaylarını almak için kurmaylarını toplayan sultan, şimdi denize de hâkim olduğuna onları inandırabildi. Osmanlı İmparatorluğu’nun, tüm geçmiş zaferlerine rağmen, İstanbul ele geçirilene kadar güvende olamayacağında ısrar ediyordu. Şehir zaten birçok sebeplerden dolayı zapt edilemez değildi. Kendisi İstanbul’u da içeren bir imparatorluğu yönetmedikçe hiç yönetmese de olurdu. Divan sultanı ittifakla destekledi.</span></p>

      <p class="paragraf para-style-override-14"><span xml:lang="tr-TR">II. Mehmet peygamberlerin de desteğine sahipti. Sultanın ordusu mensuplarının inancına göre, peygamber Hazreti Muhammet şehre ilk giren askere cennette özel bir yer bahşedecekti. “Konstantinopolis’i fethedecekler. Bunu başaracak prensle orduya şükürler olsun,” diye kehanet etmemiş miydi? Sultan bu prensin kendisi olacağını ve İslamiyet adına kâfirleri yenilgiye uğratacağını tekrar tekrar söylüyordu.</span></p>

      <p class="paragraf para-style-override-14"><span xml:lang="tr-TR">O sonu gelmeyen uzun kış boyunca depremler, sel gibi yağmurlar, su baskınları, yıldırımlar ve kuyrukluyıldızlar gibi uğursuz belirtiler yüzünden Rumların moralleri bozulmuş, bu alametlerin imparatorluklarının sonunu ve Hıristiyanlığın düşmanlarının gelişini haber verdiğinden korkmaya başlamışlardı. Büyük Ayasofya Kilisesi’nde Noel’den önce büyük bir ayin yapılmış, bunda daha önce Floransa’da yapılan anlaşmaya göre, Rum ve Latin kiliselerinin birleştiği ilan edilmişti. Fakat Rumlar böyle bir birleşmeyi kabule hevesli olmadıklarından pek azı kiliseye girmiş, ancak birleşmeyi destekleyen ruhban sınıfı görev yapmıştı.</span></p>

      <p class="paragraf para-style-override-14"><span xml:lang="tr-TR">İlkbahar gelince sultan büyük ordusuyla Trakya’da şehrin duvarlarına doğru yürüyüşe geçti. Ağır topları kendisinden önce gelmişti, sultan sonuncu birliğiyle geldiğinde tarih 2 Nisan 1453 ve Paskalya’nın ikinci günü olan bir pazartesiydi. Sultan karargâhını kara surlarının ortasına bakan bir yükseltiye kurdu. Yeniçeriler yakınında kamp kurmuşlardı; canavar top ise daha küçük iki topla birlikte yakındaki bir yerdeydi. İmparator, sultanın karşısında Aziz Romanus kapısının önünde mevzilendi, Giustiniani’nin kumandasındaki Cenevizli birlikleri de yan tarafındaydı. İmparator, Venedik’li Hıristiyanların da desteğine sahip olduğunu göstermek için Venedik’li denizcilerden bin tanesine Türklerin görmesi için çok özel üniformalarının içinde surlar boyunca resmigeçit yaptırdı.</span></p>

      <p class="paragraf para-style-override-15"><span xml:lang="tr-TR">Rumlarla yapılan diplomatik görüşmeler bir sonuç vermeyince İmparator, sultana şöyle bir yazı gönderdi:</span></p>

      <p class="paragraf para-style-override-14"></p>

      <p class="paragraf para-style-override-15"><span xml:lang="tr-TR">Barıştan çok savaşı arzuladığınız belli olduğuna, içtenliğime ve sadakat yeminime sizi inandıramadığıma göre, varsın istediğiniz gibi olsun. Artık sadece Tanrı’ya güveniyorum. Şehrin sizin olmasını O istediği takdirde, buna karşı gelmek kimin haddine! Tanrı size Barış arzusu esinlerse, ben çok mutlu olurum. Her ne olursa olsun, sizi bütün yeminlerinizden ve anlaşmalarınızdan azat ediyorum ve başkentimin kapılarını kapayarak halkımı kanımın son damlasına kadar savunacağım. Adil olanla uyum halinde saltanat sürün. Yüce Tanrı nasılsa ikimizi de yargısının katına çağıracaktır.</span></p>

      <p class="paragraf para-style-override-14"></p>

      <p class="paragraf para-style-override-15"><span xml:lang="tr-TR">Böylece şehrin kapıları kapandı, hendeği aşan köprüler de tahrip edildi. Deniz surlarının korunması için Cenevizlilerin denetiminde Altın Boynuz limanının ağzına kocaman kütüklerden oluşan bir zincir çekildi, böylece Haliç’in içindeki yirmi altı gemi korumaya alındı. Altısı Girit’e, biri de Venedik’e ait yedi gemi daha önce kuşatmadan kaçmak için yedi yüz İtalyanla çekip gitmişti. Ama başka kaçan olmadı. Bizans’ta insanlar bütün Kutsal Hafta süresince kiliselerinde kurtuluş için dua ettiler. Haftanın sonunda İslam yasaları uyarınca sultan habercileriyle bir ateşkes teklifi ve son bir barış önerisi yolladı. Gönüllü olarak teslim olmaları durumunda İstanbul halkına Osmanlı koruması altında yaşam ve mülk hürriyeti vaat ediyordu. Ama onlar teslim olmayı reddettiler. Böylece 6 Nisan’da bombardıman başladı. Bir hafta sonra bombardıman yoğunlaştı ve altı hafta süresince aralıksız devam etti.</span></p>

      <p class="paragraf para-style-override-14"></p>

      <p class="paragraf para-style-override-14"><span xml:lang="tr-TR">Sultan şehrin surlarını aşmak için insan gücünden çok, ağır silahlarına güveniyordu; yalnız toplarla havanlara değil, aynı zamanda mancınıklara da. Fakat kuvvetleri hızlı bir ilerleme kaydedemiyordu. Büyük top gülleleri surları birçok yerlerinden tahrip ettiyse, birtakım kuleler yıkıldıysa da, esaslı bir geçit açılamadı, Osmanlı birliklerinin dört saat süren saldırısı da başarısızlıkla sonuçlandı. Giustiniani’nin kumandasındaki Rumlar zararı hızla onardılar, surların zayıflayan bölümlerini de acele sağlamlaştırdılar, hatta bu amaçla yün balyalarından ve kat kat derilerden yararlandılar, ama tehlikenin en fazla olduğu yerlerde kerestelerden ve toprakla doldurdukları fıçılardan setler inşa ettiler.</span></p>

      <p class="paragraf para-style-override-14"><span xml:lang="tr-TR">Saldırı, sultanın gemilerinin Altın Boynuz’daki engeli tam iki kez aşamadıkları denizde de başarılı olamadı. Üstelik silah ve erzak yüklü üç Ceneviz kadırgası, Sicilya’dan gelen bir Rum nakliye gemisinin refakatinde Çanakkale’den geçebildi ve şehrin önünde belirdi. Bu konuda bilgilendirilen sultan, hemen atına atlayıp kaptan-ı deryasına bizzat komut vermeye gitti. Gemileri zapt edip batırmalı, bunu yapamadığı takdirde sağ olarak geri dönmemeliydi. Bütün gün boyunca şehir halkının gözleri önünde bir deniz savaşı olanca şiddetiyle sürdü. Fakat Hıristiyan gemileri üstün donanımları ile denizcilikleri sayesinde Türklerin elinden kaçmayı başardılar ve güvenle Altın Boynuz’un korumasına girdiler. Boğaziçi kıyısından gemilerinin yenilgisini izleyen sultan öfkesinden deliye dönmüştü. Atını denize sürdü ve denizcilik bahsindeki cehaletine rağmen kaptan-ı derya ile mürettebatına komutlar yağdırmaya başladı. Savaştan sonra da kaptan-ı deryaya öfkelenmeye devam ederek onu kırbaçlattı ve kazığa oturtmakla tehdit etti. Sonunda adamı görevinden aldı ve mallarına el koyarak Yeniçerilerine dağıttı.</span></p>

      <p class="paragraf para-style-override-14"><span xml:lang="tr-TR">Mehmet, İstanbul’un yalnız karadan saldırmakla ele geçirilemeyeceğini anlamıştı; şimdi deniz saldırısı da fiyaskoyla sonuçlanmıştı. Mehmet çare olarak, belki de hizmetindeki bir İtalyanın aklına uyarak, gemilerini karayoluyla Boğaziçi’nden Altın Boynuz’a taşımak, böylece Haliç’in ağzını kapayan kütük köprüsünün arkasından dolanmak gibi dâhiyane bir fikre kapıldı. Mühendisleri bu maksatla bir vadiyi, arkasından bir dağ sırtını aşan, sonra da başka bir vadiden limana inen bir yol inşa ettiler. Yola metal tekerlekli kızakları taşımak için bütün uzunluğu boyunca yağlanmış keresteler döşendi. Gemiler bu kızaklara bağlandı, sonra bir palangayla suyun içinden çıkarıldılar ve öküzlerle karada çekildiler.</span></p>

      <p class="paragraf para-style-override-14"><span xml:lang="tr-TR">Yelkenler açıldı, bayraklar dalgalandırıldı, kürekçiler de havada küreklerini salladılar, böylece şaşkına dönen Hıristiyan gemicilerle gözcüler için tepeden limanlarına inen bir deniz filosu görüntüsü yaratıldı. Çok geçmeden yetmiş Türk gemisi Bizans’ın deniz savunmalarının arasında Altın Boynuz’un sularında yüzüyordu.</span></p>

      <p class="paragraf para-style-override-14"><span xml:lang="tr-TR">Venediklilerle Cenevizlilerin hafif silahlı iki gemiyi, arkasından da iki büyük kadırgayı aralarına sevk etmek girişimi, sürpriz yaratmaması ve Türklerin kara bataryalarının ateş açarak iki gemiyi batırması nedeniyle sonuçsuz kaldı. Rumlar böylece Altın Boynuz’da kontrolü kaybettiler, Türkler de arkalarında faaliyette bulunabildiler. Pera’da Cenevizlileri kuşatmayı ve denetimleri altına almayı, şehrin yukarısında dubalardan limanı aşan bir köprü kurmayı, böylece birliklerinin arasında iletişimi sağlamayı, liman surlarını tehdit etmeyi, bu suretle gerek liman gerekse kara surlarının savunmasını zayıflatmayı başardılar.</span></p>

      <p class="paragraf para-style-override-14"><span xml:lang="tr-TR">Türklerin bu deniz zaferini hemen bir kara saldırısı izlemedi, sadece her iki cephede de düşmanı bezdirmeye devam edildi. Şehrin içinde erzak azalmış, gıda maddeleri getirecek olan bir Venedik gemisi ise bir türlü görünmemişti. Savunucuların moralleri bozuktu. Hıristiyan Batı’dan yardım gelmeyince, bazıları imparatoru şehirden ayrılıp dışarıda direniş göstermeyi sürdürmeye razı etmeye çalıştılar. Fakat imparator, “Gitmek benim için imkânsız. Tanrı’nın kiliselerini ve hizmetkârları olan ruhban sınıfını, tacı ve halkımı nasıl böylesi kötü bir durumda bırakabilirim?... Size yalvarırım, dostlarım, gelecekte bana, ’Olmaz efendim, sakın bizi terk etmeyin,’ dışında bir şey söylemeyin. Evet, sizi hiçbir zaman terk etmeyeceğim,” sözleriyle bu öneriyi reddetti.</span></p>

      <p class="paragraf para-style-override-14"><span xml:lang="tr-TR">O, ’koyunları için hayatını öne süren İyi Çoban’ın (İsa) izinden gitmeyi’ yeğliyordu.</span></p>

      <p class="paragraf para-style-override-14"><span xml:lang="tr-TR">Fakat en modern donanımla yapılan hemen hemen yedi haftalık bir kuşatmadan sonra hiçbir Türk askeri henüz şehre adımını atmamıştı. Surları tahrip etmek ve hendeği aşmak girişimleri başarısızlıkla sonuçlanmıştı. Altın Boynuz’daki operasyonlar ise sonuçsuz kalmıştı. İşin başından beri kuşatmayı fazla desteklemeyen Sadrazam Çandarlı Halil bu noktada daha yaşlı meslektaşlarının desteğiyle ve genç meslektaşlarına karşı gelerek sultanı Rumlarla barış yapmak için son bir öneride bulunmaya razı etti. Mehmet bir elçi aracılığıyla imparatoru ağır bir yıllık vergi ödemekle şehri terk etmek arasında bir tercih yapmak durumunda bıraktı. İmparatorun yurttaşları bütün mallarıyla şehri terk edecekler, imparatora da Peloponez’de bir krallık verilecekti. İmparator seçeneklerin ikisini de geri çevirdi. Sultan bunun üzerine Rumlar için teslim olmaktan, kılıçtan geçirilmekten veya İslam dinini kabul etmekten başka seçenek kalmadığını bildirdi.</span></p>

      <p class="paragraf para-style-override-14"><span xml:lang="tr-TR">Mehmet 29 Mayıs Salı günü surlara bütün kuvvetlerle son bir saldırı yapılmasına ilişkin planlarını açıkladı. Bir önceki pazar günü ordusunun safları arasında at üstünde dolaşırken yanındaki haberciler, İslam usulleri gereğince askerlere şehri yağmalamak için üç gün verileceğini, şehrin hazinelerinin aralarında adilane paylaştırılacağını bildirdiler. Surları ilk aşacak olan asker, bir tımar ve yönetimde yüksek bir mevkiyle ödüllendirilecekti. Yalnız binalarla surlar sultana ayrılacaktı. Şehrin içindeki savunucular dışarıdaki birliklerden gelen sevinç çığlıkları ve, “Allah’tan başka Tanrı yoktur; Muhammet de onun peygamberidir,” bağırışlarını duyabiliyorlardı. Türkler gece boyunca hendekleri doldurmakla, kaval ve boru sesleri arasında silah yığmakla meşgul oldular. Fişeklerin ve meşalelerin aydınlığıyla ışıltısını gören karartılmış şehrin içindekiler önce Türk karargâhının alev alev yandığını sandılar. Gerçek nedeni tahmin eden Rumlar için yere diz çöküp dua etmekten başka çare kalmıyordu.</span></p>

      <p class="paragraf para-style-override-14"><span xml:lang="tr-TR">Ertesi gün Türk kuvvetleri yaklaşan saldırıdan önce dinlendikleri için surların dışında uğursuz bir sessizlik hüküm sürdü. Surların iç yüzünde ise sessizlik, kilise çanlarının çalışı ve ikonlarla kutsal eşya dualar arasında şehir sokaklarından geçirilirken indirilen gong darbeleriyle bozuluyordu. Sultan genel bir denetim turundan sonra kurmaylarıyla komutanlarını çadırına çağırdı. Hıristiyanların başkentini zapt etmenin yüzyıllardan beri iman sahiplerinin kutsal bir görevi olduğunu, geleneklerin ise başarı vaat ettiğini onlara hatırlattı. Ertesi gün adamlarını dalga dalga saldırtacağını ve bunun savunucular yorgunluktan ve bezginlikten boyun eğene kadar devam edeceğini bildirdi. Subaylarına cesaret göstermelerini ve disiplini korumalarını buyurdu.</span></p>

      <p class="paragraf para-style-override-14"><span xml:lang="tr-TR">Kendi liderlerine hitap eden imparator da insanın dini, vatanı, ailesi ve hükümdarı için her an ölmeye hazır olması gerektiğini bildirdi. Şimdi ise dördü için de ölmek zorundaydılar. Büyük imparatorluk başkentinin zaferleriyle geleneklerinden, Gerçek İnancı yok etmeye ve İsa’nın yerine sahte bir peygamber oturtmaya çalışan kâfir sultanın hiyanetinden bahsetti. Bizanslılar ataları olan Yunanla Roma’nın eski kahramanlarına layık olmalıydılar. Cesur ve vefalı olmalıydılar. Tanrı’nın yardımıyla zafer onların olacaktı. Gibbon’un sözleriyle bu, “Roma İmparatorluğu’nun cenaze söylevi,” oldu.</span></p>

      <p class="paragraf para-style-override-15"></p>

      <p class="paragraf para-style-override-14"><span xml:lang="tr-TR">29 Mayıs 1453 sabahının erken saatlerinde sultanın saldırısı ani bir ses curcunasıyla başladı; topların gümbürtüsü arasında savaş çığlıkları, zillerin tangırtısı, borazanların gümbürtüsü, surların bir ucundan öteki ucuna kadar yayılan kavalların iniltisi birbirini izliyordu. Nöbetçilerin alarmı vermesi ve savaşın başladığını herkesin duyması için çan kulelerinin devreye girmesiyle kilise çanları çalmaya başladı ve bu sesler saldırgan taraftan gelenlerle anında dayanılmaz bir çelişki yarattı. Savaşçılar görevlerinin başına koşarken kadınlar taşlar ve surlar için gerekli kalasları taşıyarak onları izliyordu; bu arada ihtiyarlarla çocuklar da evlerinden kiliselere doluyor, günah çıkartmaya ve şehirlerinin kurtuluşu için Tanrı’ya son bir niyazda bulunmaya hazırlanıyorlardı. Cemaatlar şafak sökünceye kadar dua ettiler.</span></p>

      <p class="paragraf para-style-override-14"><span xml:lang="tr-TR">O sırada sultanın surlara saldırısı üç dalga halinde gelişti. Önce farklı diller konuşan başıbozuk askerlerin saldırısı başladı. Duraksamaları olasılığına karşı bir askeri polis dizisi tarafından kayışlar ve sopalarla itekleniyorlardı. Kendilerinden daha iyi silahlanmış ve eğitim görmüş birliklerle karşılaşmalarına rağmen iki saate yakın dövüşmelerinden sonra düşmanı yorma görevlerini tamamlamış olduklarından Mehmet’ten geri çekilme emrini aldılar.</span></p>

      <p class="paragraf para-style-override-14"><span xml:lang="tr-TR">Bundan sonra çok iyi silahlı ve disiplinli Anadolu birliklerinin saldırısına sıra geldi. Kilise çanları bir kez daha alarm verdiler, ama tınlamaları bu kez surları döven canavar topun ve diğer ağır silahların gök gürültüsünden farksız gümbürtüsü tarafından boğuldu. Birlikler bir yandan da önceki bir bombardımanın surlarda açtığı gediği doldurmak için Giustiniani’nin kalaslarla ve toprakla dolu fıçılarla yaptırdığı sete yükleniyorlardı. Sete merdivenler dayayıp surların tepesine tırmanmaya çalışırken savunucuların taş yağmuruyla karşılaştılar ve göğüs göğüse bir dövüş başladı. Sayıları bu kadar dar bir cepheye göre çok fazla olduğundan kayıpları büyük oldu. Fakat şafağa bir saat kala Urban’ın büyük topu savunma noktasına tam isabet kaydetti ve surların büyük bir kısmını yerle bir etti. Üç yüz kadar Türkten oluşan bir kafile, şehrin onların olduğunu haykırarak gedikten içeri daldı. Fakat bir Rum birliği, başında imparator olduğu halde saldırıya geçerek onları karşıladı, birçoğunu doğradı, kalanları da tekrar hendeğin içine sürdü.</span></p>

      <p class="paragraf para-style-override-14"><span xml:lang="tr-TR">Elinde demirden bir topuzla askerlerini öne süren, onları kâh öven kâh azarlayan sultan şansın ters gitmesine çok bozulmuştu. Bununla birlikte, plan gereği, ana saldırı için yedekte bekletilen Yeniçerileri savaşa sokmanın zamanı gelmişti. Şimdi daha fazla gecikmeden koşar adımlarla kazıktan duvara yaklaşıyorlar, savaş ezgilerinin eşliğinde daha hevesli olarak ve üzerlerine yağan mermilere rağmen saflarını bozmadan ilerliyorlardı. Bizzat Mehmet hendeğe kadar onlara öncülük etti, sonra orada durarak Yeniçeriler dalga dalga saldırırken onlara cesaretlendirici sözlerle moral verdi. Bir saat süren göğüs göğüse çarpışmalardan sonra fazla bir ilerleme kaydedememişlerdi. Dört saatten beri nefes almadan savaşan Hıristiyanlar, çaresizlik içinde mücadele etmeyi sürdürüyorlardı.</span></p>

      <p class="paragraf para-style-override-14"><span xml:lang="tr-TR">Derken ölümcül iki şanssızlık yaşadılar. Önce surların kuzey köşesindeki küçük bir arka kapı olan Kerkoporta Türklere karşı yapılan bir akın sonrasında dikkatsizlik sonucu açık bırakıldı, kapatılmasına vakit kalmadan bir Türk grubu içeri dalarak yukarısındaki kuleye tırmanmaya başladı. İkinci şanssızlık olmasa belki haklarından gelinebilirdi. Ne çare ki yakın mesafeden atılan bir kurşunun göğüs zırhını delmesiyle Giustiniani ağır yaralandı. Istırap içinde kıvranırken cesareti kırıldı ve savaş meydanından uzaklaştırılması için yalvardı. İmparatorun, “Bu tehlike anında beni terk etme. Bu şehrin kurtulması sana bağlı,” diye yakarmaları boşa gitti. İç kapı açıldı, adamları da Giustiniani’yi şehrin sokaklarından geçirerek Altın Boynuz’a indirdiler ve orada bir Ceneviz gemisine taşıdılar. Cenevizli birlikler onun gittiğini görünce, birçokları savaşın kaybedildiği sonucuna vararak onu izlediler.</span></p>

      <p class="paragraf para-style-override-14"><span xml:lang="tr-TR">Arkası moral bozukluğu ve panik oldu. Bundan yararlanmak fırsatını kaçırmayan sultan, “Şehir bizim,” diye bağırarak Yeniçerilerinin Aziz Romanus Kapısı’na son bir saldırıda bulunmalarını emretti. Saldırının başında Hasan (Ulubatlı) adında Anadolulu bir dev vardı. Arkadaşları tarafından izlenerek dövüşe dövüşe kütük duvarının tepesine tırmandı. Orada dizüstü düşürüldü ve arkadaşlarının yarısıyla birlikte öldü. Fakat hayatta kalanlar kütükten seti bırakmadılar. Çok geçmeden onlara katılan başka Yeniçeriler, Rumları oradan uzaklaştırdılar, yukarıdan onlara ateş açtılar, aşağıda da onları katlettiler. Böylece birçok Yeniçeri iç duvara ulaştı ve bir direnişle karşılaşmadan buna tırmandılar. Aynı dakikalarda arka kapının yukarısındaki kulede Türk bayrakları dalgalanmaya başladı ve, “Şehir alındı!” naraları yükseldi.</span></p>

      <p class="paragraf para-style-override-14"><span xml:lang="tr-TR">İmparator bu arada dörtnala almış başını gidiyordu ve arka kapıya yetişmişti. Ama burada karışıklık almış başını gidiyordu, kapıyı kapamak için artık çok geçti, Türkler içeri akıyordu, üstelik onlara direnecek pek az Cenevizli kalmıştı. Konstantin bunun üzerine Aziz Romanus Kapısı’ndaki ana çarpışmaya katılmaya koştu. Türkler burada kazık duvarlardaki gediklerden içeri akıyorlardı. Rumları toparlamak için yapılan son denemeden sonra imparator savaşın kaybedilmiş olduğunu gördü. “Şehir zapt edildi, ama ben hâlâ hayattayım,” diyerek atından indi, üstündeki nişanları koparıp attı, içeri akan Yeniçerilerin arasına daldı ve ne dirisi ne de ölüsü bir daha görülmedi. Gibbon, “Umutsuzluğa düşen imparator her şeyini üzerinden silkip attı, karışıklık arasında meçhul biri tarafından öldürüldü, cesedi de dağ gibi cesetlerin arasına gömülüp kayboldu,” diye yazıyor.</span></p>

      <p class="paragraf para-style-override-14"><span xml:lang="tr-TR">Kapıdan disiplinli şekilde geçtikten sonra zafer kazanmış ordu dağıldı, askerler şehir sokaklarında önlerine çıkanları öldürerek ve âdet gereği yağma ederek koşuyor, kiliseleri ve manastırları boşaltıyorlar, bunların içindekilerle yetinmeyerek oralardaki insanları da alıp götürüyorlardı. Binlerce Rum büyük Ayasofya Kilisesi’ne sığınmaya koşuyorlardı.</span></p><br />

      <p class="paragraf para-style-override-14"><span xml:lang="tr-TR">Tarihçi Mikhail Ducas şöyle yazıyor: “Dev tapınak bir saatin içinde erkeklerle ve kadınlarla doldu... sayılması olanaksız bir kalabalık. Büyük kapıyı kapayarak orada duruyor, meleklerden medet umuyorlardı. Derken Türkler daha günün ilk saati dolmadan, dövüşerek, öldürerek, tutsaklar alarak kiliseye geldiler. Kapıyı kapalı bulunca acımayarak onları baltalarla parçalamaya koyuldular.</span></p><br />

      <p class="paragraf para-style-override-14"><span xml:lang="tr-TR">Papazlar mihrabın başında ilahiler okumaya devam ederken, dua edenlerin çoğu ip niyetine yeleklerle ve kadınların başından koparılan başörtüleriyle bağlandılar ve böylece sokaklardan geçirilerek askerlerin kampına götürüldüler. Askerler burada en güzel kızlarla delikanlılara ve zengin giyimli dokuz senatöre sahip olmak için aralarında kavga ediyorlardı.</span></p>

      <p class="paragraf para-style-override-14"><span xml:lang="tr-TR">Sultan Mehmet fethettiği şehre zafer alayıyla girişini aynı günün öğleden sonra saatlerine erteledi. Sonra Yeniçeri muhafızlarının ve vezirlerinin eşliğinde atının üstünde sokaklardan geçerek Ayasofya Kilisesi’nin yolunu tuttu. Kilisenin kapısında atından indi, eğilip yerden bir avuç toprak aldı ve doğuya has bir simgecilikle toprakları Allah’ının karşısında bir tevazu nişanesi olarak başından aşağı serpti. Kiliseye girince hemen mihraba doğru yürüdü. O sırada bir Türk askerinin yerdeki mermerlerin bir parçasını kırdığını gördü. Sultan, ona dönerek niçin yerleri tahrip ettiğini sordu. Asker, “Din adına,” diye yanıt verdi. Sultan o zaman ona kılıcıyla vurarak, “Senin için hazinelerle tutsaklar yeter de artar bile. Şehrin binaları benim payıma düşüyor,” dedi. Türk ayaklarından tutularak sürüklendi ve dışarı atıldı.</span></p>

      <p class="paragraf para-style-override-14"><span xml:lang="tr-TR">Hâlâ köşelere büzülmüş birkaç Rumu ve papazları serbest bıraktıktan sonra Mehmet kilisenin camiye dönüştürülmesini emretti. Bir Müslüman din görevlisi vaiz kürsüsüne çıkarak bir dua okudu. Sultanın kendisi de mihrabın basamaklarını çıktı ve onu zafere ulaştıran tek Tanrı olan Allah’a biat etti. Binadan dışarı çıktığında sokaklar sakindi. Düzen kurulmuştu: bir tek günün yağması askerler için yeterli bir ödül olmuştu. Sultan atının üstünde meydanın diğer ucundaki harap durumdaki imparatorluk sarayına kadar gitti. O sırada bir Acem şairinin mısraları aklına gelmişti: “Örümcek Sezarlar’ın sarayında perdelerini örer; baykuş Efrasiyab’ın kulelerinde nöbet tutar.”</span></p><br class="para-style-override-18" />

      <p class="paragraf para-style-override-14"><span xml:lang="tr-TR">Kazıklı Voyvoda diye de bilinir. Düşmanlarını zevk alarak kazığa oturtup işkenceyle öldürmekle ünlüydü.</span></p>

      <p class="paragraf para-style-override-14"><span xml:lang="tr-TR">Fransız kral hanedanının simgesiydi.</span></p>

      <p class="paragraf para-style-override-14"><span xml:lang="tr-TR">Bir tür dinsel meclis.</span></p>
    </div>
  </div>
</body>
</html>
