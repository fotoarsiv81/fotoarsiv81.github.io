<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-11.html">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-3-4"><span class="alt-baslik" style="font-size:1.38em;" xml:lang="tr-TR">((9))</span></p>

      <p class="paragraf para-style-override-14"><span xml:lang="tr-TR">Fetholunan başkenti yanlarıyla arkasını güvenceye alan bir üs haline getiren Sultan Mehmet’in şimdiki askeri görevi, imparatorluğunu berkitmek ve çevresindeki sınırları genişletmekti. Deniz tarafında büyütülmüş ve tahkim edilmiş bir limanı vardı, deniz kuvvetlerini de büyütüyordu. Bir yandan da Rumeli ve Anadoluhisarı’nın boğazlara kuzeyden hâkim olması gibi, burada da Çanakkale’ye güneyden hâkim olmak için Boğaz’ın iki yanında yeni bir kale inşa edildi. Sultan ordularının başında savaşa gidiyor, paşalarına kumanda ediyor, hiç savaş meclisi toplamıyor, her yıl hem Avrupa hem de Asya’dan topladığı askerlerle oluşturulan sıkı disiplinli ordularının hedefine ilişkin hiçbir plan açıklamıyordu. Bir keresinde bir paşası bir sonraki seferin hedefinin neresi olacağına dair ona soru sorunca, sultan, sakalının bir tek kılı bile niyetlerini bilecek olsa onu koparıp ateşe atacağı yanıtını verdi.</span></p>

      <p class="paragraf para-style-override-14"><span xml:lang="tr-TR">Babasının düşmanları, Macaristan’da Hunyadi, Sırbistan’da Despot Giorgi Brankoviç, Arnavutluk’ta Skanderberg, Yunanistan’la Ege’de Venedik’liler ona miras kalmıştı. Sistematik şekilde birbiri arkasından onlara karşı harekete geçti. Fetihi peş peşe izleyen 1454’le 1455’deki seferlerinin hedefi, Macarlarla Türklerin rekabet alanı olan tampon devlet Sırbistan’dı. Orada babası Murat’ın Varna Savaşı’ndan sonra ayağa kaldırdığı prensliğin en büyük kısmını işgal etti, değerli gümüş madenlerine el koydu ve ülkeyi Osmanlı İmparatorluğu’na daha sıkı bağlarla bağladı. Fakat Macaristan’a yüklenmesine karşı arada hâla bir engel vardı: Tuna üzerindeki Belgrad şehri.</span></p>

      <p class="paragraf para-style-override-14"><span xml:lang="tr-TR">Babasının yapamadığını yapıp bu şehri zapt etmeyi aklına koyan Mehmet, 1456’da çok iyi silahlanmış 150.000 kişilik bir kuvvet ve Tuna üstünde Vidin’e kadar gelen hafif teknelerden oluşmuş bir filo oluşturdu. Gemilerden büyüğü kuşatmada kullanılacak ağır silahları taşıyordu. Daha hafif toplar, büyük ölçüde ithal edilmiş Batılı işçiler tarafından Sırbistan’da inşa edildiler. Silahlar, cephane ve erzak çok iyi düzenlenmiş deve kervanları ve diğer yük hayvanları tarafından karayoluyla nakledildiler. Şehri kuzeyden abluka altına almak için Mehmet kalenin üst başına nehrin kaynağı yönünde bir gemi zinciri dizdi. Nehrin kıyılarında dizili ağır topları şehrin kara duvarlarına çevrilmişti. Haziran başlarında tahıllar olgunlaşırken sultanın çadırı bir tepenin doruğuna oturtulmuştu, Yeniçerilerinin barınakları ise tepenin eteklerine konuşlandırılmıştı. İstanbul’u başarıyla zapt etmesinden fazlasıyla cesaret bulan Mehmet, Belgrad’da bir güçlükle karşılaşacağını sanmıyordu.</span></p>

      <p class="paragraf para-style-override-14"><span xml:lang="tr-TR">Türk Sipahileri temmuz başında çevre arazileri harabeye çevirdiler. Bombardıman da başladı ve on dört gün sürdü. Fakat kale duvarları ağır hasara uğradıysa da, Belgrad fazla bir kayıp vermedi. Sonra Hunyadi’nin nehir filosu Tuna’nın alt başında belirdi, süvarileri de takviyelerin gelmesini engellemek ve Türklerin geri çekilme yolunu kesmek için kıyılarda toplandılar. Savaş beş saat süresince olanca şiddetiyle devam etti. Türkler çaresiz kalacak bir direniş gösterirken, Tuna’nın suları akan kanlardan kızıla boyandı. Gemileri daha hafif olan ve manevra yapma kabiliyeti bulunan Macarlar, hantal Türk gemileri zincirini yararak onları dağıttılar. İki kadırgayı mürettebatlarıyla birlikte batırdılar, dördünü de bütün silahlarıyla birlikte ele geçirdiler. Türk filosunun kalan gemileri ölüler ve can çekişen yaralılarla yüklü olarak kaçmayı başardılarsa da, düşmanın eline düşmelerini engellemek için sultanın emri üzerine yakıldılar.</span></p>

      <p class="paragraf para-style-override-14"><span xml:lang="tr-TR">Macarların zaferi kesindi. Hunyadi’yle savaşçı keşiş Capistrano, kuşatılmış garnizonu takviye etmek ve cesaretlendirmek için birlikleriyle birlikte kaleye girdiler. Duvarlardaki gedikler alelacele onarıldı ve silahlar gözden geçirildi. Nehirdeki yenilgisinin deliye döndürdüğü ve kaleyi ele geçirmeye kararlı Mehmet, bizzat kendisi Yeniçerilerinin başına geçti ve gece vakti şehre karşı büyük bir saldırıya girişti. Sonunda şehrin alt bölümüne girmeyi başardıkları gibi, içlerinden bazı gruplar kale içine girmek için duvarlara tırmandılar. Ganimet peşindeki Yeniçeriler boş sakaklarda dağılırken Hunyadi kurnazca bir manevrayla birliklerini duvarlardan uzaklaştırdı ve saklanmalarını emretti. Yeniçerilerin zafer bağırışları, önceden kararlaştırılmış bir sinyal üzerine Macarların savaş çığlıkları tarafından bastırıldı. Yeniçeriler tekrar toplanmaya vakit bulamadan küçük gruplar halinde etrafları çevrildi ve çoğu yok edildiler.</span></p>

      <p class="paragraf para-style-override-14"><span xml:lang="tr-TR">Hayatta kalanlar kendilerini kale duvarlarından aşağıya bırakınca daha da korkunç bir sürprizle karşılaştılar. Hunyadi’yle Capistrano küme küme dalların üstüne kükürde batırılmış çalı çırpı yığmışlardı. Sabah olunca bunları tutuşturup aşağıda gerilemekte olan düşmanın üstüne fırlattılar. Her tarafta yangınlar patlak verdi. Sayısız Türk kaçamadan hendeklerin içinde cayır cayır yandılar; hendekler böylece çok geçmeden kömürleşmiş cesetlerle tıkandı ve arkadan gelenlerin yolunu kesti. Başka kaçaklar da koşup kaçarken alevlerle giriştikleri yarışı kazanamadılar. Panik halindeki Türkler silahlarını bıraktılar ve sultanın karargâhının önündeki üçüncü savunma hatlarına sürüldüler. Çılgına dönen Mehmet savaşın orta yerine atıldı, ama Haçlılardan birinin kellesini uçurduktan sonra baldırına rastlayan bir okla yaralandı ve savaş meydanından çekilmek zorunda kaldı. Yeniçerileri şaşkınlık halinde dağıldılar. Böylesi bir disiplinsizliğe fena halde kızan Mehmet Yeniçerilerin ağasına küfretti. Gece bastırdıktan sonra Hasan Ağa adındaki bu kişi savaşa katıldı ve efendisinin gözleri önünde öldürüldü. Gece bastırdıktan sonra sultan geri çekilme emrini verdi, ama bu da sonunda yozlaşarak darmadağın bir kaçış şekline döküldü ve önemli miktarda top, cephane ve erzak düşmanın eline geçti.</span></p>

      <p class="paragraf para-style-override-14"><span xml:lang="tr-TR">Hıristiyanların zaferi bütün Avrupa’da büyük sevinç gösterilerine yol açtı. Ama kuşatmanın üzerinden uzun bir zaman geçmeden Hunyadi’yle Capistrano’nun her ikisi de Belgrad çevresini kasıp kavuran bir salgında öldüler. Birkaç ay sonra Giorgi Brankoviç Noel arifesinde ihtiyarlıktan öldü. Sırbistan şimdi Macar yanlısı ve Osmanlı yanlısı hiziplerin, hanedan ve din kavgalarının pençesinde bölünmüştü. Sonunda birbirini izleyen iki seferin ardından ülke Mehmet tarafından istila edildi ve Osmanlı İmparatorluğu’na bağlanarak kuzey yönündeki yayılmacı hareketler için elverişli bir üs haline getirildi. Sırbistan bundan sonra beş yüz yıl süresince Osmanlıların elinde kalacaktı.</span></p><br />

      <p class="paragraf para-style-override-14"><span xml:lang="tr-TR">Mehmet, Belgrad bozgununda savaş malzemelerini kaybetmesinin ardından 1457’de hiçbir sefere çıkmadı. Bunun yerine Meriç Nehri’ndeki bir adada inşaatı yeni tamamlanmış Edirne sarayında kalmayı yeğledi. Bu arada İstanbul’daki sarayı da inşaat halindeydi. İki genç oğlu -Amasya’daki Bayezıt’la Manisa’daki Mustafa- getirtilerek yabancı elçilerin ve imparatorluğun her tarafından toplanmış din, hukuk ve edebiyat âleminin ünlülerinin hazır bulunduğu görkemli bir törenle ve büyük şenlikler arasında sünnet edildiler.</span></p>

      <p class="paragraf para-style-override-14"><span xml:lang="tr-TR">Mehmet ertesi yıl -1458’de- Yunanistan’ı boyunduruk altına almak için tasarladığı seferlerin ilkine çıktı. Bizans yönetici sınıfının büyük bölümü, Palaiologos hanedanının sağ kurtulan iki üyesinin -Dimitri ile Tomas’ın- etkisiz yönetimi altındaki bölünmüş iki Mora despotluğuna sığınmışlardı. Son İmparator Konstantin’in anlaşamayan bu iki kardeşi batıda Patras’tan doğuda Mistra’ya kadarki toprakları ayrı ayrı yönetiyorlar ve sultana bir vergi ödemek yükümlülüğü altında bulunuyorlardı. Bu da çok geçmeden ödenmeyince sultan harekete geçti. Ordusuyla birlikte Korent’i aşarak batı Mora’yı bütün uzunluğu boyunca istila etti. Bu arada göstermelik bir yönetim altında milliyetçilikleri gelişme fırsatını bulamamış bir halkın pek fazla direnişiyle karşılaşmadılar. Sultan batı Mora’nın en büyük kısmını fethetti ve yakıp yıktı, fakat kuzeye dönüş yürüyüşüne kadar kilit kale Korent’e saldırısını erteledi. Burada halka Müslümanlığı kabul etme şartı olmaksızın şerefli bir teslim önerdi. Ret yanıtı alınca, kalenin üç sırasını kuşattı, tarihi kentin kalıntılarından yontturduğu mermer güllelerle kenti top atışlarına hedef etti. İlk iki duvar yıkıldıktan sonra garnizon teslim oldu ve meydanı Yeniçerilere bıraktı. Palaiologoslar da, eski Konstantin despotluğunun büyük kısmını Osmanlılara bırakan bir barışa razı oldular. Böylece ellerinde bir miktar toprak kalıyor ve sultana vergi ödemek yükümlülükleri devam ediyordu.</span></p>

      <p class="paragraf para-style-override-14"><span xml:lang="tr-TR">Mehmet bundan sonra, iki yıl önce Floransa dükünün elinden Türkler tarafından alınan Atina’ya bir ziyaret yaptı. Burası Osmanlılar arasında “Bilgeler Şehri” olarak biliniyordu, Osmanlıların “Yunan hayranı bilge hükümdarları” da şehirdeki antik çağ kalıntılarından çok etkilendi. Özellikle Akropol onda derin bir hayranlık uyandırmıştı. Mehmet Atina’lılara çok cömert davrandı, toplumsal özgürlüklerine saygı gösterdi ve onları vergiden muaf tuttu. Ayrıca Latin Kilisesi’nin çöküşünden sonra Ortodoks ruhban sınıfına ayrıcalıklar bahşederek onları özellikle mutlu etti.</span></p>

      <p class="paragraf para-style-override-14"><span xml:lang="tr-TR">Sultanın gidişinden kısa bir süre sonra iki Palaiologos despotunun arasında kardeş kavgası başgösterdi. Bu arada Dimitri Türkleri ve anlaşmalarını desteklerken, Tomas bu anlaşmayı bozarak Papa’nın kuvvetlerini yardıma çağırdı. Mehmet 1460’da ordusuyla tekrar Yunanistan’a yürüdü. Dimitri önce ondan kaçtı, ama sonra Mistra kentiyle despotluğunun Monemvasia bölgesi dışındaki bölümünü teslim etti. Bu sonuncu bölge Papalığın kuvvetlerinin yardımıyla Türklere karşı koymuştu. Mehmet daha sonra despot Tomas’ın kuvvetlerini yenmek üzere yola çıktı. Bu despot da sonunda Batı’ya kaçarak halkını Türklerin eline teslim etti.</span></p>

      <p class="paragraf para-style-override-14"><span xml:lang="tr-TR">Osmanlılar böylece bütün Yunan Yarımadası üzerinde egemenliklerini kurdular. Sadece denizyoluyla takviye edilebilen birkaç kıyı yerleşim birimi Venediklilerin elinde kalmıştı. Artık buraya Frenkler arası kavga yerine Pax Ottomaica (Osmanlı Barışı) egemendi. Yunan halkına bir ölçüde hoşgörüyle davranılıyordu, aşırı vergiden ve çocukların tabi tutulduğu haraçtan muaftılar, ticaret yapma ve kendi yerel yönetimlerini seçme özgürlükleri tanınıyordu. Oysa Batı Hıristiyanlığı onları kâfirlerin baskısı altında ezilmiş ve Latinler tarafından kurtarılmayı bekleyen bir halk olarak görmeyi yeğlerdi. Zaman geçtikçe hümanist Yunanistan Avrupa’nın Haçlı hevesinin hedefi olarak İstanbul’un ve Kutsal Topraklar’ın yerini aldı.</span></p><br />

      <p class="paragraf para-style-override-14"><span xml:lang="tr-TR">Türk tarihçilerinin kayıtlarına bakılırsa Bizans İmparatorluğu’nu kendi egemenliğinde canlandırmayı hedef edinmiş II. Mehmet, Bizanslı Rumların arasında kral unvanı üzerinde hak iddia edebilecek hiç kimseyi bırakmamaya kararlıydı. Palaiologosları ortadan kaldırmıştı. Şimdi sıra Komnenoslara geliyordu. Trabzon’daki imparatorluğu ortadan kaldırmanın zamanı gelmişti. Büyük Komnenos diye tanınan İmparator IV. Ioannes zaten sultana yüklü bir yıllık vergi ödemek suretiyle özgürlüğünden vazgeçmişti. Onun ölümü üzerine küçük kardeşi İmparator David, sultana karşı gelmek için Venedik, Cenova ve Papalık gibi Avrupalı düşmanlarının dışında, Asya’daki açık seçik düşmanı olan Akkoyunlulardan Türkmen Beyi Uzun Hasan’la anlaşmaktan çekinmedi. Damarlarında Hıristiyan kanı akan bu Müslüman, evlilik yoluyla Komnenoslarla akrabaydı. Uzun Hasan Doğu Anadolu’da Osmanlılara karşı güçlü bir muhalefet kurdu. Bu ittifaka Sinop ve Karamanlı beylerin dışında Hıristiyan olan Gürcü kralları da katıldılar.</span></p>

      <p class="paragraf para-style-override-14"><span xml:lang="tr-TR">David, sultandan babasının ödediği verginin bağışlanmasını istedi ve bu isteğini Uzun Hasan’ın İstanbul’daki elçileri yoluyla iletti. Bunlar zaten Mehmet’ten olmayacak şeyler istiyorlardı. Sultan bu zararlı ittifaka son vermenin ve en sonunda Anadolu’daki işleri Osmanlı’nın çıkarlarına uygun biçimde çözümlemenin zamanının geldiğine karar verdi. 1461’de Asya’ya kara ve denizyoluyla ceza amaçlı bir sefer düzenledi. Önce Cenevizlilerin Karadeniz’deki son ticaret üssü olan Amasra’yı zapt ederek pazarlıklar yoluyla Sinop’u elde etti. Sonra Uzun Hasan’ın topraklarına girdi. Karamanlı müttefiklerinden yardım alamayan Akkoyunlu Beyliği, doğuya doğru çekildi. Suriyeli Hıristiyan annesi Prenses Sara armağanlarla yüklü olarak onun adına sultana gitti. Yapılan barış anlaşmasına göre Uzun Hasan, Trabzonlu Komnenoslara yardım etmemeyi kabul ediyordu. Ama Prenses, Mehmet’i şehre saldırmanın tehlikelerine karşı uyarmak isteyince, Mehmet, “Anne,” dedi. “İslamın kılıcı benim elimde.”</span></p>

      <p class="paragraf para-style-override-14"><span xml:lang="tr-TR">Askerleriyle yürüyüşe geçerek büyük eziyetlerle Pontus sıradağını aştı. Filosu bu arada Trabzon’u kuşatmıştı, ama bir sonuç alınamadı. Sultanın sadrazamı Mahmut Paşa’nın kumandasındaki öncü kuvvetler on sekiz günlük bir yürüyüşten sonra kara surlarının önüne vardılar. Beraberlerinde kuşatma silahları ve hemen hiç süvari getirmemişlerdi, üstelik ikmal yolları güvenli değildi. Ama İmparator David bir savaşçı değildi. En güçlü müttefiki tarafından terk edildiğine göre, kendisinden yürekli akrabası İmparator Konstantin’in yaptığı gibi şehriyle imparatorluğunun yıkıntıları arasında ölmeye niyeti yoktu. Barışı ve hayatı yeğlediğinden Mahmut Paşa’nın kaypak bir Rum ileri geleni yoluyla ilettiği önerileri dinlemeye hazırdı. Sultan da öte yandan Prenses Sara’nın barış yalvarışlarına kayıtsız kalmamıştı.</span></p>

      <p class="paragraf para-style-override-14"><span xml:lang="tr-TR">Elde edilen sonuç Rumlar için şerefsiz bir barış anlaşması oldu; Osmanlı Ordusu böylece direnişle karşılaşmadan Trabzon’a girdi. Sonuncu imparatorla ailesi, saray erkânı, altınları ve diğer değerli eşyaları sultanın lütfuyla özel bir gemiye bindirilerek İstanbul’a yolcu edildiler. Mehmet arabuluculuğu karşılığında Sara’yı bir yığın mücevherle ödüllendirdi. Şehrin insanlarına bu yüce gönüllülük gösterilmedi. Erkeklerle kadınların hepsi köle edilerek sultanla ileri gelenleri arasında paylaştırıldılar. Oğlanlar Yeniçerilerin safına katılırken, birçok aile mülklerinden yoksun edilerek İstanbul’un nüfusunu artırmaya gönderildiler.</span></p>

      <p class="paragraf para-style-override-14"><span xml:lang="tr-TR">Komnenosların günleri zaten sayılıydı. İki yıl sonra İmparator David bir kez daha Uzun Hasan’la sultanın aleyhinde entrikalar çevirmeye başladı. Mehmet tarafından İstanbul surlarının içindeki Yedikule zindanlarında hapsedildi, birkaç ay sonra da o ve ailesinin kalan kısmı -erkek kardeşi, yedi oğlu ve yeğeni- orada katledildiler. Üstelik sultan cesetlerinin gömülmeden bırakılmalarını emretti.</span></p>

      <p class="paragraf para-style-override-14"><span xml:lang="tr-TR">Mehmet, Trabzon seferi sırasında Küçük Asya’nın kuzey kıyısı bölgelerinin en büyük kısmını ve buradaki üç önemli limanı imparatorluğuna katmıştı. Büyük Karamanlı Beyi İbrahim’in 1464’deki ölümünden ve ülkesinin anlaşamayan yedi oğlunun arasında bölünmesinden sonraki bir seferinde, son 150 yıldır Osmanlıların en kavgacı rakibi olan Karaman’ın hemen hemen bütününü fethetti. Bu da zaman içinde Osmanlı’nın Kilikya’ya (Adana ve çevresi) ve Anadolu’nun Akdeniz kıyısına hâkim olmasına yolu açacaktı.</span></p><br />

      <p class="paragraf para-style-override-14"><span xml:lang="tr-TR">Mehmet böylece Doğu’da arkasını güvence altına aldıktan sonra askeri açıdan tüm dikkatini bir kez daha Batı’ya çevirebildi. Burada hedefi, bütün Balkan Yarımadası’nda tartışmasız Osmanlı egemenliğini kurmaktı. Bunu başarmak için şimdi topraklarını çeşitli uçlarında Yunanistan Yarımadası’nda olduğu gibi yuvarlamak ve Batı Avrupa’ya düzenlenecek seferler için bir atlama tahtası olarak berkitmek zorundaydı. Tuna’nın kuzeydoğusunda Eflak ülkesi yer alıyordu. Buranın hâkimi olan ve daha önce adı geçen Vlad Drakul</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span> <span xml:lang="tr-TR">(veya Drakula), yaptığı gaddarlıklar yaşanılan zulüm çağındaki benzerlerinin hepsini gölgede bırakan, tarihin canavarlarından ve efsanelerdeki şeytanlardan biriydi.</span></p>

      <p class="paragraf para-style-override-14"><span xml:lang="tr-TR">Sultan buna rağmen vergisini ödediği ve Osmanlı komşularını rahatsız etmediği sürece Drakul’u rahat bırakmaktan yanaydı. Ne çare ki bu kişi 1461’de Macaristan kralı olarak Hunyadi’nin yerine geçen Matyas Corvinus’la Türklere karşı bir anlaşma yaptı. Mehmet, geciken vergilerini bahane ederek Drakul’u Osmanlı Ordusu’na katılacak bir grup Eflaklı ile birlikte İstanbul’a getirmek için bir elçi yolladı. Bundan sonra da Tuna’daki birliklerinin kumandanına Drakul’a yolda gelirken baskın yapıp ele geçirmek için talimat verdi. Fakat işler ters gitti. Drakul’un muhafızları Türkleri kaçmak zorunda bıraktılar. Drakul’un emri üzerine de elçiyle kumandanın her ikisi de kazığa oturtuldular. En uzun kazık ise rütbesi daha yüksek olana ayrıldı. Vlad Drakul bundan sonra Tuna’yı geçerek başında bulunduğu orduyla Bulgaristan’a girdi ve Osmanlı ülkesinde taş üstünde taş bırakmadığı gibi, halkın büyük bir kısmını katletti.</span></p>

      <p class="paragraf para-style-override-14"><span xml:lang="tr-TR">Bunun üzerine intikam almaya karar veren sultan, kalabalık bir orduyla Eflak’a girdi. Sefer sırasında bir “ceset ormanı”yla karşılaştılar. Yirmi bin Bulgarla Osmanlı’nın cesedi burada kazıklara oturtulmuş ve çarmıha gerilmiş olarak çürümekteydi. Bu da Drakul’un kendi eğlencesi ve komşularını ürkütmek için başvurduğu kitle imhalarının korkunç örneklerinden biriydi. Sultanın ordusu alışılmadık gerilla saldırılarıyla rahatsız edilmesine rağmen, sonunda düşmanı ezip Vlad Drakul’u Moldavya’da (Boğdan) sürgüne yolladı. Osmanlı paşası bu arada iki bin Eflaklının kellesini hükümdarlarının ayağının dibine bırakmıştı. Eflak hükümdarı olarak Vlad’ın yerine kardeşi Radu geçirildi. İstanbul’da rehine olarak tutulan bu prens bir şekilde sultanın ilgisini çekerek onun emrinde görevlendirilmişti. Eflak onun egemenliğinde vassal bir devlet oldu, fakat bir Türk eyaleti konumuna getirilmedi.</span></p>

      <p class="paragraf para-style-override-14"><span xml:lang="tr-TR">Ancak iki yıl sonra sultanın bu gözdesi komşu ülkenin prensi Boğdanlı Stefan tarafından ülkesinden sürüldü. Hunyadi çapında bir hükümdar olan bu kişi, Osmanlı’nın Radu’ya tacını iade etme çabalarını emrindeki köylü ordusuyla iki kez başarısızlığa itti. Stefan sonunda, Ceneviz kolonisinin Karadeniz filosu tarafından zaptı üzerine Kırım’da topladığı bir Tatar Ordusu’nun başındaki sultan Mehmet tarafından yenilgiye uğratıldı. Tatarlar Moldavya’ya kuzeyden saldırmışlardı. Burada Tuna deltasından itibaren Hunyadi’nin ülkesinin bu kanadı için yeni bir olası Osmanlı tehlikesi oluşuyordu. Ama Sultan Mehmet şimdilik, geri çekilecek kuvvetlerine Transilvanya üzerinden gelebilecek bir Macar tehdidini hesaba katarak Moldavya’yı boşaltmak zorunda kaldı.</span></p><br />

      <p class="paragraf para-style-override-14"><span xml:lang="tr-TR">1463’de sultan dikkatini haraca bağlanmış bir başka devlet olan kuzeybatıdaki Bosna’ya çevirmişti. Sırbistan’la ittifak halindeki bu ülkeyi daha Batı’ya yapacağı saldırılar için bir üs olarak gereksiniyordu. Bosna, yalnız hanedan değil, dini ayrılıklar nedeniyle de nazik bir konumdaydı. Bir zamanlar Ortodoks iken Papa’nın bir bakıma görünürdeki desteğiyle Katolik olmuştu. Ayrıca kilise inanışlarına karşı kalabalık bir mezhepten olan Bogomilleri barındırıyordu. Papa bunları Fransisken keşişleri yollayarak yola getirmeye çalıştıysa da, bu ayrılıkçılar, onlara Osmanlı eyaletlerinde koruma sağlayan Türklerle dostluğa yönelttiler. Osmanlılar böylece Bosna’da olan bitenlerden haberliydiler, ayrıca yerel köylüleri özgürlük vaadiyle kendilerine yaklaştırmışlardı. Bosna kralı Stefan, “Egemenlik arzusu doymak bilmez,” diyerek Papa’yı, sultanın istilasına karşı uyardığı 1461 yılından beri beklemişti. Papalıktan destek dilenen Stefan, krallığının fethedilmesinin Macaristan’ın, arkadan Venedik’in ve İtalya’nın diğer bölümlerinin istilasına yolu açacağını belirtti. Ayrıca, “Sık sık ulaşmayı hayal ettiği Roma’dan da söz ediyor,” diye ekledi.</span></p>

      <p class="paragraf para-style-override-14"><span xml:lang="tr-TR">Papa yanıt olarak bir elçi yolladı, bu kişi de Papa’dan aldığı yetkiyle Stefan’a taç giydirdi ve Macaristan kralını onunla anlaşmaya zorladı. Ama bunu ancak Stefan’ın Osmanlılara ödediği vergiyi kesmesi koşuluyla yapmıştı. Bu iş sultanı fazlasıyla kızdırdı. Bosna’ya hemen bir ordu yolladı ve önemli Bobovats kalesini teslim aldı. Âdeti üzere kalenin halkını üç gruba ayırmıştı, birinci grup şehirde kalacaktı, ikinci grup paşaları arasında paylaştırılacaktı, üçüncü grup ise İstanbul nüfusunu çoğaltmaya yollanacaktı. Daha sonra sadrazam Mahmut Paşa’yı bir öncü kuvvetle Kral Stefan’ı yakalamaya ve ordusuyla sığındığı kaleyi zapt etmeye yolladı. Stefan, hayatının bağışlanması koşuluyla teslim oldu. Mahmut bu koşula razı olduğunu Stefan’a yazılı olarak bildirmişti.</span></p>

      <p class="paragraf para-style-override-14"><span xml:lang="tr-TR">Bu vaat, yendiği herhangi bir prensin ailesini öldürtmeyi politika haline getiren Mehmet’i kızdırdı. Bu konuda sarayında bulundurduğu İranlı bir din adamına danıştı. Din adamı, kendisinden düşük konumdaki bir kişi tarafından bir kâfire verilmiş bağışlanma sözünün İslam yasalarına göre sultan için bağlayıcı olmadığına dair fetva çıkardı. Sonuçta Bosna’nın son kralının söz konusu din adamı -ya da belki sultanın kendisi- tarafından kafası kesildi. Bosna üzerindeki Osmanlı egemenliği bundan sonra en azından kalabalık gruplar halinde İslamiyeti kabul eden Bogomiller tarafından onaylandı. Adı Hersek olan komşu dağlık arazi bir süre için nazik bir bağımsızlık sürdürdü, ama sonunda orası da Fatih’in oğlu II. Bayezıt tarafından Osmanlı topraklarına katıldı.</span></p><br />

      <p class="paragraf para-style-override-14"><span xml:lang="tr-TR">Bu ülkelerin ötesindeki Arnavutluk, istilacı Türklerle İtalya’ya ait Dalmaçya kıyıları ve adaları arasındaki son kale olarak ayakta kalmaya devam ediyordu. Burada Papa’nın “İsa’nın savunucusu” olarak adlandırdığı Skanderbeg, yirmi yılı aşkın zaman önce II. Murat’ın hayatında olduğu gibi, şimdi de Macarların ve Venediklilerle diğer İtalyan devletlerinin desteğiyle hâlâ savaşmayı ve yönetmeyi sürdürüyordu. Zaman içinde Hıristiyan Batı’nın gözünde hemen hemen efsanevi bir kahraman olmuştu. Arnavutluk süregelen bağımsızlığını büyük ölçüde gerek coğrafyasının gerekse insanlarının oluşturduğu doğa kuvvetine, geçit vermeyen sıradağlarına Skanderbeg’in birleştirdiği ve üzerlerinde hâlâ sıkı bir hâkimiyet sürdürdüğü dağların bu aşiret insanlarına borçluydu. Türkler ülkenin vadilerini ellerinde tutabilirlerdi, ama Mehmet’in paşalarının çok geçmeden fark edecekleri gibi doruklarına saldırıp ellerinde tutmada sürekli başarısızlığa uğrayacaklardı.</span></p>

      <p class="paragraf para-style-override-14"><span xml:lang="tr-TR">Sultan 1466’da şahsen başında bulunduğu bir kuvvetle Arnavutluk’a girdi. Öncü birliklerinin çevredeki arazileri yakıp yıkmasından sonra kendisi de ordusuyla çıkagelerek kayalık bir arazideki Kroya kalesini kuşattı. Fakat kale duvarlarının sağlamlığı ve içerideki garnizonun yiğitliği sayesinde kuşatma ağır gelişiyor, Skanderbeg’le kuvvetleri de bir yandan kuşatmacı Osmanlıları arkadan hırpalıyor, ağır kayıplara uğratmaya ve çok zaman ikmal yollarını kesmeye devam ediyordu. Sultan sonunda öfkeyle Durazzo yönünde uzaklaştı.</span></p>

      <p class="paragraf para-style-override-14"><span xml:lang="tr-TR">Kalenin kuşatmasını sürdürmeyi paşalarından birine bırakmıştı. Ama çok geçmeden gerilemek ve darmadağın halde ülkeden kaçmak zorunda kaldılar.</span></p>

      <p class="paragraf para-style-override-14"><span xml:lang="tr-TR">Elbasan’daki sınırlarının içinde kendi kontrolü altındaki bir kale yaptırdıktan sonra Mehmet ertesi yıl yine saldırıya geçti. Sonunda eline geçirdiği Durazzo’dan binlerce mülteci İtalya’ya kaçtılar. Fakat İşkodra hâlâ dayanıyordu ve sultan burada fazla bir ilerleme kaydedemiyordu. Skanderbeg 1467’de öldükten sonra birleştirdiği aşiretler dağılıncaya kadar da başarılı olamayacaktı. Efsaneye bakılırsa Skanderbeg’in ölümünü duyan sultan biraz vakitsiz olarak, “Sonunda Avrupa’yla Asya bana ait! Vay şanssız Hıristiyanlık. Hem kılıcını hem de kalkanını kaybetti,” diye bağırmıştı.</span></p>

      <p class="paragraf para-style-override-14"><span xml:lang="tr-TR">Osmanlı İmparatorluğu şimdi, Skanderbeg’in, topraklarını miras bıraktığı Venedik Cumhuriyeti’yle açıkça savaş halindeydi. Başlangıcı hâlâ Venedik’in elinde bulunan bazı deniz üsleri üzerinde hâkimiyet kurmak olan bu mücadele aralıklı olarak on altı yıl sürecekti.</span></p><br />

      <p class="paragraf para-style-override-14"><span xml:lang="tr-TR">Avrupa ancak sultanın dikkati Asya’daki seferlere çevrildiği zaman rahatlıyordu. Burada da, Venedik ve İtalya’daki Papalık, Hıristiyan güçlerinin diplomasi yoluyla Uzun Hasan ve Akkoyunlularla anlaşmaları, gerilimi yoğunlaştırmıştı. Batı, Osmanlı ilerleyişini durdurmak amacıyla Doğu’yla Doğu’yu birbirine düşürüyordu. Uzun Hasan bu gibi girişimlere olumlu bakıyordu. Karamanlıların da yardımıyla Orta Anadolu’yu ve Mehmet’in zapt ettiği, İran’da Uzun Hasan’dan koruma isteyen başka yerleri de ele geçirerek Timur’un izinden gitmeye hevesleniyordu. O bu amaçla Erzincan’da muazzam bir ordu kurarken müttefikleri de Tokat’ı zapt edip tahrip ettiler. Sultanın oğlu Bayezıt’ın vali olarak bulunduğu Amasya’ya saldırıları püskürtülürken Kayseri’yi zapt ettiler, Ankara çevresini yakıp yıktılar ve batıda Akşehir’e kadar ilerlediler.</span></p>

      <p class="paragraf para-style-override-14"><span xml:lang="tr-TR">Büyük ölçüdeki bir Osmanlı misillemesinin zamanı gelmişti. Timur’la Yıldırım Bayezıt arasında olduğu gibi bu karşılaşmaya da iki hükümdarın arasında tehdit dolu bir mektup alışverişi öncelik etti. İran’daki fetihleriyle övünen ve artık hiçbir düşmandan korkmadığını ileri süren Uzun Hasan’ın küstahça bir mesajına azametle verdiği yanıtta Mehmet, onu sadece İranlı bir han olarak gördüğünü belirtti. Gururu nedeniyle ona serzenişte bulundu ve kısa bir süre sonra bir uçurumun onu yutmayı beklediğine dair uyardı.</span></p>

      <p class="paragraf para-style-override-14"><span xml:lang="tr-TR">Mehmet 1472’de önemli bir karar öncesinde âdeti üzere falcılarına danıştıktan sonra kalabalık bir orduyla Asya’ya geçti ve Doğu’ya doğru yürümeye girişti. Kışlık karargâhını Amasya’da kurmasının arkasından ilkbaharda daha doğuya, Erzincan’a doğru yürüdü. Sel gibi akan sultanın ordusu karşısında telaşa kapılan Uzun Hasan, sağ kanadını Yukarı Fırat’a, arkasını da bir sıradağa vererek düşmanı beklemeye başladı. Sultanın çok değer verdiği en genç generallerinden biri olan ve yakın zamanda Rumeli Beylerbeyliği’ne atanan Palaiologos soyundan Has Murat Paşa, burada, yani Tercan’da hafif bir süvari birliğine kumanda ediyordu. Gençlik ateşinin etkisiyle giriştiği tedbirsizce bir saldırı onu dosdoğru düşmanın pususuna düşürdü. Kuvvetleri kuşatıldı ve büyük bir kısmı imha edildi. Has Murat Paşa’nın kendisi de Fırat’ın sularında boğuldu.</span></p>

      <p class="paragraf para-style-override-14"><span xml:lang="tr-TR">Sadrazam Mahmut Paşa’yı sorumlu tuttuğu bu yenilgi yüzünden çılgına dönen ve gözde paşasının ölümü nedeniyle morali bozulan sultan geri çekilme emrini verdi. Ama söylendiğine göre önce hoşuna giden bir düş görmüş ve askerlerine moral vermek için bunu paşalarına anlatmıştı. Bu düşte Uzun Hasan’la göğüs göğüse dövüşüyordu. Önce dizüstü çökmüş, ama sonra kuvvetini toparlayarak kalkmış ve düşmanına öylesine bir darbe indirmişti ki, Uzun Hasan’ın yüreğinin bir parçası koparak yere düşmüştü. Gerçekte ise Sultan Mehmet ordusuyla Erzincan’ın kuzeyindeki dağlara doğru çekilirken Uzun Hasan’ın kuvvetleri birdenbire sağlarındaki tepelerde belirmişti. Otlukbeli’ndeki çarpışma sekiz saat sürdü, bunun sonucunda Akkoyunluların hükümdarı yenik düştü, ordusu da kaçmayı seçti. Bu arada Osmanlılarınkinin on katı kayıp vermişlerdi. Uzun Hasan’ın karargâhı içindeki bütün malzeme Osmanlıların eline geçti. Sultanın kendisi üç gün süreyle savaş meydanında kalarak tutsakların idamını denetledi; sanat ve bilimin bir hamisi olarak bir grup bilgin ile zanaatkârın hayatlarını bağışladı ve onları İstanbul’a yolladı. Osmanlı Ordusu batıya doğru çekilirken üç bin Türkmen tutsak ona eşlik ediyordu. Bu tutsaklar yürüyüş sırasında günde dört yüz kişi olmak üzere idam edildiler.</span></p>

      <p class="paragraf para-style-override-14"><span xml:lang="tr-TR">Uzun Hasan ve çok geniş bir alana yayılmış Akkoyunluları sonunda tam bir yenilgiye uğramadılar, hatta Venedik savaştan hemen sonra onlarla diplomatik ilişkilerini yeniledi. Uzun Hasan herhalde tekrar toparlanacaktı. Ama Sultan Mehmet şimdilik o yönden bir tehlike ummuyordu... gerçekten de Uzun Hasan 1478’de öldü.</span></p><br />

      <p class="paragraf para-style-override-14"><span xml:lang="tr-TR">Skanderbeg’in ölümünden yararlanan sultan dikkatini yine Arnavutluk’a çevirdi. Süleyman Paşa adındaki Bosnalı bir hadımın kumandasındaki güçlü ordusu, Kroya kalesinin önünde kamp kurdu. Adriyatik’in yukarısında yüz metre yüksekliğindeki bir kayanın üstüne tünemiş olan bu kaleyi sultan, Adriyatik ötesi operasyonları için arkasını güvene almak amacıyla gereksiniyordu. İşkodra Gölü’ndeki balıkçı tekneleri tarafından desteklenen Venedik Donanması şehre levazım sağlamak için kıyı boyunca dolaşıyordu. Sultanın uygulaması gereği hemen savaş yerinde dökülen toplarla başlatılan kuşatma altı hafta sürdü. Surların büyük bir bölümü bu arada un ufak olmuştu. Sonuncu saldırıları Osmanlılara binlerce kayba mal oldu. Düzinelerle komutan şehit olduğu gibi, binlerce asker de susuzluktan ve çevredeki bataklıklardan yayılan salgın hastalıklardan ölmüştü. Süleyman sonunda kuşatmayı kaldırdı, toplarını parçalattı ve metallerini deve sırtında taşıttı. İşkodralıların arasında büyük sevinç gösterileri başgösterdi. Büyük bir susuzluk ve pis suları fazla içmekle kötü hava koşullarının yol açtığı ölümler yine de mutluluklarını frenliyordu. Zaten hiç kimse Arnavutluk savaşının sona erdiğini düşünerek kendi kendini aldatmıyordu. Büyük Türk herhalde geri dönecekti. Üç yıl sonra gerçekten de döndü ve Kroya denilen kartal yuvasını bir kez daha kuşattı. Bir yıldan biraz fazla süren bir kuşatmadan sonra kale sonunda teslim oldu. Şehir halkını kedilerle köpekleri yemeye kadar iten bir kıtlık onları buna mecbur etmişti. Osmanlı işgaline bir alternatif olarak onlara şehirden güvenceli bir çıkış vaat edilmişti; buna rağmen sultanın emriyle halkın en büyük kısmının başları kesildi.</span></p>

      <p class="paragraf para-style-override-14"><span xml:lang="tr-TR">Sultan şimdi tüm dikkatini Batı’nın elindeki son kale olan İşkodra’ya yöneltmişti. Kaleden bakılınca rastgele dolaşan Türk kafileleri tarafından ateşe verilmiş Arnavut köylerinden yükselen dumanlar görülüyordu. Kalenin içindeki şehir de yağla katranla bulanmış alev içindeki paçavralardan yapılma mermilerle bombardıman ediliyordu. Bunlar sonuçta büyük zarar verdi. İhtiyarlarla çocuklar evlerinin mahzenlerine sığınırken güçlü kuvvetli erkekler alevlerle binaların damlarında savaşmak zorundaydılar. Yangının yayılmasını önlemek için çok kez çatıları söküyorlardı. Türklerin giriştikleri çok büyük iki saldırı fazla bir başarı sağlamadı. Sultan da kuşatmayla ablukayı sürdürmek için geride birlikler bıraktıktan sonra ordusunun en büyük kısmıyla çekilmeye karar verdi. İşgal altındaki bir bölgede hemen hemen yalıtılmış durumda olan şehirliler çok geçmeden yine açlığın pençesine düştüler. Yaşamaları için et -hatta sıçan ve fare bile- kalmadığından sadece ekmek ve suyla hayatta kalmaya çalışmak zorundaydılar.</span></p>

      <p class="paragraf para-style-override-14"><span xml:lang="tr-TR">Dalmaçya kıyılarına Osmanlı akınları yoğunlaştıkça karşıdaki İtalya karasına korku ve bezginlik egemen oluyordu. Osmanlılar karşıda yangınlar çıkardıkça, Venedik’te San Marko Kilisesi’nin çan kulesinde alarm çanları çalınıyordu. Bosna vadilerinden yola çıkarak Macaristan’ın dağlık eyaletlerini haraca kesen akıncılar 1477’de bir süvari kuvvetiyle İtalya Yarımadası’nın üst başındaki Friuli’ye yöneldiler. Isonzo ve Tagliamento vadilerindeki köylerle kasabaları yağmaladılar ve Venediklileri Venedik’in kuzeyinde bu iki vadinin arasındaki ovada yenilgiye uğrattılar. Piave’nin kıyısına vardıklarında kamp ateşleri ve yaktıkları köylerdeki yangınlar Venedikli senatörler tarafından San Marko’daki çan kulesinden üzüntüyle seyrediliyordu. Akıncılar sonbaharda bol bol ganimetle geri çekildiklerinde arkalarında ambarlarla villaları, şatolarla sarayları kül eden bir yangın denizi bıraktılar.</span></p>

      <p class="paragraf para-style-override-14"><span xml:lang="tr-TR">Fakat ertesi yıl tam hasat yapılacağı zaman Isonzo’nun ötesinden gelen akınlar daha büyük çapta başladı. Binlerce Osmanlı başıbozuk asker ülkede büyük bir paniğe yol açtılar. Mehmet’in kutsal savaşçıları şimdiden Allah adına, “Mehmet, Mehmet, Roma, Roma!” diye bağırıyorlardı. “Herkesin bildiği gibi bu denli kuvvetli olan Türkün İtalya kapılarına geldiği” o günlerde ta uzaklardaki İngiliz Sarayı’na kadar bütün Avrupa Hıristiyanlığın hedef olduğu büyük tehlikeye uyanmıştı.</span></p>

      <p class="paragraf para-style-override-14"><span xml:lang="tr-TR">Venediklilerin barış istemelerinin zamanı gelmişti. Sultan da Kroya, İşkodra ve Limni ile Negropont (Eğriboz) adaları ve Mora’nın güneyindeki dağlık Mani Yarımadası’nın Osmanlı’ya geçmesi koşuluyla razı oldu. On altı yıl süren savaş sırasında Venedik’in ele geçirdiği diğer yerler Osmanlılara iade edildi, ancak Venedikliler garnizonlarını, silah ve cephanelerini müdahale görmeksizin geri çekebileceklerdi. Öte yandan Osmanlılar da Mora’da, Arnavutluk’ta ve Dalmaçya’da kendi kuvvetlerinin işgal ettiği yerleri geri vereceklerdi. Venediklilere yüklü bir yıllık vergi yüklendi, karşılığında onlara ticaret yapma özgürlüğü ve yurttaşlarının haklarını korumak için İstanbul’da bir konsolosluk açma hakkı tanındı. Sultan Mehmet Ege’yle Akdeniz’in en güçlü deniz kuvvetine kendisinden barış istetmeyi başarmıştı. Böylece, İtalya’nın Osmanlı Donanması ve Gedik Ahmet Paşa kumandasında bir ordu tarafından işgaline yolu açmıştı. Sultan barış antlaşmasının imzalanmasından bir, iki ay sonra İtalya kıyılarına yapacağı yeni bir saldırı için bir deniz üssü olarak kullanmak üzere bazı İyonya adalarını zapt etti.</span></p>

      <p class="paragraf para-style-override-14"><span xml:lang="tr-TR">Bu saldırı 1480’de yarımadanın topuğundaki Otranto’ya yapıldı. Burası kıyı savunmalarının yokluğundan dolayı ilk tercih olan Brindisi’ye yeğ tutulmuştu. Şehir bir Sipahi birliği tarafından gafil avlanmış, bu arada sayısız yangın çıkmış, bol kan dökülmüştü. Şehir halkından sekiz yüz kişi Müslüman olmayı reddettikleri için idam edildiler ve sonradan Papa tarafından azizlik mertebesine yükseltildiler. Çevredeki köyler de yağma edildi. Brindisi, Lecce ve Taranto yönünde hamleler yapıldıysa da, Türkler Napoli’den gelen büyük bir kuvvet tarafından püskürtüldüler. Sultan İtalya’nın ilerideki fethi için Otranto’yu bir köprübaşı olarak elinde bulundurmayı tasarlıyordu. Ama şehir halkı kaçmıştı ve geri dönmeyi ve işgal kuvvetlerine yiyecek ikmali yapmayı reddediyordu. Sonuçta Türkler kuvvetlerinin en büyük kısmını geri çektiler ve geride Adriyatik sahilinden denizyoluyla -belki de Venedik’in yardımıyla- beslenecek küçük bir garnizon bıraktılar. Mehmet’in bir ordunun başında bizzat İtalya’ya geleceği söylentileri dolaşıyordu. Büyük bir Türk istilasının korkusu öylesine arttı ki Papa Fransa’da Avignon’a kaçmayı bile düşündü. Ama bunu yapacak yerde Cenova, İspanya ve Portekiz gibi çeşitli yerlerden yardım elde etti. Ne var ki sultanla ordusu gözükmediler. Mehmet şimdilerde dikkatini doğudaki Rodos Adası’na çevirmişti. Osmanlı kuvvetleri de zamanı gelince İtalya topraklarından geri çekildiler.</span></p><br />

      <p class="paragraf para-style-override-14"><span xml:lang="tr-TR">Haçlıların sonuncuları olan Hospitalier veya Saint Jean şövalyelerinin Rodos Adası’ndaki kalesi Anadolu’nun savunması ve Osmanlıların doğu Akdeniz’deki deniz kuvvetleri için kilit konumundaydı. Yılmaz büyük üstat Pierre d’Aubusson’un liderliğindeki şövalyeler birkaç yıldan beri adaya bir saldırı olmasını beklemişler ve kaleyi yenilmez hale getirmek için ellerinden geleni yapmışlardı. Ayrıca, üç yıla yetecek kadar erzak depolamışlar, Mısır’la Tunus’un Müslüman liderleriyle anlaşmalar yapmışlardı. Bu savunma önlemlerini azımsayan Osmanlılar, Palaiologosların hanedanından Mesih Paşa adında bir kaptan-ı deryanın kumandasında 1479’da adanın kuzeybatısında bir keşif hareketinde bulunmuşlar, fakat kaleye sürpriz bir saldırı yapma umutları kırılmıştı. Birlikleri adadan sürülünce Mesih karşı kıyıdaki Marmaris’e dönmüş ve ilkbaharda daha büyük bir kuvvetin gelişini beklemeye koyulmuştu.</span></p>

      <p class="paragraf para-style-override-14"><span xml:lang="tr-TR">Sert bir direniş karşısında haftalar süren bir bombardımandan sonra temmuzun son haftasında, Akdeniz’in öbür ucunda tam Osmanlılar Otranto’ya çıktıkları günde ana saldırıya girişildi. Olayın ciddiyeti bir gün önce düşmana, şafaktan günbatımına kadar süren savaş şarkıları, borular, ziller ve davulların kulak zarlarını yırtıcı şamatasıyla duyuruldu. Türklere has bu savaş âdeti onları her ne kadar sürpriz öğesinden yoksun bıraksa da kendi morallerini güçlendirmeye, düşmanınkini ise bozmaya yarıyordu. Şövalyeler buna trompetlerini öttürerek ve kilise çanlarını çalarak karşılık verdiler. Kaleye bir mesaj yağmuru ateşlendi. Bunlara göre paşa kara bayrağı dalgalandırmıştı, şehir yağmalanacak, halkı da katledilecek ya da köle olarak satılacaktı. Bundan sonra dalga dalga başıbozuklar yıkılan surlardan içeriye aktılar ve İtalyan kulesine çıkarak buraya Osmanlı sancağını diktiler. Başıbozukları koşar adımlarla aralıksız sıralar halinde Yeniçeriler izledi.</span></p>

      <p class="paragraf para-style-override-14"><span xml:lang="tr-TR">Zaferi kazandığını sanan Mesih Paşa, askerlerine yağmanın yasak ve Rodos’un hazinelerinin sultana ait olduğunu bildirmek için tam o zamanı seçti. Bunun askerlerin savaşçı ruhunu zayıflatması kaçınılmazdı. Oysa İsa, Meryem ve Saint Jean sancağı altında savaşan şövalyeler, kuleye giden yolu kesmeye koşmuşlardı. Kulenin altındaki dar duvarın üstünde istilacılarla göğüs göğüse geldiler ve onları katlettiler. Duvarlarla hendekler öldürülenlerin cesetleriyle dolmuştu. Bir şövalye müfrezesi kuleye girebildi, oradakileri öldürdü ve sancaklarını yere attı. Cesareti kırılan Osmanlı askerleri bunun üzerine kaçmaya başladılar, ilerleyen kendi arkadaşlarını yarıp geçtiler ve savaş çığlıkları atarak onları kovalayan şövalyeler tarafından kılıçtan geçirildiler.</span></p>

      <p class="paragraf para-style-override-14"><span xml:lang="tr-TR">Kuşatma kaldırıldı. Osmanlı kuvvetleri gemilerine bindiler ve İstanbul’a doğru yürüyüşe geçmek üzere Marmaris’te toplandılar. Kaptan-ı derya görevinden alındı ve Gelibolu’da önemsiz bir konuma getirildi. Rodos şehri harabeye dönmüştü. Fakat şehrin yukarısında Saint Jean’ın kırmızı zemin üstündeki beyaz haçı -Hıristiyan inancının zafer sancağı- dalgalanıyordu. Ve yarım yüzyıl daha orada dalgalanmayı sürdürecekti. Çünkü sürekli savaşlarla geçen bir kuşaktan sonra Fatih Sultan Mehmet’in günleri sonuna yaklaşıyordu.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="en-US">Kazıklı Voyvoda diye de bilinir. Düşmanlarını zevk alarak kazığa oturtup işkenceyle öldürmekle ünlüydü.</span></p>
        </div>
      </div>
    </div>
  </div>
</body>
</html>
