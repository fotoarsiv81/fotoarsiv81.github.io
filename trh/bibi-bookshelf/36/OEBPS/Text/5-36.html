<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-36.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-7-2"><span class="alt-baslik" style="font-size:1.38em;" xml:lang="tr-TR">((30))</span></p>

      <p class="paragraf para-style-override-14"><span xml:lang="tr-TR">O tarihte Osmanlı Hanedanı’nın hayattaki tek erkek vârisi olan II. Mahmut bir kuşak boyunca saltanat sürecek ve bu süre içinde kararlı ve reformcu bir padişah olduğunu kanıtlayacaktı. O karışık dönem içinde bile Fatih Sultan Mehmet’le Kanuni Sultan Süleyman’a layık bir torun sayılmaktadır. İç işlerle ilgili bir reformcu olarak II. Mahmut kendini Osmanlı İmparatorluğu’nun Büyük Petro’su gibi görmekten hoşlanıyordu. Annesinin Fransız olması mümkünse de, o hiçbir Avrupa dilini bilmiyordu, aldığı geleneksel İslami eğitim ise ona Batı fikirlerinin kapısını açmamıştı. Ama gençliğinin ilk yıllarında ve özellikle Selim’in tahttan indirilmesiyle kardeşi Mustafa’nınkinin arasındaki kısa sürede ikisi de sarayda hapis hayatı sürerlerken kuzeni ve sırdaşı III. Selim’den çok etkilenmişti. Ancak Selim’in görevleri kendisine miras olarak kalmış olsa bile, şimdi askeri ve dini kurumların değişikliğe karşı birleşmeleri nedeniyle sabredip beklemek zorunda olduğunun farkındaydı. Gerçekten de imparatorluğun yaşaması için zorunlu gördüğü reform politikasını sürdürecek kadar otorite sahibi olmasına kadar aradan yirmi yıl geçecekti.</span></p>

      <p class="paragraf para-style-override-14"><span xml:lang="tr-TR">Bu arada tüm enerjisini Osmanlı’yla Rusya arasındaki mücadeleye yöneltmişti. İmparatorluğun yıkılmasının yakın olduğunu öngören Napoleon, Rusya çarı Alexander’la bir antlaşma yaparak Osmanlı müttefiklerini terk etmiş oldu. 1807’de imzalanan bu antlaşma, çarın İngiliz müttefikini safdışı bırakarak Avrupa’nın Rusya’yla Fransa arasında paylaşılmasını hedefliyordu. Türkiye’yle Rusya arasındaki çatışmanın son bulmasını isteyen kadirimutlak imparatorlar, Osmanlı İmparatorluğu’nu parçalamak için aralarında gizli plan yapıyorlardı. Osmanlı toprakları Asya’yla sınırlı kalacak, Avrupa’da Balkanlar’ın doğu bölümü Rusya’ya geçecek bu toprakların batısındaki bazı bölgelerin verilmesiyle Avusturya susturulacaktı. Arnavutluk, Yunanistan, Girit ve Yunan takımadalarının başka adaları Fransa’nın olacak ileride başka bölgeleri de alması imkânı doğacaktı. Babıâli Fransa’nın arabuluculuğunu reddettiği takdirde Fransa Avrupa’yı “Türklerin boyunduruğu ve derdinden” kurtarmak için Rusya’yla kader birliği yapacaktı. Böylece, Babıâli, Fransa’nın desteğiyle Rusya’yla iki yıl sürecek olan ve barış koşulları içermeyen bir ateşkes imzaladı. Bu sürenin sonunda Türk-Rus çatışmaları yeniden başlayacaktı.</span></p>

      <p class="paragraf para-style-override-14"><span xml:lang="tr-TR">IV. Mustafa’nın katli ve çocuksuz II. Mahmut’un tahta çıkmasıyla Çar Alexander, Osmanlı Hanedanı’nın ardıllığında bir kırığın oluşmasıyla ülkenin kolayca Rusya’ya geçmesini umut etmeye başladı. Bu düşünceyle imparatorluğun bölünmesini hızlandırmaya çalıştı. Ne çare ki şimdi herhangi bir gizli anlaşmayla tarafların ikisine de vaat edilmemiş olan İstanbul’la Çanakkale Boğazı’nı istemeye kalkışmıştı. St. Petersburg’daki büyükelçisinin çarı inandırmaya çalıştığı gibi, Napoleon böylesi bir ödüne asla razı olmazdı. Napoleon imparatorluğunun ucundaki bir taşra şehri olarak İstanbul’un kendi evine açılan bir kapı olduğu ve bunun anahtarını elinde bulundurması gerektiğine dair çarın iddiasından da zerrece etkilenmek durumunda değildi.</span></p>

      <p class="paragraf para-style-override-14"><span xml:lang="tr-TR">Fransa büyükelçisi şehirle boğazların kıyılarının bir serbest bölge olarak kalmasını önerdi. Fakat pazarlığı yöneten Rus görevli, Rum Ortodoks Kilisesi’nin, dolayısıyla da doğal olarak ve tarihsel açıdan da Doğu’nun imparatorluğunun başkenti olarak İstanbul’u talep ediyordu. Fransız, İstanbul’un Ruslara bırakılması halinde Fransa’nın da Suriye’ye açılan klasik hac yolu olarak Çanakkale Boğazı’yla kıyılarını alması gerektiğinde ısrar etti. Fakat Ruslar Karadeniz’le Akdeniz arasındaki geçidin Fransa’nın elinde olmasını kesinlikle reddediyorlardı.</span></p>

      <p class="paragraf para-style-override-14"><span xml:lang="tr-TR">Böylece bu çıkmaz Napoleon’un Osmanlı İmparatorluğu’nu bölen ve yöneten bir Fransız-Rus birliği hayalini suya düşürdü. Napoleon ganimetlerin en zengini olan Mısır’ın İngiltere’nin eline düşmesi korkusuyla vakit kazanmaya çalıştı. 1808’de Babıâli’ye karşı Rusya’yla ittifakını Erfurt’ta gözden geçirdi ve İngiltere’yle bağlarının kopmasına karşılık geçici olarak Rus ordularının işgalinde bulunan Eflak’la Moldavya’nın Rusya’nın olmasını kabul etti. Ve bunun karşısında İngiltere’nin göstereceği tepkiyi bekledi.</span></p>

      <p class="paragraf para-style-override-14"><span xml:lang="tr-TR">Tuna prensliklerinin Rusya’nın egemenliğine geçmesinin böylece onaylanması bu kez Avusturya İmparatorluğu’nu telaşlandırdı. Bu ülke Fransız-Rus ittifakına karşı bir denge unsuru olarak İngiltere’yle Türkiye arasında bir barışmaya arabuluculuk yapmaya çalıştı. Fransa’nın tüm tehditlerine karşın bu plan 1809’da Çanakkale Antlaşması’yla gerçekleşti. Böylece Türkiye’yle Rusya arasında tekrar başladı. Düzeni bozuk ve sayıca eksilmiş Türk kuvvetlerine karşı yürüyüşe geçen Ruslar, Eflak’da Tuna’yı aştılar ve nehrin sağ kıyısında aralarında Silistre’nin de bulunduğu kaleleri zapt ettiler, fakat Şumnu’daki müstahkem mevkide sadrazamın ordusunun direnişiyle karşılaştılar. Sonuçta ürkütücü Balkan sıradağlarını aşamadılar ve bir Boşnak ordusunun direnişinden sonra Rusçuk’u ele geçirebildiler.</span></p>

      <p class="paragraf para-style-override-14"><span xml:lang="tr-TR">Fakat 1811’de Napoleon’la aralarındaki ittifakın bozulmasından sonra Fransızların Batı’dan gelecek istilanın beklentisi içindeki Ruslar, Tuna Cephesi’nde savunmaya geçtiler. Şimdi Babıâli’yle barış yapmayı gereksiniyorlardı. Napoleon’un büyük ordusunun Moskova üzerine yürümesinden sadece birkaç hafta önce Bükreş’te bir antlaşma imzalandı. Bu tarihten itibaren Prut, Rus ve Osmanlı imparatorlukları arasındaki resmen kabul gören sınır oldu. Çar Moldavya’yla Eflak’ın kalan kısmını sultana iade etti, ama Tuna’nın ağzına ulaşılmasına imkân veren Besarabya’yı alıkoydu. Napoleon kendi çıkarları uğruna Türklerin dostluğunu kazanmaya çalışmakta çok geç kalmıştı. Oysa şimdi sultanı bütün kuvvetiyle Tuna Cephesi’nde Rusların üzerine yürümeye teşvik ediyor, karşılığında Moldavya’yla Eflak’ın güvenliğini ve Kırım’ın Osmanlı İmparatorluğu’na iadesini vaat ediyordu. Fakat Türkler, Rusya’yla barış halindeki İngiltere’nin zorlamasıyla, dahası imparatorluklarının parçalanmasına ilişkin önceki planını öğrenmeleriyle Napoleon’a güvenmedikleri için kararlarını vermişlerdi.</span></p>

      <p class="paragraf para-style-override-14"><span xml:lang="tr-TR">Bükreş Antlaşması’ndan en çok zarar görenler Rusya’nın koruması altındaki Sırplar oldu. Gerçi asileri için genel af ve müphem bir dille iç işlerini yönetme hakkını elde etmişlerdi, ama Belgrad’la başka kalelerin sultana iadesi ve içlerine Türk birliklerinin yerleşmesi ve arada Sırpların kendileri tarafından inşa edilmiş kalelerin yıkılmasıyla bu avantaj da nötralize edilmiş oluyordu. Ertesi yıl Napoleon’un düşüşünden sonra Türkler Sırbistan’ı bir kez daha vassal bir devlet yaptılar.</span></p><br />

      <p class="paragraf para-style-override-14"><span xml:lang="tr-TR">Napoleon’la Alexander’ın parçalamayı planladıkları imparatorluk onlardan sonra bir yüzyıl daha yaşayacaktı. Fakat Mahmut’un zamanında küçülmeye devam etti. Tüm çürümüşlüğüne rağmen iç organlarını koruyor, fakat bozulma sonucunda dış dallarını kaybediyordu. Bunlardan ilk giden Yunanistan oldu. Yunanlıların milliyetçi akımının başlangıcı on dokuzuncu yüzyılın başına dayanıyordu. Baştan itibaren belirsiz bir kültürel canlanış kisvesine büründü. Bu klasik anlamda bir Yunan Rönesansı’ydı, fikirlerini Fransız Devrimi’nin liberal filozoflarından ve III. Selim’in zamanından beri aydın Türklerin arasında olduğu gibi Rumların arasında da yer eden genel bir bilgi yayılımından alıyordu. Bu, zengin Rumların bağışlarıyla okullarda Yunan tarihinin okunmasının canlandırılması ve dış ülkelerde Yunan diliyle yayımlanmış kitapların yayılması yoluyla geliştirilmiş bir eğitim şeklini almıştı.</span></p>

      <p class="paragraf para-style-override-14"><span xml:lang="tr-TR">Bütün bunların içinde Yunan milliyetçilik ruhunun kurtuluşunun ve yeniden doğuşunun tohumları yatıyordu. Batı’ya göç edenlerin de bunda oynadıkları bir rol vardı. İmparatorluğun içinde Babıâli’nin hizmetindeki Fenerli Rumların, İstanbul; Selanik, İzmir ve Yunan Takımadaları’nın çeşitli adalarında ticaretle meşgul Rum topluluklarının rolleri de inkâr edilemezdi. Bu adaların birçoğu gerçekte kendi kendilerini yönetiyorlardı zaten. Bunların başında, Türklerin yerel memur ve askerler aracılığıyla eski özgür Ceneviz şirketlerinin aydın yönetim sistemini alıkoydukları Sakız geliyordu. Bu adalardan Hydra, Spetsai ve İpsara ise denizcilerin, gemilerinde ve taşıdıkları yüklerde hisselerinin bulunduğu ve gelecekteki bir Yunan Donanması’nın beşiğini oluşturacak denizci topluluklarıydı. Öyle anlaşılıyor ki ülkenin kıyı kesimlerinde Batı’yla yakın ve sürekli ilişkiler içinde olan Rumlar vardı.</span></p>

      <p class="paragraf para-style-override-14"><span xml:lang="tr-TR">Yunan anakarasına ise daha az esnek bir ruh egemendi. Osmanlı yönetimi halkın üzerinde, esenlikleriyle güvenliklerine değil, çoğu zaman vergileri yükleyen yozlaşmış paşaların yararına vergi tahsiline yönelik baskılı bir kontrol sürdürüyordu. Fakat Türk görevlilerin talepleri halkın dertlerinin ancak küçük bir kısmıydı. İster mülklerini ve güçlerini korumak için İslam dinini kabul etmiş toprak sahipleri, ister köylerle kasabaların kocabaşı, muhtar, ihtiyar heyeti gibi ileri gelen yöneticilerinin baskısı da öncekilerden geri kalmıyordu. Bu sonuncuların görevi Türk görevlilerin temsilcileri olarak başında bulundukları toplulukların vergilerini hesaplamaktı ve bu arada Osmanlı efendilerinin yöntemlerini benimsiyorlardı. Yerel yasa ve düzeni korumadaki ayrıcalıklı konumlarını suiistimal ederek çoğu kez Hıristiyan kardeşlerine yaptıkları baskıda sert ve acımasız davranıyorlardı.</span></p>

      <p class="paragraf para-style-override-14"><span xml:lang="tr-TR">Sivil teşkilatın bir parçası olarak sultanın korumasından yararlanan ve Rum nüfus üzerinde geniş kapsamlı bir otorite sahibi olan dar ve tutucu görüşlü Rum papazları da bir baskı unsuruydu. Dolayısıyla rahip sınıfı, toprak sahipleri ve yerel yetkililer, ulusal bağımsızlık adına bir Yunan kültür Rönesansı’ndan bir Yunan politik ihtilaline geçişe destek vermekle çıkarlarından çok şey kaybederlerdi. Bir Yunan diniyle dilinden ayrı bir Yunan ulusu kavramının somutlaşması bu durumda ağır bir seyir izliyordu.</span></p>

      <p class="paragraf para-style-override-14"><span xml:lang="tr-TR">Bu somutlaşma zaman içinde ulusal hedeflere ulaşmak için askeri güçlerin kullanımıyla gerçekleşince, Yunan halkı içindeki kökleri de ikiye katlanmış oluyordu. Önce Türk otoritesinden kaçmak için uzun süredir dağlarda konuşlanan, haydutluk ve şiddetle yaşamlarını sürdüren</span> <span class="italik" xml:lang="tr-TR">Kleftes</span> <span xml:lang="tr-TR">adlı vahşi çeteler vardı. Bunların geleneksel haydutluk meslekleri, şimdi hırs ve açgözlülük kisvesinden çıkarak Osmanlı zulmüne karşı şerefli ve yasal bir silah olarak Rumların indinde şeref ve itibar kazandı. Böylece</span> <span class="italik" xml:lang="tr-TR">kleftes</span> <span xml:lang="tr-TR">Yunan milliyetçilik davasında vatansever bir ayaklanma odağına dönüştü. Bu çeteler Girit’le diğer adalar dışında anakaranın Mora, Epir ve Rumeli gibi ayrı dağlık bölgelerinde geleceğin ayaklanma liderleri olacak güçlü kalıtsal şeflerin idaresinde faaliyet gösteriyorlardı. Türkler onlara karşı</span> <span class="italik" xml:lang="tr-TR">armatoli</span> <span xml:lang="tr-TR">denilen Hıristiyan jandarma örgütlerini silahlandırmışlardı, gelgelelim bunlar çok zaman çetelere taraf oluyorlardı.</span></p>

      <p class="paragraf para-style-override-14"><span xml:lang="tr-TR">Bunların denizdeki karşılıkları, adalarla kıyı bölgelerinin korsanlıkla geçinen güçlü denizcileriydi. Her iki zümrenin maceraperestlik ruhu 1814’de İyonya Adaları’nın Napoleon’un elinden alınmasıyla sonuçlanan İngiliz deniz ve kara operasyonlarının örnek ve deneyimleriyle beslenmişti. Bu adalarda İngiliz bayrağının dalgalandırılması bir özgürlük ateşini tutuşturarak bütün Yunan anakarasına yayılan bir ayaklanmayı körükledi.</span></p>

      <p class="paragraf para-style-override-14"><span xml:lang="tr-TR">Ancak bunun başarılı olması için sistematik biçimde planlanması ve koordine edilmesi gerekiyordu. Bunda en büyük rol Yunanistan içinde olduğu kadar dış ülkelerde de bağlantıları olan Rum tüccar topluluğu tarafından oynandı. Bunun aracı, Rumların 1770’de Rusların yardımıyla Türklere karşı giriştikleri başarısız ayaklanmanın ürünü olmuş olan</span> <span class="italik" xml:lang="tr-TR">Filiki</span> <span class="italik" xml:lang="tr-TR">Eterya</span> <span xml:lang="tr-TR">veya “Dostlar Topluluğu”ydu. Kurucusu ise yüzyılın sonlarına doğru ayaklanmaya</span> <span class="italik" xml:lang="tr-TR">Marseillaise</span><span xml:lang="tr-TR">’ini veren Yunanlıların milli şairi Rhigas Pheraios’du. Ulah kökenli, dolayısıyla Romen olan bu kişi, gerçekçi olmaktan çok şairane bir üslupla yalnızca kurtarılmış bir Yunanistan’ın değil, aynı zamanda bağımsız Hıristiyan devletlerinden oluşan çokuluslu bir Balkan federasyonunun, yani minyatür bir Bizans İmparatorluğu’nun hayalini kuruyordu. Bunun resmi dili ve kilisesi Yunan olacaktı. Sırpların, Bulgarların, Arnavutların ve Romenlerin Yunan özgürlüğü ve bir Hıristiyan birliği uğruna seve seve silaha sarılacaklarını ümit ediyordu. Kara Yorgi ve sultana karşı ilk Hıristiyan ayaklanması liderleri de bu harekete katılacaklardı. Rhigas’ın Türkler tarafından idam edilmesi üzerine</span> <span class="italik" xml:lang="tr-TR">Eterya</span><span xml:lang="tr-TR">’sının etkisi zayıfladı. Ancak 1814’de Yunanistan’da değil, Rusya’da Odessa’nın üç Rum tüccarı tarafından canlandırıldı. Atina’da ise Türklerin şüphesini uyandırmadan fikirlerini aydın Yunanlılar arasında yaymak üzere bir Yunan edebiyat cemiyeti paravanının arkasında şekillendi.</span></p>

      <p class="paragraf para-style-override-14"><span xml:lang="tr-TR">Cemiyetin faaliyetleri yine de fazlasıyla cesurdu ve kollarıyla ajanlarını Avrupa Türkiyesi’yle Anadolu şehirlerine yaydıkça herkesçe tanınır oldu. Sonuçta kendi inceden inceye işlenmiş hiyerarşisi, gizli işaretleri, gizemli ritüelleri ve tantanalı bağlılık yeminiyle bir tür fesat Farmasonluğa dönüştü. Gizli tertipleriyle entrikaları Balkan toplulukları arasına kışkırtıcılık tohumları saçıyordu. Üyelerinin arasında Rus subayları vardı. Rus konsolosluk ajanları tarafından yandaşlarına çarın gizli koruması vaat ediliyor, bir ayaklanma durumunda askeri destek sağlamaya hazır olduğu ima ediliyordu. Rumlar bu vaatlere güvenmeye dünden hazırdılar.</span></p>

      <p class="paragraf para-style-override-14"><span class="italik" xml:lang="tr-TR">Eterya</span> <span xml:lang="tr-TR">başkanlığı önce Kont John Capodistria’ya teklif edildi. Capodistria St. Petersburg’da çarın hizmetinde büyük nüfuz ve prestij sahibi bir Korfu’luydu, hatta Çar İyonya Adaları’nda İngiliz korumasının kurulması için onun adına bir antlaşma imzalamıştı. Capodistria teklifi reddedince, başkanlık bu kez Aleksandros Ypsilantis’a verildi. Ailesi Moldavya ve Eflak voyvodalığı yapan bu Fenerli Rum, çarın yaverliğini yapmış, Rus Ordusu’nda sivrilmiş, büyük itibar sahibi olmuştu. Cemiyet 1820’de onu “En üst otorite sahibi genel müdür” atadı.</span></p>

      <p class="paragraf para-style-override-14"><span xml:lang="tr-TR">Ayaklanmasına kuzeyde başlamaya karar veren Ypsilantis sağduyunun sesini dinleyecek yerde, daha çok maceracı bir dürtüyle karışık bir kuvveti şimdilerde Rus ve Türk imparatorluklarının sınırı olan Prut’tan Moldavya’yla Eflak’a geçirdi. Yüksek sesli beyanlarına ve gururlu mizacına karşın insanlarla işler konusunda deneyimden yoksundu. Romenlerle Hıristiyan Rumların arasında gerçekte var olmayan bir birlik ve dayanışmaya güveniyordu. Moldavya voyvodası tarafından iyi karşılanmakla beraber, Eflak’da Helen davası için destek bulamadı gibi bir şey. Yerel bir asi onu bu konuda aydınlattı: “Yunanistan Rumların, Romanya Romenlerin.” Çar, onu reddetti ve ordusundan kovdu. Ekümenik Patrik de sultanın talebi üzerine aforoz etti. Türklerin Bükreş’e yolladıkları ordu Ypsilantis’in “kutsal tabur”unu yok etti. Ypsilantis Avusturya’ya kaçtı, ama orada da imparator, onu hapse attırdı. Fenerli Rumların Tuna’daki egemenlikleri böylece sona ererken, Romen prensleri arasından seçilen voyvodaların egemenliğiyle Romen bağımsızlığı başlıyordu.</span></p>

      <p class="paragraf para-style-override-14"><span xml:lang="tr-TR">Yunan bağımsızlığı da eşzamanlı olarak ülkenin büyük bir kısmında başgösteren eşgüdümlü bir dizi ayaklanmayla doğacaktı. Bu hamle</span> <span class="italik" xml:lang="tr-TR">Eterya</span> <span xml:lang="tr-TR">tarafından Yunanistan’a Fenerli’yle başka liderlerin yollanmasıyla gerçekleşecekti. Bu liderlerin arasında Peloponez’de kumandayı eline alacak olan Ypsilantis’in kardeşi Dimitri de vardı. Kendi girişimleriyle oraya giden başkaları da hemen asi liderlerle bağlantı kurdular. Ayaklanma 25 Mart 1821’de Patras Metropoliti’nin bildirisiyle başladı.</span></p>

      <p class="paragraf para-style-override-14"><span xml:lang="tr-TR">Zamanlama mükemmeldi. Divanı ivedi bir Yunan tehlikesinin bilincinde gözükmeyen Sultan Mahmut sözde vassalı olan asi Yanya Aslanı Tepedelenli Ali Paşa’yı Epir’de ezmeye gitmek için tam o anı seçmişti. Ali Paşa Arnavut Ordusu’nun yardımıyla çok güçlenip egemenliğini perçinlemiş ve hemen hemen bağımsız bir hükümdar düzeyine ulaşmıştı. Aslında Napoleon tarafından da bu yönü kabul görmüştü. 1819’da önemli Adriyatik limanı Parga’ya hâkim olmuştu. O da Arnavut olan Ali’nin şahsi düşmanı İsmail ertesi yıl ondan kaçarak İstanbul’a sığınmış, sultan da onu mabeyinci yapmıştı. Ali Paşa, İsmail’in arkasından iki kiralık katil yollamış, bu adamlar tam İsmail’i vurmaya hazırlanırken yakalanmışlardı. Bu olay Sultan Mahmut’a düşmanını ezmek için aradığı bahaneyi oluşturdu. Ali’yi asi ve haydut ilan etti. Ali’nin paşalığını, kurbanı olmasına ramak kalan İsmail’e (Paşo İsmail Paşa) ihsan etti ve Ali’ye karşı onun kumandasında bir kuvveti yola çıkardı. Köşeye sıkışan Yanya aslanı Ali iki yıla yakın bir zaman dayanınca, sultan Mora’daki kıdemli ve acımasız kumandanı Hurşit Paşa’ya seferi sonuçlandırmasını buyurdu. Bu kuvvetler en sonunda bir göl adasındaki kaleye sığınmış ihtiyar asiyi yenip yok ettiler. Tepedenli’yle birlikte üç oğlu ve torununun kesik başları İstanbul’da sultana yollandı.</span></p>

      <p class="paragraf para-style-override-14"><span xml:lang="tr-TR">Bu çarpışmalar sırasında Mora kaleleri savunmasız kaldığı için Yunan asileri de çoğu garnizonlara baskın yapmayı başarmıştı. Denizde de eşgüdümlü olarak büyük manevra kabiliyeti olan savaş gemilerine sahip Rum korsanlar kıyıdaki kilit limanlar üzerinde kontrol sahibi olabildiler. Türklere levazım ve cephane sevkıyatı böylece ancak karayoluyla gerillaların elindeki dağlık bölgelerden geçilerek yapılabilecekti. Asiler adalardan Spetsai’yi ellerinde bulunduruyorlardı. Burada zengin bir Rum dul kendi gücüyle ve maddi olanaklarıyla Nauplia Körfezi’ni ablukaya aldı, sonra da İpsara’ya ve halkı yüksek rütbeli din adamlarına karşı ayaklandıran bir gemi kaptanının yardımıyla Hydra’ya hâkim oldu.</span></p>

      <p class="paragraf para-style-override-14"><span xml:lang="tr-TR">Yarımada boyunca ayaklanmanın popüler şarkısı “Tek Türk kalmayacak Mora’da” bütün Müslümanlara karşı ayırımsız olarak katliamlar yapılmasını kışkırttı. Ayaklanma Korent Körfezi’nin ötesine de yayıldı ve Livadia’nın Hıristiyan olmayan halkı katledildi. Köylüler, sultanın kişisel mülkü ve on bin nüfuslu bir taşra kenti olan Atina’yı zapt etmek için bir kale duvarını aştılar. Fakat Venediklilerin kuşatmasından beri berkitilmiş olan Akropol bir yılı aşkın bir süre dayandı. Batı’da Mesolonghi’de büyük bir ayaklanma başladı. Kuzeyde de Pelion tepelerinde ve Athos (Aynaroz) Tepesi keşişlerinin dini olduğu kadar ulusal amaçlı bir dava uğruna silahlandıkları üçlü Khalkidikya yarımadalarında da başkaldırılar çoğalmıştı. Müslüman halkın çoğunlukta olduğu bir ada olan Girit’te Yunan kökenli fanatik Giritli Müslümanlar olan Yeniçeriler, Hıristiyanlara akıl almaz vahşi saldırılarda bulundular, hatta Kandiye Metropoliti’yle dört piskoposu katedralin sunağı önünde öldürecek kadar ileri gittiler. Bu kırıma misilleme olarak dağların savaşçı çeteleri ayaklandılar ve bir Yunan filosunun da yardımıyla bir süre Hanya limanını ablukaya aldılar.</span></p>

      <p class="paragraf para-style-override-14"><span xml:lang="tr-TR">Sultan Mahmut otoritesine meydan okunulmasına katlanacak adam değildi. Orduları ayaklanmanın ilk şok ve şaşkınlığını atlatır atlatmaz Mora’da Türklerin katledilmesinin acısını Rumlardan fazlasıyla çıkardı. İstanbul’da Babıâli’nin tercümanını ve başka ileri gelen Fenerlileri idam ettirdi. Tripolitza’da Moralı olan Yunan patriğini Paskalya Günü’nde sarayının kapısına astırdı. Cesedi üç gün boyunca teşhir ettirdi sonra da Rumların hor gördükleri Yahudiler tarafından yerlerde sürüklenmesinin ardından denize attırdı. Asi Yunan Donanması’nın bir savaş gemisi Sakız Adası önlerinde bir Türk sancak gemisini amirali ve mürettebatıyla birlikte batırınca, Türkler bu zengin adayı tahrip ederek yüz bin kadar Hıristiyanı sürerek ve esarete mahkûm ederek intikam aldılar. Korent Körfezi’nin kuzeyinde ayaklanmayı hemen hemen bastırmayı başardılarsa da, Mora’nın istilasında fazla bir ilerleme kaydedemediler.</span></p>

      <p class="paragraf para-style-override-14"><span xml:lang="tr-TR">Fakat Rumlar askeri alandaki avantajlarını pekiştirecek yerde yerel bir meşruti yönetimin siyasal sorunlarına kendilerini kaptırmakta acele ettiler. İşgalleri altındaki her bölgede bir meclis -Messenia’da bir senato, Peloponez’de bir “merkezi hükümet” Doğu ile Batı Rumeli’de de başka seçilmiş hükümet kurumları topladılar. Bu topluluklar rakip çıkarları ve emelleri olan grupları; din adamlarını, toprak sahiplerini, kilise liderlerini, Fenerlileri, ada tüccarlarını ve kendi yasalarından başkasını dinlemeyen Kleftleri yani eşkıyayı temsil ediyordu. Kendilerini ulusal anlamda Yunanlı olarak hissetmedikleri için bunların arasında birlik kurmak boşuna bir uğraştı.</span></p>

      <p class="paragraf para-style-override-14"><span xml:lang="tr-TR">Peloponez’de Tripolis’in düşmesinden sonra çıkarlarını bir merkezi Yunan Hükümeti bünyesinde toplamak için ilk deneme yapıldı. Bu bağlamda Dimitri Ypsilantis Epidaurus yakınında ulusal meclisi toplantıya çağırdı. 1822’nin yılbaşı gününde de cumhuriyetçi ilkeler doğrultusunda tasarlanmış yasama ve yönetsel organlarıyla eksiksiz bir anayasa ilan edildi. Anayasa büyük ölçüde Batı’da Mesolonghi’deki asiler meclisinin becerikli Fenerli lideri Aleksandros Mavrokordatos tarafından hazırlanmıştı, başkanlığa da kendisi seçildi. Ypsilantis bu arada arka planda kalmıştı. Ne çare ki Doğu’nun despotluğu altında geçen yüzyıllardan yeni yeni çıkan, üstelik kendi rakip topluluklarına geleneksel bağlarla bağlı bir ulus için Batı’nın anayasal düzenine dayalı bu deney çok vakitsizdi.</span></p>

      <p class="paragraf para-style-override-14"><span xml:lang="tr-TR">1822’nin sonralarında doğu Peloponez’in başlıca limanı ve doğal başkenti Nauplion başlarında</span> <span class="italik" xml:lang="tr-TR">kleft</span> <span xml:lang="tr-TR">lideri Kolokotrones’in bulunduğu Yunanlı asilerin eline geçti. Bu kişi ulusal meclisin Nauplion’da toplanmasına razı olmadı, meclis başka yerde toplanıp yönetim gücünü sınırlamaya çalışınca da hükümetin dört üyesini kaçırmak suretiyle misillemede bulundu. Hükümetin kalıntıları Hydra ile Spetsai’nin korumasındaki uzak bir burna çekilip Arnavut kökenli zengin Hydra’lı Kunduriotis’i başkanlığına seçti. Öyleyken Kolokotrones Mora’nın gerçek hâkimi olarak kalmıştı. Hiçbir Yunanlının başka bir Yunanlının hükümranlığını kabul etmeyeceği belli olmuştu. Çözüme sonradan Batılı bir prensin şahsında ulaşılacaktı.</span></p><br />

      <p class="paragraf para-style-override-14"><span xml:lang="tr-TR">Rumlar işin başından beri büyük bir iyimserlikle Batı’nın desteğine güvenmişlerdi. Askeri açıdan hayal kırıklığına uğramaları uzun sürmedi. Batılı devletler Napoleon’un yenilgisinden sonra Rusya’yla birlikte bir barış dönemi istiyorlardı. Ayaklanma karşıtı “hükümdarlar birliği” olarak bir on yıl boyunca görünürde barışı devam ettirdiler. Bu nedenle ne İngiltere’yle Avusturya ne de (tüm vaat imalarına rağmen) Rusya, Yunan milliyetçiliği davası için savaşmaya hazırdı. Ayaklanma patlak verdiğinde devletler onu kınamada birlik oldular, 1822’de müttefiklerin Verona’daki bir konferansında ihtilalci, diye Yunan delegelerini kabul etmeyi reddetti.</span></p>

      <p class="paragraf para-style-override-14"><span xml:lang="tr-TR">Ama tebaalarının arasında Yunanlıları yalnız ezilmiş Hıristiyanlar olarak değil, aynı zamanda da klasik çağın kahramanlarının yiğit torunları olarak gören yeni ve romantik bir Grek dostluğu ruhu gelişmekteydi. Büyük Tura çıkmış gezginler, antika koleksiyoncuları, entelektüeller, edebiyatçılar ve şairler onların içindeki Hellas (Yunanistan) aşkını ateşliyordu (kuşkucu bilginler ne derlerse desinler). Hâlâ eski Yunanlıların yaşadıkları uygarlığın bu doğum yerine kültür dünyasının ilgisini uyandırdılar ve yenilenmesi için vizyon oluşturdular.</span></p>

      <p class="paragraf para-style-override-14"><span xml:lang="tr-TR">Yunanlılık mesajı iş dünyasında da Yunan tüccar toplulukları tarafından Batı Avrupa başkentlerinde ve Rusya’da yayıldı. Çabaları somut olarak ayaklanma için para toplamaya yönelik Grek dostluğu komitelerinin oluşmasına yol açtı. Yurtdışında ve özellikle Rusya’da yaşayan zengin Rumlar hatırı sayılır parasal katkılarda bulunurken yalnız Avrupa’dan değil, Amerika’dan da maceracı gençler, çoğu zaman kendi hükümetlerine meydan okuyarak. Yunan davası için savaşmaya gönüllü oldular. İngiliz siyaset adamı ve gazeteci William Cobbet’in alaycı bir şekilde ifade ettiği gibi, Yunan ayaklanması “şairlerle borsa simsarları tarafından Rusya yararına düzenlenmiş bir savaş”tı.</span></p>

      <p class="paragraf para-style-override-14"><span xml:lang="tr-TR">Şairlerin arasında Yunanistan’ı ilk kez 1809’da ziyaret eden ve dizeleriyle ölümsüzleştiren Lord Byron başı çekiyordu. Rhigas’ın ihtilalci savaş şarkısını İngilizceye çevirdi ve İtalya’da Mavrokordatos’la yakın dost oldu. 1823’de Kefalonya Adası’na geldi ve Yunanistan’a geçmek üzere burada beş ay kaldı. Askeri yardım aradıklarında Yunanlıları, “Özgürlük için Franklara güvenmeyin,” diye uyarmıştı. Şimdi kendisi onlara Londra’daki komitenin altı haneli kredisi şeklinde bir parasal yardım getiriyordu.</span></p>

      <p class="paragraf para-style-override-14"><span xml:lang="tr-TR">Asilerin arasındaki uyumsuzluk şimdi neredeyse bir iç savaş görünümündeydi. Byron 1824’de Mesolonghi’de Yunan anakarasına çıktığında Yunanlının yeni bir Peloponez Savaşı’nda Yunanlıya karşı savaştığını gördü. Savaş Kolokotrones’le Kunduriotis’in yandaşları arasındaydı. İkisinin rakip hükümet meclislerinden biri kara içinde, diğerinin ise kıyılarla adalardaydı. Bu durumun Lord Byron’u şaşırttığı veya hayal kırıklığına uğrattığı söylenemez. Yunan davasını benimsemekte ne kadar romantikse, Yunan karakterini değerlendirmede de o derecede gerçekçiydi. Burada gördüğü, moral bozucu bir despotluktan ancak kısmen kurtulmuş ve yeni bir yönetime kavuşma bahsinde fikirleri çelişen, işlevsel uygulama zararına liberal teorinin peşinden koşan bir ulustu.</span></p>

      <p class="paragraf para-style-override-14"><span xml:lang="tr-TR">Byron’un öncelikli görevi bu anlaşmazlıkları çözümlemek oldu ve bunda kısa bir süre için de başarılı olacaktı. Çünkü aldığı talimatlara göre getirdiği paraların harcanması için ancak Kunduriotis’e güvenilebilirdi. Kolokotrones hissesi uğruna Nauplion’u teslim etti. Birkaç ay sonra kaçınılmaz olarak tekrar iç savaş patlak verdi. Kolokotrones Kunduriotis’in üzerine yürüdü, ama ele geçirilerek Hydra’da hapsedildi. Mavrokordatos da bu durumdan iğrenerek sahneden çekildi. Türklere karşı savunma için toplanan İngiliz kredisi böylece Yunanın Yunana karşı savaşında heba oldu. Bu krediyi sağlayan Lord Byron çabalarının sonucunu görmekten kurtuldu; Mesolonghi bataklıklarında malaryadan ölmüştü. Ama Yunan davasının bir şehidi olarak ölmüş ve Yunanlıların arasında hatırası asla ölmeyecek bir kahraman mertebesine yükselmişti. Şairin ölümü Avrupa’da Yunan dostluğu ateşini daha da şiddetlendirdi, böylece bir Yunan ulusunun günün birinde uygar dünya tarafından tanınmasına ve savunulmasına katkıda bulundu.</span></p><br />

      <p class="paragraf para-style-override-14"><span xml:lang="tr-TR">Yunanlılar, Özgürlük Savaşları’nın bu ilk kademesinde, içlerindeki kavgalara rağmen, genelde başarılı olmuşlardı. Başarıları hatta o dereceydi ki onları yalnız başına yenmek için kuvvetlerinin yetersizliğinin bilincine varan, üstelik Asya eyaletlerinden kuvvetlerini desteklemek için gönüllüler bulamayan sultan, 1825’de güçlü vassalı olan Mısır’ın Arnavut kökenli valisi Mehmet Ali’yi yardımına çağırdı. Mehmet Ali Paşa’nın ordusu, Napoleon zamanından beri Batı yöntemlerine göre silahlandırılmış ve eğitilmişti. Daha önce de Arabistan’daki bir ayaklanmayı bastırarak Sultan Mahmut’a yardımda bulunmuştu. II. Mahmut şimdi de asi Yunanlıları ezmek için onun desteğini istiyordu. Karşılığında Mehmet Ali’ye Girit ve Peloponez valiliğini vaat ediyordu. Mehmet Ali daha fazlasını istiyordu: Suriye paşalığını.</span></p>

      <p class="paragraf para-style-override-14"><span xml:lang="tr-TR">Mehmet Ali’nin oğlu İbrahim Paşa bir deniz kuvvetinin kumandasında İskenderiye’den yola çıkarıldı. Bu, Avrupalı olmayan bir devlet tarafından Akdeniz’de sefere çıkarılan deniz filolarının en kuvvetlisiydi. Girit yoluyla Mora’nın en batı ucundaki tahkim edilmiş Modon limanına yollandı. İbrahim burada karargâhını kurdu, böylece Yunan özgürlük savaşının ikinci aşamasına geçilmiş oldu. Disiplinli kuvvetleri üç yıl boyunca Peloponez’e hâkim olarak Yunanlılara kaptırdıkları mevkileri Türkler için tekrar ele geçirirken ülkeyi dehşet ve yıkıma boğacak ve ülkenin en büyük kısmı üzerinde Türk egemenliğini tekrar kuracaktı. Bu olaylar Yunanlılar arasında bir dereceye kadar birlik sağladı. Kolokotrones serbest bırakıldı; tekrar Mora başkumandanlığına atandıysa da İbrahim tarafından arka arkaya iki kez yenilgiye uğratıldı.</span></p>

      <p class="paragraf para-style-override-14"><span xml:lang="tr-TR">İbrahim, Mesolonghi’yi kuşatan Türk komutan Reşit Paşa’ya destek olmak için 1826’da kuvvetlerini Yunan anakarasına geçirdi. İbrahim’in deniz kuvveti burada savaş şansını tersine çevirerek bir Yunan destek filosunun limana girmesini engelledi ve Yunan garnizonuyla sivil halkın en büyük kısmının başarısızlığa uğrayacak olan son bir umutsuz direnişe kalkışmasına yol açtı.</span></p>

      <p class="paragraf para-style-override-14"><span xml:lang="tr-TR">Mesolonghi’nin zapt edilmesi Kunduriotis hükümetinin düşmesine ve iki rakip meclisle başkan arasında yeni bir iç savaş dönemine yol açtı. Bununla birlikte, Kunduriotis daha önce yetenekli iki İngiliz subayını İrlandalı Sir Richard Church’le İskoçyalı Lord Cochrane’ı Yunan ordu ve donanmasına dönüşümlü olarak kumanda etmeleri için resmen davet etmişti. İngilizler hizmetleri için rakip iki hizibin uzlaşmasını şart koydular. Böylece ulusal meclis yeni bir anayasanın ışığındaki yeni oturumunda müstebit biri olan Capodistria’yı başkanlığına atadı. Bu arada da Reşit Paşa Atina’yı kuşatma girişiminde bulundu. Lord Cochrane tarafından kurtarılma girişimi başarısızlıkla sonuçlanan şehir, 1827 Haziran’ında Türklerin eline geçti. Yunanistan anakarasının işgalini tamamlayan bu zafer Özgürlük Savaşı’nın sonunun geldiğinin işareti gibi görünüyordu.</span></p>

      <p class="paragraf para-style-override-14"><span xml:lang="tr-TR">Fakat son daha gelmemişti. Altı yıl süresince kan döküldükten sonra Avrupa devletlerinin işe karışmalarının zamanı gelip çatmıştı. Bunların arasında Türklere en çok baskı yapan Rusya’ydı. Metternich’in yönetimindeki emperyalist Avusturyalılar ise asilerin sindirilmesinden yanaydılar. İngilizlerle Fransızlar yeni bir Rus-Türk savaşının sonuçlarından korkuyorlardı. Diğer yandan Fransa’nın 1824’ten beri X. Karl’ın şahsında liberal bir hükümdarı vardı. Akdeniz’deki Fransız ve İngiliz Deniz Kuvvetleri Yunanlıların deniz kuvvetini korsanlara karşı bir sigorta olarak görüyorlardı.</span></p>

      <p class="paragraf para-style-override-14"><span xml:lang="tr-TR">İngiltere’nin tutucu partisi Tory’ler Lord Castlereagh’ın düşmesi ve liberal zihniyetli George Canning’in onun yerine geçmesiyle daha liberal bir politikaya yerlerini bırakmışlardı. George Canning’in Yunan dostu akrabası Stratford Canning şimdilerde Babıâli’ye büyükelçi olarak atanmıştı. Peloponez’i Mısırlılarla doldurmak amacıyla Yunanlıları sözde köle eden İbrahim Paşa’nın gaddarlığıyla ilgili öyküler İngilizlerin kalbini isyanla dolduruyordu. Lord Byron’un bu soylu dava uğruna kendini kahramanca feda etmesi ise kamuoyunu harekete geçirmişti.</span></p>

      <p class="paragraf para-style-override-14"><span xml:lang="tr-TR">Devletlerin ilk görevi Yunanistan’ın gelecekteki sınırlarıyla statüsünü tayin etmek oldu. 1826’da St. Petersburg’da İngiltere’yle Rusya arasında kan dökülmesine son vermek ve Türklerle Yunanlıları barıştırmak amaçlı bir protokolun imzalanmasıyla bir ön karara ulaşıldı. Taraflar Yunanlılar için bağımsızlık değil de, sultana yıllık bir vergi karşılığında kendi iç işlerini özgürce yönetmek hakkını elde etmek genel ilkesinde anlaştılar.</span></p>

      <p class="paragraf para-style-override-14"><span xml:lang="tr-TR">O yılın sonbaharında Yunanlılar bu protokolun kapsamının genişletilerek Fransa’nın da katılması için başvuruda bulundular. Aradan çok geçmeden ölecek olan Canning’in girişimiyle 1827 Temmuz’unda Atina’nın düşmesinden bir ay sonra Londra’da bu anlamda bir anlaşma imzalandı. Üç devlet buna dayanarak Babıâli’ye arabuluculuklarını önerdiler. Bu şart kabul edilmediği takdirde, Yunanlılarla uluslararası ilişkiler kurma hakkını ellerinde bulunduruyorlardı. Bu durum konsoloslar tayin etme ve asi eyaletlerin bağımsız bir devlet olarak kabulünü içeriyordu. Yukarıdaki şart Yunanlılar tarafından kabul edildi, fakat sultan tarafından kesinlikle geri çevrildi. Gerçeklere gözlerini kapayarak bu girişimi yasal hükümranlık haklarının yabancılar tarafından apaçık ihlali olarak kınıyordu. Bu haklarından feragat etmeyi ya da onları değiştirmeyi ise her ne şekilde olursa olsun reddediyordu.</span></p>

      <p class="paragraf para-style-override-14"><span xml:lang="tr-TR">Anlaşma, karma bir filo tarafından “çarpışmalara katılmadan” uygulatılacak bir ateşkesi içeriyordu. Rusların bir filo gönderdikleri Akdeniz’de üç devletin amiralleri, aldıkları talimatların belirsizliği kadar İbrahim Paşa’yla bağlantı kurmanın güçlüğü karşısında şaşkınlık içinde görüş alışverişinde bulunuyorlardı. İbrahim Paşa’ya gelince o da Yunan saldırıları nedeniyle sultanın emri olmadan ateşkesi kabul etmiyordu. Sonunda amiraller Türklerin önce ateş etmemeleri durumunda ateş açmamak için aralarında anlaşarak Navarino Koyu’na girdiler ve bir güç gösterisinde bulunarak İbrahim’in ateşkesi kabul ederek gemileriyle İskenderiye’ye dönmesinde ısrar ettiler.</span></p>

      <p class="paragraf para-style-override-14"><span xml:lang="tr-TR">O sırada bir Mısır gemisi büyük bir şanssızlık eseri delegeleri taşıyan üstü açık bir tekneye ateş açtı. Fransız sancak gemisi anında tüfek ateşiyle karşılık verdi ve bir deniz savaşı kaçınılmaz oldu. Bu çarpışmada İbrahim Paşa’nın donanması hemen hemen tamamen imha edildi. Navarin Baskını, İnebahtı’dan beri Osmanlı İmparatorluğu’nun denizlerde aldığı en büyük yenilgidir. Ruslarla Fransızlar memnundular. Metternich için bu “korkunç bir felaket”ti. Kısa bir süre sonra başbakan olacak Wellington Dükü için bu “talihsiz bir olay”dı. Öyleyken (kısa bir süre sonra Kral IV. William olacak) Clarence Dükü İngiliz Amirali Edward Codrington’u Bath Onur Nişanı’na sahip şövalyelikle ödüllendirdi, ama daha sonra başka bir bahaneyle deniz kuvvetleri komutasından azil edilmesini onaylayacaktı. Yunanlılar büyük bir sevinç yaşıyorlardı. En sonunda özgür olacaklardı.</span></p>

      <p class="paragraf para-style-override-14"><span xml:lang="tr-TR">Ulusal meclisin yeni başkanı Capodistria seçildiğinden beri destek elde etmek için Avrupa başkentlerini dolaşıyordu. 1828 başlarında görevlerini devralmak ve barışı sağlamak için Nauplia’ya geldi. İlk iş olarak kuvvetlerini yeni devleti için talep ettiği bölgeleri İbrahim’in elinden almaya yolladı. Bunda kısmen başarılı oldu. Sonra kendi kontrolü altında yeni bir yönetici kurulu Panhellenion’u oluşturarak kişisel gücünü garantiledi. En kısa zamanda yeni bir anayasaya dayalı yeni bir ulusal meclis toplamayı vaat etti. Bu arada da kendisine kabine görevi yapan bir “sekreterya” aracılığıyla yönetmeye devam etti.</span></p>

      <p class="paragraf para-style-override-14"><span xml:lang="tr-TR">İngilizler, İbrahim Paşa’nın kuvvetlerini çekmesi için Mehmet Ali Paşa’dan garanti aldılar. Bunlardan geri kalanlar sonunda Mora’nın başkenti Tripolitza’yı yerle bir ettikten sonra bir Fransız kuvveti tarafından ülkeden dışarı atıldılar. Tam o sırada Rusya’yla Türkiye arasında yeni bir savaşın patlak vermesi kesin bir anlaşmaya varılmasını geciktirdi.</span></p><br />

      <p class="paragraf para-style-override-14"><span xml:lang="tr-TR">Ruslar birkaç yıldan beri Türklere diplomatik baskı uyguluyorlardı. 1826’da Babıâli’ye onur kırıcı Ackerman Antlaşması’nı kabul ettirdiler. Bu belge Bükreş Antlaşması’nın şartlarını garantiye aldıktan sonra Asya’daki bazı Türk kalelerinin teslimi yoluyla bu şartları Rusya yararına genişletiyordu. Moldavyalılarla Eflaklılara eksiksiz ayrıcalıklar, Sırplara yeni politik haklar veriyordu. Türkler şimdi Navarino’da donanmalarını kaybedip Karadeniz’de üstünlüğü Ruslara bıraktıklarına göre, savaşçı Çar I. Nikola artık uzlaşma değil, Moskofların geleneksel düşmanıyla silahlı bir yüzleşmenin peşindeydi. 1828 ilkbaharında Türkiye’yi istila etmeyi planladığı anlaşılınca, sultan önceden harekete geçerek Rusya’ya savaş ilan etti.</span></p>

      <p class="paragraf para-style-override-14"><span xml:lang="tr-TR">Çar Nikola ertesi ilkbahar ordusunun başına geçip Prut Nehri’ni aştı. Prenslikleri işgal ettikten sonra haziran ayı gelmeden Tuna’yı geçerek Balkan sıradağlarına ve ötesine, sultanın başkentine giden yolu açmak üzere bir dizi kaleyi ele geçirdi. Kale duvarlarının arkasında açık arazide olduğundan daha güçlü olan Türkler onlara eski cüretkârlıklarıyla karşı koydular. Varna, kısmen birkaç bin kişilik kuvvetiyle düşman tarafına geçen bir Türk komutanının hiyaneti, ama bundan da çok Rusya’nın Karadeniz’e hâkimiyeti sayesinde sıkı bir direnişten sonra düştü. Ama Silistre ve dağ geçitlerinin anahtarı olan Şumnu direniyordu.</span></p>

      <p class="paragraf para-style-override-14"><span xml:lang="tr-TR">Ruslar büyük kayıplara uğramıştı, ama ertesi yıl daha büyük bir kuvveti cepheye yolladılar. Bunun komutanı Mareşal Diebitsch (Baron Moltke’nin sözleriyle) asla yenilmemesiyle ünlüydü. Burada da Sabalskanski, yani “Balkan’ı aşan” adını kazanacaktı. Küçük bir kuvvet bu kez başarılı olarak Silistre’yi kuşatırken ordusunun büyük bölümü Şumnu önlerindeki Kulewtska bölgesinde önemli bir savaşı sürdürüyordu. Bu savaşta daha büyük bir Türk kuvveti daha küçük bir Rus birliği tarafından yenilgiye uğratıldı ve tüm ağır silahlarını bırakarak kaçtı.</span></p>

      <p class="paragraf para-style-override-14"><span xml:lang="tr-TR">Diebitsch bu noktada garnizonu ve Kulewtska’dan kurtulanlarla hâlâ dayanan Şumnu Kalesi’ni önce zapt etmeden Balkan sıradağlarını aşmak gibi cüretkârane bir karar verdi. Reşit Paşa küçük bir kuvvetle Şumnu’yu savunmaya hazırlanırken, Diebitsch kuvvetlerinin en büyük kısmıyla derin boğazlarda ve dağ sırasının ürküntü verici geçitlerinde dokuz günlük zorunlu bir yürüyüşe başladı. Reşit Paşa tam bir öngörü yoksulluğuyla dağları savunan birliklerini çekerek Şumnu’nun savunmasına hazırlanırken Diebitsch büyük bir şans eseri bu atılımı hiçbir direnişle karşılaşmadan başarabilmişti.</span></p>

      <p class="paragraf para-style-override-14"><span xml:lang="tr-TR">O vakte kadar hemen hemen aşılamaz görünen bu engeli aşan Rus Ordusu, Karadeniz’deki Rus Donanması’na Burgaz’da bir ikmal yolu açmış oldu. Türklerin birkaç direniş noktasını kırdıktan, sıcak bir karşılama gördükleri Hıristiyan köylüleri korumaya da özen gösterdikten sonra Ruslar, Edirne surlarının önündeki ovalarda ortaya çıktılar. Daha önce hiç aşılmamış bir dağ bariyerinin hakkından gelmiş bir ordu karşılarında belirince şaşkınlığa düşen şehir garnizonu tek bir mermi atılmadan teslim oldu. Rus Ordusu aslında böylesine zorlu bir yolculuğun sonrasında dizanteri, salgın hastalık ve yorgunluk sonucunda eskisine kıyasla çok zayıf düşmüştü. Ayrıca, takviye almak veya güvenli şekilde geri çekilmek olanaklarından da yoksundu. Türkler, düşmanın sayısını bu denli abartmamış olsalardı, onu yok etmeyi başarabilirlerdi. Bu tehlikenin bilincinde olan ve sahte bir kuvvet gösterisine kalkışan Diebitsch yanını koruyan Karadeniz Donanması’na da güvenerek İstanbul’la Boğaziçi üzerine yürümeye hazırlandı. Kuvvetleriyle bu arada yüz elli kilometre kadar ilerledi.</span></p>

      <p class="paragraf para-style-override-14"><span xml:lang="tr-TR">Başkenti saran yılgınlık ve panik, düzensizlik ve ayaklanma rüzgârları estirdi. Sultan önce soğukkanlılığını korudu. Garnizonunun kuvvetine güveniyordu; yine de Türkleri şehir savunmasını güçlendirmek için gönüllü olmaya davet etti. Peygamberin kutsal sancağını dalgalandırarak kuvvetlerinin başına geçmek niyetinde olduğunu açıkladı. Buna hazırlanırken eski cengâverler gibi at üstünde değil, “duyulmamış ve uygunsuz bir yeniliğe başvurarak” bir arabayla ortaya çıkması, halkın şevkini kırdı. Divan’ın kalburüstü vezirleri barış istemesini önerdiler. Rusların zayıflığının bilincinde olmayan İngiliz ve Fransız büyükelçileri de aynı fikirdeydi. Yüreksiz olmaktan uzak olan sultan, bu baskılara boyun eğdi. Böylece Rus blöfüne kanarak Diebitsch’i kaçınılmaz felaketten kurtardı. 1829 sonbaharında da Edirne Antlaşması’nın pazarlığını yapmak için Rus karargâhına bir heyet yolladı.</span></p>

      <p class="paragraf para-style-override-14"><span xml:lang="tr-TR">Böylece durumu kurtaran Rus mareşali aldatıcı derecede ılımlı gözüken şartlara razı oldu. Rusya, çar adına topraklarını genişletmekten feragat ediyor ve savaş sırasında elde ettiği avantajların çoğundan vazgeçiyordu. Ama Moldavya’nın bir bölümünü ve Tuna’nın Sulina’daki bir ağzını elde ediyordu, ki bu ona nehir üzerindeki kontrolü sağlayacaktı. Bazı kalelerin de tahrip edilmesiyle nehir Osmanlı İmparatorluğu’nun ilk savunma hattı olmaktan çıkıyordu. Moldavya’yla Eflak her ne kadar sultanın hükümranlığına sözde iade ediliyorsa da gerçekte özerklik ihsanlarıyla ondan kurtulmuş oluyorlardı. Kendi ordularını kurmak ve beylerbeyini atamak hakkını elde ederken Türklerin işlerine müdahale etmesinden ve çoğu Müslüman olan nüfustan kurtuluyorlardı. Sırbistan’ın Belgrad ve Orsova kaleleri dışında bağımsızlığına kavuşması da onaylanmış oldu. Başka bir seçkin general olan Paskieviç’in dikkate değer zaferler kazandığı Asya’da Kars, Erzurum ve Bayezid Türklere iade edildi. Fakat Ruslar başka kaleleri ellerinde tuttular ve Gürcistan’la Kafkasya’nın birçok bölümlerini topraklarına kattılar.</span></p>

      <p class="paragraf para-style-override-14"><span xml:lang="tr-TR">Türk kuvvetlerinin şimdi çekildikleri Yunanistan’a gelince, sultan, Londra Antlaşması’nın daha önce reddettiği koşullarını üç devletin teklif ettikleri bir uzlaşmayla birlikte kabul etmek zorunda kaldı. Bu, artık hükümranlığı altında olmayan tamamen bağımsız bir Yunan Devleti’ni kabul etmek demekti. Sınırlar konusunda Yunanlılarla uzun çekişmeler yaşandıktan sonra yeni Yunanistan 1830’da geleceğin krallığı olarak kuruldu. Yunan anakarasının en büyük kısmıyla Girit dışındaki adaları kapsıyor, sınır eyaletleri olarak sultana yalnız Tesalya’yla Arnavutluk’u bırakıyordu.</span></p>

      <p class="paragraf para-style-override-14"><span xml:lang="tr-TR">Yeni devlet İngiltere, Fransa ve Rusya hükümdar ailelerinin dışından seçilmiş ve Egemen Yunanistan Prensi unvanı kalıtım yoluyla vârislerine geçecek bir hükümdar tarafından yönetilecekti. Devletlerin ilk seçimi İngiltere Kralı IV. George’un damadı Prens Leopold von Sachsen-Coburg oldu. Bir gözü Ruslardan elde edeceği çıkarlar üzerinde olacak şekilde hayat boyu sürecek bir başkanlığı amaçlayan Capodistria’nın manevi baskısıyla adaylıktan ayrılacak... kendini daha sonra Belçika kralı olarak gösterecekti. Capodistria’nın 1831’de iktidardan düşüşü ve diktatörce tavırlarından rahatsız olan gururlu Maniot düşmanları tarafından öldürülmesinin arkasından Yunanistan tacı Yunan âşığı Bavyera Kralı Ludwig’in oğlu Otho’ya teklif edildi. Sultan tarafından tanınarak Helenlerin ilk kralı olarak bir sonraki kuşak süresince saltanat sürecekti.</span></p>

      <p class="paragraf para-style-override-14"><span xml:lang="tr-TR">On yıldan kısa bir süre içinde çok önemli üç kayıp, Osmanlı İmparatorluğu için telafi edilemez bir şanssızlıktı. Bunlar bir ölçüde sultanın yaşamsal önemi olan bir sırada üç Avrupa Devleti’yle onurlu koşullar üzerinde anlaşma fırsatını kaçırmasından kaynaklanıyordu. Bu ona, donanmasının kaybına, Yunanistan’ın kaybına ve başka yaygın Osmanlı bölgelerinin kaybına mal oldu. Trajik bir olay olarak bu şanssızlık memlekette Osmanlı Devleti’nin politik yapısını ve sosyal anlayışını kökten değiştirecek geniş kapsamlı bir reform politikasına başladığı sırada oldu.</span></p>
    </div>
  </div>
</body>
</html>
