<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-31.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-6-3"><span class="alt-baslik" style="font-size:1.38em;" xml:lang="tr-TR">((26))</span></p>

      <p class="paragraf para-style-override-14"><span xml:lang="tr-TR">Barış adamı III. Ahmet saltanatının son on iki yılında artık barışın tadını çıkarabilecekti. Bu yıllar Batılılaşmaya ve reforma doğru ciddi bir trendi başlatacaktı. III. Ahmet bir sefer sırasında babasının en sevdiği gözdesinden cephede dünyaya gözlerini açtığından Hareme kapatılmaktan kurtulmuş ve kadınlardan hoşlanmakla beraber, genç yaşından itibaren haremin gücüyle entrikalarına bağışıklı olmuştu. Hoşgörülü bir hükümdar, görgülü ve kültürlü bir adamdı, Batı’yla Doğu’nun her ikisinin de uygar zevklerinden anlardı. Müzik, edebiyat ve sanattan zevk aldığından etrafında çok özel saray ozanları toplamış, sarayına değerli elyazmalarıyla dolan yeni bir kütüphane kazandırmıştı.</span></p>

      <p class="paragraf para-style-override-14"><span xml:lang="tr-TR">III. Ahmet’in kişisel zevkleri estetikle ilgiliydi, bunun için sayısız binaların planlanması ve yaratılması suretiyle bir çıkış yolu buldu. Bir şehir adamı değildi, doğanın ferahlatıcı yanlarından -ağaçların gölgesinden, çiçek kokularından, suyun şırıltısından- hoşlanırdı. Topkapı’nın sınırlarından kopup sarayı ve paşaları için çeşitli deniz kıyılarındaki kâşanelerde yeni bir yaz yaşamı modası yarattı. Bu yerlerden biri Altın Boynuz’un başındaki Avrupa’nın Tatlı Suları’ydı (Kâğıthane). Padişah burada iki ırmağın sularını saptırarak mermer tabanlı kanallar, yapay göller, çağlayanlar ve çeşmeler yaptırıp böylece çok sayıda bahçenin sulanmasını sağladı.</span></p>

      <p class="paragraf para-style-override-14"><span xml:lang="tr-TR">Bunun ortasında kendisine Saadabad yazlık sarayını yaptırdı. Saray için elçisi tarafından planları Paris’ten getirilen Fransızların on yedinci yüzyıl şatosu Marly’yi örnek almıştı. Bunun etrafında belki yüz tane başka saray, pavyon ve köşk yükseldi. Bu binalar eskiden olduğu gibi taştan ve yontulmuş mermerden değil, daha ekonomik olan tahtayla alçıdan yapılıyordu. Bu da Fransız dekorasyon sanatından esinlenen çılgınca stillere yolu açtı. Aynı tarihlerde Paris’te de Doğu’dan esinlenen bir</span> <span class="italik" xml:lang="tr-TR">turquerie</span> <span xml:lang="tr-TR">modası almış yürümüştü. Asya’nın Tatlı Suları ve kıyılarının seçme yerleri benzer “zevk kentleri”yle süslenmeye başlamıştı. Avrupa’dan olduğu gibi Asya’dan da getirtilen birçok mimarın inşa ettiği binalar -Fransız Büyükelçisi Louis Sauveur de Villeneuve tarafından belirtildiği gibi- bazen Versay’yı bazen de İsfahan’ı yansıtıyordu. Bunlar aslında bir dizi sürekli zengin ve olağandışı eğlence için yapılmış dekorları andırıyorlardı. Bir değişiklik ve farklılık arayışı içindeki Osmanlı sarayı sürekli olarak yeni bir eğlence icat ediyordu:</span></p><br />

      <p class="paragraf para-style-override-14"><span xml:lang="tr-TR">Bazen ipekli çadırlarla kaplı şık kayıklar Boğaziçi’nin bazen de Altın Boynuz’un dalgaları üstünde kayar görünüyordu. Bazen uzun bir araba kafilesi zevk için yaratılmış uğrak yerlerinden birine yol almaktaydı... Atların güzelliği ve donanımlarının lüksü bu kafilelere özel bir çekicilik veriyordu. Altından veya gümüşten koşum takımları, tüylerle süslü alınları ve değerli taşlarla ışıldayan örtüleriyle ilerliyorlardı.</span></p><br />

      <p class="paragraf para-style-override-14"><span xml:lang="tr-TR">Sultan Ahmet’in görkemli saray yaşamının birbirinden parlak şenlik ve eğlencelerini tertipleyen kişi, damatlarından İbrahim Paşa’ydı. Sultan Ahmet’in güzel sanatlara duyduğu aşkı paylaşan Damat İbrahim Paşa, sultanın saltanatının son on iki yılında sadrazam olmuştu. Oysa Sultan Ahmet’in saltanatının ilk on beş yılında on üç sadrazam görev almıştı. Damat İbrahim Paşa da lüks ve gösteriş âşığı biriydi. Gecenin geç vakitlerine kadar süren eğlenceler tertiplerken İstanbul için birbirinden görkemli ışıklandırmalar icat eden uzmanlar görevlendiriyordu. Öyle ki İstanbul’a yeni gelen Fransız Büyükelçisi geceleyin Pera’dan binalarla bahçeleri, hatta suları alev alev yanan bir şehri seyrediyordu. Bu öyle bir şehirdi ki “camilerinin kubbeleri ışıktan sayısız taçla çevriliydi, minarelerinin arasında ise göze görünmeyen bir aygıt sayesinde Kuran’ın ayetleri ateşten harflerle gökyüzüne yazılmıştı.” Özel vesilelerde İstanbul üç gün ve üç gece aralıksız ışıklandırılıyordu. Sultanın kızlarından üçünün, yeğenlerinden ikisinin düğünleri ve oğullarından dördünün sünnetleri için sadrazam bütün imparatorlukta şenlikler yapılmasını buyurmuştu. Taşra illerinden iki bin çalgıcı, bin beş yüz güldürü sanatçısı, güreşçi, hokkabaz, cambaz ve pek çok aşçı getirtmişti. Sultan saray mutfaklarının denetçisini törenlerinin başına geçirmiş, ona düğün töreni için üretkenlik simgesi dört hurma ağacı imal etmesini, genç şehzadeler için dev boyutlularını, geri kalanlar için daha küçüklerini hazır etmesini emretmişti. Aşçılar bu arada şekerlemelerden mucizeler yaratıyorlardı. Bu arada tamamen şekerden yapılma beş metre uzunluğundaki ve dört metre enindeki bir bahçe evliliğin tatlılığını simgeliyordu.</span></p>

      <p class="paragraf para-style-override-14"><span xml:lang="tr-TR">Kış mevsiminde sarayda helvalı eğlentiler tertipleniyordu. Bu toplantılarda felsefi konuşmalar yapılıyor, şiirler okunuyor, dans ediliyor, oradakiler gölge oyunlarıyla eğlendiriliyordu, bir yandan da herkese tatlılar ve ön planda helva ikram ediliyordu. Ama kış sona erince sultan için bir ilkbahar şenliği düzenlendi ki, bu daha çok bir lale bayramına dönüşecekti. Sultan Ahmet’in büyük bir çiçek sevgisi vardı; gülleri, karanfilleri (ki bıyığının karanfile benzediği söyleniyordu), leylakları, yaseminleri çok seviyordu. Ama lale onu hepsinden de çok büyülüyordu. Zaten “lale” kelimesinin “Allah”la benzerliğinden dolayı kutsal bir anlamı olduğu kabul ediliyordu. Sonuçta III. Ahmet’in saltanat yıllarına</span> <span class="italik" xml:lang="tr-TR">Lale Devri</span> <span xml:lang="tr-TR">denildi.</span></p>

      <p class="paragraf para-style-override-14"><span xml:lang="tr-TR">Lale Batı’ya göç ettikleri yıllarda Türklerin yoluna serpilmiş olan Asya bozkırlarının yabani bir çiçeğiydi. Laleyi meraklı bir botanikçi olarak Batı’ya ilk tanıtan, yurduna dönerken lale soğanlarını beraberinde Flanders’a götüren on altıncı yüzyılın Avusturya İmparatorluğu büyükelçisi Busbecq olmuştu. Çiçeğin Avrupa dillerindeki adı (Fransızca tulipe, Almanca tulpe) Türklerin ona taktıkları</span> <span class="italik" xml:lang="tr-TR">tülbent</span> <span xml:lang="tr-TR">veya Acemce “türban” takma adından türetilmişti. Aradan çok geçmeden lale Avrupalı tüccarlar tarafından ithal edildi ve Hollanda’da yayılarak zaman içinde burada bin iki yüzden fazla türü tanındı. Bu da on yedinci yüzyılda seçkin Osmanlılar arasında bir lale saplantısının yer almasına yol açtı. Bu arada ender lale soğanlarından servetler kazanılıyor ve kaybediliyordu. Sonunda lale “Avrupa’nın altını” olarak tanındı.</span></p>

      <p class="paragraf para-style-override-14"><span xml:lang="tr-TR">Laleyi tekrar Türkiye’ye sokan III. Ahmet’in babası IV. Mehmet olmuştu. IV. Mehmet sarayın bahçelerinde bu çiçeğin birçok çeşidinden bir lale tarhı oluşturmuştu. Fakat büyük miktarlarda laleyi yalnız Hollanda’dan değil, İran’dan da III. Ahmet ithal etmişti. Bahçelerinde lale yetiştirilmesi özenle planlanan bir işlemdi ve her tarlaya yalnız bir tek lale türü ekiliyordu.</span></p>

      <p class="paragraf para-style-override-14"><span xml:lang="tr-TR">III. Ahmet’in ilkbaharda büyük sarayın bahçelerindeki Lale Bayramı zaman içinde önem itibariyle İslamın geleneksel dini bayramlarını gölgede bırakır olmuştu. Daima nisan ayında arka arkaya iki akşam ve tercihen dolunay zamanında kutlanırdı. Sultan bahçelerinin güllerin ekildiği bir kısmının limonluk gibi üstünü örttürmüş, laleler buraya dikilmişti. Özenle toplanmış çiçekler, uyumlu renklerine ve şekillerine göre raflarda sayısız vazolar içinde yerlerini almışlardı. Aralarına aralıklı olarak konulmuş renkli camdan minik lambalar ve farklı renklerde sıvılarla doldurulmuş cam kürelerin sanki kendi ışıklarıyla parlıyorlardı. Ağaçların dallarındaki kanarya ve başka ender ötücü kuş kafesleri aynı mekânda kuşhaneyle serayı birleştiriyordu. Sultan da bu güzelliklerin ortasında bir çadırın içinde oturarak ziyaretçilerini kabul ediyordu. Şenliğin ikinci akşamı haremin hanımları içindi. Sultan onları tek başına kabul ediyor, müzik, şiirler, şarkılar ve kölelerinin danslarıyla eğlendiriyor, bu arada kaplumbağalar laleleri aydınlatmak için kabuklarının üstünde mumlarla bahçede dolaşıyordu. Bazen Avrupa’da Paskalya yumurtaları için yapıldığı gibi, çiçeklerin arasına gizlenen renkli şekerlemeler ve incik boncuklarla hazine avları düzenleniyor, cariyeler “lalelerin arasında dolanarak” bunları arıyordu. İbrahim Paşa lalelerden en çok “Mavi İnci” diye adlandırılmış bir türe hayrandı, bu çiçeği ülkenin iklimine alıştıranlara değerli ödüller veriyor, onları sıcak havalarda güneşten korumak için beyaz tüllerle örtüyordu.</span></p>

      <p class="paragraf para-style-override-14"><span xml:lang="tr-TR">Lale Osmanlıların çinilerinin ve başka sanat eserlerinin belirgin bir motifi olmakla kalmayıp eşlik ettiği ilkbahar kültüyle birlikte, İran etkilerinden sıyrılıp kendilerine özgü yeni bir ilham perisi yarattıkları bir dönemde Osmanlı şairleri için bir esin kaynağı oldu. III. Ahmet’in saltanatının bu zarif ortamdaki şenlik, lüks ve yaşam zevkinin içindeki başlıca şairi Nedim’di. Gamsız bir felsefenin sahibi zevk-ü sefanın şairi, “Hepimiz gülüp oynayalım, bu dünyanın zevklerinin tadını çıkaralım,” diyordu.</span></p>

      <p class="paragraf para-style-override-14"><span xml:lang="tr-TR">Lale Türk şiirinin bir tasviri olarak yirminci yüzyılın Cumhuriyet dönemine kadar yaşayacaktı. Çağdaş şair Yahya Kemal, “Zafer, gül yüzlü ve lale buseli göz kamaştırıcı bir güzel,” diye yazmıştı.</span></p><br />

      <p class="paragraf para-style-override-14"><span xml:lang="tr-TR">Çünkü Lale Devri gelip geçici bir modadan çok daha fazlasıydı. Temelde Osmanlı İmparatorluğu’nda modern bir çağın doğuşunu belirtiyordu. Onda yeni bir dünyaperestliğin, rasyonel bir incelemeyi ve liberal reformu yansıtan yeni bir aydınlanmanın başlangıcını buluyoruz. Esin için bilimsel gelişimi, ekonomik zenginliği ve askeri gücüyle Batı’ya bakıyor, böylece, İslam Doğu’nun geleneksel dini değerlerine karşı dinin dışında bir dengeleyici güç arıyordu. Osmanlı seçkinlerinin şimdilik sınırlı bir bölümü tarafından bile olsa, giderek zorunlu görülen toplumsal ve kültürel reformun modeli Batı uygarlığında yatıyordu. Lale böylece bir simge, Batı uygarlığının etkisinde doğan Türk Rönesansı’nın simgesi oldu.</span></p>

      <p class="paragraf para-style-override-14"><span xml:lang="tr-TR">1720’de Türk Hükümeti XV. Louis’in sarayına (yirmi sekiz) Çelebi Mehmet adında özel bir elçi yolladı. Bu kişinin -bu aşamada başarılı olmadığı- resmi görevi Fransa’yla bir ittifakın yolunu aramaktı. Ayrıca sadrazam tarafından “Fransız uygarlığının kalelerini, fabrikalarını ve işyerlerini ziyaret etmek ve bunlardan uygulanabilir olanları hakkında bilgi vermek”le görevlendirilmişti. Sonuç, sonradan Türkiye’de gelecekte yapılabilecek değişiklikler için kılavuz görevi görecek bir rapor oldu.</span></p>

      <p class="paragraf para-style-override-14"><span xml:lang="tr-TR">Oğlu Said’le birlikte seyahat eden Mehmet Çelebi, Fransızcayı öğrenen ilk Türklerden biri oldu. Paris hakkında yeni bir dünya keşfetmiş ve yenilikleri... tekniği ile tıbbından, hayvanat ve nebatat bahçelerinden, operalarıyla tiyatrolarından, hepsinden de çok sosyal âdetlerinden büyülenmiş gibi bir dil kullanıyordu. Erkeklerden “daha üstün bir konumda gözüken, istedikleri her yere gitmekte özgür olan” kadınlara şaşkınlık ve hayranlıkla bakıyordu. Paris Rasathanesi’ne ve on beşinci yüzyıl Semerkant’ının astronom prensi Uluç Bey’in burçlarına özel bir ilgi gösterdi. Görkemli tavırları, zevki, kadınlar üzerindeki çekiciliği hakkında yazılar yazan ve İstanbul’da bir matbaa kurma fikrini onaylayan Fransız düşünürü Saint- Simon’la da tanıştı.</span></p>

      <p class="paragraf para-style-override-14"><span xml:lang="tr-TR">Gerici güçlerin uzun zamandır karşı çıktığı ve Osmanlı İmparatorluğu’nun geleceği için büyük önem taşıyan bu yenilik, Fransa’da matbaacılık sanatı ve kültürel değeriyle ilgilenen oğlu Said’in eseriydi. 1727’de Macar soylularından olup İslamiyeti kabul etmiş İbrahim Müteferrika’yla birlikte bir İslam memleketinde ilk matbaayı kurdu. Müteferrika bir kültür elçisi olarak matbaayı, Batı’nın onlara öğreteceği yeni fikirlerle yöntemleri Osmanlı Türklerine tanıtacak bir araç olarak görüyordu.</span></p>

      <p class="paragraf para-style-override-14"><span xml:lang="tr-TR">İbrahim Paşa’ya sultanın görmesi için sonradan basılacak olan bir muhtıra verdi. Bunda şunu soruyordu: “Eskiden Müslüman uluslarına kıyasla o kadar zayıf olan Hıristiyan ulusları niçin modern çağda o kadar çok ülkeye egemen oluyorlar, hatta bir zamanlar zafer kazanan Osmanlı ordularını yeniyorlar?” Bu soruların yanıtını verdikten sonra Müslümanları lakaydi uykusundan uyanmaları için zorluyordu. “Düşmanlarının durumu hakkında bilgilendirilsinler. Öngörüyle hareket ederek yeni Avrupa yöntemleri, düzeni, stratejisi, taktikleri ve savaşımı hakkında bilgi edinsinler.” Coğrafyayı inceleyerek askeri ve siyasal ufuklarını genişletsinler. Aynı zamanda Hıristiyanlara Yeni Dünya’yı keşfettiren ve Müslüman ülkelerini fethetmelerini mümkün kılan deniz haritaları aracılığıyla denizcilik bilimini öğrensinler. Özellikle de, çarları “başka ülkelerden bu bilimlerin ustalarını getirterek öğütlerini, tavsiyelerini dinleyen ve yardımlarını sağlayan komşuları Rusları örnek alsınlar.”</span></p>

      <p class="paragraf para-style-override-14"><span xml:lang="tr-TR">Müteferrika sözlerini şöyle bitiriyordu: “Türklerin kanun ve düzenin kabulünde bütün diğer ulusları geride bıraktıkları öteden beri bilinir. Yeni askeri bilimleri ve teknikleri öğrenecek olsalar, hiçbir düşman onlarla başa çıkamaz.” Müteferrika kitaplar basma izni için şeyhülislama başvurdu; Kuran’la başka kutsal metinler dışındaki sözlükler ve bilimsel kitaplar gibi dinle ilgisi olmayan eserlerin basılması kaydıyla buna izin verildi.</span></p><br />

      <p class="paragraf para-style-override-14"><span xml:lang="tr-TR">Fakat III. Ahmet’in huzurlu saltanatı sonuna yaklaşıyordu. Çoğu zaman olduğu gibi uzun bir barış döneminden sonra Yeniçeriler bu hareketsizlikten sıkılarak Frenk modelini örnek almış sarayın savurganlığına ve havailiklerine, özellikle de hükümetin onların çıkarlarına görünürdeki kayıtsızlığına içerlemeye başladılar. 1730 sonbaharında Nadir Şah adında saldırgan yeni bir hükümdarın iktidara geldiği İran’dan Osmanlı sınırlarına saldırılar olduğuna dair söylentiler İstanbul’a ulaşmaya başladı. Bu, sivil halkın bazı kesimlerinden destek bulan bir Arnavut Yeniçerisinin liderliğinde bir başkaldırıya bahane oldu ve çok geçmeden büyüyerek isyana dönüştü. Ayaklanmanın başlıca hedefi, işin başında önemini azımsayan sadrazamdı; kaptan-ı derya ise isyanın başlarında Boğaziçi’nin Anadolu yakasındaki bahçesine laleler dikmekle meşguldu.</span></p>

      <p class="paragraf para-style-override-14"><span xml:lang="tr-TR">Cesareti kırılan sultan sonunda Yeniçerilerin istemlerine boyun eğdi. Onlara teslim ettiği sadrazam, kaptan-ı derya ve başka bir vezir boğularak öldürüldü. III. Ahmet bundan sonra kendi hayatıyla çocuklarınınkini bağışlanması koşuluyla tahtından istifa etti. Tahtı, kendi özgür gençliğinin aksine saraydaki dairesinde tutsak hayatı sürdürdüğü yeğeni I. Mahmut’a bırakmıştı. Bundan sonra III. Ahmet’in kendisi saraydaki dairesine kapandı ve hayatının kalan birkaç yılını burada kapalı olarak geçirdi.</span></p>

      <p class="paragraf para-style-override-14"><span xml:lang="tr-TR">III. Ahmet’in saltanatı her şeye rağmen yeni bir Osmanlı reformu trendine başlangıç olmuştu ve bu hareket giderek gelişecekti. İbrahim Müteferrika’nın basılan muhtırası yeni sultana getirildi. Ne çare ki I. Mahmut zayıf bir hükümdar olacaktı. İbrahim Müteferrika’nın matbaası buna rağmen Mahmut’un saltanatı boyunca Avrupa’daki yeni fikirleri ve Avrupa biliminin yeni keşiflerini yayacaktı. Müteferrika yirmi beş çevirmenlik bir komitenin yardımıyla sel gibi eser bastı. Bu sayede yeni hemşerisi Türklere kendi uzmanlık alanındaki coğrafya ve haritacılık gibi bilimlerin sırlarını, fizikle astronomiyi tanıttı. Bastığı eserlerin arasında teleskopla mikroskop mıknatıs ve pusula hakkında bilgiler, Aristoteles’in bir çevirisi, Galileo’nun matematiğin çeşitli kolları hakkındaki teorileri, Descartes’ın fikirleri etrafındaki tartışmalar, son olarak da tıp bilgileri vardı. İbrahim Müteferrika’nın 1745’ deki ölümüyle matbaası da çalışmaz oldu ve birçok çeviriler müsvedde olarak kaldı. Şartlar Türkiye’de matbaanın yeniden işler hale gelmesini 1783’e kadar engelledi. Bu erteleme Lale Devri’ne bir Türk Rönesansı karakterini veren gelişmeyi durdurdu.</span></p>
    </div>
  </div>
</body>
</html>
