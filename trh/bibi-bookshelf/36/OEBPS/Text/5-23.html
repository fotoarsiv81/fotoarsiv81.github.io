<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-23.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-5-2"><span class="alt-baslik" style="font-size:1.38em;" xml:lang="tr-TR">((19))</span></p>

      <p class="paragraf para-style-override-14"><span xml:lang="tr-TR">Bu şekilde başlayan imparatorluğun uzun gerileme dönemi, devlet işleriyle ciddi şekilde ilgilenmemesinden dolayı sultanın, sorumlulukların ihmal edilmesi ve dağılması, geleneksel ilkelerin önemsenmemesi nedeniyle hükümet mekanizmasının otoritesinin zayıflamasıyla kendini hemen belli etti. O vakte kadar hükümdarın ustaca uygulanan mutlak kişisel gücüne ve kendi yetenekli köle çevresi vasıtasıyla etkin denetimine bağlı kalmış bir devlette bu, kısa zamanda çözülmelere, karışıklığa ve yaygın bir düzensizliğe yol açtı. Durum kısmen imparatorluğun şimdilik Avrupa’da toprak fütuhatı kapasitesini tüketmiş olmasından ileri geliyordu. Oysa bu fetihler ta başından beri devletin başlıca devinim dürtüsünü oluşturmuştu. Yüzyıllar süren savaşlar Osmanlılara amaç birliği esinlemiş, onlara yalnız ganimet biçiminde değil, yerleşik bir uygarlık için yeni topraklar biçiminde bir zenginlik sağlamıştı. Şimdi ise böylesi güç gösterimleri, böylesi ödüller çok azalmıştı. Yağmalayacak bir düşmanın yokluğunda insanlar birbirlerini yağmalıyorlar, toprakların azlığından şehirlere akın ediyorlar veya bölgede karışıklık yaratıyorlardı.</span></p>

      <p class="paragraf para-style-override-14"><span xml:lang="tr-TR">Süleyman’ın toprak reformlarındaki kusur artık belirginleşmişti. Amaç iyi olsa da, zaman geçtikçe etkileri iyi olmaktan çıktı, şöyle ki başlıca tımarların dağıtımı, eskisi gibi eyalet otoritelerinin elinde olacak yerde, başkentte merkezileşiyordu. Böylece çok kez taleplerin adaleti yerine, saray entrikalarına ve yolsuz lütuf dağıtımına bağımlı oluyordu. Bu durum, Sultan Süleyman’ın hedefinin tam tersine büyük kırsal arazi sahipliğinin, buna koşut olarak da kalıtım ilkesinin gelişmesine yol açtı. Sürekli fetihlerin ve toprak sahiplerine sağladığı kazanç döneminin son bulmasıyla, bu kişiler köylü sınıfından daha ağır taleplerde bulundukları gibi, toprağa doymaz oldular.</span></p>

      <p class="paragraf para-style-override-14"><span xml:lang="tr-TR">Dahası, topraklarının geliri ve köylülerinin çalışmaları sayesinde yaşadıkları kadar Osmanlı Devleti’nin başlıca dayanağı olmuş olan tımar sahibi Sipahiler, artık askeri açıdan oluş nedenlerini kaybediyorlardı. Eski Osmanlı gelenekleri tarafından yoğurulmuş olan ve kısa bir sefer mevsimine alışık olan bu insanlar, ateşli silah kullanmak üzere eğitilmiş piyadelere ve başka tekniklerde usta uzman kadrolara dayalı daha modern savaşım yöntemlerine alışık değillerdi. Sonuçta giderek eksilen veya en azından değişen bir sınıf -daha doğrusu, giderek gelişen bir serkeşlik ve karışıklık elemanı oldular. Sipahiler artık eskisi gibi maddi ödüller olmaksızın güçlükler ve tehlike içeren seferlere katılmayı çoğu zaman reddediyorlardı. Aksi halde işlerine öylesi geldiği zaman savaş meydanını terk edebilirlerdi; 1596’da Macaristan’daki Mezo-Keresztes (Haçova) Savaşı’nda da aynen böyle yaptılar. Bu savaşın sonrasında otuz bin Sipahi tımarlarından uzaklaştırıldılar. Bu da sistemin artık yararlı bulunmadığının açık kanıtıydı.</span></p>

      <p class="paragraf para-style-override-14"><span xml:lang="tr-TR">Görevlerini yerine getirmemeleri karşılığında -eğer hizmet yerine tazminat ödemezlerse- böyleleri tımarlarından yoksun edilmek, böylece topraksız hoşnutsuzların sayısını şişirmek tehlikesindeydiler. Topraklarına bazen yasal biçimde, bazen de ilgili yargıçlara rüşvet verilmesi suretiyle başkaları tarafından el konulurdu. Böylece yeni bir toprak sahipleri sınıfı türedi: bunlar çok zaman memurlar, saray görevlileri ve hizmetkârları, bazen de saray dışından kimselerdi ve genellikle şehirlerde yaşayan insanlardı. Bir tek kişinin bu tür yolsuzluklarla çok sayıda tımara sahip olması, böylece büyük toprak sahibi kesilmesi mümkündü. Sipahiler tımarlarını ellerinde tutabildikleri takdirde, şimdi yolunu bulup onları çoğu kez miras şeklinde oğullarına geçirebiliyorlar, askeri hizmet zorunluluğu olmayan bu oğulların, at sırtındaki hayatın zorluklarına katlanmak yerine, tımarları satın alanlar gibi şehirlerde rahat bir hayat sürmeleri mümkündü. Böylelikle köylü sınıfının zararına olmak üzere, önceki sultanlar tarafından özenle kurulmuş devlet sisteminin gerek ilke gerekse uygulamada taban tabana zıddı olarak toprağının başında bulunmayanlar için kalıtsal bir toprak kullanım hakkı türedi. Bu da köylülerin hayatları ve ilgi alanlarıyla şehir nüfusununkilerin arasında giderek genişleyen bir uçurum oluşturdu.</span></p>

      <p class="paragraf para-style-override-14"><span xml:lang="tr-TR">Başkentte hükümet hizmetinin tüm karakteri, en başta da görevlere atanma kökten bir değişime uğradı. Sultanın ülkeyi yöneten yakın çevresi o zamana dek yalnızca Hıristiyan kölelerin arasından, dolayısıyla köylerde büyüyen, köylü eğilimlerini koruyan ve kırsal bölge işlerinden anlayan köylüler arasından seçilirdi. Fakat bu sistem Süleyman’ın saltanatının son yıllarında gevşemeye başlamış, on altıncı yüzyıl sonlarında da sultanın köle hizmetliler çevresine atamalar Müslüman tebaalarına da açılmıştı. Bu Müslümanlar şehirlerde büyümüş olan özgür insanlardı. Çoğu zaman akrabalarının nüfuzu veya satın alım sayesinde bu görevlere geliyorlardı ve şimdi makamlarını oğullarına miras olarak bırakabiliyorlardı. Böylece kaçınılmaz iltimasıyla kalıtsal sistem hükümette de kök saldı ve etkin bir çevresi, yeterli maddi olanakları, rekabete yatkın ruhu ve politik kurnazlığı olan haris bir genç Müslümanın kazançlı ve ayrıcalıklı görevin birinden diğerine geçerek yükselmesi mümkün oldu. Doruğa tırmanmak yine de geçmişte olduğu gibi üstün bir enerji ve zekâ gerektiriyordu. Ama öyle de olsa, imparatorluk artık hükümdarı tarafından kişisel değeri ve erdemleri esasına göre seçilmiş gerçekten seçkin bir tabaka tarafından yönetilme avantajını kaybetmişti.</span></p>

      <p class="paragraf para-style-override-14"><span xml:lang="tr-TR">Osmanlı’nın gerilemesinin çeşitli nedenlerinin yapısında ayrıca sosyal ve ekonomik karmaşanın bazı temel etkenleri yer alıyordu. Bunların ilki işlenen topraklardaki artışı aşan nüfus artışıydı. İkincisi Yeni Dünya’dan bol miktarda İspanyol-Amerikan külçe altınının gelişinin arkasından fiyatların artışıydı. Bu, Osmanlı gümüş paralarının değerinin düşmesine ve o sıralar Akdeniz Avrupası’nın büyük bir kısmındaki gibi yüksek bir enflasyon düzeyine yol açtı.</span></p>

      <p class="paragraf para-style-override-14"><span xml:lang="tr-TR">Bunları izleyen ekonomik kriz nedeniyle Osmanlı Hükümeti (İran’ı kendine örnek alarak) 1584’de bazı hileli parasal işlemlere başvurmak zorunda kaldı. Altın paralar yüzde elli oranında tağşiş, yani devalüe olurken askerin ücretini oluşturan standart gümüş paralar (akçeler) eritilip bakır oranı artırılmış daha ince paralar biçiminde piyasaya sürüldü. Bu arada günün bir Türk tarihçisi, bir badem ağacının yaprakları kadar ince ve çiğ taneleri kadar değersiz olduklarını söylemişti. Paranın değerinin düşürülmesi öylesine bir dereceyi buldu ki Venedik’teki İspanyol elçisi II. Felipe’ye şöyle diyordu: “İmparatorluk o kadar yoksul ve yorgun ki ortada dolaşan biricik paralar tamamen demirden yapılmış akçeler.” Yeni bir yüzyıla girilirken birbirini kovalayan krizler sonucunda Osmanlı ekonomisi gerçekten de o kadar zayıf düştü ki, tamamen iflas etmese dahi, silahlı kuvvetlerine ücretleri verilemez oldu, bunun sonucu olan hoşnutsuzluk ortamında ise merkezi otorite gösterileri, ayaklanmaları ve karışıklıkları denetim altına alamaz oldu.</span></p><br />

      <p class="paragraf para-style-override-14"><span xml:lang="tr-TR">İmparatorluğun nüfusu bu arada on altıncı yüzyıl içinde iki katına çıkmış ve Avrupa’ya yayılma sınırlı olunca fazla nüfusun yerleşebileceği toprak kıtlığı ortaya çıkmıştı. Toprak kıtlığı köylü gençleri geçimlerini sağlamak için başka yerlere gitmeye zorluyordu. Üstelik Osmanlı Devleti’yle geleneksel ortaçağ lonca sistemi toprak ürünleri dışındaki ekonomik kaynakların gelişimine elverişli değildi. Ancak Kıbrıs’ın fethi hatırı sayılır çapta bir yerleşime olanak sağladı. Benzer başka bir olanak yoktu. Özellikle Anadolu başıbozuk asker olma ya da başka bir resmi görev imkânını arayan, bunu bulamayınca da karışıklıklar çıkaran, çok zaman da eşkıyalığa başvuran topraksız, köksüz köylülerle kaynıyordu. Devalüasyon nedeniyle bu işsizlik sorununu daha da ciddileştiren etkenler fiyatların ikiye katlanması, kalpazanlık, yüksek faiz oranları ve tefecilikti.</span></p>

      <p class="paragraf para-style-override-14"><span xml:lang="tr-TR">Açıklarını kapamak için hazine yeni gelir kaynakları aramak, bu arada vergileri artırmak zorundaydı. Bunun yükü gerek merkez gerekse eyalet yönetimleri tarafından resmi yoldan daha fazla vergi tahakkuk ettirilmesi suretiyle eninde sonunda köylünün sırtına yükleniyordu. Ama bu yük gayriresmi yoldan suiistimaller ve haksız uygulamalarla çok daha şişiriliyordu. Çünkü enflasyonun etkileri özellikle şimdi değeri yarılanmış sabit gelirliler, yani asker, sivil veya tüzel olsun, memurların kendileri tarafından hissediliyordu. Bu da onları rüşvetçiliğe ve yolsuzluklara, yasadışı haraçlarla köylüleri yolmaya ve canından bezdirmeye itiyordu. On altıncı yüzyıl başlarında görülen bu uygulamaların dökümü 1609’da eyalet yöneticilerine iletilen sultan I. Ahmet’in bir fermanında yer alıyordu. Şöyle ki:</span></p><br />

      <p class="paragraf para-style-override-14"><span xml:lang="tr-TR">Eyaletlerinizi görevlerinizi yerine getirerek dolaşmıyorsunuz. Aksine, yasadışı yollara başvurarak insanların parasını gasp ediyorsunuz... Bu sözüm ona “devriyeler” sırasında aşağıdaki görevinizi şu şekilde kötüye kullanıyorsunuz: birisi ağaçtan düşerse bunu cinayet diye nitelersiniz, bir köye gider, oraya yerleşir ve sözüm ona katili gizlendiği yerden çıkarmak için halkı zincire vurarak taciz edersiniz. Sonra diyet diyerek yüzlerce altın ve gümüş para toplarsınız, resmen isteyerek köylüden bedelini ödemeden atlarına, katırlarına, kölelerine, arpalarına, samanına, odununa, hasırına, koyunlarına, kuzularına, tavuklarına, tereyağlarına, ballarına ve başka gıda maddelerine el koyarsınız. Gelirlerinizi tahsildarlara aşırı faiz oranlarıyla ödünç verirsiniz. Onlar da çok fazla atlıyla gelir, gelirlerinizi yasaya uygun şekilde toplamakla yetinecek yerde, canlarının istediği kadar para koparmaya çalışırlar.</span></p><br />

      <p class="paragraf para-style-override-14"><span xml:lang="tr-TR">Kadılar da diğer memurlar kadar yolsuzluklara başvuruyorlardı. Köylülerin şikâyetlerini dinlemek ve nedenlerini saptamak üzere atanmış müfettişler olarak sultanın fermanlarını çoğu kez kendi yararlarına uyacak şekilde yorumlamak ve suçlananlardan rüşvet koparmak eğilimindeydiler. Vergi cetvellerini hazırlarken vergi mükelleflerinin sayısını çok abartmış, kendileri için para gasp etmişlerdi. Kendi yasal yetke bölgelerinde vekiller atamaya yetkileri olduğundan bu işe kendilerine en çok parayı verenleri alıyorlardı. Bu çeşitli para talepleri köylüleri vergilerini ve borçlarını ödemek için tefecilerden yüzde elli kadar aşırı faizlerle para almaya sevk ediyor, sonuçta o kimseler için parasız çalışmak zorunda kalıyor, onların kölesi oluyorlardı.</span></p>

      <p class="paragraf para-style-override-14"><span xml:lang="tr-TR">Hükümet, sayıları giderek azalan feodal</span> <span class="italik" xml:lang="tr-TR">Sipahilerin</span> <span xml:lang="tr-TR">yerini doldurmak için nizami asker kuvvetlerini artırmak zorunda kaldı. Bu, sultanın Yeniçeriler dışındaki diğer paralı askerleri demekti. Hükümetin nizami Sipahileri de “Sultanın adamları”nın kapsamına giriyordu. Başka askerler toplamak da gerekiyordu. Savaşlarda ele geçen ya da satın alınan Hıristiyan olarak doğmuş tutsaklar artık amaç için yeterli değildi. Eskiden sivil yönetimden uzak tutulan Müslüman tebaaların ilk kez olarak büyük ölçüde askeri kuvvetlere katılmaları gerekmişti. Müslüman gençler Yeniçerilerin safına olduğu kadar muvazzaf kuvvetlerin çeşitli kollarına alınmaya başlanmıştı. Yeni karma öğelerin katılımı bu kuvvetlerin kendine özgü karakterini değiştirecek bu da yalnız disiplinlerini değil, takım dayanışmalarını da etkileyecekti.</span></p>

      <p class="paragraf para-style-override-14"><span xml:lang="tr-TR">Yeniçerilerin, kışlalardaki avare dönemlerinde zanaatkâr olarak çalışmalarına, bu şekilde imal ettikleri ürünleri satarak gelirlerini artırmalarına izin veriliyordu. Böylece ilk kez ticaret hayatına atılarak İstanbul’la başka garnizon şehirlerinin sivil zanaatkâr nüfusuna karışarak şehirli oldular ve disiplinleri kadar savaşmaya duydukları hevesi de büyük ölçüde kaybettiler. Buna bir de Sultan Süleyman’ın saltanatından beri evlenmelerine izin verilmesi eklenince, bürokratlarla toprak sahibi sınıfların da olduğu gibi onların da arasında kalıtım ilkesinin yer etmesi kaçınılmazdı. Bundan sonra oğullarının da Yeniçeri birliklerine katılması doğaldı. Yeniçeriler bir köleler birliği olduklarından, Müslüman olarak doğmuş birinin kölelerin arasına katılması da yasak olduğu için oğullarının Yeniçeri olmaları ancak hile yoluyla mümkündü. Fakat II. Selim’in devrinde kabul edilmeleri için bir kota saptandı. Sonunda IV. Murat’ın döneminde Yeniçeri kıtalarına ve sultanın başka görevlerine atanmanın Hıristiyan kölelere mahsus olması kuralının tamamen iptal edilmesiyle aslında var olan bir süreç yasal olarak da kabul görmüş oldu.</span></p>

      <p class="paragraf para-style-override-14"><span xml:lang="tr-TR">On altıncı yüzyılın son onuncu yılından itibaren, efendileri sultan giderek gücünü kaybederken Yeniçeriler giderek daha azgın oldular ve taleplerini azıttılar. 1589’da kendilerine ücret olarak verilecek değeri düşürülmüş yeni madeni paraları protesto ederek III. Murat’ın uzun zaman başını ağrıttılar. Tarihlerinde ilk kez olarak Divan’ın oturum halinde bulunduğu sarayı bastılar ve paranın değerinin düşürülmesinden sorumlu tutulan vezirlerin kellesini istediler.</span></p>

      <p class="paragraf para-style-override-14"><span xml:lang="tr-TR">Sultan asi birliklerin karşısına çıkacak yerde iki idamı onaylayarak kendisininkinden üstün kuvvete boyun eğdi. Yeniçeriler bundan sonraki üç yılın içinde iki kez daha avantajlarından yararlanarak arka arkaya iki sadrazamın görevden alınmasını istediler ve istediklerini yaptırdılar. 1593’de başkaldıranlar sultanın muhafızları olan</span> <span class="italik" xml:lang="tr-TR">Sipahiler</span> <span xml:lang="tr-TR">oldu. Ama bu kez düzeni sağlayan Yeniçeriler oldu; hükümetin ileri gelenleri gelecekte de yapacakları gibi, iki kuvvet arasındaki rekabeti kışkırtmışlardı. Sultanın muhafız birliklerinin benzer başka isyanları imparatorluğun eyaletlerinde huzuru bozdu. Vassal Moldavya Devleti’nde Yeniçeriler rüşvet karşılığında kendi istedikleri bir adamı vali seçtirecek kadar işi ileri götürdü. Ne çare ki vali kısa bir süre sonra vergisini ödemediği için görevinden uzaklaştırıldı, ilerideki bir tarihte de İstanbul’da Yeniçeriler tarafından soyuldu ve öldürüldü.</span></p><br />

      <p class="paragraf para-style-override-14"><span xml:lang="tr-TR">O vakte kadar sultan, Sultan Süleyman’ın ölümünden sonrakilerin dördüncüsü olarak Osmanlı tahtına çıkmıştı. Bu III. Murat’ın on dört yaşındaki torunu ve III. Mehmet’in oğluydu. Bir cariyesinin rüyası Murat’ın ölümünün habercisi olmuştu. Sultan hemen arkasından mide kramplarıyla kıvranmaya başlamıştı. Nakledildiği Boğaziçi’ndeki bir köşkte pencerenin dışından geçen gemileri yattığı yerden seyrediyordu. Sazcıları karamsar bir ezgi çalıyorlar, hasta hükümdar, “Bu gece gel ve başımda nöbet tut, ey ölüm,” diye şarkının sözlerini mırıldanıyordu. O sırada iki Mısır kadırgası, sultanı selamlamak için toplarını ateşlediler. Sarsıntıdan köşkün cam kubbesi tuzla buz olmuş, sultanın gözleri yaşarmıştı. “Başka bir zaman olsa donanmanın bütün gemilerinin salvoları bu camı parçalayamazdı, oysa şimdi... Bu köşk hayatımın köşkü,” diye inledi. Sultan sarayına geri götürüldü ve ertesi gün öldü.</span></p>

      <p class="paragraf para-style-override-14"><span xml:lang="tr-TR">III. Mehmet olarak yerine geçen oğlunun ilk yaptığı iş on dokuz erkek kardeşini dilsizlere boğdurmak oldu. Osmanlı tarihindeki en büyük kardeş katliamı mıydı? III. Mehmet bundan sonra onlar için büyük bir devlet töreni düzenleterek sarıklar ve tüylerle süslü tabutların içinde babalarının yanına gömdürdü. Bu arada ölen şehzadelerin gözdeleri olan altı hamile köle de taht üzerinde hak iddia edecek oğullar doğurmaları korkusuyla çuvalların içinde boğazın sularına atılmışlardı. Mehmet bununla da yetinmeyerek bir süre sonra en sevdiği oğlu Mahmut’u da öldürttü. Bu dinamik genç adam Anadolu’da asilerle çarpışan orduların kumandasının kendisine verilmesini yalvarmakla babasının kıskançlık ve şüphesini alevlendirmişti. Şehzadenin annesiyle sevgili arkadaşları da hapse atıldılar ve sonradan aynı akıbete uğradılar. Mehmet’in kendisi de aradan çok geçmeden ölünce mezarının üstüne, “Yüce Allah her şeyin ölüp yok olduğunu, olsa olsa bir yargının kaldığı ve kişiye geri döndüğünü söyledi,” gibi bir yazıt konuldu.</span></p>

      <p class="paragraf para-style-override-14"><span xml:lang="tr-TR">III. Mehmet eyalet valiliği yapan, böylece babasının hayatında devlet işleri hakkında deneyim edinen sonuncu şehzade oldu. Bundan sonra ayaklanma çıkarırlar korkusuyla hanedanın bütün prensleri saraya kapatılarak Kafes diye bilinen bir binada dünyadan yalıtılarak böylesi bir deneyimden yoksun bırakıldılar. Saraydaki hayatından memnun olan Mehmet, babasının gözdesi olan annesi Valide Sultan Venedik’li Baffo’nun otoritesinin altında yaşadı. Vezirleri onun, atalarını örnek alarak Macaristan’a karşı inişli çıkışlı sürüp giden savaşta ordusunun başına geçmesini istiyordu. Ordunun başındaki varlığının, Gran’la başka Osmanlı kentlerinin kaybından sonra askerin savaşma şevkini canlandırabileceği fikrindeydiler. Fakat Valide Sultan, sultanın İstanbul’dan çıkmakla etki alanından da çıkmasından korktuğu için bu planı engelledi. Sultanı savaşa gidecek yerde özenle seçilmiş cariyelerle oyalamayı yeğliyordu.</span></p>

      <p class="paragraf para-style-override-14"><span xml:lang="tr-TR">Zayıf karakterli Mehmet’in her şeye rağmen kararlılık anları vardı; sonunda büyük bir depremin ardından ve ikramiye beklentileri içinde olup sultanları başlarında olmadan düşmana karşı yürümeyi reddeden Yeniçerilerin talepleri karşısında vezirlerinin tavsiyelerini dinledi. 1596 yazında mevkiine uygun bir şaşaayla Avrupa’da ordularının başındaydı ve Şam’dan özellikle getirtilmiş peygamberin kutsal sancağının arkasında ilk kez cesaretlenip ilerliyordu.</span></p>

      <p class="paragraf para-style-override-14"><span xml:lang="tr-TR">Osmanlı kuvvetleri Erlau’yu (Eğri Kalesi) kuşatıp ele geçirdiler, sonra Mezo-Keresztes Ovası’nda (Haçova) düşmanın karşısına çıktı. Savaş uzun sürdü ve iniş çıkışları oldu. Bu arada Sipahilerin toplu olarak firarı sultanın cesaretini kırdı. Öyle ki bir devenin sırtında oturduğu yerden ordunun geri çekilmesini emredecek oldu. Ama bir savaş toplantısından sonra peygamberin sancağını kaptı, kutsal cüppesini arkasına geçirdi ve kuvvetlerinin başında kalmaya razı oldu. Savaşın gidişi bundan sonra değişti. Hıristiyanlar düşman kampını yağmalamak için düzenlerini bozdular. Türk süvarileri işte o zaman saldırıya geçince düşman askerleri tam bir karışıklık içinde kaçtılar.</span></p>

      <p class="paragraf para-style-override-14"><span xml:lang="tr-TR">Hıristiyanların uğradığı bu yenilgi otuz bin Macar ve Almanın hayatına mal olduğu gibi, muazzam bir ganimet Türklerin eline geçti. Bunların arasında çok ince bir işçiliğin ürünü olan birkaç yüz top da vardı. Bu kesin Türk zaferi, tarihinin bu tehlikeli anında Bulgaristan’ın, Makedonya’nın, Macaristan’ın yarısının ve Tuna’nın kuzeyinde Erdel (Transilvanya) dışında elinde kalan çoğu toprakların Osmanlı İmparatorluğu tarafından kaybedilmesinin tartışmasız önüne geçti. Osmanlı bu toprakları birkaç yüzyıl daha koruyacaktı. Bu arada zaferini en azından bir seyirci gibi seyretmiş olan Sultan Mehmet ferahlamış olarak İstanbul’a döndü ve zafer coşkusu içinde karşılandı. Burada kendini hareminin zevk-ü sefasını kaptırarak dizginleri Venedik’li annesine bıraktı. 1603 Ekim’inin sonlarında karşılaştığı bir dervişin elli beş gün sonra başına bir felaket geleceğine dair kehanette bulunduğu söylenir. Yanlış inançlarını saplantı haline getiren sultan tam elli beş gün sonra öldü.</span></p><br />

      <p class="paragraf para-style-override-14"><span xml:lang="tr-TR">Çocuk yaşta tahta çıkan ardılı Ahmet sırf hayatta kalmış tek kardeşi Mustafa deli olduğu için Müslümanlar ise delileri kutsal saydıklarından kardeş katili olmaktan kurtuldu. Ahmet bir Türk şairinin sözleriyle “bütün Osmanoğullarının içinde sancağı taşımadan önce imparatorluğa sahip olanların ilki”ydi. Bununla birlikte aradan çok geçmeden sünnet edilerek böylece tahtındayken bu işlem başından geçen ilk Osmanlı sultanı oldu. Kısa bir süre sonra suçiçeği hastalığına yakalanması bayramın geleneksel şenliklerinin kısa kesilmesine yol açtı.</span></p>

      <p class="paragraf para-style-override-14"><span xml:lang="tr-TR">Çok geçmeden iyileşen Ahmet daha çocuk yaşta tezcanlılık, hatta dinamizm belirtileri gösterdi. Sadrazamı hazineden özellikle yüklü bir bağış almadan bir Macaristan seferine çıkmayı reddedince, sultan, ona şöyle bir mesaj yolladı: “Hayatına değer veriyorsan, hemen yola çıkarsın.” Yeniçerilerle kapıkulu Sipahileri ücretlerinin bir kısmının ödenmemiş olmasından yakınıp subaylarını taşlayınca, çocuk sultan (Halife Harun Reşit’in bir icraatta bulunacağı günlerde yaptığı gibi) allar giydi, bu birliklerin yüksek rütbeli subaylarını karşısına çağırttı ve onları suçladı. Onlara söz konusu birliklerin ücretlerinin kısa zaman sonra verileceği söylenmişti. Sultan, “Niçin buna inanmıyorsunuz? Ne cüretle hükümetime hakaret edebiliyorsunuz? Suçluları bana teslim edin,” diye kükredi. Şaşkınlığın egemen olduğu bir sessizlikten sonra ağalardan biri sorumlu olanların sultanın köleleri değil, Ahmet’in emri üzerine ocağa alınan yabancılar olduğunu ileri sürdü. Bu kişilerin adları verildi ve hemen o gün idam edildiler. Cesetleri kaldırmaları buyurulan ağalar da uyarıldılar: “İtaat sınırlarını bir daha zorlarsanız, hepinizi ayırımsız olarak idam ettiririm.”</span></p>

      <p class="paragraf para-style-override-14"><span xml:lang="tr-TR">Fakat Ahmet yaşı ilerledikçe çocukken verdiği umutları boşa çıkardı. 1606 Mayıs’ındaki Bir Divan’ın oturumunda kısa bir süre sonra çıkılacak olan bir İran seferinin ertelenmesini istedi. Oysa ordu yola çıkmak üzere Üsküdar’da toplanmıştı bile. Divan’dakiler şaşkınlıktan söyleyecek söz bulamıyorlardı. Bunun üzerine şeyhülislam imparatorluğun tuğlu sancaklarının herkes tarafından görülmesi için Asya kıyısına dikilmiş olduğunu söyledi. Şimdi bayrakları indirip geri çekilmek şerefsizlik olarak nitelenecekti. Sultan ordunun Ferhat Paşa kumandasındaki bir bölümüyle sınırlı bir sefer yapılmasını önerdi. Şeyhülislam bunun üzerine sultanın iddia ettiği gibi hazine eğer boşsa, Sultan Süleyman’ın son seferinde yaptığı gibi, seferin masraflarını kendi kesesinden üstlenmesinin mümkün olup olmadığını sordu. Ahmet bu öneriye zamanların değiştiğini, o zamanlar gerekli olan şeyin artık uygun düşmeyeceği karşılığını verdi. Divan böylece dağıldı. Sonuçta Gözüpek, diye bilinen Ferhat Paşa belli bir kuvvetle, fakat ücretler ve levazım için yetersiz parayla Asya içlerine doğru yola çıktı. Yürüyüşü çok geçmeden Yeniçerileri arasında çıkan bir ayaklanmayla kesintiye uğradı, Yeniçeriler daha sonra karşılarına çıkan ilk Celali çeteleri tarafından bozguna uğratıldılar.</span></p>

      <p class="paragraf para-style-override-14"><span xml:lang="tr-TR">Ahmet saltanatı boyunca kendi girişimiyle bunun dışında pek az şey yaptı. Huysuzdu ve doğru kararlar verme yeteneğinden yoksundu. Özellikle de iyi danışmanlar seçmeyi beceremiyor, çoğunlukla haremin etkisiyle sadrazamlarını sürekli değiştiriyordu. Kendi bencilce çıkarlarını düşünen harem mensupları ve özellikle efendisininki kadar görkemli bir maiyet edinmiş Karaağalar’ın başı onun üzerinde giderek güçlenen bir otorite kurmuştu. Çağdaşı olan bir İtalyanın belirttiği gibi, “Hükümdar olanın hangisi olduğu belli değil”di.</span></p>

      <p class="paragraf para-style-override-14"><span xml:lang="tr-TR">Harem bu arada sultanın ailesinden olan kızlarla bürokratlarının ve gözdelerinin evlenmesi sonucunda bozguncu etkisini her tarafa yayıyordu. Bu kişiler, sarayla yakın ilişkilerinden yararlanarak memleketi harap eden ve imparatorluğun kamu hizmetlerinin moralini sıfırlayan çeşitli gasplarla yolsuzluklara başvuruyorlardı.</span></p><br />

      <p class="paragraf para-style-override-14"><span xml:lang="tr-TR">I. Ahmet 1617’de yirmi yedi yaşında öldü. Tahtın babadan oğula geçtiği on dört Osmanlı Sultanı kuşağından sonra sultan olma sırası I. Ahmet’in akli melekeleri yerinde olmayan kardeşi I. Mustafa’ya geçti. Yeni sultan hayatının on dört yılını geçirdiği sarayın zindanından şaşkın halde çıkarıldı. İngiliz elçisi Sir Thomas Roe’ya bakılırsa, Mustafa geleceğe ilişkin hayaller gördüğü için bazılarının gözünde kutsal bir adamdı, gerçekte ise deliyle aptal arası bir şeydi. Tutukluluk günlerinde eğlencelerinden biri boğazın balıklarına ekmek parçaları yerine altınlar atmaktı. Fakat Karaağalar’ın başının isteği üzerine Divan onu bu huyundan vazgeçirdi. Karaağa, altınları, Mustafa tahta çıktığı zaman Yeniçerilere vermesi gereken bağışlar için saklamanın daha iyi olacağını öne sürmüştü.</span></p>

      <p class="paragraf para-style-override-14"><span xml:lang="tr-TR">Richard Knolles’in bildirdiğine göre, kendi oğulları doğmaya başladıktan sonra tahtın babadan oğula geçmesi âdetini sürdürmek isteyen Ahmet, kardeşini idam ettirmeyi iki kez aklından geçirmişti. Birinci de bir gece önce “hayaller ve korkunç düşler” görmesi onu engellemişti. İkinci kez, kardeşini muhafızıyla sarayın bahçesinde gezinir görünce hiddetlenerek yayıyla okunu almış ve Mustafa’yı vurmak için bir kolunu kaldırmıştı. Fakat birden koluyla omzuna dayanılmaz bir ağrı saplanınca, peygamberin Mustafa’nın ölmesini istemediğine karar vererek bu işten vazgeçmişti. Uzun mahpusluk döneminin büsbütün aptallaştırdığı Mustafa böylece tahta çıktı. Yönetmeye elverişsiz olduğu hemen belli oldu. Kısa bir süre sonra tahttan indirildi ve mahpushanesine geri döndü. Ağabeyi Ahmet’in on dört yaşındaki oğlu Osman Sultan olarak yerine geçti.</span></p>

      <p class="paragraf para-style-override-14"><span xml:lang="tr-TR">Mustafa’nın tahttan indirilmesini zorlayan Yeniçeriler olmuştu. Başkente hâkim olan bu askerler şimdi yeni bir padişahın tahta çıkmasıyla sadece üç aylık bir süre içinde iki yüklü bağıştan yararlanacaklardı. Çocuk Osman, atası Kanuni Süleyman’la aşık atarak savaşlarda zaferler kazanmanın hayalini kuruyordu. Silah kullanmakta ustaydı ve hünerini savaş tutsaklarını, hatta kendi uşaklarını canlı hedef olarak kullanmak suretiyle gösterdiği söyleniyordu. Her iki cephede şimdi nispeten sükunet hâkimdi, fakat Osman çok geçmeden vezirlerinin önerilerini umursamayarak Lehistan’a savaş ilan etmekte ısrar etti. Sultanın vassalları olan Kırım Tatarlarıyla Lehistan’ın tebaası olan Ukrayna Kazakları arasında köleler ve sığır hırsızlıkları konulu sürekli sınır kavgaları bunun bahanesi olabilirdi.</span></p>

      <p class="paragraf para-style-override-14"><span xml:lang="tr-TR">Bir ilk Osmanlı zaferinden cesaret bulan Osman, 1621’de Sultan Süleyman’ın zamanından sonrakilerin hepsinden kalabalık olduğu öne sürülen bir ordu topladı, atasına ait bir zırhı üstüne geçirdi ve orduyu Edirne üzerinden Tuna kıyısına ve burayı aşarak Dinyester kıyılarına götürdü. Kışın vakitsiz bastırmasının, asi paralı askerlerin ve başka sorunların güçleştirdiği çetin bir yürüyüş oldu bu. Sultan nehrin üzerinde bir köprü inşa ettirmesinin arkasından bunun ötesindeki savunma için iyi donanmış Choczim’e bir dizi saldırı düzenledi. Birlikleri küskündü ve (Knowles’in ifade ettiği gibi), “Düşmanın karşısına çıkmaktansa koşarak ya da yağmalayarak veya yemek yiyerek ölmeyi yeğliyorlardı.” Sultan ise bir savaşta hayatını tehlikeye atmaya hazır olmasına karşın, “Benzer durumdaki atalarından farklı olarak,” onları savaşmaya razı edemiyordu. Bu yüzden ağır kayıplara uğrayarak geri çekilmek ve Lehlerle barış pazarlığı yapmak zorunda kaldı. Bundan sonra zafer kazandığını ileri sürerek İstanbul’a döndü. Ama Londra’ya bildirildiğine göre, “Büyük Efendi 1 Ocak günü adi bir asker kılığında ve şaşaasız olarak şehre girdi. Bu savaştaki kayıpları çok büyük olmuş, özellikle çok fazla atı telef olmuştu.”</span></p>

      <p class="paragraf para-style-override-14"><span xml:lang="tr-TR">Genç Osman kendilerinin büyük ölçüde sorumlu oldukları bir yenilgi kadar, onu suçlamaktan geri kalmadıkları bir kusuru: cimriliği nedeniyle Yeniçerileri kendisine düşman etmişti. Bu nedenle ya da imparatorluk hazinesinin kronikleşmiş boşluğu nedeniyle Yeniçerilerin aldıkları ücretler ve bahşişler beklentilerinin düzeyine ulaşamıyordu. Örneğin, savaşta kesilen bir düşman kellesine verilen ödülün bir tek dukayı aşmamasından ve adamın bunun için hayatını riske atmak zorunda oluşundan yakınıyorlardı.</span></p>

      <p class="paragraf para-style-override-14"><span xml:lang="tr-TR">Ayrıca, sultanın tebaalarının birçoğu gibi onlar da, sultanın çoğunlukla geceleri kılık değiştirerek ve yanında sadece birkaç saray görevlisiyle şehrin sokaklarında dolaşmasına, şarap ve tütün tüketimine koyduğu yasağın delinip delinmediğini görmek için küçük rütbeli bir subay gibi evleri ve meyhaneleri denetlemesine, bu suçları işleyenleri tutuklatmasına ve cezalandırmasına içerliyorlardı. Bu ziyaretler sonucunda bostancıbaşının meyhanelerde yakalanan Yeniçerilerle Sipahileri Boğaz’ın sularına attırdığı ve sarhoş askerleri kadırgalara köle olarak yolladığı söyleniyordu.</span></p>

      <p class="paragraf para-style-override-14"><span xml:lang="tr-TR">Gerçek şu ki Yeniçeriler imparatorluk içinde gerçek bir tehdit oluşturmaya başlamışlardı. Yüzyıllar süresince fetihlerde Osmanlı kuvvetlerinin en güçlü koluyken şimdi açgözlülükleri ve disiplinsizlikleri nedeniyle yurtdışında savaş kuvveti olarak yozlaşıyorlar, yurtiçinde de bozguncu bir güce dönüşüyorlardı. Savaş meydanlarında modern yabancı orduların karşısında beceriksizlikleri, hatta korkaklıklarıyla dikkati çekiyorlardı. Düşmanlarının şimdilerde gözlemledikleri gibi, Yeniçeriler hâlâ çok hızlı ve keskin görüşlüydüler, ama Sipahilerin bocaladıkları anı hemen fark edip tabanları yağlamak için. Yetersiz Sultanlar yozlaşmış sarayın baskısı altında birbirini izlerken Yeniçeriler egemen güç ve bir fesat odağı oldular.</span></p>

      <p class="paragraf para-style-override-14"><span xml:lang="tr-TR">“Kendi kölelerine tâbi” olmanın utancına fena halde içerleyen ve reform yanlısı olarak bilinen danışmanlarından teşvik gören on sekiz yaşındaki Osman, hükümranlığının hedef olduğu bu tehdidi gidermek için bir plan yaptı. Bunu harekete geçiren kişi, Asya sınırlarından getirtilen ve “Cesur” lakabıyla bilinen aynı zamanda zeki olarak tanınan Dilaver Paşa’ydı. Bu cenkçi, Diyarbakır valisi olarak bu bölgelerde gücünden dolayı büyük saygı görüyordu. Bu bölgelerin güçlü kuvvetli yerlilerinin arasından eyalet valilerinin de işbirliğiyle büyük bir Asya Ordusu kurmasına karar verildi. İstanbul’daki kapıkullarını dengelemek için kırk bin kişilik bir ordu olacaktı bu. Bu orduda kalabalık bir Kürt ve başka savaşçı aşiretler topluluğuyla birlikte Mısır’la Suriye’den getirtilmiş disiplinli birlikler yer alacaktı. Ordu hazır olunca Sultan Asya’ya geçecek ve Yeniçerilerle Sipahileri ezmek amacıyla ordunun başında İstanbul’a yürüyecekti.</span></p>

      <p class="paragraf para-style-override-14"><span xml:lang="tr-TR">Bu manevrayı gizlemek için 1622 ilkbaharında sultanın maiyetiyle Mekke’ye hacca gideceği bildirildi. Aslında alternatif bir bahane olarak bir Dürzi isyanını bastırmak için Şam’a gitmek niyetindeydi. Ne yazık ki Osman gençliği ve deneyimsizliği nedeniyle başarılı olmak için tamamen gizli kalması zorunlu olan bu önemli girişimin gerektirdiği tedbirlilikten yoksundu. Üstelik vezirleri plan hakkında fikir birliğine varmadıkları gibi, şeyhülislam buna tamamen karşıydı ve sultanın “Mekke’ye” hareketini önlemeye çalıştı. Dahası, padişahın otağlarının Asya’ya geçirilmesi emri verilince, Yeniçerilerle Sipahiler gizli amaçlardan şüphelenmekte gecikmediler. Sultan gerçekten de bütün ziynetleriyle hazinesini ve “külçe altına dönüştürülebilecek her şeyi” beraberinde götürüyordu.</span></p>

      <p class="paragraf para-style-override-14"><span xml:lang="tr-TR">Bunun üzerine ayaklanmaya karar verdiler. Atmeydanı’nda toplandılar. Sonra sultana mim koydukları vezirlerin kendilerine teslimi için haber yolladılar. Sultan Osman’ın red cevabı üzerine sadrazamla başka bir vezirin saraylarına zorla girerek oraları yağmaladılar. Sultan onlara boyun eğerek Asya’ya yapacağı seyahatten vazgeçtiğini bildirdi. Onlar buna rağmen saraya hücum ettiler. Burası, Osman’ın içeride kendisine sadık bir kuvvet toparlayamaması nedeniyle büyük ölçüde bahçıvanları tarafından savunuluyordu. Daha da coşan Yeniçeriler bundan önce görülmemiş bir cüretle sultanın şahsına saldırmaya niyetlendiler.</span></p>

      <p class="paragraf para-style-override-14"><span xml:lang="tr-TR">Asiler avluda toplanırken bir ses, “Sultan olarak Mustafa’yı istiyoruz!” diye bağırdı. Diğerleri de bu çağrıyı tekrarladılar ve sarayın bütün dairelerinde onu aramaya çıktılar. Haremin kapılarını kapalı bulunca, damının bir kısmını söktüler ve perdeleri ip gibi kullanarak aşağı inince kaçık Mustafa’yı bir mahzende buldular. Son üç günü orada iki siyahi kölenin yanında aç ve susuz geçirmişti. Asiler ona su getirdikten sonra, dehşet içindeki adamı tekrar tahta çıkarmak üzere oradan götürdüler. Çok geçmeden sadrazamla Kızlarağası haremin kapılarından asilerin karşısına çıktılar. Sonuçta, çılgına dönmüş askerler tarafından paramparça edildiler. Mustafa’nın annesi Valide Sultan girişimi eline aldı ve, “Gel, aslanım!” gibilerinden sözlerle onu cesaretlendirmeye çalıştı. Sonra da oğlunun adına yeni bir hükümet kurdu.</span></p>

      <p class="paragraf para-style-override-14"><span xml:lang="tr-TR">Birlikler o sırada saraydaki dairesinden kaçmış olan Osman’ı arıyorlardı. Sonunda bir Sipahi, üstünde sadece iç gömleği, başında da takkesi olan padişahı saklandığı köşede buldu. Sipahi başından kendi sarığını çıkararak acınacak durumdaki Osman’ın başına geçirdi; sonra onu kocamış bir atın üstüne oturtarak halkın yuhaları arasında Yeniçerilerin kışlasına götürdü. Yolda giderken asiler tarafından başları kesilen eski sadrazamla adamı Hüseyin’in cesetleriyle karşılaştılar. Osman yolun ortasında ölüleri görünce, “O suçsuzdu. Onun öğüdünü dinlemiş olsaydım, başıma bu felaket gelmeyecekti,” diye feryat etti. Kışlada onu yakalayanlara ağlamaklı bir yüzle yalvarmaya başladı. “Beni ne yapacaksınız? İmparatorluğun ve onunla birlikte siz Yeniçerilerin sonunu hazırlıyorsunuz.” Sonra başından sarığını çıkararak asilerin liderlerine döndü ve merhamet dilendi. “Bilmeyerek sizi kırdımsa bağışlayın. Dün padişahtım. Bugün ise halime bakın. Size örnek olayım. Kaderin yarın size de neler hazırladığını bilemezsiniz.” Boğularak öldürüleceğini anlayınca yeni sadrazamla Valide Sultan’ın karşısında dışarıdaki birliklere hitap etmeyi istedi.</span></p>

      <p class="paragraf para-style-override-14"><span xml:lang="tr-TR">Pencere açılınca bahtsız genç son bir konuşma yaptı. ”</span><span class="italik" xml:lang="tr-TR">Sipahilerim</span> <span xml:lang="tr-TR">ve siz Yeniçeri Ağalarım, siz benim babalarımsınız, bir delikanlının akılsızlığıyla yanlış kişilerin öğütlerini dinledim. Beni niçin böyle küçük düşürüyorsunuz? Artık beni istemiyor musunuz?”</span></p>

      <p class="paragraf para-style-override-14"><span xml:lang="tr-TR">Ona bir ağızdan yanıt verdiler. “Ne senin padişahlığını ne de senin kanını istiyoruz.” Osman bundan sonra kalabalık bir kitlenin eşliğinde herkesi titreten Yedikule hapishanesine götürüldü. Daha sonra, yorgunluktan uykuya daldığı sırada kapatıldığı hücrede Davut Paşa tarafından uyandırıldı. Paşanın yanındaki üç kabadayı hemen Osman’ın üzerine atıldılar. Osman genç ve güçlü olduğu için iyi mücadele etti, ama sonra (Sir Thomas Roe tarafından anlatıldığına göre) izbandut gibi bir adam başına bir savaş baltasıyla vurdu, diğerleri de üzerine atılarak onu boğdular. Kulaklarından biri kesilerek idam yetkisini veren acımasız Valide Sultan’a götürüldü. Osman hemen o akşam defnedildi. Kardeş katli olağan olmakla beraber, ilk kez bir hükümdar katli Osmanlı İmparatorluğu’nun tarihini lekeliyordu. Kurban Roe’nin sözleriyle: “Kıydıkları ilk imparatordu. Öyle sanıyorum ki çöküşlerinin meşum işaretiydi.”</span></p>
    </div>
  </div>
</body>
</html>
