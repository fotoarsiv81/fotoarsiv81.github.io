<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-41.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-41.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol" id="toc_marker-7-7"><span class="alt-baslik" style="font-size:1.38em;" xml:lang="tr-TR">((35))</span></p>

      <p class="paragraf para-style-override-14"><span xml:lang="tr-TR">Kanun-i Esasi’yi selamlayan top salvolarının zamanlaması o sırada İstanbul’da konferans masasında olan altı Avrupa Devleti’nin delegelerini yumuşatmak için yeni sultan tarafından kurnazca ayarlanmıştı. Konferansın genel oturumu sultanın duyurusuyla aynı zamana rastlıyordu çünkü. Konferans, İngilizlerin girişimi üzerine Balkanlar’daki durum ve Avrupa’daki Hıristiyan vatandaşlarının belirlenen yönetsel değişikliklerle daha iyi korunması için Rusların da katılımıyla sultana bir öneri sunmak amacıyla düzenlenmişti.</span></p>

      <p class="paragraf para-style-override-14"><span xml:lang="tr-TR">Balkanlar’daki ayaklanma 1876’da Rusya’nın kışkırtması ve desteğiyle Sırbistan ve Karadağ tarafından Babıâli’ye apaçık bir savaş ilanına dönüşmüştü. Türkler üç ay gibi kısa sürede Sırpları yenmişlerdi. Belgrat üzerine yürümeleri sırf bir ateşkeste ısrar eden Rusya’nın doğrudan müdahalesiyle engellendi. Almanya tarafından desteklenen Rus ve Avusturya imparatorları o zaman bir Berlin Antlaşma Taslağı çıkardılar. Taslak Babıâli’yi reformlar yapmaya zorluyor ve bu iş için sert bir dille İngiltere’nin işbirliğini talep ediyordu.</span></p>

      <p class="paragraf para-style-override-14"><span xml:lang="tr-TR">Daha önce üç devlet tarafından Fransa ve İtalya’yla birlikte kendisine de danışılmamış olan İngiltere, talebi aynı sert dille reddetti. İngiltere zaten öneriyi -o tarihte başbakan olan Disraeli’nin sözleriyle şöyle anlamlandırıyordu: “Bizden Türkiye’nin gırtlağına bıçak dayamalarını onaylamamızı istiyorlardı.” Anlaşma taslağı bir bakıma Osmanlı topraklarının sonunda ortaklaşa askeri işgal anlamına geliyor, oysa bu tasavvur, ülkenin İngiltere tarafından taahhüt edilen bağımsızlığı ve bütünlüğüyle uzlaşmıyordu. Babıâli’yi İngiliz desteği bahsinde rahatlatmak için Akdeniz Donanması’ndan bir filo Çanakkale Boğazı’nın ağzına yollandı. Bundan sonra İngiltere, Rusya’nın belli ki çıkarmaya hazırlandığı savaşı durdurmaya çalışarak bunun yerine “İstanbul Konferansı”nı topladı.</span></p>

      <p class="paragraf para-style-override-14"><span xml:lang="tr-TR">Kanun-i Esasi’nin ilanı delegelerin yelkenlerini suya indirdi. Çünkü tüm anayasal reform paketiyle Babıâli’nin yabancı devletlerin müdahalesine ve yardımına ihtiyacının kalmadığını anlatıyordu. Devletler, önceki deneyimlerinin ışığında bunu, bilinen bir dolap bir tür gösteriş olup aynen Tanzimat’ın daha önceki iki fermanı gibi yaklaşan Rusya tehlikesine karşı Türkiye’ye Batı’nın iyi niyet ve desteğini sağlamayı amaçladığı şeklinde algılayıp önemsemediler. Ama bu durumda kendi amaçları uğruna yapabilecekleri fazla ya da hiçbir şey yoktu. Böylece bir pazarlık denemesinden sonra konferans 1877’nin ocak ayında başarısız olarak kapandı. Aradan çok geçmeden de Babıâli ile Sırbistan var olan duruma göre ayrı bir barış antlaşması imzaladılar. İngiliz Delege Lord Salisbury İstanbul’dan ayrılırken savaşa muhakkak gözüyle bakıyordu.</span></p>

      <p class="paragraf para-style-override-14"><span xml:lang="tr-TR">Savaşı önlemek için gösterdiği çabalar, Bulgaristan katliamları, İngiliz bakanları arasındaki görüş ayrılıkları ve risalesinden sonra ülkenin dört köşesinde yaptığı konuşmalarla Türk Hükümeti aleyhindeki kampanyasını daha da yoğunlaştırmış olan Gladstone’un davranışları yüzünden daha da güçleşmişti. Bu konuşmalarda Türkleri kötü bir hükümetlerinin oluşuyla suçluyor, Bulgaristan’da yönetsel güçten yoksun edilmeleri için ittifakla kararlar çıkartıyor ve “inanılmayacak Türk” aleyhinde kamuoyunu geniş çapta kışkırtıyordu. Gladstone’un fikirlerine yakınlık duyan Lord Stratford da Redcliffe bile İngiltere’nin korumasını Balkanlar’ın her köşesinde ezilen Hıristiyanları kapsayacak biçimde yaymaktan yanaydı.</span></p>

      <p class="paragraf para-style-override-14"><span xml:lang="tr-TR">Kıdemli liberal devlet adamı parti politikasının sınırlarını aşarak kabineyi dahi bölen bir harekete öncülük etmişti. Dışişleri Bakanı Lord Derby, Türkleri Avrupa’dan atma yolundaki Gladstone planına şiddetle karşı olmasına rağmen, hükümeti adına sultana, bu cinayetlerin İngiliz halkının haklı olarak öfkesine yol açtığını bildirerek suçluların cezalandırılmalarını ve acı çekenlere yardım edilmesini talep etti. Bu tutum Türkiye’ye savaş açmayı planlayan ve şimdi İngilizlerin müdahale olasılığının zayıfladığını gören Rusya’nın çok hoşuna gitmişti. Lord Derby bir savaş durumunda İngiltere’nin İstanbul’la boğazlara veya Mısır’la Süveyş Kanalı’na bir tehdide izin vermeyeceğini bildirerek Rus Hükümeti’ni uyardı. Çar için bu uyarı İngiltere’nin başka yerlerde Rus operasyonlarına müdahale etmeyeceğinin işaretiydi, böylece İngiltere büyükelçisine Rusya’nın barışçıl niyetleri konusunda garanti verildi. Zaten İngiliz kabinesinde de Türkiye adına Rusya’yla savaşa karşı olan bir çoğunluk vardı.</span></p>

      <p class="paragraf para-style-override-14"><span xml:lang="tr-TR">Oysa kısa bir süre sonra Lord Beaconsfield olarak soylulaştırılacak olan Başbakan Disraeli daha fazla genişlemesinden sakındığı ve verdiği sözlere güvenmediği Rusya’ya karşı daha savaşçı bir tavır sergiliyordu. Disraeli uzağı gören bir emperyalist olarak Osmanlı İmparatorluğu’nun daha önce Palmerston tarafından ifade edilen ve şimdi de Paris Antlaşması’yla garantilenen bütünlüğünü ve bağımsızlığını korumanın büyük önem taşıdığının bilincindeydi. Doğu Meselesi’ne bu yaklaşım Britanya İmparatorluğu’nu bütünlüğünü korumak açısından Süveyş Kanalı’nın açılışından beri yaşamsal bir önem taşıyordu. Yanlardan gelecek bir saldırıya karşı imparatorluğun uzak köşeleriyle iletişimi korumak ve genellikle Rus yayılmacılığı tehditlerine karşı tetikte olmak gerekiyordu.</span></p>

      <p class="paragraf para-style-override-14"><span xml:lang="tr-TR">Bulgaristan’daki canavarlık havadislerini önce kuşkuyla karşılamış, muhalefetin bir gazetesinde yayımlanan doğrulanmamış raporların abartılı olduğundan haklı olarak şüphelenmişti. Bunlara “kahvehane dedikoduları” ve aslında Doğu Meselesi’nin daha kapsamlı perspektifinde tali bir sorun gözüyle bakıyordu. Konsolosluk kovuşturmaları ölüm sayısının önceleri rapor edilen rakamın yarısı kadar olduğunu saptadığı halde, orada dehşet verici olayların olduğu kesindi. Ama bu, Britanya İmparatorluğu’nun antlaşmalarına ihanet etmesi ve geleneksel politikasını değiştirmesi için yeterli bir sebep miydi? Britanya’nın çıkarları için her şeyden daha önemli olan, Türkiye’nin her türlü durumda Kırım Savaşı zamanında olduğu gibi Rusya tarafından istila edilmesini önlemekti.</span></p>

      <p class="paragraf para-style-override-14"><span xml:lang="tr-TR">Başbakan eski seçim bölgesi olan Aylesbury’deki bir parti konuşmasında Gladstone’un heyecan ve telaşını “vatanseverlik karşıtı” İngiltere’nin sürekli çıkarları açısından zararlı ve Avrupa’daki barış için ölümcül olarak kınadı. Lady Bradford’a bir mektubunda Gladstone’un “Bulgaristan’daki zulmün dünyayı katliama uğratmak suretiyle intikamını almak peşinde olduğunu” yazdı. Londra’da Guildhall’daki belediye toplantısında da Türkiye’nin bağımsızlığı lehinde ve aslında Rusya’dan yayılan “o korkunç savaş yakarışları”na karşı güçlü bir nutuk çekti.</span></p>

      <p class="paragraf para-style-override-14"><span xml:lang="tr-TR">Lord Derby ile Salisbury’nin daha düzeyli bildirilerinden çok Lord Beaconsfield’in güçlü konuşması, Sultan Abdülhamit tarafından İngiltere’nin resmi politikası olarak yorumlandı ve Rusya’ya karşı bir savaşta İngiltere’den destek alacağına inandırarak konferans tarafından önerilen uzlaşmaları reddetme kararını perçinledi. Bu arada Çar II. Aleksander Avrupa’da da yankılanan Moskova’daki bir açıklamasında düşmanca niyetleri konusunda hiçbir şüpheye yer bırakmadı. Rusya’nın Babıâli’den yeterli garantiler alamaması durumunda kendi başına harekete geçeceğini ve Rusların da çağrısına olumlu yanıt vereceklerini açıkladı.</span></p>

      <p class="paragraf para-style-override-14"><span xml:lang="tr-TR">Rusya şimdi devletler arasında uzlaşmalı bir anlaşma için son bir deneme yaparak taktik avantaj ve zaman kazanmaya çalışıyordu. Fakat teklifleri Babıâli tarafından Paris Antlaşması’yla uyuşmaz olarak geri çevrildi. Rusya o zaman Osmanlı İmparatorluğu’na savaş ilan etti. Bu arada Avusturya’yla gizli bir paktla onaylanan bir antlaşma yapmıştı. Bu pakt, iki ülkenin Balkanlar’daki etki çevrelerini tanımlıyor ve tarafsızlığı karşısında Avusturya’nın Bosna’yla Hersek’i işgal etmesini kabul ediyor, böylece Rusya’nın, yaklaşan savaşta kendi sınırlarını Batı’dan gelebilecek bir saldırıya karşı garantiye alıyordu.</span></p>

      <p class="paragraf para-style-override-14"><span xml:lang="tr-TR">Sultan Abdülhamit çok geçmeden İngiliz desteği beklentilerinde hayal kırıklığına uğradı. Bölünmüş bir kabineye başkanlık yapan Lord Beaconsfield, Gladstone’la liberal Haçlıların Türkiye’ye karşı Rusya’yla birlik olmak baskısı ve Kraliçe Victoria’nın, “Her türlü özgürlüğü ve uygarlığı geciktiren büyük barbarların ayaklarını öpen bir ülkenin hükümdarı olarak kalmaktansa tahtı bırakmak,” tehditleri karşısında bir orta yol izlemek zorunda kaldı. Sonuç olarak, İngiltere Hükümeti’nin Rusya’nın davranışını kınaması gerektiğini, fakat İngiliz halkının Türklere karşı sempatisinin son bulması nedeniyle, Kırım Savaşı’nda olduğu gibi müdahale edemeyeceğini bildirdi. Kabinesinin kararı temkinli bir tarafsızlık olacaktı. Sultan Abdülhamit böylece Rusya’ya karşı müttefiksiz olarak yalnız başına savaşmak durumunda kalıyordu.</span></p>

      <p class="paragraf para-style-override-14"><span xml:lang="tr-TR">1877 Nisan’ında iki Rus Ordusu sultanın imparatorluğunu işgal etmeye başladı. Bir tanesi Avrupa’da Prut Nehri’ni aşarken, diğeri Asya’da Kafkaslar yönünden Kars, Ardahan ve Erzurum üzerine yürüyordu. Türkler Sultan Abdülaziz’in zırhlı gemileri sayesinde Karadeniz’e hâlâ egemen olduklarına göre, Avrupa karası yönünden bir istila zorunluydu. Bu istilanın anahtarı, Eflak ve Moldavya prenslikleri özerk bir vassal devlet olarak birleşmiş bulunan Romanya’ydı. Çar Aleksander’ın meclisi Rus birliklerinin Romanya’ya girmelerini onayladı. Türkler Romanya’ya ait bir Tuna kalesini bombalamak suretiyle misillemede bulundular. Romanya (daha önce Sırbistan’ın yaptığı gibi) Türkiye’ye savaş açarak bağımsızlığını ilan etti. Toprakları ve silahlı kuvvetleri, Ruslar için çok geçmeden Bulgaristan’ı işgallerinde etkili bir destek oluşturacaktı.</span></p>

      <p class="paragraf para-style-override-14"><span xml:lang="tr-TR">Çar Aleksander ordusunun başında Bulgaristan’a girişinde bir kurtarıcı olarak coşkuyla karşılandı. Rus kuvvetleri ülkenin içerlerinde ilerlerken yerli Bulgarların katılmaya davet edilecekleri yeni bir sivil yönetim Türklerin gücünün yerini alacaktı. Çar, “Rus makamlarına itaat edin,” diye emretti.</span></p>

      <p class="paragraf para-style-override-14"><span xml:lang="tr-TR">Maceraperest Rus generali bir birliği Tırnova’daki karargâhından yola çıkararak Balkan sıradağlarının ötesindeki Trakya Ovası’na soktu, sonra dağlardaki Şıpka Geçidi’ne doğru döndü ve orada savunmada olan bir Türk kuvvetini yendi. Bulgar Hıristiyanlarının da çok geçmeden katıldıkları bu birlik, Meriç Vadisi’nde Türklere karşı akınlar düzenleyerek Edirne için bir tehlike oluşturmaya ve İstanbul’u da telaşa vermeye başladı.</span></p>

      <p class="paragraf para-style-override-14"><span xml:lang="tr-TR">Fakat Türklerin yakın tarihteki birçok savaşlarında olduğu gibi savaş talihi sultanın yetenekli iki generali atamasıyla tersine döndü. Girit’te valilik yapmış olan Prusya’lı dönme Mehmet Ali Paşa Avrupa’daki Osmanlı komutanı oldu ve Rus kuvvetini Bulgar yandaşlarıyla birlikte yenilgiye uğratarak Balkan sıradağlarına doğru sürdü. Daha kuzeyde ise Kırım Savaşı’nın kahraman komutanlarından Osman Paşa’nın kumandasındaki bir Türk kuvvetinin Tuna bölgesine gönderilmesiyle ana Rus Ordusu’nun daha fazla ilerlemesi engellendi.</span></p>

      <p class="paragraf para-style-override-14"><span xml:lang="tr-TR">Osman Paşa, Niğbolu’nun yirmi mil kadar güneyinde derin ve kayalık bir vadide bağlarla çevrili bir şehir olan Plevne’nin önünde ve etrafında mevzilendi. O vakte kadar yalnızca doğanın surlarıyla korunmuş bu yerde yetenekli mühendislerin yardımıyla toprak tabyalar dikerek siperler kazarak ve ağır silahlar için mevziler oluşturarak kısa zamanda güçlü bir kale yarattı. Böylece ordusu çok geçmeden Plevne’den Bulgaristan içlerine giren ana stratejik yollara hâkim oldu.</span></p>

      <p class="paragraf para-style-override-14"><span xml:lang="tr-TR">Düşmanı azımsayan ve çok üstün kuvvetlerine güvenerek kuşatmanın sorunlarını önemsemeyen Rusları, temmuz ayındaki ilk saldırılarından itibaren sürprizler bekliyordu. Çok iyi yönetilenTürk savunmacılar vahşice karşı koyduktan sonra Sultan Abdülaziz’in Amerika’dan getirttiği kuyruktan dolma tüfekler, Rusların daha ağır, namlu ağzından dolma tüfeklerini devre dışı bırakıyordu. Böylece Ruslar Plevne kuşatmasının ilk gününde bozguna uğradılar.</span></p>

      <p class="paragraf para-style-override-14"><span xml:lang="tr-TR">Ruslar, ortak orduya kendisinin kumanda etmesi şartını koyan Romanya Prensi Carol’dan destek almaya çalışırken Osman Paşa altı haftalık aradan savunmalarını kuvvetlendirmek ve yeni istihkâmlar yaptırmada faydalandı. Bir sonraki saldırı üç ayrı yönden yapıldı. Ortak Rus-Romen Ordusu’ndan zafer bekleniyordu. Gerçekten de aman vermeyen kuşatmanın ilk iki gününde tabyalarda bir süre Rus ve Romen bayraklarının dalgalandığı görüldü. Fakat üçüncü günde Türklerin aynı derecede amansız bir karşı saldırısının arkasından Romenler kuvvetlerini geri çektiler ve Plevne üzerinde Haç, Rus Kartalı’nın yerini aldı. Bu ikinci yenilgi üzerine Ruslar Plevne’yi yıldırım harbiyle ele geçiremeyeceklerini anladılar ve imparatorluk muhafızlarının yetenekli bir mühendisinin idaresinde Romenlerle birlikte kaleyi kuşatmayı ve şehirdeki garnizonu açlıktan yenik düşürmeyi planlıyorlardı. Kendisininkinden iki kat kuvvetli bir orduya karşı iki büyük zafer kazanan ve böylece Rusları çetin bir kış savaşına zorlayan Osman Paşa, gerçekçi davranarak iş işten geçmeden Plevne’yi boşaltmayı istemiş olabilir.</span></p>

      <p class="paragraf para-style-override-14"><span xml:lang="tr-TR">Fakat basının diline doladığı kahramanca savunması Avrupa’nın hayranlığını uyandırarak kamuoyunda barbar Türk imajını silmiş, yiğit bir savaşçı olarak Türkü yüceltmiş, böylece Osmanlı İmparatorluğu lehinde bir cereyan yaratmıştı. Batı’da prestijinin artmasından yararlanmayı aklına koyan Abdülhamit, Osman Paşa’ya ne olursa olsun dayanmasını emretmiş ve büyük bir orduyu yardımına göndereceğini vaat etmişti. Osman Paşa bunun üzerine inatla Plevne’de tutundu, son giriş noktası da Ruslar tarafından kapatılana ve kale dörtbir yandan kuşatılana kadar da güneyden iaşe getirtti. Abdülhamit’in vaat ettiği ordu gecikmeli olarak ufukta göründüğünde rastgele toplanmış bir kuru kalabalık olduğu görüldü ve çok geçmeden Ruslar tarafından geri püskürtüldü.</span></p>

      <p class="paragraf para-style-override-14"><span xml:lang="tr-TR">Kış ortasında kurtarılma umudu olmadan Balkanlar’ın karlarına yenik düşen, cephanesi azalan ve Rus subayları havyar yerken kendi Türk askerleri açlıktan ölmemek için küçük av hayvanlarıyla yetinmek zorunda kaldılar. Osman Paşa tek kurtuluş umudunun garnizonuyla kaleden sürpriz bir çıkış yapmak olduğunu anlamıştı. Böylece Türkler aralık başlarında gecenin karanlığında Batı’ya yöneldiler. Vid Nehri üzerinde köprü kurdular, sonra düzenli bir oluşumla şaşkın Rus ileri karakollarının üzerine ilerlediler. İlk siperlere ulaştıktan sonra Rus Ordusu’nun ana kitlesinin saflarına doğru akmaya başladılar. Burada süngülerle göğüs göğüse çarpıştılarsa da iki taraf da bir avantaj elde edemiyordu. Derken Osman Paşa üstünde oturduğu atını öldüren serseri bir kurşunla bacağından yaralandı. Paşanın öldüğü dedikoduları askerler arasında paniğe neden oldu. Kendilerini komutansız kalmış zanneden cesur, fakat açlıktan ölme safhasındaki birlikler dağılıp kaçmaya başladılar, böylece Rusların kalenin istihkâmlarını ele geçirmesine imkân verdiler.</span></p>

      <p class="paragraf para-style-override-14"><span xml:lang="tr-TR">Plevne’nin üzerinde beyaz bir bayrak dalgalanmaya başlamıştı. Çar birliklerinin başında şehre girdi. Osman Paşa teslim belgesini imzaladı. Ruslar Paşa’ya hak ettiği saygıyı gösterdiler, fakat esarete giderken askerlerinin binlercesi karların arasında öldü. Ağır yaralı olanlar sahra hastanelerinde kalmışlardı, onlar da Bulgarlar tarafından feci şekilde yok edildiler.</span></p><br />

      <p class="paragraf para-style-override-14"><span xml:lang="tr-TR">Plevne’nin 1877 yılının sonunda düşmesi, beş aylık kuşatma sırasında şehrin etrafına mıhlanan birkaç yüz bin Rus askerini hareketsizlikten kurtardı. Ordularının biri Balkan sıradağlarını aşarak Sofya’yı zapt etmeye girişti; bir diğeri Şıpka Geçidi’nde kalabalık bir Türk Ordusu’nu teslime zorladı ve Edirne’ye girerek İstanbul’u tehdit etmeye başladı. Sırbistan da tekrar savaş ilan ederek Niş’i ele geçirdi. Karadağlı’lar Hersek’te başarılar elde ettiler. Slavlar Balkanlar’ın her köşesinde zaferler kazanıyorlardı. Yunanlılar da savaş tehdidinde bulundular ve imparatorluğun Rumların oturduğu, Girit dahil, tüm eyaletlerindeki ayaklanmaları desteklediler. Asya’da Ruslar tarihinde üçüncü kez Kars kalesini ve Ardahan’la Erzurum’u da Türklerin elinden aldılar.</span></p>

      <p class="paragraf para-style-override-14"><span xml:lang="tr-TR">Karşısında ona direnecek Türk kuvveti kalmayan Grandük Nikola’nın ordusu İstanbul yönünde yürüyüşe geçerek şehrin içinde paniğe, Londra’da da kaygıya yol açtı. Türkler 1871’deki anlaşmaya dayanarak müdahale etmeleri için Avrupa devletlerine başvurdularsa da çabaları büyük ölçüde Prusya tarafından önlendi. Babıâli destek vermeyi reddettiği için özellikle İngiltere’ye gücenmişti; saray kontrolündeki basın da İngilizleri korkak diye alaya aldı.</span></p>

      <p class="paragraf para-style-override-14"><span xml:lang="tr-TR">İngiliz kabinesi daha önceki gibi barış ile savaş yanlıları diye ikiye bölünmüştü; Lord Beaconsfield ise İstanbul’un Rus işgaline uğramasını ne pahasına olursa olsun önlemeye kararlıydı. Batı’dan akan yüz binlerce mülteci İstanbul’a dolmuştu. Hasta, eli ayağı donmuş ve açlıktan kıvranan erkekler, kadınlar ve çocuklar ilerleyen Ruslardan kaçıyordu. İçlerinden beş bini Ayasofya’da barındı. İlahiyat öğrencileri yine karışıklık çıkarmaya başlamışlardı. Sultan da İngiltere büyükelçisinden gerekirse iltica hakkı istedi. Abdülhamit hatta Kraliçe Victoria’ya bizzat bir telgraf çekerek bir ateşkes için arabuluculuk yapmasını istedi. Sultanın başvurusu çara iletildi, ama o kaçamak cevap vererek konuyu cephedeki komutanlarına aktardı.</span></p>

      <p class="paragraf para-style-override-14"><span xml:lang="tr-TR">Ancak Grandük Nikolay gerçekte dikte edilmiş bir barıştan başka bir şey olmayan şartlar kabul edilmeden ateşkes görüşmelerine oturmaya yanaşmıyordu. İlerlemeye devam ederek şehir surlarına topu topu on beş kilometre uzaklıkta bulunan Marmara Denizi kıyısındaki Ayastefanos köyüne (Yeşilköy) kadar geldi. Lord Beaconsfield Rusları engellemek için sonunda muhalefete baskın çıkarak İngiliz Donanması’nın beş savaş gemisini Marmara Denizi’ne soktu. Görünürde İngilizlerin hayatını ve mallarını korumak için geliyorlardı; böylece adaların açığında Rusların gözü önüne demirleyeceklerdi.</span></p>

      <p class="paragraf para-style-override-14"><span xml:lang="tr-TR">Ruslarla Türkler o vakte kadar bir ateşkes anlaşması yapmışlardı, ancak Beaconsfield bunu haklı olarak “komedi” olarak niteledi. Çünkü Grandük bir yandan ilerlemesine devam ederek İstanbul’a Londra borsasında neredeyse paniğe yol açacak kadar yaklaşmıştı. Ancak bu durum Lord Beaconsfield’in işini kolaylaştırdı. Silahlı kuvvetleri savaş konumuna sokmak ve deniz kuvvetleriyle birlikte gerektiği takdirde Gelibolu’ya bir çıkarma hazırlığı yapmak üzere parlamentodan altı milyon sterlinlik bir kredi için gerekli oyu almayı başarabildi.</span></p>

      <p class="paragraf para-style-override-14"><span xml:lang="tr-TR">Başbakan parlamento meydanını dolduran vatansever bir kalabalık tarafından coşkuyla alkışlandı. Rusya’nın bu yeni tehdidine tepki gösteren İngiliz kamuoyu, canlanan Kırım Savaşı ruhuyla her zamanki gelgeçliğini kanıtlayarak yine Türklerden yanaydı. Londra müzikholleri İngiliz şovenizminin ürünü yeni bir şarkıyla çın çın çınlıyordu:</span></p><br />

      <p class="paragraf para-style-override-14"><span xml:lang="tr-TR">Savaşmak istemiyoruz:</span></p>

      <p class="paragraf para-style-override-14"><span xml:lang="tr-TR">Ama Tanrı bilir ya, eğer savaşırsak,</span></p>

      <p class="paragraf para-style-override-14"><span xml:lang="tr-TR">Askerlerimiz de var, gemilerimiz de,</span></p>

      <p class="paragraf para-style-override-14"><span xml:lang="tr-TR">Ve paramız da var.</span></p><br />

      <p class="paragraf para-style-override-14"><span xml:lang="tr-TR">Ruslar, İngiliz tehdidine yanıt olarak İstanbul’a girmekten kaçınınca şovenizm tatmin oldu. Çar da ayrıca sultana bir telgraf çekerek şehri işgal etmek için önemli bir nedeni olmadığını bildirdi. Rusya böylece “Boğaziçi’nde saltanat sürmüş olanların yasal ardılı olarak” uzun zamandan beri süregelen hayaline: İstanbul’da Türklere bir barış dikte etmeye veda etmek zorunda kaldı. Bundan ise İngiltere’yi, özellikle de kurnaz büyükelçisi Sir Henry Lie-Hard’ı sorumlu tutuyorlardı.</span></p><br />

      <p class="paragraf para-style-override-14"><span xml:lang="tr-TR">3 Mayıs 1878’de Rusya’yla Türkiye arasında Ayastefanos’ta ikili bir anlaşma imzalandı. Bunun ilk başlarda Avrupa devletlerine açıklanmayan koşullarına göre, Ruslar, Osmanlı İmparatorluğu’nun Avrupa’daki topraklarını parçalamayı planlıyorlardı. Yalnızca imparatorluğun Slav tebaalarının yararına, Hıristiyan ve Müslüman diğer halklarının zararına tasarlanmış bir plandı bu. Anlaşma, ikisi de Slavların çoğunlukta olduğu iki büyük Balkan Devleti’nin kurulmasını sağlıyordu. İkisi de yüzde yüz bağımsız olacak, sultana vergi ödemekten de kurtulacaktı. Bu devletlerden biri, komşularının zararına olarak yüzölçümü üç katına, nüfusu da iki katına çıkacak olan Karadağ’dı. Toprakları genişleyen ve sınırları Karadağ’ınkilerle hemen hemen komşu olacak olan diğer devlet Sırbistan’dı. Bosna-Hersek sultana bağlı kalmakla birlikte, kurumları özerk olacaktı. Romanya’nın bağımsızlığı onaylanıyordu, ancak Katolik bir devlet olmak dolayısıyla savaşta Rusya’ya verdiği destek karşılığında (!) Besarabya’yı Rusya’ya kaptırıyor ve yine Rusya yararına bir bölge değiş tokuşuna maruz bırakılıyordu.</span></p>

      <p class="paragraf para-style-override-14"><span xml:lang="tr-TR">Savaştan en büyük yararı Bulgaristan görecekti. Bu ülke, ortaçağların Bulgar İmparatorluğu’nu canlandırırcasına genişliyordu. Tuna’nın güneyindeki topraklardan Karadeniz’e ve Ege Denizi’ne kadar uzanacak, her iki denizde de limanları bulunacak, Yunan taleplerinin zararına Trakya’yla Makedonya’nın en büyük kısmını topraklarına katacak, batıda ise Arnavutluk’a dayanacaktı. Sözde hâlâ sultanın egemenliğinde olacak olan Bulgaristan, aslında Rusya tarafından seçilmiş bir prens ve Ruslaştırılmış bir idare tarafından yönetilecekti. Böylece Balkanlar’ın kalbinde Rusların denetiminde, gerektiğinde doğuda İstanbul yönündeki bir saldırı için köprübaşı oluşturabilecek geniş bir bölge meydana geliyordu. Avrupa’daki Türkiye böylece, başlıca iki şehri arasında bir Bulgar engeli bulunan ayrı iki parçaya bölünüyordu.</span></p>

      <p class="paragraf para-style-override-14"><span xml:lang="tr-TR">Ayastefanos Antlaşması Avrupa’da olduğu gibi Balkanlar’da da etnolojik ilkelerin belirgin bir ihlali, bu arada haklı tarihi istemleri, dinsel ayrılıkları ve Slav olmayan ulusların gelişen milli duygularını hesaba katmayan bir düzenleme olarak görüldü. Lord Beaconsfield durumu şöyle özetliyordu: “Türkiye sultanı Rusya’nın kesin yönetimi altına girme durumuna düşmüştür... Dolayısıyla bizler, Avrupa devletlerinin Babıâli’nin yönetimine bıraktıkları o rakipsiz konumu ve kaynakları yalnız Rusya’nın, emrine veren bu anlaşmayı protesto ediyoruz. “</span></p>

      <p class="paragraf para-style-override-14"><span xml:lang="tr-TR">Lord Beaconsfield işin başından beri Rusya’nın, Türkiye’yle yapacağı herhangi bir antlaşmanın koşullarını koyarken Avrupa’nın fikrine başvuracağını hesaplamıştı. Avrupa devletleri, onayları olmadan değiştirilemeyecek 1856 ve 1871 anlaşmalarından sorumlu olmuşlardı. Rusya bu amaçla bir konferans toplanmasına prensip olarak razı olmuştu, ama anlaşmanın hangi maddelerinin tartışmaya açılabileceğine kendisi karar vermek koşuluyla. Oysa İngiltere Hükümeti anlaşmanın bütünüyle masaya oturtulmasında ısrar ediyordu. Rusya bunu reddedince Lord Beaconsfield yedekleri harekete geçirdi ve Hintli birliklerden oluşan bir kuvvetin Süveyş Kanalı’ndan Malta’ya geçmesini emretti.</span></p>

      <p class="paragraf para-style-override-14"><span xml:lang="tr-TR">İngiltere’nin bu kuvvet gösterisi, konferans fikrini ilk önce ortaya atan Avusturya-Macaristan’ın Balkan topraklarındaki çıkarları için seferberlik emrini vermesiyle aynı zamana rastladı. İngiltere ayrıca Romenlerle Yunanlıların davasını ve iddialarının konferansta ele alınmasını destekliyordu. İngiltere Hükümeti Yunanlılara, “Yunanlı nüfusun bir Slav Devleti tarafından yok edilmesini önlemek için bütün nüfuzunu kullanacağını,” bildirmişti. Balkan Müslümanları da yüz milyon Müslüman tebaası olması dolayısıyla Kraliçe Victoria katında haklarını aramaya kalkmışlardı. Arnavutlar, toprakları üzerindeki herhangi bir girişime karşı “son nefeslerine kadar direnmek” kararıyla bir ittifak kurmuşlardı. Çar bu atmosferin etkisiyle tutumunu değiştirdi. İngiltere’yle Rusya arasında kısa zaman sonra açıklanacak gizli bir anlaşma bağlamında Londra’daki Rus büyükelçisi özgün “büyük Bulgaristan” planını değiştiriyordu. Böylece bir Avrupa kongresinin yolu açıldı. Bu kongre de 1878 yazında Bismarck’ın başkanlığında Berlin’de açıldı.</span></p>

      <p class="paragraf para-style-override-14"><span xml:lang="tr-TR">Bir ayın içinde altı devlet tarafından imzalanan Berlin Antlaşması Ayastefanos Antlaşması’nı resmen sıfırlıyordu. “Büyük Bulgaristan” planı Ruslar tarafından terk edildi. Bunun yerine Bulgaristan iki eyalete bölünüyordu. Bunlardan Tuna, Varna limanıyla Karadeniz, Sırbistan’la Makedonya sınırları ve Balkan sıradağlarının arasında olup Ege’ye çıkışı olmayan kuzeydekinin sultanın egemenliğinde siyasal özerkliği olacaktı. Belli başlı hanedanların üyesi olmayacak hükümran prensinin seçiminin yalnız Rusya tarafından değil, devletlerin de desteğiyle Babıâli tarafından da onaylanması gerekiyordu. Doğu Rumeli adını taşıyacak ikinci bir özerk Bulgar eyaleti Balkan sıradağlarının güneyinde oluşturulacak ve Osmanlı İmparatorluğu’nun Avrupa sınırı olarak sultanın doğrudan politik ve askeri hükümranlığı altında bulunacaktı.</span></p>

      <p class="paragraf para-style-override-14"><span xml:lang="tr-TR">Ruslar önce buna itiraz ettiler. Fakat Lord Beaconsfield’ın ısrarı karşısında sonunda boyun eğdiler ve Bismarck’ın ifade ettiği gibi “Bir kere daha Avrupa’da bir Türkiye var”dı. Doğu Rumeli’nin düzeni bundan sonra bir Avrupa komisyonuna havale edildi. Doğu Balkanlar’a Rusların tecavüzü kontrol altına alınırken diğer yandan Batı’da Bosna ve Hersek’in işgali, yönetimi yoluyla Avusturya-Macaristan daha fazla kuvvet kazanıyordu. Bu, Rusya’yla Avusturya arasında iki ülkenin tarafsızlığı karşılığında yapılan gizli bir antlaşmanın sonucuydu. Kongrenin kanısınca pek az Türkün bulunduğu, buna karşın karışık bir Müslüman, Slav ve başka Hıristiyan nüfusu bulunan bu uzak eyaletlerin güçlü bir yabancı devlet ve özellikle Avusturya İmparatorluğu gibi kendi tebaaları arasında Hırvatlarla Sırplar bulunan güçlü bir yabancı devlet tarafından idare edilmesi daha iyi olurdu. Bu çözüm üstelik, Ayastefanos’da Karadağ’a vaat edilen toprakların Bosna-Hersek’e verilmesi suretiyle Karadağ’ın toprak kazancının üç kattan ikiye düşürülmesi, Sırbistan’ın ise Türkiye yerine Bulgaristan’ın zararına büyümesi suretiyle Balkanlar’da önerilen Slav devletleri blokunu parçalıyordu. İki Slav Devleti arasında tampon olarak Türklere ait Novipazar sancağı kalıyordu. Arnavutluk’la Makedonya’ya potansiyel giriş yolu olan bu bölgede Avusturya-Macaristan’ın da bazı hakları vardı.</span></p>

      <p class="paragraf para-style-override-14"><span xml:lang="tr-TR">Ayastefanos’ta olduğu gibi Berlin’de de haksızlığa uğrayan başlıca ülke olan Romanya, kongreden Rus adaletsizliğinin kurbanı olarak çıktı. Kendi sınırlarını Prut hattının tümüne kadar uzatmanın peşinde olan Rusya burada, Romanya’nın bağımsızlık şartı olarak, güney Besarabya’yı istedi ve elde etti. Oysa Tuna’nın kuzeyinde olan bu bölge tarihsel ve etnik açılardan Romendi. Karşılığında Rusya, Tuna’nın ötesinde ıssız bir bölge olan ve Türklerle Bulgarların yaşadığı Dobruca’yı Bulgaristan zararına Romanya’ya bırakıyordu.</span></p>

      <p class="paragraf para-style-override-14"><span xml:lang="tr-TR">Yunanistan Berlin’de kayda değer bir toprak artırımıyla ödüllendirilmediyse de, büyük ölçüde İngiliz arabuluculuğu sayesinde, Türklere ait Epir ve Tesalya’yla olan sınırlarında bazı avantajlı düzenlemeler yapıldı. Bu arada Türkiye’ye bırakılan Makedonya eyaleti Bulgar yönetimi tehdidinden kurtulmuş oldu. Diğer yandan, Yunanistan’ın ilhak etmeyi umduğu Girit, Hıristiyan halkının protestolarına rağmen, Türklere kaldı. Osmanlı İmparatorluğu’nun Makedonya, Trakya, Arnavutluk ve Epir’in büyük bölümü gibi Avrupa’da kalan toprakları için özel bir yeni yönetim sağlanmadı. Girit’tekiler gibi oraların Hıristiyan halkları da on yıl önceki gibi ve büyük olasılıkla öyle kalacak olan özel temsilci komisyonlarla yetinmek durumundaydılar.</span></p>

      <p class="paragraf para-style-override-14"><span xml:lang="tr-TR">Diplomasi sayesinde büyük bir savaşı önlemiş olan Berlin Antlaşması, Lord Beaconsfield tarafından “onurlu bir barış” olarak alkışlandı. Balkanlar’ın Batı yarısında Avusturya-Macaristan’ı kuvvetlendirerek Rusya’ya karşı Prusya’nın çıkarlarına katkıda bulunan Bismarck tarafından aynı derecede etkilenmiş bir barıştı bu. Türklerin düzeni koruyamadıkları bu bölgede Avusturyalılar Hıristiyan ve Müslüman olan karışık nüfusun durumunu düzeltebilirlerdi. Avrupalı devletler Berlin Kongresi’nde çeşitli ihlallere rağmen bir kuşak boyunca Balkanlar’a bir noktaya kadar huzur sağlayacak tartışmalı bir imtiyaz sağlamışlardı. Osmanlı İmparatorluğu’nu son dakikada yok edilmekten kurtararak giderek zayıflayan son bir şans vermişlerdi. Hepsinden önemlisi de önceleri tarafsızlıklarından cesaret bulan Rusların, Osmanlı topraklarının tümünü çarın imparatorluğuna katmak emellerini denetime almışlardı. Balkanlar’da bundan sonra bir dereceye kadar Rus baskısı görülebilirdi. Ama Rus yönetimi hayır.</span></p>

      <p class="paragraf para-style-override-14"><span xml:lang="tr-TR">Yükselişte olan, Rus emperyalizmi yerine Balkan milliyetçiliğiydi. Yüzyılın daha öncesinde Sırplarla Yunanlıların peş peşe ayaklanmalarıyla ortaya çıkmış olan ulusal bilinç ruhu, Batı Avrupa’nın giderek güçlenen milliyetçilik bilincinden esinlenerek kalan azınlıkların özgürlük mücadelesine yolu açacaktı. Berlin Antlaşması’nın ortaya attığı ilke “Balkanlar Balkan halkları için”di. Osmanlı İmparatorluğu’nun zayıf düşen eyaletlerinden daha güçlü olan bağımsız bir Balkan devletleri topluluğu Rus emperyalizmine karşı bir engel olarak vücut bulmuştu. Bir kere özgürleştikten sonra bu ulusların bir imparatorluğun gücüne pasif şekilde boyun eğmeleri olasılığı kalmıyordu.</span></p>

      <p class="paragraf para-style-override-14"><span xml:lang="tr-TR">Beaconsfield’in ümidi yeni Bulgaristan’ın Rusya’ya karşı Türkiye’nin bir istihkâmı görevi yapmasıydı, Türkiye’ye karşı Rusya’nınki değil. Bismarck’ın sonradan belirttiğine göre: “Bütün bu ırklar Türklerden kurtulmak için Rus yardımını seve seve kabul etmişlerdi; ama özgürlüklerine kavuştuktan sonra çarı sultanın ardılı olarak kabul etmeye herhangi bir istek göstermemişlerdir.” Böylece Rus-Türk savaşlarının sonuncusunun arkasından Doğu Meselesi’ni çözümleme çabasındaki Berlin Kongresi, Doğu Avrupa için önceki çatışmalardan sonra ortaya çıkanlardan esas itibariyle farklı bir politika modeli üretmiş oluyordu.</span></p>

      <p class="paragraf para-style-override-14"><span xml:lang="tr-TR">Asya’da Ruslar Ayastefanos Antlaşması’na göre Erzurum’u Türklere iade etmişler, fakat Kars, Ardahan, Doğu Bayezıt ile Batum’u alıkoyarak Erzurum’la Trabzon ve Karadeniz arasındaki sıradağları Türkiye’nin Asya sınırı yapmışlardı. Bu kez büyük ölçüde Beaconsfield’in çabalarıyla Türkiye daha Doğu’da İran’a giden transit yol üzerinde bir kilit savunma noktası olan Doğu Bayezıt’ı alıkoyabildi; buna karşın “Rus işgali altında” olmasına rağmen Batum, çarın teşebbüsüyle, tahkim edilmemiş serbest bir ticaret limanı olacaktı. Bu ödün karşılığında İngiltere Çanakkale Boğazı için savaştan önceki statüyü iade etmeye razı oldu. Türkler de Doğu Ermenistan’da alıkoydukları topraklar için yörenin Ermeni halkları için reformlarla gelişmeler ve Çerkezlerle Kürtlere karşı güvenlik garantisi vaat ettiler.</span></p>

      <p class="paragraf para-style-override-14"><span xml:lang="tr-TR">İngiltere’ye bu korumacı rolünde özel bir sorumluluk düşüyordu. Çünkü Kongre’nin başlamasından önce İngiliz Hükümeti Rusya’nın çeşitli fetihlerini alıkoyması beklentisine karşı Babıâli’yle gizlice anlaşmıştı. Asya’daki dengeye karşın Avrupa’da Rus büyükelçisiyle yapılan bir antlaşma uyarınca Bulgaristan’ın bölünmesine razı oluyordu. İngiltere, Asya’daki diğer topraklarını korumak için sultanla işbirliği yapma karşılığında Kıbrıs’ı elinde bulundurup yönetecek ve sultana gelir fazlası üzerinden yıllık bir vergi ödeyecek, sultan da İngiliz işbirliğiyle adada gerekli reformları yerine getirmeyi taahhüt edecekti.</span></p>

      <p class="paragraf para-style-override-14"><span xml:lang="tr-TR">Böylece, ilk defa açıklandığına göre, Rusya’yı Doğu Akdeniz’den dışlamak için “yeni bir Cebelitarık” oluşuyordu. Bu üsle Türk İmparatorluğu’nun kara kitlesinden başka, İngiltere’nin Hindistan’daki kendi Müslüman imparatorluğuyla iletişim hatlarını korumak amaçlanıyordu. Aynı zamanda İngiltere’nin Doğu’daki prestiji yeniden var ediliyor, böylelikle Rusya’ya verilmiş başka ödünler etkisiz hale getiriliyordu. Sonuçta, Osmanlı İmparatorluğu’nun doğu yanına olduğu gibi Batı yanına da Rus emperyalizmine karşı İngiltere’yle Avusturya-Macaristan’ın imparatorluk kuvvetleri bekçilik edeceklerdi.</span></p><br />

      <p class="paragraf para-style-override-14"><span xml:lang="tr-TR">O sıralarda Osmanlı Hükümeti’nin İstanbul’daki merkezinde Avrupa devletleri -tümüyle doğru sebepler için olmasa da- yeni anayasanın başarı şansıyla ilgili şüphelerinde haklı çıkmışlardı. Türklerin nedenleriyle ilgili şüphecilikleri bir yana, Mithat Paşa’yla anayasal rejim yanlısı yeni reformcular inançlarında ve amaçlarında samimiydiler. V. Murat’ın sağlık durumu sultanlığın yükleri ve stresiyle baş edebilecek kadar güçlü olmuş olsa, gençliğindeki reform yanlılığı belki de sürer, kendisi de tahtında oturarak gelişen anayasal bir rejime başkanlık ederdi.</span></p>

      <p class="paragraf para-style-override-14"><span xml:lang="tr-TR">Fakat kardeşi Abdülhamit’in öyle bir niyeti yoktu. Eğilimleri ve inançları açısından tam anlamıyla mutlak bir hükümdar olup Kanun-i Esasi’yi kabul etmedeki nedenleri kurnaz bir fırsatçı olduğunu gösterir, şöyle ki yasanın ana taslağında yaptığı değişiklikler halk yerine hükümdarın haklarını korumayı amaçlamaktaydı. Kanun-i Esasi’yi İstanbul’daki konferansta imparatorluğun Avrupa devletleri tarafından bölünmesini engellemek için paravan gibi kullandı. Konferans son bulur bulmaz Kanun-i Esasi’yi esinlemiş ve geliştirmiş olan Mithat Paşa’yı sadrazamlıktan azletti ve halkın onun lehinde gösterilerde bulunması korkusuyla yatıyla İtalya’ya sürgüne yolladı. Bu eylem komik değil mi, Kanun-i Esasi’ye, daha doğrusu son dakikada sultanın güçlü bir muhalefete karşın üzerinde ısrar ettiği bir maddeye dayanılarak yapılmıştı. Bu madde sultanı, “polis teşkilatının güvenilir bilgilendirmesi sonucunda devletin güvenliği için tehlikeli görülenleri imparatorluk topraklarından uzaklaştırmakla” yetkilendiriyordu. Üç yıl sonra sürgünden geri getirilen Mithat Paşa yargılandı ve ölüm cezasına çarpıldı. Bu karar Arabistan’daki bir kalede müebbet hapse çevrildiyse de, Mithat Paşa 1884’de orada katledildi.</span></p>

      <p class="paragraf para-style-override-14"><span xml:lang="tr-TR">Tanzimat tüzüğünün içeriğindeki bireysel özgürlükler için böylece ölüm çanı çalınmış oluyordu. Bu iddiacı genç sultanın hayal ettiği gelecekteki Osmanlı Devleti’nde Mithat Paşa gibi iddiacı ve de halk tarafından sevilen devlet adamına yer yoktu. Paşanın güçlü hareket ve ilke özgürlüğü sultanın ayrıcalıkları için bir tehdit oluşturuyor ve mutlak otoritesinde eksilme anlamına geliyordu. Abdülhamit’in kanısınca ulus sultana karşı sorumluydu, sultan ulusa karşı değil. Ancak kendisi, ülkenin tek efendisi olarak, ulusa bir anayasa bahşedebilirdi. Hükümet mekanizmasına kumanda etmek ve yönlendirme hakkı yalnız ona aitti.</span></p>

      <p class="paragraf para-style-override-14"><span xml:lang="tr-TR">Görünüşü korumayı sürdüren Abdülhamit, Kanun-i Esasi’nin şartlarına dayanarak bir genel seçim yapılmasını buyurdu -tarihte bir İslam Devleti’nde yapılanların ilkiydi bu. İlk Osmanlı parlamentosu 1877’de toplandı- bu senato atanmış yirmi beş makam sahibi memur ve resmi baskıyla ve anayasal olmayan biçimde seçilen 120 mebusluk bir meclisten oluşuyordu. Yine de Mithat Paşa’nın niyet ettiği gibi Hıristiyanlarla Yahudilerden, Türklerle Araplardan oluşuyor, tüm halk tabakalarına sayılarıyla orantılı olmasa bile söz hakkı veriliyordu. Abdülhamit parlamentosunu yasal geçerlilik ve kabul ettirmeyi seçtiği tedbirlere halk onayı görünümü vermek için oluşturulmuş bir kuklalar meclisi olarak görüyordu.</span></p>

      <p class="paragraf para-style-override-14"><span xml:lang="tr-TR">Bununla birlikte, çok uzaklara açılmış Osmanlı İmparatorluğu’nun eyaletlerinden çok farklı temsilciler ilk kez bir araya gelip fikir ve deneyim değiş tokuşu yapınca, ortak sorunlar ve şikâyet nedenleri keşfedince çok geçmeden kendine özgü bir kimlik edindi. Konuşmalarında saldırılarda bulundular, ama hiçbir zaman sultanın kendine değil, çok zaman vezirlerini ve başka paşaları kendilerine hedef aldılar, bu arada bütün ülkede hükümetin bünyesinde radikal reformlara duyulan gereksinimi her zamankinden fazla vurguladılar. Mebusların arasında olaylara bakışları sağduyulu ve özgür düşünceli zekâ sahibi adamlar vardı. Eleştirel fikir alış verişleri ve tartışmalarıyla reformcu bir sultana memleket içindeki yapıcı bir programı biçimlendirmede değerli bir rehberlik sağlayabilirlerdi. Meclis böylece gerçekte değilse bile en azından manen Kanun-i Esasi’yi haklı çıkarmıştı. Paşaların yönetimine belirgin husumeti, bazı nazırların belli bazı suçlamalara yanıt vermek için karşısına çıkmalarını talep edecek raddeyi buldu.</span></p>

      <p class="paragraf para-style-override-14"><span xml:lang="tr-TR">Sultan bu itaatsizlik karşısında üç ay süren faaliyetinden sonra meclisi dağıttı. Altı ay sonra 13 Aralık 1877’de meclis yine toplantıya çağırıldı. Rus Savaşı’nın kritik durumu şimdi idaresini kolaylaştırıyordu. Sultan meclisin açılışında “ulusun temsilcilerine” dayanışma için “benimle birlikte meşru haklarımızı korumak için tebaalarımın işbirliği ve vatanseverliğini istiyorum. Allah gazamızı mübarek etsin,” diye başvurabiliyordu. Arkasından hükümet tarafından pazarlığı edilen ve -meclise bildirildiğine göre- ülkenin Avrupa tarafından terk edilmesiyle ateşkes geldi ve 31 Aralık 1878’de imzalandı. Hasım durumundaki mebuslar şimdi tekrar konuştular. Bu kez üç nazırın adını verdiler ve onlar aleyhinde belirgin suçlamalarda bulunarak meclis karşısında hesap vermelerini istediler. Sultan bu kez parlamentoyu belirsiz bir süre için tatil etti. Bundan sonra otuz yıl süresince toplanmayacaktı.</span></p>

      <p class="paragraf para-style-override-14"><span xml:lang="tr-TR">Abdülhamit ayanlarla mebuslardan oluşan bir komitenin karşısında alayla dedesi reformcu Sultan Mahmut’u liberal kurumlarla ve yetki isteyerek reformları gerçekleştirmeye çalışmış babası Abdülmecit’le karşılaştırdı. “Şimdi anladığım kadarıyla yüce Allah’ın bana emanet ettiği halk ancak kuvvetle harekete geçirilebilir,” diye bildirdi. Daha sonra Avrupalı bir muhabire bir reform karşıtı olmadığını ifade etti: “İnsanın alışık olmadığı özgürlük fazlalığı özgürlük yoksunluğu kadar tehlikelidir.”</span></p>

      <p class="paragraf para-style-override-14"><span xml:lang="tr-TR">O tarihten sonra sultanın şahsi yönetimi bebeklik dönemindeki Kanun-i Esasi’nin yerini aldı. Tanzimat’ın aydınlık çağının son havarileri olan Yeni Osmanlılar çok geçmeden sürgünle zulmün etkisiyle dağılarak yok oldular. O da sürgün olan Namık Kemal’in tarif ettiği gibi, memleketteki “casuslar ordusu”</span><span class="d-z1 char-style-override-13" xml:lang="tr-TR"><a class="footnote-link" href="#footnote-225-10" id="footnote-225-10-backlink">10</a></span><span xml:lang="tr-TR">na karşı gurbette “ihtilalciye dönüşen bir sürgünler ordusu” oldular. Hayal kırıklığının pençesindeki arkadaşı Ziya Paşa’nın sözleriyle:</span></p><br />

      <p class="paragraf para-style-override-14"><span xml:lang="tr-TR">Bu imparatorluğa sadık olanları olsa olsa keder bekliyor;</span></p>

      <p class="paragraf para-style-override-21"><span xml:lang="tr-TR">Bu millete ve bu devlete bağlılık sadece çılgınlıktır.</span></p>

      <p class="paragraf para-style-override-14"><span xml:lang="tr-TR">Bu ilk cemiyetin adı İttihad-ı Osmani idi.</span></p>

      <p class="paragraf para-style-override-14"><span xml:lang="tr-TR">Uşi Antlaşması.</span></p>

      <p class="paragraf para-style-override-14"><span xml:lang="tr-TR">Görevlerini iki meslektaşıyla bölüşen ve bu şekilde üçlü bir gruba katılan devlet görevlisi. Otoriteyi eşit biçimde temsil eden üçlü gruptan herhangi biri.</span></p>

      <p class="paragraf para-style-override-14"><span xml:lang="tr-TR">Kinross burada 31 Mart Ayaklanması’nı kastediyor.</span></p>

      <div class="footnotes">
        <div class="footnote">
          <p class="dipnot para-style-override-19"><a class="footnote-anchor" href="#footnote-225-10-backlink" id="footnote-225-10">10</a> <span xml:lang="en-US">Kast edilen, jurnalcılar, yani II. Abdülhamit döneminde padişaha yaranmak veya birine kötülük etmek için saraya ihbarda bulunan kişiler olsa gerek.</span></p>
        </div>
      </div>
    </div>
  </div>
</body>
</html>
