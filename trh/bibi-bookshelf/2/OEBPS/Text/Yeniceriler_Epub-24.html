<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-24.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-24.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-24"><span class="italik-E" xml:lang="tr-TR">17. Bölüm</span> <span class="Biyografi-E" style="font-size:0.83em;"><br /></span>Raşkalıların İlk Despotu Stefan’ın<br />
      Durumu Hakkında</p>

      <p class="a--Paragraf-E">Sultan Bayezid, babası Murad’ın ardından Sırp Krallığı’nı ele geçirdikten sonra hüküm sürmeye başladı. Hatırası aziz olan Prens Lazar’ın Stefan adında bir oğlu ve iki kızı vardı. Kızlarından birinin adı Despina<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-250" id="footnote-288-250-backlink">250</a></span> ve diğerininki ise Mara idi. Sultan Bayezid, Stefan’ın kız kardeşi Despina ile evlendi ve Stefan’a Morava’dan Tuna’ya kadar uzanan arazinin beri tarafını verdi. Bu Stefan, Sırp veya Raşka krallığının ilk despotudur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-251" id="footnote-288-251-backlink">251</a></span> Vuk’a ise Sitnica bölgesini verdi ve bu, despotun diğer kız kardeşi Mara ile evlendi. Adı geçen Vuk’un Durde isminde bir oğlu vardı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-252" id="footnote-288-252-backlink">252</a></span> Sultan Bayezid daha sonra ordusunu toplayarak despot ile birlikte Sava’yı aşarak, Macaristan üzerine yürüdü ve orasını talan ettikten, soyup soğana çevirdikten, katliam yaptıktan sonra geri döndü ve bugün Belgrad’ın bulunduğu yerden Sava’yı geçti. Zirâ Belgrad o zamanlar henüz daha kurulmamıştı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-253" id="footnote-288-253-backlink">253</a></span> Türkler, Macaristan’a yaptıkları bu ilk sefere, İmparator Sigismund<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-254" id="footnote-288-254-backlink">254</a></span> zamanında veya bundan az evvelki bir zamanda teşebbüs etmişlerdir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-255" id="footnote-288-255-backlink">255</a></span></p>

      <p class="a--Paragraf-E">O zaman Sultan Bayezid, Tuna’yı aşarak, kayınbiraderi olan despota hitaben, “Despot, burada kal ve kendine bu mevkide bir kale yap, ben seni bu iş esnasında rahatsız etmeyeceğim, ama yalnız seni uyarıyorum, sarayımızda birçok düşmanların var, eğer bunlar haber yollarlarsa, sakın bana gelme. Bunu seni uyarmak için söylüyorum. Canına mukayyet ol”, dedi. Despot, teşekkür ederek orada kaldı ve bugün hâlâ duran Belgrad Kalesi’nin inşasına başladı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-256" id="footnote-288-256-backlink">256</a></span></p>

      <p class="a--Paragraf-E">Bu sırada Sultan Bayezid, Edirne’den Tatarların Büyük Han’ı Timur’un çok büyük bir orduyla İran ülkesine geldiğini haber aldı. Sultan, bunu işitince, despotun kız kardeşinin oğlu Durde’yi<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-257" id="footnote-288-257-backlink">257</a></span> ve karısı Despina’yı yanına alarak<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-258" id="footnote-288-258-backlink">258</a></span> ona karşı yürüyüşe geçti. Denizi geçip Anadolu’yu katederek İran’da Yıldız<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-259" id="footnote-288-259-backlink">259</a></span> adını taşıyan bir dağa kadar ilerledi. Büyük Han dahi oraya kadar gelmişti. Onlar dört gün karşılıklı savaştılar.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-260" id="footnote-288-260-backlink">260</a></span> Büyük Han, Sultan Bayezid’i ağır bir yenilgiye uğratarak kendisini yakaladı. Fakat Durde yaralı olarak kaçıp kurtuldu. Sultan Bayezid, Han’ın huzuruna götürüldü. Han, ona kendisinin biraz uzakta karşısında bir yerde durmasını emretti. Karısı Despina’yı dahi getirtti. Sonra onun da karşısında durmasını ve kendisine içki sunmasını emretti. Bunu yapmasının nedeni, Sultan Bayezid’in böyle bir rezalete katlanması ve bir daha karısını savaşa beraberinde götürmemesi içindi. Kendisine kötülük yapmak istemiyor, bilakis kendisini bütün halkı ile birlikte memleketine salıvermeği düşünüyordu.</p>

      <p class="a--Paragraf-E">Fakat Sultan Bayezid, karısının ona hizmet etmek zorunda olduğunu görünce, bu durumdan duyduğu büyük üzüntü yüzünden yüzüğü ile kendini zehirledi. Çünkü kendisi olağanüstü gücü olan bir yüzüğe sahipti. Öyle ki, eğer bunu elinde taşıyacak olursa, bazı hususlarda çok büyük faydaları olurdu. Birini acı çekmeden öldürmek isterse, içindeki zehiri dışarı çıkartmak için yüzüğün taşını oynatması yeterdi. Böylece yüzüğü ağzına almış ve bunu orada bir müddet tuttuktan sonra ölmüştü.</p>

      <p class="a--Paragraf-E"></p>

      <p class="a--Paragraf-E">Büyük Han, onun kendini zehirlediği bu korkunç hareketi gördüğünde, kendi dilinde, “yaman kaltak kendisine kıymıştır”, <span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-261" id="footnote-288-261-backlink">261</a></span> yani “çılgın adam, kendini öldürdü”. “Ben onu tazim ve tevkir ile evine salıvermek istiyordum ve kendisini böyle iğrenç bir şekilde öldürmesi beni müteessir ediyor”, dedi. Bundan sonra onun bütün halkını ve Despina’yı tazimle salıverdi ve Despina’ya memleketine, Bursa’ya kadar refakat etmek üzere muhafızlar verdi. Büyük Han ile yapılan bu Türk savaşı böylece sona erdi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-250-backlink" id="footnote-288-250">250</a> Asıl adı Olivera, izdivâc tarihi 1389 veya 1391 olmalı.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-251-backlink" id="footnote-288-251">251</a> Prens Lazar’ın ölümünden sonra oğlu Stefan Lazarevic (1389-1427) ve 1392’den itibaren de Priştina gospodoru Vuk Brankovic Yıldırım Bayezid’e tâbi olurlar.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-252-backlink" id="footnote-288-252">252</a> Vuk Brankovic’in oğlu Durde Brankovic [Dura<span class="times">đ</span> Vukovic, Türkçe kaynaklarda Vukoğlu] (1427-1456).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-253-backlink" id="footnote-288-253">253</a> Küçük bir serhad kalesi olarak mevcuttu.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-254-backlink" id="footnote-288-254">254</a> Lüksemburg hanedanından Macar kralı Sigismund (1387-1437. 1410’dan itibaren Kutsal Roma-Germen imparatoru).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-255-backlink" id="footnote-288-255">255</a> Burada anlatılmak istenen olay, ya Bayezid’in Stefan Lazarevic’le birlikte 1392’de Macaristan’a yaptıkları başarısız sefer veya yine Türk ve Sırpların müştereken Macaristan’ın güney-doğu bölgesine 1396’da yaptıkları akındır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-256-backlink" id="footnote-288-256">256</a> Ankara Savaşı’ndan sonra (28 Temmuz 1402) Stefan, Macaristan kralı Sigismund’a tâbi olmuş ve bunun karşılığında Belgrad ve Maçka kaleleri kendisine bırakılmıştır. Belgrad’ın önemli bir müstahkem Sırp merkezi haline gelişi bunun zamanına rastlar. Burada anlatılmak istenen muhtemelen Belgrad’ın bu gelişmesidir. Stefan’ın ölümünden sonra Belgrad tekrar Macar idaresine geçer.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-257-backlink" id="footnote-288-257">257</a> Kız kardeşi Mara’nın oğlu Durde Brankoviç.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-258-backlink" id="footnote-288-258">258</a> Savaşa Sırp kralı Stefan Lazareviç de tâbilik vecibesi gereği askerleriyle bizzât katılmış ve sol cenâhta yer almış olarak son anlara kadar eniştesinin yanında savaşmıştır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-259-backlink" id="footnote-288-259">259</a> İran (Persien/Persia) için bk. n. 46. Yıldız Dağı, Sivas ve Tokat arasında bulunmaktadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-260-backlink" id="footnote-288-260">260</a> Savaş bilindiği gibi Ankara civar bölgesinde cereyan etmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-261-backlink" id="footnote-288-261">261</a> Çekçe nüsha / İngilizce metin, s. 53: “Yaban kaltil gendızına kimisstur” (“a crazy man that he should take his own life”).</p>
        </div>
      </div>
    </div>
  </div>
</body>
</html>
