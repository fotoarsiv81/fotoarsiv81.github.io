<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-43.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-43.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-43"><span class="italik-E" xml:lang="tr-TR">36. Bölüm<br /></span> Sultanın Dökümünü Çıkarttığı<br />
      Türk Hazinesinin Büyüklüğü Hakkında</p>

      <p class="a--Paragraf-E">Bu savaştan sonra sultan, Titrek Sinan’ı<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-388" id="footnote-288-388-backlink">388</a></span> kendisinin bütün hazinesinin ve mülklerinin sayımıyla vazifelendirdi. Böylece o, sultana, ülkenin yardım olmadan veya gelirlerini kullanmaya mecbur kalmadan, kaç bin kişiyi kaç sene için nakit parayla besleyebileceği hakkında bilgi verebilecekti. Titrek Sinan, sultanın emri üzerine dört hafta boyunca döküm çıkarttı ve sonra sultana bilgi vererek şöyle konuştu: “Saadetli sultanım, sen on sene müddetle 400 bin kişi besleyecek ve onların nal ve mıhlarını ödeyebilecek, yani onların bütün ulûfelerini ve masraflarını temin edebilecek durumdasın”. Ve sultan bunu kendisinin her sene bu kadar asker besleyebileceği şekilde değil de, on sene zarfında, senede 40 bin kişiden toplam 400 bin kişinin ihtiyaçlarını sağlayabileceği şekilde anladı. Sultan şöyle diyordu: “Sahip olduğum memleketler, daha bana yabancı olduklarından, ben henüz hükümdar değilim”. Ve bununla denizin bu tarafında Hıristiyanlardan zorla fethettiği memleketleri anlatmak istiyordu.</p>

      <p class="a--Paragraf-E">Ve o sırada, bizzat Papa’nın bütün Hıristiyanlık âlemiyle Türklere karşı harekete geçmek fikrinde olduğuna dair bir haber yayıldı. Bunun üzerine sultan, hâkimiyeti altına soktuğu bütün Hıristiyan ülkelerinin kendisine karşı koyacaklarından korktu ve memleketin bütün beylerine gelmeleri için haber saldı. Sonra onlarla müşavere ederek, dedi ki: “Çok sayıda gâvurun bize karşı yürümek istediğini duyuyoruz. Buna ne dersiniz. Bana tavsiyede bulununuz. Ben aslında on sene müddetle 400 bin kişi besleyebilirim”. Onlar cevap verdiler: “Saadetlü sultan, eğer bu kadar çok adama mâlik isen, o zaman onların memleketini istila et. Onlara doğru at sürmek, muhakkak ki onları kendi memleketimizde beklemekten iyidir.” Sultan onlara misal getirmek istedi ve büyük bir halı getirtti. Bunu onların ayaklarının önüne serdirtti ve bir elmayı bu halının ortasına koydurttu. Sonra şu bilmeceyi sordu: “İçinizden biri bu elmayı halıya basmadan alabilir mi?”. Ve onlar hep beraber, elmanın acaba halıya basmadan nasıl alınabileceğini ve bunun nasıl olması gerektiğini düşündüler. Fakat hiç kimse çözümü bulabilecek kadar keskin zekâlı değildi. O zaman bizzat sultan halıya yaklaştı ve kenarlarından iki eliyle tuttu ve halıyı sardı ve elmaya erişinceye kadar yuvarlıya yuvarlıya halının sonuna gitti. Sonra halıyı tekrar aynı hareketle eskisi gibi açtı ve beylere dedi ki, “gâvurlarla arada sırada savaşmak, onların ülkelerine girmekten iyidir. Aksi takdirde yalnızca kendimizi tehlikeye atmış oluruz. Eğer biz bir kere bir başarısızlığa uğrarsak, bütün ülkeler bize karşı hemen ayaklanırlar”. Evrenozoğlu İsa Bey adında bir bey dedi ki, “Saadetli sultanım, bu Rim Papa’nın uzun zamandan beri bütün Hıristiyanlık âlemiyle bize karşı harekete geçmek istediği anlatılıyor.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-389" id="footnote-288-389-backlink">389</a></span> Eğer o bir domuza binmiş olsaydı, çoktan burada olması gerekirdi. Bu sebepten gâvurlar hakkındaki haberlere hiç kulak asmadan başladığımız şeyi uygulayınız”. Bunun üzerine herkes kendisinin ve sultanın konuşmasını tasvip ettiler.</p>

      <p class="a--Paragraf-E">O sıralarda sultan, kendisine karşı mülayim davrandığı Thomas Kiryca<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-390" id="footnote-288-390-backlink">390</a></span> adında bir Rum Hıristiyanı çağırdı ve ona, “Rim-Papanız hakkında ne düşünüyorsunuz”, diye sordu. O cevaben, “biz Papa Formosos’a<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-391" id="footnote-288-391-backlink">391</a></span> kadar bütün papaların kutsal olduğu, fakat ondan sonraki papaların artık kutsal olmadıkları fikrindeyiz”. Sultan dedi ki, “siz hepiniz dalâlete uğramışsınız. Bu yüzden Thomas, Muhammed’in dinini kabul et. Zirâ o, sizinkinden daha doğrudur”. Fakat Thomas bunun üzerine sustu. Bu, Edirne’de, yani sultan sarayında cereyan etti. Sultan Mehmed, beylere ihsanda bulundu ve onları salıverdi.</p>

      <p class="a--Paragraf-E">Biliniz ki Türkler, Hıristiyan âleminin kendilerine karşı ayaklanacağından ve memleketlerine saldırabileceklerinden büyük bir korku duymakta ve Türk sultanı kendini tehlikede hissetmektedir. Eğer, bu durumu, kendilerine tâbi olan Hıristiyanlar görecek olurlarsa, onlar da bütün Hıristiyan âlemi gibi kendilerine karşı ayaklanacaklardır. Zirâ ben, Türklerin bundan korktuklarını birçok defa kendilerinden duydum. Ve Allah’ın böyle bir şeye izin vermesi için yalvarıyoruz. [Sultan, Anadolu’da on iki krallık daha fethetti. Ve hem de Pontus’u, Bithinya’yı, Kappodokya’yı, Paflagonya’yı, Kilikya’yı, Pamfilya’yı, Likya’yı, Karya’yı, Firigya’yı, Hellespont<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-392" id="footnote-288-392-backlink">392</a></span> veya Mora’yı fethetti].<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-393" id="footnote-288-393-backlink">393</a></span> Daha sonra Sultan Mehmed öldü ve İstanbul’da gömüldü. Kendisi iki oğul bıraktı. Birinin adı Cem Sultan, diğerinin ise Bayezid idi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-388-backlink" id="footnote-288-388">388</a> II. Mehmed devri defterdarlarından, 1459’da idam edilmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-389-backlink" id="footnote-288-389">389</a> Kastedilen, Türklere karşı Haçlı seferi tertipleri içinde olan ve Trabzon ve Gürcistan’la birlikte hareket etmek üzere Uzun Hasan’a mutemedi Lodovico di Bologna’yı gönderen Papa II. Pius (1458-1464) olmalıdır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-390-backlink" id="footnote-288-390">390</a> Muhtemelen II. Mehmed’in Rum kâtibi Thomas Katavolinos, ihtida etmiş olmalı.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-391-backlink" id="footnote-288-391">391</a> Papa Formosus, 891-896.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-392-backlink" id="footnote-288-392">392</a> Dardanelle/Çanakkale.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-393-backlink" id="footnote-288-393">393</a> Bu cümleler Çekçe/İngilizce metinde (s.147) yer almamaktadır.</p>
        </div>
      </div>
    </div>
  </div>
</body>
</html>
