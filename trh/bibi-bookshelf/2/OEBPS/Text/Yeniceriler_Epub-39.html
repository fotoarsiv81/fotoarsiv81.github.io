<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-39.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-39.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-39"><span class="italik-E" xml:lang="tr-TR">32. Bölüm<br /></span> Uzun Hasan, Cennetten Fışkırdığı Söylenen Fırat<span class="Preference-E" style="font-size:0.64em;" xml:lang="tr-TR"><a class="footnote-link" href="#footnote-288-357" id="footnote-288-357-backlink">357</a></span><br />
      Üzerinden Kaçıp Mehmed’in Elinden Nasıl Kurtuldu</p>

      <p class="a--Paragraf-E">Uzun Hasan, Türk sultanının bir zamanlar ülkesine saldırdığı bir Tatar hükümdarıdır. Sultan, Bursa’yı terk ederek Bitinos alanı<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-358" id="footnote-288-358-backlink">358</a></span> adını taşıyan bir meydanda karargâh kurdu. Uzun Hasan, hizmetkârlarından bir Tatarı, Türk sultanını infiale düşürecek herhangi bir olaya sebebiyet vermesi için gönderdi. Bu Tatar, sultandan sonra en yüksek rütbeli bir kişi olan Mahmud Paşa’nın nezdine gelir. Bizim meydandaki ordugâhta olduğumuz bir sırada Mahmud Paşa iki has hizmetkârıyla akşamüstü çadırından bir gezinti yapmak üzere dışarı çıktı. Lakin bu Tatar ok ve yayla kendisini kollamaktaydı. Kendisini gözetledikten sonra, ona bir ok attı. Fakat atış, belki kendisinin korkusundan veya sallanmasından tam isabet kaydetmedi. Ok, Mahmud Paşa’nın alnının altına, iki gözünün ortasına geldi. Mahmud Paşa hemen yere yığıldı. Hizmetkârları bağırarak bu işi yapanın ardına düştüler ve kendisini yakaladılar. Ertesi sabah bunlar sultana, Mahmud Paşa’nın başına geleni naklettiler.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-359" id="footnote-288-359-backlink">359</a></span> Sultan, kendisini bizzat ziyaret etti ve ona o kadar acıdı ki, ağladı. Sonra, o Tatarın bağlı olarak huzuruna getirilmesini emretti. Sultan, onu sırt üstü yere oturttu ve yanmakta olan iki kalın bal mumu getirtti. Bunlar iyice alevlendiklerinde, bir ayağını Tatarın göğsüne kuvvetlice bastırdı ve alevde eriyen mumun onun gözü üzerine damlaması için, alevini aşağıya doğru çevirdi ve buna mum bitene kadar böylece devam etti. Bundan sonra cellada, Tatarın bütün sırtı üzerinden omuzlarına kadar derisinin iki parça halinde yüzülmesini emretti. Tatar tam bir hafta daha yaşadı ve sultan her gün onun için yeni işkenceler düşündü. Bundan sonra onu bir yol üzerine bıraktılar. Ve orada, kendisini köpekler yiyene kadar kaldı.</p>

      <p class="a--Paragraf-E">Sonra sultan harekete geçti ve doğrudan Uzun Hasan’ın ülkesine yöneldi. Mahmud Paşa’yı yaya askerler, kendisi iyileşene kadar taşımak zorunda kaldılar. Sultan, Uzun Hasan’ın topraklarına vardığında, bazı kaleleri zapt etti. Biz kuvvetlice tahkim edilmiş olan Karahisar’a varmaya muvaffak olduk. Oradan Uzun Hasan’ın peşine düştük ve onun savaşmak için durmasını bekledik. Kısa bir zamanda Fırat’a eriştik. Bu Tuna gibi büyük ve geniş bir nehirdir. Kuzeye doğru akar ve tıpkı Tuna gibi Karadeniz’e dökülür.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-360" id="footnote-288-360-backlink">360</a></span> Sultan, bu vaziyette Uzun Hasan ile bir karşılaşmanın meydana gelmeyeceğini müşahade ettiğinde, ona kendisinin de iyi tanıdığı bir mecnûnu yolladı. Buna, Uzun Hasan’a, ordusuyla birlikte sultanın, kendisinin önünden kaçmakta olduğunu söylemesini tembihledi. Bu mecnun, Fırat’ı aştıktan sonra Uzun Hasan’ın bulunduğu yere doğru gitti. Bu ise kendisine Osmanoğlu’nun ne yapmak niyetinde olduğunu sordu. Mecnûn, kendisine cevap verdi: “Saadetli hükümdar, onun fikrinde bu memleketten uzaklaşmaktan başka daha acil hiçbir şey yoktur. Zirâ gâvurlar çok sayıda olarak ülkesine akın etmişlerdir. Eğer senin ona karşı, o henüz daha dağlara varmadan hâlâ bir tasavvurun varsa, şimdi tam zamanıdır”. Durumun gerçekten böyle olduğunu zanneden Uzun Hasan, Mustafa<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-361" id="footnote-288-361-backlink">361</a></span> adındaki biricik oğlunu önden yolladı ve onu, kendisinin bütün ordusuyla takip etti. Sultan, Mustafa’nın kendisini takip ettiğini öğrenince, ona karşı geriye döndü. Mustafa orada sultanla, Uzun Hasan yaklaşana kadar savaşa tutuştu ve iki gün boyunca vuruştular. Sonra Uzun Hasan mağlup edildi, Mustafa öldürüldü. Sultanın bütün sipahileri hezimete uğratıldılar ve eğer yeniçeriler olmasaydı, bizzat sultanın kendisi ya esir edilir veya öldürülürdü. Uzun Hasan ordusuna dönerek, onlara şöyle dedi: “Türk sultanının, Osmanoğlu’nun sipahileri açısından benden aşağı olduğunu bilmiyordum. Fakat yaya askerlerine gelince, onlar benden üstünler, özellikle dağlarda”. Ve böylece geri çekildi, Türk sultanı da, o da kendi memleketlerine yöneldiler.</p>

      <p class="a--Paragraf-E">Biz Karadağ<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-362" id="footnote-288-362-backlink">362</a></span> adında bir dağa geldik. Burada sultan tam bir gün dinlendi. Oradan Babil denilen çok yüksek başka bir dağ görünmekteydi. Bu dağın eteklerinde içinde üç parça halinde parçalanmış yüksek ve devasa bir kule bulunduğu Babil şehri yer almaktaydı. Kulenin bir parçası dik olarak, diğer iki parçası ise batı istikametinde yerde durmaktaydı. Bu beldenin insanları, yerde duran iki parçanın geçmişteki iki devri ve durmakta olan üçüncü parçanın da son devri simgelediğini söylerler. Bu şehirden Fırat fışkırmaktadır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-363" id="footnote-288-363-backlink">363</a></span></p>

      <p class="a--Paragraf-E">Sultan bu dağdan öteye, Karadeniz’de Sinop’un aşağısındaki bir adaya yöneldi. Bu adada kendisine tâbi olan Amasra şehri bulunmaktadır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-364" id="footnote-288-364-backlink">364</a></span> Sultan burasını işgal etti ve bir kâfir şehri olan Ankara önündeki bir ovaya erişti. Kendisi orada durdu ve kapıkullarını, yani yeniçerilerini gözden geçirdi. Onların böyle çok güzel bir disiplin içinde bulunmalarından ziyadesiyle memnun oldu. Ve kendi kendine, “10 bin yeniçeriye sahip olabilmek için çok şeyler verirdim”, dedi. Sultanın hemen yanında yerlerini almış bulunan yaya askerleri içinden bir muhafız, onun yanında durarak, “Saadetli efendim, sizin için yalnızca 10 bin değil 20 bin iyidir”, dedi. O anda sultan, elbisesinin üst kısmında taşıdığı altınlara el attı ve ona söylediği bu sözden ötürü 100 altın ihsan etti. Sultan oradan Bursa’ya gitti ve Gelibolu’da denizi geçtikten sonra payitahtı olan Edirne’ye doğru gitmek üzere emir verdi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-357-backlink" id="footnote-288-357">357</a> <span class="italik-E" xml:lang="tr-TR">Tevrat</span>, Tekvin, I, 2.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-358-backlink" id="footnote-288-358">358</a> II. Mehmed, Mart 1473’de İstanbul’dan hareket etmiştir. Çekçe/İngilizce metinde (s. 123) <span class="italik-E" xml:lang="tr-TR">Petnoz alanı</span> ve Lehçe/Almanca metinde (s. 128) <span class="italik-E" xml:lang="tr-TR">Petrozalim</span> olarak zikredilen yer ismi <span class="italik-E" xml:lang="tr-TR">Ruhî Tarihi</span>’nde belirtildiği gibi (s. 455) Bitinos alanıdır. (Ayrıca bk. Ménage, <span class="italik-E" xml:lang="tr-TR">Tanıtma</span>, s. 157). Osmanlı ordusu önce Beypazarı’nda ordugâh kurmuş ve daha sonra Ankara yakınlarında Kazova’da şehzadelerin de iştirâk etmesiyle bütün mevcuduyla bir araya gelmiştir. Krş. Uzunçarşılı, <span class="italik-E" xml:lang="tr-TR">Osmanlı Tarihi</span>, II, 98.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-359-backlink" id="footnote-288-359">359</a> Sadrazam Mahmud Paşa’ya yapılan bu saldırıya <span class="italik-E" xml:lang="tr-TR">Kritobulos</span> ve <span class="italik-E" xml:lang="tr-TR">Ruhî Tarihi</span> dışında kalan sair kaynaklar değinmemektedir. <span class="italik-E" xml:lang="tr-TR">Ruhî</span> <span class="italik-E" xml:lang="tr-TR">Tarihi</span>’ndeki kayıt şöyledir: “…İshak Paşa’yı nice beylerle Edirne’de koyup baki kalan bî-nihaye askerle padişah-ı İslâm Bursa’ya varup andan Bitinos alanına varıcak, bir bî-devlet firsat bulup Mahmud Paşa’yı ok ile vurup mecruh etti. Padişah dahi andan be-gayet müteellim olup üç gün anda tevakkuf edüp sonra Mahmud Paşa’yı taht-ı revan ile alup gittiler, padişah ile Ankara’ya müteveccih oldular, birkaç gün içinde Mahmud Paşa sıhhat bulup…” (s. 455). Ayrıca bk. Theoharis Stavrides, <span class="italik-E" xml:lang="tr-TR">The Sultan of Vesirs. The Life and Time of</span> <span class="italik-E" xml:lang="tr-TR">the Ottoman Grand Vezir Mahmud Pahsa Angelovi</span><span class="times">ć</span> <span class="italik-E" xml:lang="tr-TR">(1453-1474),</span> s. 134-137.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-360-backlink" id="footnote-288-360">360</a> Bu ifade doğrultusunda Fırat muhtemelen Çoruh nehri ile karıştırılmış.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-361-backlink" id="footnote-288-361">361</a> Uzun Hasan’ın Mustafa adında bir oğlu yoktur. Savaşa oğulları Zeynel ve Mehmed iştirâk etmiş, bunlardan Zeynel Otlukbeli muharebesinde (11 Ağustos 1473) ölmüştür. Bu durumda, Mustafa olarak belirtilen Zeynel olmalıdır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-362-backlink" id="footnote-288-362">362</a> Çekçe/İngilizce metinde <span class="italik-E" xml:lang="tr-TR">Kagy</span> (s. 125), Lehçe/Almanca metinde <span class="italik-E" xml:lang="tr-TR">Kaya</span> (s.130). Burada Ménage’ın düzeltmesine riâyet edildi. (Beydilli, <span class="italik-E" xml:lang="tr-TR">Tanıtma</span>, s. 157). Karadağ, Erzincan’ın batısında, Yassıçimen yakınlarında.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-363-backlink" id="footnote-288-363">363</a> Tevrat geleneği ve mahalli folklor bilgilerinden hareketle yapılan Babil tanımlamasıyla neresinin kastedilmiş olabileceği belirlenememektedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-364-backlink" id="footnote-288-364">364</a> Ada tanımlamasıyla müellif yanılmaktadır.</p>
        </div>
      </div>
    </div>
  </div>
</body>
</html>
