<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-25.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-25.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-25"><span class="italik-E" xml:lang="tr-TR">18. Bölüm</span> <span class="Biyografi-E" style="font-size:0.83em;"><br /></span>Büyük Han ve Roma İmparatorunun<br />
      Hükümdarlığı Hakkında</p>

      <p class="a--Paragraf-E">[Timurlenk, o zaman 600 bin yaya ve 400 bin atlı askere sahipti].<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-262" id="footnote-288-262-backlink">262</a></span> Büyük Han, Tatarların hükümdarıydı. Payıtahtı Kıtay veya Çağatay adında bir şehirdedir. Bu, kuzey istikametinde güneşin doğusundadır. Kendisi büyük ve müstakil bir hükümdardır ve eski zamanlarda bir defasında ecdadı güneşin batısında birçok memleketler ele geçirmeyi başarmış ve bugün hâlâ onun bulunduğu yerde izleri mevcuttur. Mesela, meydanlara dökerek yığdığı büyük tepeler gibi. Roma imparatorları eskiden beri, İmparator Büyük Konstantin<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-263" id="footnote-288-263-backlink">263</a></span> zamanlarına gelinceye kadar, güneşin doğusundan batısına bütün dünyaya hükmederlerdi. Konstantin, kutsal peder Papa Silvester’e Roma’yı temlik etmiş ve Arnavudluk’a, Draç adlı bir şehre doğru gitmiştir. Bu şehri kurduktan sonra,<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-264" id="footnote-288-264-backlink">264</a></span> orada oturmak hoşuna gitmemiş ve Yunanistan’a (çünkü kendisi bir Yunanlıydı),<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-265" id="footnote-288-265-backlink">265</a></span> Bizans adını taşıyan şehre doğru giderek orada maruf bir şehir kurdu. Roma’nın zengince sahip olduğu bütün güzelliklerin burada da oluşmasını sağladı. Roma’nın bütün silahlı kuvvetlerini beraberinde sevk etmiş ve o zaman Roma’yı idare eden yedi beyi de yanına almıştı. Bu yedi beyin hanedanlarından biri daima imparator olurdu. Bunlar kendilerine Paleologlar, yani “eskiden beri meşhur olanlar” derlerdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-266" id="footnote-288-266-backlink">266</a></span> Konstantin, bu beylerin Roma’daki evlerinin aynısını burada, Bizans’ta da tekrar inşası için emir verdi. Kendisi şehre Stambul, yani imparator payıtahtı adını verdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-267" id="footnote-288-267-backlink">267</a></span> Bu gün şehir Konstantinopel olarak anılmaktadır. Kendisi aynı zamanda bu şehrin “Yeni Roma” adıyla anılmasını da emretmiştir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-268" id="footnote-288-268-backlink">268</a></span> Çünkü burası Roma’nın büyüklüğüne ve güzelliğine sahipti. Fakat halk buraya Konstantinopel, yani Konstantin’in şehri demiştir. Konstantin, bütün Makedonya topraklarına Roma’ya izafeten Romania adını verdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-269" id="footnote-288-269-backlink">269</a></span></p>

      <p class="a--Paragraf-E">O zamanlar, kudretli hükümdarlar olarak imparatorlar yüzyıllar boyunca Roma’ya gelmeyi alışkanlık haline getirmişlerdi. Zirâ o vakitler henüz kutsal kilisede birlik hüküm sürmekteydi. Sonraları, birkaç yüzyıl sonra, bu birlik İmparator Leo’dan<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-270" id="footnote-288-270-backlink">270</a></span> itibaren başka bir hale büründü. O zaman Papa ve Romalılar, Frank hükümdarı Karl’ı imparator olarak seçtiler<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-271" id="footnote-288-271-backlink">271</a></span> ve onlar bundan sonra imparatorlarını bugün dahi âdet olduğu üzere Alman hükümdarları içinden seçer oldular. O zamandan beri Hıristiyan imparatorluğu, İncil’deki “yazık sana yedi başlı, zirâ senden her şey kötülük olarak çıkacaktır”,<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-272" id="footnote-288-272-backlink">272</a></span> sözüne uygun olarak gerilemeye ve çökmeye başlar. “Yedi başlı” Roma manasınadır. Zirâ yukarıda yazdığımız gibi, yedi büyükler bu şehirden temayüz etmişlerdi. Muhammed, Hıristiyanlığın bu münazaasını gördüğünde Perslerin memleketine doğru yürüdü, gâvurlara bir din yaratarak, Roma imparatoru yerine Mısır denilen bir yerde sultanı peyda etti.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-273" id="footnote-288-273-backlink">273</a></span> Ve böylece bugün dahi bir sultan hüküm sürmektedir ve Allah’ın hoşuna gittiği müddetçe bir sultan veya bizim lisanımızda dendiği gibi bir Zołdan olacaktır. Ancak bununla beraber, o ülkelerde Büyük Han’ın<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-274" id="footnote-288-274-backlink">274</a></span> gücü hüküm sürer.</p>

      <p class="a--Paragraf-E">Rumlar, Konstantin hakkında şöyle anlatırlar: Onun zamanında bir çoban ve bir sürü varmış. Tıpkı İncil’de anlatıldığı gibi. Çünkü o Hıristiyanlığı kurtarmış ve kâfirlerin mabutlarını imha etmiş. Buna karşılık, diğerleri kıyamet gününde başka bir çoban ve başka bir sürünün olacağını söylerler. Bundan, kıyamet gününde tanrının oğlunun hâkim olacağı anlaşılmalıdır. Fakat iki çoban ve iki sürü olacaktır. Yani sürünün biri ilâhî krallık ve bu sürünün çobanı da yaşayan tanrının oğlu olacaktır. Ve diğer sürü ise sonsuz cehennemde olacak ve bunun çobanı da şeytan olacaktır. Şimdiki zamanda bütün cereyan edenlere nazaran bir sürü ve bir çobanın olması zor olacaktır ve eğer Allah başka bir şeye teveccüh etmezse, Rumlar esarette saplanmış kalacaktır. Zirâ kâfirler çoğalmaktadır ve bazı dinsizler zuhur etmektedirler ve bunlar Hıristiyanlığa çok zararlar vermektedirler. Polonya kralı Albrecht<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-275" id="footnote-288-275-backlink">275</a></span> dışında dini koruyacak ve yayacak hiç kimse yoktur. O ise ülkesinde insanca büyük kayıplar vermiştir. Çünkü o hemcinsleri için barış ve Hıristiyanların özgürlüğü için Türklerle öldüresiye uğraşmaktadır. Papa olan kutsal peder ise bunları hiç düşünmeden Roma’da ruhanileriyle barış içinde oturmaktadır. Roma kralı ise Alman memleketlerinde şövalyeleriyle ziyafet vermekte ve Türkiye’de<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-276" id="footnote-288-276-backlink">276</a></span> olanlardan bir tek söz dahi işitilmemektedir. Zirâ öyle anlaşılıyor ki, bunların kâfirlere karşı yapacakları hiçbir şeyleri yoktur. Eğer Papa ve Roma kralı, bu zorbalıklara ve Hıristiyan kanının dökülmesine daha uzun müddet seyirci kalırlarsa, kısa zamanda bizzat kendilerini tehlike içinde bulacaklardır. Kendilerine bütün Hıristiyanlığın akıbetinin bağlı bulunduğu dinin müdafaacıları olarak onlar, Allah’ın yardımıyla Hıristiyanların davasını sahiplenebilirler ve Roma imparatorluğunun payitahtı olan Konstantinopel’i kâfirlerden tekrar mücadele ederek alabilirler. Şehrin fethinin nasıl olabileceğini ise daha sonra Allah’ın inâyeti ile bildireceğim.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-262-backlink" id="footnote-288-262">262</a> Yazma nüshaya sonradan yapılan ilavedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-263-backlink" id="footnote-288-263">263</a> Hükümdarlığı 324-337.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-264-backlink" id="footnote-288-264">264</a> Burada bazı şehirlerin kuruluşlarının Büyük Konstantin’e atfedilmesi geleneğine işaret edilmektedir. Draç (Dyrrhachion, Durazzo, Durres) MÖ. VI. yüzyılda kurulmuştur. 1501’de Türkler tarafından fethedilmiştir. Bk. H. J. Kissling, “Zur Eroberung von Durazzo durch die Türken (1501)”, <span class="italik-E" xml:lang="tr-TR">Dissertationes Orientales et Balcanicae Collectae</span>, II, München 1988, s. 237-245.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-265-backlink" id="footnote-288-265">265</a> Bizans imparatorlarını Konstantin’le başlatmak ve onu Yunanlı olarak görmek mesnetsiz olmakla beraber, zamanla yerleşmiş bir gelenek haline dönüşmüştür.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-266-backlink" id="footnote-288-266">266</a> Kelimeyle ilgili halk etimolojisi yapılmaktadır. Hanedan olarak Paleologlar XI. yüzyıldan itibaren tarih sahnesindedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-267-backlink" id="footnote-288-267">267</a> İstanbul, özellikle günlük konuşmalarda esas ismi zikretmeden içinde yaşanılan herhangi bir şehre yapılan atıf olup, <span class="italik-E" xml:lang="tr-TR">is tin</span> <span class="italik-E" xml:lang="tr-TR">polis</span>’ten gelmekte ve “şehre” anlamını içermektedir (Dün şehre indim, örneğinde olduğu gibi.).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-268-backlink" id="footnote-288-268">268</a> Konstantin tarafından bu şekilde anıldığını tevsik etmek mümkün değildir. Yeni Roma ismi IV. yüzyıl sonunda kullanılmaya başlarsa da imparatorun şehre ikinci payıtaht anlamında İkinci Roma (Secunda Roma) ismini verdiği bilinmektedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-269-backlink" id="footnote-288-269">269</a> Konstantin’in bu bölgeye bu ismi vermiş olduğu iddiası da bir halk yakıştırmasıdır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-270-backlink" id="footnote-288-270">270</a> III. Leon (717-741). Muhtemelen burada bu imparator zamanında başlayan ikona kırıcılık hareketine atıfta bulunulmaktadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-271-backlink" id="footnote-288-271">271</a> 800’de Papa III. Leo tarafından taç giydirilen Büyük Karl (Karolus Magnus, Charlemagne).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-272-backlink" id="footnote-288-272">272</a> İncil, Johannes, 17’ye atıf yapılmaktadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-273-backlink" id="footnote-288-273">273</a> Hz. Muhammed’in Persler üzerine sefer etmediği malumdur. Sultan unvanı ise o dönemde Avrupa’da genelde yalnızca Mısır hükümdarı için kullanılmaktaydı.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-274-backlink" id="footnote-288-274">274</a> Kastedilen Timur (ö. 1405) ve ardılı Şahruh (ö. 1447).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-275-backlink" id="footnote-288-275">275</a> Johann Albrecht (1492-1501).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-276-backlink" id="footnote-288-276">276</a> Metinden aynen: Türkiye (Türkei).</p>
        </div>
      </div>
    </div>
  </div>
</body>
</html>
