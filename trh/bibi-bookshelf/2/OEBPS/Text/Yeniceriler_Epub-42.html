<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-42.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-42.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-42"><span class="italik-E" xml:lang="tr-TR">35. Bölüm<br /></span> Mehmed Bir Senelik Aradan Sonra<br />
      Nasıl Tekrar Bosna’ya Geldi</p>

      <p class="a--Paragraf-E">Sultan Mehmed, Bosna’da neler cereyan ettiğini duyduğunda, bir senelik aradan sonra Bosna’ya tekrar saldırdı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-386" id="footnote-288-386-backlink">386</a></span> Kaleleri zabt etti ve topları beraberinde getirmediği için, bunların orada dökülmesini emretti. Bu toplarla Yayçe’nin bütün surlarını yıktı. Sonra sultanın sancağı surlar üzerine dikilinceye kadar saldırıları sürdürdü. Ve kaleden bir yaya asker bir yeniçeri ile boğuştu ve bunlar beraberce kaleden aşağı düşene ve birbirlerini öldürene kadar böyle davrandılar.</p>

      <p class="a--Paragraf-E">Sultan onların şehir ve kaleyi kendisine karşı nasıl şeref ve haysiyetle savunduklarını gördüğünde, hemen topları çektirdi ve şehrin yakınlarında akan Vrbas Nehri’ne getirtti ve bunları bir daha kimsenin dışarı çıkarmaması için suyun yüksek sedlerden aşağı döküldüğü yerden nehre attı. Sonra oradan uzaklaştı ve bu çeşit hiçbir şeye teşebbüs etmedi. Memleketine dönüş esnasında bir Bosna beyini kendisine tâbi kıldı ve topraklarını ele geçirdi. Kral Matyas, Bosna’nın fethedildiğini duymuştu ve kurtarmak için Türklere karşı savaşmak istiyordu. Lakin sultanın çekilmiş olduğunu öğrendi. Bunun üzerine o da geriye döndü ve Yayçe böylece zabt edilmeden kaldı. Daha sonra Mehmed, Negroponte’yi kendisine tâbi kıldı ve demir mızrağın<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-387" id="footnote-288-387-backlink">387</a></span> nerede olduğunu sordu. Bu kendisine getirildiğinde, yeminini yerine getirmek için herkesin ayaklarının kırılmasını emretti. O diğer zamanlar yeminini tutmazdı. Zirâ hâin ve yeminlerle veya dinle fazla ilgilenmeyen bir kişiydi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-386-backlink" id="footnote-288-386">386</a> Temmuz 1464. Macarların eline geçmiş olan Yayçe’yi geri almak mümkün olmaz.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-387-backlink" id="footnote-288-387">387</a> Krş. 35. Bölüm.</p>
        </div>
      </div>
    </div>
  </div>
</body>
</html>
