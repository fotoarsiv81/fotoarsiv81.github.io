<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-37.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-37.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-37"><span class="italik-E" xml:lang="tr-TR">30. Bölüm<br /></span> Mehmed, Mora veya<br />
      Achaia Despotu Demetrios’u<br />
      Mütareke ile Nasıl Aldattı</p>

      <p class="a--Paragraf-E">Mora, suyun birleşmediği üç İtalyan millik bir yer dışında her tarafı denizle çevrilmiş güzel ve verimli bir memlekettir. Bu şehrin surları muhkem değildi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-336" id="footnote-288-336-backlink">336</a></span> Rum beyleri Türk gücünün nasıl bir kuvvetle arttığını gördüklerinde, bir kıyıdan diğer bir kıyıya kadar surlar inşa ettirdiler. Bununla beraber bu o kadar sağlam değildi ve kötü bir tarzda yapılmıştı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-337" id="footnote-288-337-backlink">337</a></span> Bu memleket aynı zamanda Peleponnes olarak da anılır. Bu memlekette hüküm süren Despot Demetrios bir zamanlar Rum imparatoru olan ve Konstantinopel’de öldürülen Drageses’in kardeşi idi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-338" id="footnote-288-338-backlink">338</a></span> Bu despot, Türklerle on sene müddetle bir mütareke akdetmişti ve onlara her sene 20 bin altın vergi vermek zorundaydı. Sultan, Sırpların memleketini zaptettikten ve Belgrad’ın ise kendisine mukavemet göstermesinden sonra, dönüşte savaş düzeni içinde Mora despotu Demetrios’un üzerine yürüdü. Biz henüz Selanik yakınındaki Serez şehrinde bulunduğumuz sırada, despotun sultana vergi getiren elçileri geldiler. Ancak, sultan ne vergiyi kabul etmek ne de bir cevap vermek istiyordu. Bilakis hemen Mahmud Paşa’yı kendi ordusunun kuvvetlerinden ayırdığı 20 bin atlıyla, daha birliklerle takviye edilmeden surları ele geçirmek için, aniden ve şiddetle hücum etmek üzere yolladı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-339" id="footnote-288-339-backlink">339</a></span> Ancak bu kuvvetleri yolladıktan sonra sultan elçilere cevap olarak efendisine, kendisinin ondan vergi kabul etmek istemediğini, bilakis bizzat onun üzerine geleceğini ve kendisini elinden geldiği kadar iyi savunmasını, bildirmelerini söyledi. Bunun üzerine sultan doğrudan Mora üzerine yürüyüşe geçti.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-340" id="footnote-288-340-backlink">340</a></span> Ve Despotun elçileri Mora’ya varmadan önce, surlar çoktan muhasara edilmiş bulunuyordu. Elçiler sultanın, diğer vakitler almayı âdet haline getirdiği vergiyi tekrar getirip sultanın huzuruna girdiklerinde, kendilerine şu şekilde cevap verdi: “Gidin ve efendinize gördüğünüzü, yani benim bizzat efendinizle konuşmak niyetinde olduğumu haber verin. Fakat bunu bu sene değil, seneye yapacağım.”</p>

      <p class="a--Paragraf-E">Sultan, Mora’ya vardığında ilk önce o surları temellerine kadar yıktırdı. Bu surlardan çok uzak olmayan bir dağın üzerinde Korint Kalesi bulunuyordu. Sultan, topları kaleye kadar yukarı götüremediği için, Aziz Nikolaus kilisesinden<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-341" id="footnote-288-341-backlink">341</a></span> bakır getirilmesini emretti. Bundan sultanın kaleyi fethedeceği dört hücum topu döküldü. Kalenin zabtından sonra<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-342" id="footnote-288-342-backlink">342</a></span> sultan, bir zamanlar aziz Andreas’ın<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-343" id="footnote-288-343-backlink">343</a></span> oturmuş olduğu Paleopatras’a<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-344" id="footnote-288-344-backlink">344</a></span> ve daha sonra Leontarion<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-345" id="footnote-288-345-backlink">345</a></span> denilen bir kaleye doğru çekildi. O tarafa Mora despotu da yönelmişti. Fakat kendisinin yanında az sayıda asker vardı. Zirâ o, sultan tarafından böyle aldatılacağını hiç düşünmemişti. Sultan, despotun altı bin atlısını hezimete uğrattı. Daha sonra yürüyüşe geçerek, Leontarion Kalesi’ni muhasara etti. Burasını ele geçirdikten sonra, kalenin hizmetinde olan herkesin kafalarını kestirdi. Ve diğer kalelerde de aynı şekilde davrandı. Kaleleri işgal etti ve geri döndü. Biz Negroponte yakınlarında Livadya şehrine vardığımızda, sultana getirdikleri hediyeleriyle Negroponte’den gelen elçiler vâsıl oldular. Negroponte veya Euboa’nın yakınlarında bulunan çok tanınmış Chalkis şehri bulunmaktadır. Bu beldenin sakinleri çok savaşçıdırlar. Onlar o zamanlar Türkleri dehşete düşürmek istemişler ve elçilerini hediyelerle gelen sultana yollamışlardı. Bunlar hediyeleri takdim ettikten sonra, büyük ve kalın bir süvari mızrağı ve aynı şekildeki bir değneği gösterdiler ve “Sultan, eğer sen bu mızrak ve değneği kullanmasını biliyorsan, Negroponte’yi fethedebilirsin”, dediler. Sultan hiddetlenerek onlara cevap verdi: “Mızrak ve değneği tekrar geri alın ve efendilerinize, ihtiyaç anı geldiğinde, kendilerini savunmak için bunları iyice saklamalarını söyleyin”. Ve sultan yemin etti: “Eğer bir gün Negroponte’yi ele geçirirsem ve mızrak ve değneği bulursam, onunla hepinizin ayaklarınızı kırdıracağım”.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-346" id="footnote-288-346-backlink">346</a></span> Ve sultan oradan, kışı geçireceği Edirne’ye yöneldi. Baharın başlamasıyla birlikte Mora despotu Demetrios’la savaşmak için harekete geçti. Despotun topraklarına girdiğinde, kaleyi ele geçirdi, öldürmeye ve insanların kemiklerini kırmaya başladı. Kudurmuş Türk köpeği o zamanlar, bu ve bunun gibi bazı zalimlikler icra etmiştir. O, bunu kaledekilerin kendilerine mukavemet etmeye cür’et etmemeleri için yapmaktaydı. Bununla beraber, tüm ülkeyi hâkimiyetine almak o sene kendisine nasip olmadı. Bilakis üçüncü defa Mora’ya sefer yapmak zorunda kaldı. Kendisi üçüncü defa harekete geçtiğinde, Demetrios’u Mistra adında bir şehirde kuşattı. Biz ise despotu burada yakalayıp muhasara edene kadar çok zahmetlere katlanmak zorunda kaldık. Despot, orada Türklerin lütuf ve merhametine sığınarak teslim olmaya mecbur oldu.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-347" id="footnote-288-347-backlink">347</a></span> Sırf bu yüzden kendisi hayatta kaldı. Sultan, bütün hizmetkârlarıyla birlikte kendisini ve karısını, dönüşünü beklemeleri için önden Edirne’ye sevketti. Kendisi bizzat Mora topraklarını zaptetti. Kalelere kendi birliklerini yerleştirdi ve voyvoda yaptığı Balaban Ağa adlı bir beyi burasını idare etmek üzere bıraktı. Bununla beraber sultan, Korint’i ele geçirmeye muvaffak olamadı. Zirâ bu deniz kıyısında güven içinde duran muhkem bir şehirdi. Sultan, buradan Edirne’ye yöneldi ve Despot Demetrios’a Yunanistan’da deniz kıyısında güzel bir bölgeyi ve ilaveten zengin ve bol gelirleri olan Enez şehrini temlik etti.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-348" id="footnote-288-348-backlink">348</a></span> O sırada sultana, Sırpların despotu Durde’nin ölüm haberi geldi. Sultan, oğlu Lazar’a ülkenin yönetimini ele almasını bildirdi ve ölünceye kadar kendisine bir engel çıkartmayacağına dair söz verdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-349" id="footnote-288-349-backlink">349</a></span> Bundan kısa bir müddet sonra, kâfir beylerden İsmail Bey’e ait olan Sinop şehrini denizden yağma ve talan ettik. Sultan bu şehri ve bütün bölgeyi fethetti.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-350" id="footnote-288-350-backlink">350</a></span> İsmail Bey’i beraberinde alarak Edirne’ye getirdi ve ona Bulgaristan’da bir yer ve ilaveten Stanimaka<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-351" id="footnote-288-351-backlink">351</a></span> şehrini verdi. Sonra kendisinden daha önce bahsedilen Karaman beyinin ölüm haberi geldi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-352" id="footnote-288-352-backlink">352</a></span> Sultan hiç tereddüt etmeden onun memleketine girdi ve burasının tamamını ele geçirdi. Mehmed orada şöyle dedi: “Memluk sultanı ve kendisinin bütün şehirlerini hâkimiyetim altına almak için yürüyebilirim. Fakat kutsal yerleri bu hareketimle kirletirim diye Allah’tan korkuyorum. Bu yüzden bu fikrimden vazgeçmek zorundayım. Zirâ oraları İsa’nın ve diğer peygamberlerin, Musa, Davut ve Muhammed’in dolaştığı yerlerdir”. Ve sultan Edirne’ye doğru geriye yöneldi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-336-backlink" id="footnote-288-336">336</a> Şehirden kasıt Korint (Korfoz)’dir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-337-backlink" id="footnote-288-337">337</a> Kastedilen Korint’in 7300 metre uzunluğundaki surlarıdır (Hexamilion / Kerme surları). Bu surlar eski kalıntı temelleri üzerine Mora’nın savunması için İmparator Manuel Palaiologos’un (1391-1425) emriyle yeniden inşa edilmiştir (1415). Türkler tarafından ilk defa 1423’te tahrib edilmiş, ancak Mistra despotu Konstantin Palaiologos (daha sonraki son imparator) tarafından tekrar tahkim edilmiştir (1443). Hexamilion, Aralık 1446’da II. Murad’ın ve 1452’de Turahan Bey’in akınları neticesinde yıkılmıştır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-338-backlink" id="footnote-288-338">338</a> Konstantin Palailogos’un 1449’da imparator olması üzerine, Mora’daki hâkimiyeti kardeşleri Demetrios ve Thomas arasında paylaştırdı. Böylece, Thomas Patras ve Clarence (Klarentza) şehirleri dâhil olmak üzere kuzeybatı Mora’nın, Demetrios ise Mistra’nın geri kalan bölgesinin hâkimi oldular. Paylaşım iki kardeş arasında sürekli bir anlaşmazlık nedeni olmuş bu durum Türklerin müdahaleleri için uygun bir durum yaratmıştır. 1454’den itibaren her iki despot senelik 12 bin altın vergiye bağlanmıştır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-339-backlink" id="footnote-288-339">339</a> Mahmud Paşa, 1460’daki ikinci sefere iştirâk etmiştir. 1458’deki ilk seferde muhtemel bir Macar saldırısına karşı hazır durmak üzere Sırbistan’da kalmıştır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-340-backlink" id="footnote-288-340">340</a> Mayıs 1458.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-341-backlink" id="footnote-288-341">341</a> Korint’deki Nikolaos metropolit kilisesi.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-342-backlink" id="footnote-288-342">342</a> Korint üç aylık bir muhasaradan sonra Ağustos 1458’de teslim oldu.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-343-backlink" id="footnote-288-343">343</a> Merkezi Patras olan Achaia’nın koruyucu azizi olan Andreas.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-344-backlink" id="footnote-288-344">344</a> Bali Patra = Eski Patras. Yeni Patras Teselya’dadır. Patras ve Kuzey Mora’daki diğer bazı yerler Korint muhasarası devam ederken ele geçirilmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-345-backlink" id="footnote-288-345">345</a> Leontarion Mora’nın güneybatısında (Arkadya) yer alır. Thomas’ın idaresinde bulunan kale ikinci Mora seferinde (1460) ele geçirilmiş olmakla beraber 1459’da buraya bir akın yapılmıştır. Burada muhtemelen bu olaya atıfta bulunulmaktadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-346-backlink" id="footnote-288-346">346</a> O sıralarda Venedik elinde bulunan Euböa adası (Merkezi Chalkis dâhil olmak üzere Negroponto olarak adlandırılır.) 1470’de Türklerin eline geçmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-347-backlink" id="footnote-288-347">347</a> Mora despotluğunun merkezi olan Mistra, Lakonya bölgesindedir. 29 Mayıs 1460’da Demetrios tarafından savaşılmadan teslim edilmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-348-backlink" id="footnote-288-348">348</a> Demetrios, kızı Helene’yi II. Mehmed’e eş olarak verdikten sonra, kendisine Enez ve İmroz, Limni, Semadirek ve Taşoz adaları temlik edilmiştir. 1470’de Edirne’de keşiş David kimliğiyle öldü. Kardeşi Thomas ise 1465’de İtalya’da ölmüştür.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-349-backlink" id="footnote-288-349">349</a> Durde Brankovic 1456 senesi sonunda öldü. Yerine geçen oğlu Lazar 1457’de senelik vergi verme karşılığında tâbiyeti kabul etti. Lazar Ocak 1485’de ölmüştür.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-350-backlink" id="footnote-288-350">350</a> Sinop Emiri 1461 baharında teslim oldu ve kendisine dirlik olarak Filibe verildi. Krş. Uzunçarşılı, <span class="italik-E" xml:lang="tr-TR">Osmanlı Tarihi</span>, II, 50.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-351-backlink" id="footnote-288-351">351</a> Stanimara (Stenimachos, Asenovgrad) Rudolp bölgesinde Filibe’nin güneydoğusunda bir şehirdir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-352-backlink" id="footnote-288-352">352</a> Karaman Beyi İbrahim 1464’de ölmüştür. Toprakları 1468’de Osmanlı idaresine alınmıştır.</p>
        </div>
      </div>
    </div>
  </div>
</body>
</html>
