<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-9.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-9.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-9"><span class="italik-E" xml:lang="tr-TR">2. Bölüm</span> <span class="Biyografi-E" style="font-size:0.83em;"><br /></span>Peygamber ve Yardımcısı Ali Hakkında</p>

      <p class="a--Paragraf-E">Peygamber’in Fatma adında bir kız kardeşi vardı. Kendisi bunu, o zamanlar dini yaydığı için Ali ile evlendirmiştir. Dinini öyle bir şekilde öğretiyor ve vaazlarla anlatıyordu ki, sanki İsa’nın dinini hedef almıştı. O, insanların dünyevî şeylere ilahî olanlardan daha düşkün olduklarını bildiğinden, dinini dünyanın bu tarzına uygun bir şekilde anlatmıştı. Kendi yoluna tutan ve dinine giren herkese, bu dünyanın mal ve mülkünü, büyük hükümdarlıklarını, zenginliklerini vaat ediyor, bunları övüyor ve iyi bir insan olarak kabul ediyordu. Ali’yi bazıları, Muhammed gibi bir peygamber olarak kabul ederler ve kendisinin çok kuvvetli ve metânetli bir insan olduğunu anlatırlar. Söylendiğine göre onun “Zülfikâr” adlı bir kılıcı varmış. Bu, o kadar olağanüstü keskin ve sert imiş ki, rivayete göre demir olsun çelik olsun Ali’nin vurduğu her şeyi bir örümcek ağı gibi paramparça edermiş. Bununla beraber, karısı Fatma’nın kılıca o keskinliği kazandırmış olduğunu söylemektedirler. Peygamberleri, 45 sene yaşamış ve dinini yaymış. Ölüm döşeğindeyken, kendisine inananları yanına çağırmış ve onlara şunları tembihlemiş: “Bana bir cenaze merasimi hazırlayın, ölümden tekrar dirilişime kadar benim izimde sebat edin. Kanunlarıma tam olarak riâyet edin ve doğru yoldan çıkarılmanıza izin vermeyin, zirâ ben size hakiki dini öğrettim. Allah’ın sevdiklerinden olun. Mezarımı Medine’de hazırlayın. Ali’me itaat edin, zirâ ben kıyâmet günü tekrar dirileceğim ve sizi hepinizin hoşnut olacağınız bir yere götüreceğim. Birbirinize merhametli ve adil davranın. Birkaç seneden sonra kölelerinizi azad edin, zirâ sizler Allah değilsiniz ki, ölünceye kadar onları esarette tutabilesiniz. Sizler böylece daha güçleneceksiniz, çünkü sizin bu adaletinizi gören herkes, size sarılacak ve dininizi kabul edecektir”.</p>

      <p class="a--Paragraf-E">Onun ölümünden sonra Ali, derin ve gerçek bir yas içinde kılıcını kırmak için dağlara, sarp kayalıklara çıktı ve orada kılıcı kayalara vurmaya başladığında, kılıcın kayalara saplandığını gördü. Ali, kılıcındaki daha önce hiç fark etmediği bu mucizeyi görünce, ona, “Zülfikâr, dur! Dur ki Allah’ın gücüne gitmesin”, diye seslendi. Ali, dokuz sene daha yaşadı. Ömrünün son senesinde, ölüm döşeğindeyken ve bütün herkesin etrafında toplandığı bir sırada, onlara İslamiyet’in bütün dinlerden daha iyi olmasından ötürü, onun kanunlarına sıkı sıkı sarılmalarını nasihat etti. “Bu sebepten gâvurları muktedir olduğunuz her yerde taciz ediniz ki, onlar sizi taciz etmesinler ve onları evlerinde<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-189" id="footnote-288-189-backlink">189</a></span> arayınız. Bu onların sizi kendi evlerinizde<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-190" id="footnote-288-190-backlink">190</a></span> bulmalarından daha iyidir”, dedi. Son saatinin yaklaştığını hissettiğinde, kılıcının denizin derinliklerine atılmasını emretti. Anlatıldığına göre, kılıç atıldığı yerde, deniz üç gün kaynamış, çalkalanarak Ali’nin yasını tutmuş. Bu yüzden kutsal bir şey gibi muhafaza ettikleri ve adına “Hamâyil”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-191" id="footnote-288-191-backlink">191</a></span>, yani “İncil” dedikleri küçük kitapları (muskaları) vardır. Özellikle savaş esnasında üzerlerinde Zülfikâr resmedilmiş bulunan bu muskaları koltuklarının altında taşırlar ve Zülfikâr resminin savaşta kendilerine yardımcı olduğunu anlatırlar. Bu muskalar üzerine yemin ederlerse, verilen sözü tutarlar. Fakat bazı başka ve sahte muskalar da vardır. Bunları bir parça Venedik sabunundan yapmışlardır ve birine bir kötülük yapmak istediklerinde, bu hakikileriyle aynı olan sabundan muskalar üzerine yemin ederler.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-192" id="footnote-288-192-backlink">192</a></span> Bunu yaptıkları kimse hayatından artık tamamen ümidini kesmelidir. Tıpkı, kendisinden ileride bahsedilecek Bosna kralının başına gelmiş olduğu gibi.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-189-backlink" id="footnote-288-189">189</a> Darülharb</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-190-backlink" id="footnote-288-190">190</a> Darülislâm</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-191-backlink" id="footnote-288-191">191</a> İnsanın üzerinde taşıdığı Kur’an’dan parçalar ihtiva eden nüsha/muska.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-192-backlink" id="footnote-288-192">192</a> Venedik sabunundan yapılmış ( “<span class="italik-E" xml:lang="tr-TR">Aber es gibt auch andere Bücher, trügerische</span><span class="italik-E" xml:lang="tr-TR">, die sie aus einem Stück venezianischer Seife anfertigen</span>”, Lehçe metin / Almanca çeviri, s. 58; “<span class="italik-E" xml:lang="tr-TR">There are, though, other fasse books</span> <span class="italik-E" xml:lang="tr-TR">which they make of a piece of Venetian soap…</span>”, Çekçe metin / İngilizce çeviri, s. 9) muskalar ifadesine tam olarak açıklık getirilememekte ve başka metinlerden de örnekleme yapılamamaktadır. Yanılgı muhtemelen, muskanın yazılmış olduğu kağıt parçasının mumlu bezlere sarılmasından ve bunun vücudla yoğun teması sebebiyle zamanla yağlanıp dıştan bir muşamba görünümü almasından ve dolayısıyla bunun sabundan yapıldığı zannına varılmasından kaynaklanmaktadır.</p>
        </div>
      </div>
    </div>
  </div>
</body>
</html>
