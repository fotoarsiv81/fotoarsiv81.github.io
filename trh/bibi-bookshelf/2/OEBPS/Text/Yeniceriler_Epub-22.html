<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-22.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-22.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-22"><span class="italik-E" xml:lang="tr-TR">15. Bölüm</span> <span class="Biyografi-E" style="font-size:0.83em;"><br /></span>Allah’ın Günahlarımız Yüzünden<br />
      Bize Verdiği Ceza Hakkında veya Sırplarda veya<br />
      Raşka’da<span class="Preference-E" style="font-size:0.64em;" xml:lang="tr-TR"><a class="footnote-link" href="#footnote-288-222" id="footnote-288-222-backlink">222</a></span> Olup Bitenler</p>

      <p class="a--Paragraf-E">Sırp kralı Uroş’un<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-223" id="footnote-288-223-backlink">223</a></span> soyundan gelen Sırp kralı Milutin,<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-224" id="footnote-288-224-backlink">224</a></span> oğlu Stefan’ın<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-225" id="footnote-288-225-backlink">225</a></span> gözlerini kör ettirmişti. [Bu ise, babasının ölümünden sonra Allah’ın takdiriyle görmeye başladı ve kendisinin de Stefan adında bir oğlu vardı].<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-226" id="footnote-288-226-backlink">226</a></span> Bu çocuk bir ordu toplayarak Bulgar topraklarına girip Bulgar kralı Dimitrij<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-227" id="footnote-288-227-backlink">227</a></span> ile mücadeleye başladı ve orada, Bulgar topraklarında İskur<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-228" id="footnote-288-228-backlink">228</a></span> adını taşıyan bir suyun kıyısına varmayı başardı. Suyun beri tarafında bütün ordusuyla ordugâh kurdu. Aynı şekilde Bulgar çarı da bütün kuvvetleriyle yaklaşmaktaydı. Bunların her ikisi de Allah’tan korkarlardı. Çar suyun öte yakasında İsa adına büyük masraflarla bir kilise, beri tarafında ise Kral Stefan aynı şekilde çok büyük masraflarla Meryemana adına bir kilise inşasına başladı. Ve bunlar bu kiliseleri yaptırırken, birlikte sakince ve hiç kan dökmeden barış görüşmeleri yapıyorlardı. Bu iki kilise bu güne kadar hasarsız bir halde dura gelmişlerdir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-229" id="footnote-288-229-backlink">229</a></span> Sırp kralının oğlu, babasının bilgisi dışında bir ordu toplayarak nehri geçmiş; Bulgar kralını basarak ordusunu yenmiş; kendisini bizzat yakalayarak Sırp kralı olan babasının huzuruna göndermişti. Kral, oğlunun bu kötü işini görünce çok kederlendi. Çarı büyük bir dostlukla kabul etti ve sofraya oturacakları sırada, kral kendisini bir çara yakışacak tarzda, kendisinden daha üstün bir yere oturttu. O anda kralın oğlu, elinde bir topuz olduğu halde kendisinin önüne dikildi ve babasına hitaben, “düşmanı kendinizin üstünde bir yere oturtmanız, yakışık almaz”, dedi ve çara topuzla, kendisini hemen o anda öldürecek bir darbe indirdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-230" id="footnote-288-230-backlink">230</a></span> Baba çok üzülmüştü. Çarı Tırnova adlı şehirde tazimle defnettirdi<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-231" id="footnote-288-231-backlink">231</a></span> ve büyük bir yas içinde Sırbistan’a geri döndü. Zirâ kendisi Bulgar çarlığını, oğlunun yaptığı bu utanılacak hadiseyle zaptetmek istememekteydi. Bundan sonra Bulgar beyleri gelerek, kendilerini kabul etmelerini ve hükümdarları olmalarını rica ettiler. Kral, bunları kabul etti ve kendisinden korkan oğlu, babasının kendisine karşı kötü bir niyeti olmadığı halde Arnavudluk’a giderek uzaklaştı. Bundan sonra kral, Zveçan<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-232" id="footnote-288-232-backlink">232</a></span> adlı bir kaleye çekildi ve oğlu hiç kimseye kendini tanıtmadan gizlice memlekete gelerek, usulca babasının yatak odasına girdi ve babasını boğdu. O anda babası şöyle dedi: “Dinle gök, gök dinle dünyayı! Babam beni kör etmişti ve oğlum beni boğdu”.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-233" id="footnote-288-233-backlink">233</a></span> Kral, layık olduğu bir şekilde Deçani<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-234" id="footnote-288-234-backlink">234</a></span> isimli bir manastıra gömüldü ve kendisinden sonra oğlu Stefan Sırp kralı ve Bulgar çarı oldu.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-235" id="footnote-288-235-backlink">235</a></span> Fakat kendisinin hükümdarlığı kötülüklerinden ötürü büyük karışıklıklar içinde geçti. Bundan dolayı patriğe, metropolitlere, kutsal dağdaki aziz Vasilij tarikatı<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-236" id="footnote-288-236-backlink">236</a></span> keşişlerine haber yollayıp kendisi için dua etmelerini ve Allah rızası için hangi çileyi çekmesi gerektiği hakkında öğütte bulunmalarını diledi. Onlar kendisine cevap verdiler: “Biz sana tekrar Allah’a teveccüh etmeden ve günahlarına pişman olmadan başka hiçbir öğütte bulunamayız ve senin kendi içinden geldiğince yapacakların, inşa ettireceğin kiliselerden, yaptıracağın âyinlerden çok daha fazla Allah’ın hoşuna gidecek ve senin ruhun için daha hayırlı olacaktır. Allah, kendisini gerçekten sevenlere ve yardım isteyenlere karşı merhametlidir”. Çar ruhanilerden böyle şeyler işitince, acı acı ağlayarak ve nedamet içinde babasının gömülü olduğu manastıra gitti. Manastırın önüne geldiğinde yol üzerinde bir haç diktirtti. Kendisi ise çıplak dizleri üzerinde sürünerek babasının mezarına kadar geldi. “Affet beni, sevgili baba”, diyerek ağlayıp feryâd etti. Beyler kendisinin kederini gördüklerinde, onu ayağa kaldırdılar ve oradan uzaklaştırarak bir daha böyle bir şey için oraya gitmesine müsaade etmediler. Çar tövbe ve istiğfar için küçüklü büyüklü otuz manastır yaptırdı ve daima koyu bir sofuluk içinde yaşayarak, sadakalar dağıttı. Babası dokuz sene sonra aziz mertebesine yükseltildi. O, bu günkü güne kadar birçok mucizeler meydana getirmiştir. Kâfirler bunları gördüklerinde, ellerini bu manastırdan çektiler.</p>

      <p class="a--Paragraf-E">Sonra, kendisini boğmuş olan oğlu öldü ve geride çarlığı kaygusuz bir şekilde idare eden oğlu Stefan Uroş kaldı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-237" id="footnote-288-237-backlink">237</a></span> Babasının günahı yüzünden Allah kendisinin aklını almıştı. Onun için kendisine sadık ve liyakatli hizmetkârlarını salıvermiş ve kendisine Çılgın Uroş adını takan yeni ve sadık olmayanlara teveccüh etmişti. İki tane kardeşine de Bulgar çarlığının bütün idaresini teslim etmiştir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-238" id="footnote-288-238-backlink">238</a></span> Bu memleketlerde çar, kral ve hükümdarlardan başka hiçbir kimsenin kırmızı çizme giymeleri âdet değildir. Fakat çar kardeşlerine giymeleri için kırmızı çizme verdi. Bunlar, bu durumu ve Bulgar topraklarının bağımlı bir hale geldiğini müşâhede ettiklerinde, çara karşı isyan ettiler. Çar kendilerine gelmeleri için haber yolladığında, onlar kendisine şu cevabı verdiler: “Sen bize kırmızı çizme verdin. Bunları bizden o kadar kolay çıkartamayacaksın”. Üstelik Bulgar memleketleri, çarın babasının yaptıklarından dolayı bunlara meyilliydiler ve bu hadiseden sonra Türk sultanı Murad gelmiş ve Edirne’yi kuşatmıştı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-239" id="footnote-288-239-backlink">239</a></span> Edirne’nin kuşatılmış olduğu haberi Raşka ülkesine kadar gelerek çar Çılgın Uroş’a erişti. Bunun üzerine çar Edirne’yi kurtarmak için Türklere karşı kuvvetli bir orduyla hazırlandı. Ve Konstantin’in toprağına<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-240" id="footnote-288-240-backlink">240</a></span> vardığında Jegligovo sahrasında<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-241" id="footnote-288-241-backlink">241</a></span> ordugâh kurdu. Çar rüyasında bir meleğin geldiğini, kılıcını elinden alıp Türklere uzattığını gördü. Çar, bu mucizeyi mülahaza ettiğinde, ordusuyla birlikte gündüz vakti meydanda durdu. Sonra yalnız olarak dağlardaki bir keşişe gitti. Ona gördüğünü anlattı, günah çıkarttı ve “babamın günahlarından korkuyorum”, dedi. Keşiş onu üzmek istemediğinden kendisine şöylece mukabele etti: “Babanın günahları dördüncü batında kendini gösterecektir”. Ve çar müsterihen oradan ayrılıp şehri kurtarmak için Edirne önlerine geldi. Edirne’ye dört mil uzaklıkta bulunduğu bir sırada, Bulgar çarlığını kendilerine emanet ettiği o iki kardeş, kendi hükümdarı aleyhine hareketle Türkler tarafına geçerek, onların emrine girdiler. Çar Uroş her ne kadar büyük bir silahlı kuvvete hükmetmekteyse de Allah onun aklını almış bulunuyordu. Türk sultanı, çarın ordusunda hüküm süren bu büyük kargaşayı gördüğünde, şehirden dışarı doğru harekete geçerek, bütün ordusu ile onun karşısına çıktı. Kendisinin muhafızlarını bertaraf ettikten sonra, ordusunun ortasına kadar ilerledi ve Uroş’a çadırında tesadüf etti. Orada, o ve diğer birçokları öldürüldüler. Kendisinin bütün ordusu da mağlup edildi. Bu mevki bugünkü güne kadar Sırpların imha edildiği yer olarak adlandırılır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-242" id="footnote-288-242-backlink">242</a></span> Bundan sonra kendi hükümdarına karşı çıkan o iki kardeş, Türk sultanı tarafından layık oldukları şekilde mükâfatlandırıldılar. Sultan onların kafalarını kestirtti! Türk sultanı Edirne’yi bu şekilde fethettikten sonra bütün Bulgar ülkesini herhangi bir engelle karşılaşmadan işgal etti.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-222-backlink" id="footnote-288-222">222</a> Ra<span class="times">š</span>ka (Rascia, Rassia, Latince Rasciani), Sırplar için kullanılan, başşehri Ras olan eski Sırp ana bölgesini ifade eden bir tanımlamadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-223-backlink" id="footnote-288-223">223</a> Kral Stefan Uroş (1243-1276).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-224-backlink" id="footnote-288-224">224</a> Stefan Uroş II. Milutin (1282 1321).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-225-backlink" id="footnote-288-225">225</a> Stefan Uroş III. Deçanski (1322-1331).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-226-backlink" id="footnote-288-226">226</a> Yazmalara sonradan yapılan ilavedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-227-backlink" id="footnote-288-227">227</a> Bulgar Çarı Michael Şişman (1323-1330).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-228-backlink" id="footnote-288-228">228</a> Tuna’nın bir kolu olan Iskur’la karıştırılmış. Makedonya’daki Struma olacak.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-229-backlink" id="footnote-288-229">229</a> Tanrı korkusu kadar kilise yapımı da hükümdarların hayat hikâyelerinde yer alan ve kendilerine yakıştırılan meziyetlerindendir. Buna uygun olarak burada da her iki kralın savaştan önce birer kilise yaptırdığından bahsedilmektedir. Ancak tarihsel olarak yalnızca III. Uroş’un savaştan sonra, çadırını kurmuş olduğu yerde Sveti Spas (İsa’nın Göğe yükselişi) adında bir kilise yaptırmış olduğu bilinmektedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-230-backlink" id="footnote-288-230">230</a> Sırp ve Bulgarlar arasındaki 28 Temmuz 1330’da yapılan bu savaş neticesinde Bulgar kuvvetleri ağır bir bozguna uğratılmıştır. Çar Michael Şişman’ın akibeti hakkında kaynaklar çeşitli anlatımlarda bulunurlarsa da ölüm şekli açık değildir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-231-backlink" id="footnote-288-231">231</a> Çar Şişman Tırnova’da değil, Kumanova’da Staro-Nagori<span class="times">č</span>ino manastırında defnedilmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-232-backlink" id="footnote-288-232">232</a> XI. Yüzyıldan beri bilinen bu kale Kosovska Mitrovica’da Ibar ve Stnica nehirlerinin birleşme yeri cıvarında yer almaktadır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-233-backlink" id="footnote-288-233">233</a> <span class="italik-E" xml:lang="tr-TR">Tevrat,</span> Jesaya, 1, 2.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-234-backlink" id="footnote-288-234">234</a> İpek’in (Pe<span class="times">ć</span>) güneyinde önemli bir manastır olup, Stefan III. Uroş tarafından yapılmıştır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-235-backlink" id="footnote-288-235">235</a> Stefan Duşan (1331-1355).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-236-backlink" id="footnote-288-236">236</a> Kastedilen Athos manastırıdır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-237-backlink" id="footnote-288-237">237</a> Stefan Uroş (1355-1371).</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-238-backlink" id="footnote-288-238">238</a> Sözü edilen iki kardeş Vukaşin ve Jovan Uglje<span class="times">š</span>a (uyliyeşa) olmalıdır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-239-backlink" id="footnote-288-239">239</a> Burada anlatılmak istenen 1369’da Edirne’nin Türkler tarafından geçici olarak elde edilmesidir. Edirne’nin Murad tarafından kesin fethi 1376/77’dir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-240-backlink" id="footnote-288-240">240</a> “Konstantin’in toprağı”ndan kasıt, Kuzeydoğu Makedonya’nın bir kısmını içeren ve Sırp despotu Konstantin Dragaş’a ait olan bölgedir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-241-backlink" id="footnote-288-241">241</a> <span class="times">Ž</span>egligova, Üsküp ve Köstendil arasında.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-242-backlink" id="footnote-288-242">242</a> Osmanlıları Balkanlar’ı açan Sırp Sındığı olarak da adlandırılan Çirmen Savaşı, 26 Eylül 1371. Anlatım gerçeklerden uzaklaşmakta. Sultan Murad ve Çar Uroş bu savaşa iştirâk etmemişlerdir. Bk. Halil İnalcık, “I. Murad”, <span class="italik-E" xml:lang="tr-TR">DİA</span>, 31, s. 157-158.</p>
        </div>
      </div>
    </div>
  </div>
</body>
</html>
