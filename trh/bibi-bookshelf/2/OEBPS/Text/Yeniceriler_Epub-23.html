<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeniceriler_Epub-23.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:720c6da6-c693-42d5-b4d3-093418229ad5" name="Adept.expected.resource" />
</head>

<body>
  <div id="Yeniceriler_Epub-23.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-23"><span class="italik-E" xml:lang="tr-TR">16. Bölüm</span> <span class="Biyografi-E" style="font-size:0.83em;"><br /></span>Sırp Krallığında Cereyan Eden<br />
      Hadiseler Hakkında</p>

      <p class="a--Paragraf-E">Kral Uroş’tan sonra Sırp krallığı bir prenslik haline geldi. Zirâ Sırplar kral Uroş’un kız kardeşinin kızı Milica ile evlenen Prens Lazar’ı hükümdar olarak seçmişlerdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-243" id="footnote-288-243-backlink">243</a></span> Bu vaziyette bazıları kendisine hissen bağlı olup diğerleri ise, bugün dahi yalnız dünyevî değil ruhanî beyler arasında dahi hâlâ her yerde vaki olduğu gibi, kendisine bağlı değillerdir. Fakat birlik ve beraberlik hüküm sürmezse, vaziyet hiçbir zaman iyi olmaz. Sultan Murad, Prens Lazar’ın Sırp krallığında hükümdarının halefi olduğunu duyunca, ordusunu toplayarak Sırbistan’a karşı Kosova’ya doğru yürümeye başladı. Prens Lazar da hemen kendi ordusunu topladı, zikredilen yere doğru çekilerek, Lab suyunda Smagovo’nun<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-244" id="footnote-288-244-backlink">244</a></span> öte tarafında sultanın karşısında ordugâh kurdu. Aziz Veit gününe<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-245" id="footnote-288-245-backlink">245</a></span> tesadüf eden Çarşamba günü, Cumaya kadar üç gün süren çok şiddetli bir savaş başladı.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-246" id="footnote-288-246-backlink">246</a></span> Prens Lazar’a candan bağlı olan beyler, onun yanında yiğitçe ve sebatla çarpıştılar. Diğerleri ise, yapılan hatalara müdahale etmeyip atıl bir vaziyette savaşı seyrettiler. Bu vefasızlık ve ikilik yüzünden savaş Cuma günü öğleden sonra kaybedildi. Ve orada Prens Lazar’ın bir şövalyesi olan Miloş Kobiliç Sultan Murad’ı öldürdü. Aynı yerde sultanın oğullarından Mustafa öldürüldü<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-247" id="footnote-288-247-backlink">247</a></span> ve kendisinin diğer bir oğlu olan Yıldırım Bayezid ise sultanlık tahtına çıkmayı başardı. Zikredilen yerde Samodreja adlı bir Meryemana kilisesi yakınlarında, Prens Lazar dahi esir edildi ve burada Prens Lazar’ın esir edildiğine nişane olarak mermerden yüksek bir sütun dikildi. Onunla beraber, Toplıca voyvodası Krajmir de esir edildi ve daha birçokları burada hayatlarını kaybettiler. Savaşı seyretmekle yetinen vefasızlar ise hainlikle damgalandılar. Fakat bu onların lehine bir netice vermeyecekti. Zirâ bir süre sonra sultan bunları birbiri ardından seçerek, siz kendi hükümdarınıza tehlike anında sadakatsizlik gösterdiğinize göre, aynı şeyi bana da yaparsınız, diyerek idam ettirdi.</p>

      <p class="a--Paragraf-E">Sonra, Prens Lazar ve Voyvoda Krajmir, Bayezid’in huzuruna çıkarıldılar. Babası Sultan Murad ve aynı şekilde kardeşi Mustafa<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-248" id="footnote-288-248-backlink">248</a></span> tabut içinde durmaktaydı. Ve o anda Bayezid, Prens Lazar’a hitaben, “işte orada babam ve kardeşimi tabut içinde görmektesin. Bunlara karşı gelmeye nasıl cür’et ettin”, dedi. Prens Lazar susmaktaydı. O sırada Voyvoda Krajmir konuştu, “sevgili prensim, sultanla konuş ve cevap ver, zirâ bir insanın kafası çayır otu gibi değildir ki, ikinci bir defa daha bitsin”. Bunun üzerine Prens Lazar, sultana hitap etti: “babanın Sırp Krallığı’na saldırmaya cür’et etmesi şaşılacak bir şeydir ve sana söylüyorum Sultan Bayezid, şimdi kendi gözlerimle gördüklerimi eğer daha evvelden bilseydim, üçüncü bir tabutta sen dururdun. Ancak, Allah bunu bizim günahlarımız yüzünden böyle takdir etmeyi uygun gördü. Allah’ın emri yerine gelsin”. Bunun üzerine Sultan Bayezid, Prens Lazar’ın kafasının kesilmesini emretti ve Krajmir, Prens Lazar’ın kafası yere düşmesin diye, elbisesinin eteğini kafasının altında tutmak için ricada bulunduktan sonra, yere diz çöktü ve kafa elbisenin eteğine düştüğünde, onu kendi yüzüne bastırarak, “ben Allah’a Prens Lazar’ın kafasının huzur bulduğu yerde benimkinin de huzur bulması için yalvarırım”, dedi ve hemen onun da orada kafası kesildi ve ikisinin de kafaları beraberce yere düştü.</p>

      <p class="a--Paragraf-E">Bu esnada bir yeniçeri Miloş Kobiliç’in kafasını getirerek, “Sultan, işte bunlar senin en kötü düşmanlarının kafalarıdır”, diyerek, sultanın ayaklarının dibine, diğer iki kafanın yanına fırlattı. Sultan Bayezid’in yanında bulunan Sırplar veya Raşkalılar Prens Lazar’ın cesedini rica ettiler ve onu Ravanica<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-249" id="footnote-288-249-backlink">249</a></span> adlı bir manastıra getirerek orada mezara taşıdılar. Orada prens aziz mertebesine yükseltildi. Zaferi kazanmış bulunan Sultan Bayezid ise Kosova’da kalarak, savaş meydanında, babasının öldüğü o yerde bir abide diktirdi. Dört sütun üzerine bir kubbe inşa edildi ve kurşunla kaplatıldı. Ve bu, bugünkü güne kadar durmaktadır. Bayezid, babasını ve kardeşini tabutlara koyarak gömülecekleri yer olan Bursa’ya yolladı.</p>

      <p class="a--Paragraf-E">Bu felaket getirici savaş kötü insanların sadakatsizliklerinden ötürü böylece sona erdi. Çar Uroş ve Prens Lazar, Hıristiyan dini için sadakatle çarpışan bu iki hükümdar, kısa zamanda kâfirler tarafından öldürülerek dünyadan göçmek zorunda kaldılar.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-243-backlink" id="footnote-288-243">243</a> Lazar (1371-1389), Çar Uroş’tan sonra dağılan Sırp devletinin içinde en güçlü knez olarak sivrilmiştir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-244-backlink" id="footnote-288-244">244</a> Smagovo, Vuc Brankovic’in toprakları içinde Kosova düzlüğünde Priştine ve Lab suyu arasında yer alır.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-245-backlink" id="footnote-288-245">245</a> Aziz Vitus yortu günü, (<span class="italik-E" xml:lang="tr-TR">Vidovdan</span>). Slavların pagan dönemi savaş tanrısı olan Svantivit (Sveti Vid), Hristiyanlık döneminde Aziz (Sank / Sveti) Vid / Veit ismini alarak yaşamaya devam etti.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-246-backlink" id="footnote-288-246">246</a> Kosova savaşı, 15/28 Haziran 1389.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-247-backlink" id="footnote-288-247">247</a> I. Murad’ın Mustafa adında bir oğlu yoktur. Kastedilen şehzade Bayezid’in küçük kardeşi Yakub Çelebi’dir.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-248-backlink" id="footnote-288-248">248</a> Taht kavgasına meydan vermemek üzere Sultan Murâd’ın şehâdeti akabinde fedâ edilen Yakub Çelebi olacak.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-249-backlink" id="footnote-288-249">249</a> Ravanica manastırı Morava nehrinin aşağı kısmında 1381’de Prens Lazar tarafından kuruldu. Lazar, daha o zamanlar halk arasında bir Hıristiyanlığın şehidi olarak tazim görür. Önce Priştine’de gömüldü, 1397’de Ravanica manastırına nakledildi. 1697’den beri kemikleri Srem’de Vrdnik manastırında (bu münasebetle burası da Ravanica manastırı adını alır) bulunmaktadır.</p>
        </div>
      </div>
    </div>
  </div>
</body>
</html>
