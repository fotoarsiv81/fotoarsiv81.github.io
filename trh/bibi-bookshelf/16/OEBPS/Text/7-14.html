<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-14.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-14.html" xml:lang="tr-TR">
    <div class="Basic-Text-Frame">
      <p class="BB" id="toc_marker-15"><span class="Font-Style78" style="font-size:0.93em;">YAVUZ SULTAN SELİM VE DÖNEMİ</span></p>

      <p class="KB" id="toc_marker-15-1"><span class="Font-Style80-1" style="font-size:1em;">Soru 1: Yavuz kardeşlerinin üzerine niçin yürüdü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">I. Selim babasını devirip, tahta çıktığında, Ahmed ve Korkud adlarında iki kardeşi ile daha önce ölmüş kardeşlerinin oğulları olan 6 yeğeni vardı. Ay­rıca Şehzâde Ahmed’in de 5 oğlu bulunuyordu. II. Bâyezid, oğlu Selim lehine tahttan çekilirken kardeşlerine dokunmaması için ondan söz almıştı. Ahmed, Amasya’da, Korkud ise Manisa’da valiliklerine devam edeceklerdi. Ancak ne Yavuz gibi haşin tabiatlı bir hükümdar kardeşleri sağ iken tahtta huzur içerisinde oturabilir, ne de tahta geçmesine ramak kalmışken yeniçerilerin ayaklanmasıyla hükümdarlığı kaybeden Şehzâde Ahmed padişahlık iddiasın­dan vazgeçebilirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Şehzâde Ahmed, Anadolu’da ve devlet adamları arasında taraftarının fazla olduğunu düşünerek tahtı ele geçirmek üzere harekete geçti. Oğlu Alaeddin, Bursa’yı işgal etti. Yavuz, bu gelişme üzerine oğlu Süleyman’ı İstanbul’da bıra­karak 70 bin kişilik bir ordu ile Şehzâde Ahmed’in üzerine yürüdü. Yavuz’un kuvvetleri karşısında tutunamayacağını gören Şehzâde Ahmed, Malatya tarafına kaçtı. İki oğlunu ise yardım istemek üzere Şah İsmail’e gönderdi. Bunun üzerine Bursa’ya geri dönen Yavuz onun yeniden harekete geçmesini beklemeye başladı. Bir müddet sonra harekete geçen Şehzâde Ahmed, Amasya’yı ele geçirdi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Bu sırada Yavuz, kendi oğlundan başka hiçbir şehzâdeyi sağ bırakmamaya karar vermişti. İlk olarak kardeşleri Alemşah, Şehinşah ve Mahmud’un oğullarını öldürttü. Şehzâde Korkud tahta karşı Ahmed kadar hırslı değildi. Ancak Yavuz onun da kendisine karşı harekete geçebileceğini düşündüğünden, bazı devlet adamlarının ağzından ona mektuplar yazdırtarak, onun niyetini anlamaya çalıştı. Bu mektuplarla içindeki saltanat hırsı ortaya çıkan Şehzâde Korkud, kardeşi Selim üzerine yürüyünce Manisa’dan kaçtıysa da, Bergama civarında yakalanıp, öldürüldü. Şehzâde Korkud şair ve âlim bir şahsiyetti. Değişik konu­larda kaleme aldığı kitapları ve bir divânı vardır. Osmanlı İmparatorluğu’nun durumunu eleştiren bir siyasetnâme de yazmıştır. Ayrıca Barbaros ve ağabeyi Oruç Reis ile Akdeniz’de faaliyet gösteren Türk korsanlarına yardımlarda bulunmak suretiyle destek olmuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1512-1513 kışını Bursa’da geçiren Yavuz Sultan Selim, Şehzâde Korkud’a yaptığı gibi, bazı devlet adamlarının ağzından Şehzâde Ahmed’e de mektuplar yazdırarak onu harekete geçirmek için tahrik ettirdi. Bu mektuplara inanan Şehzâde Ahmed, Bursa’ya doğru harekete geçti, ancak Bursa önlerindeki sa­vaşı kaybetti. Şehzâde Ahmed’in idamıyla Yavuz en büyük rakibini ortadan kaldırmıştı. Ahmed’in hayatta kalan iki oğlundan Murad İran’a, Kasım ise Mısır’a kaçtı. Daha sonra Mısır’ın fethi sırasında ele geçirilen Şehzâde Kasım öldürüldü. İran’da sancakbeyliği yapan Şehzâde Murad’ın sonunun ne olduğu ise bilinmiyor.</span></p>

      <p class="KB" id="toc_marker-15-2"><span class="Font-Style80-1" style="font-size:1em;">Soru 2: İran üzerine niçin sefere çıktı ve bu seferin sonuçları ne oldu?</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Yavuz devrinde Safeviler’le yapılan mücadele tarih kitaplarımızda genel­likle Osmanlı-İran mücadeleleri ve mezhep çatışması şeklinde ele alındığından hadise tam olarak anlaşılamamaktadır. Bu dönemde İran’da kurulmuş olan devlet bir Türk devletidir. Üstelik bu devleti kuranlar Anadolu’dan kalkıp İran’a gitmiş Türkmenler’dir. Sivas, Tokat, Maraş, Antalya gibi bölgelerden kalkarak şeyhlerinin yanında mücadele veren Anadolu Türkmenleri, sonunda Şah İsmail liderliğinde Akkoyunlu Devleti’ni yıkarak Safevi Devleti’ni kurmayı başarmışlardı. Ancak Anadolu’daki Safevi taraftarı Türkmenler’in tamamı değil, bir kısmı İran’a gitmişti. Aşiretlerin bir kısmı Safevi hizmetinde iken kalanları Osmanlı toprakları üzerinde yaşıyorlardı. Bu Türkmenler’in Safevi Devleti’ne olan gönül bağları ve Şah İsmail’in bunlar arasındaki propaganda faaliyetleri Osmanlı topraklarını tehdit etmekteydi. Nitekim 1511’de Şah İsmail’in halife­lerinden Şahkulu’nun Türkmenler’le başlattığı isyan zorlukla bastırılabildi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Osmanlı-Safevi çekişmesinin bir sonucu olarak meydana gelen Çaldıran Savaşı’nı tamamen bir mezhep mücadelesi olarak görmek yanlıştır. Tufan Gündüz, Çaldıran Savaşı’nı karşılıklı bir mezhep mücadelesinden çok, Safeviler tarafından ortadan kaldırılan Akkoyunlu Devleti’nin topraklarına hakim olma mücadelesi, hatta Safeviler’in İpek yolundan Anadolu’ya mal akışını durdur­malarının bir neticesi olarak görmenin daha doğru olduğunu belirtir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yavuz, Safeviler üzerine sefere çıkmadan önce dönemin önde gelen din adamları İbn Kemal ve Sarı Gürz’den onlarla savaşmanın meşru olduğuna dair fetva aldı. Safeviler üzerine yürüyen Osmanlı ordusu, Doğu Anadolu’nun coğrafi şartları ve çevrenin iaşe-ikmal açısından Safeviler tarafından elverişsiz hale getirilmesi yüzünden çok zor bir duruma düştü. Yavuz’un sert tedbirleriyle ilerleyen Osmanlı kuvvetleri Çaldıran’da 23 Ağustos 1514’de karşılaştıkları Safeviler’i ateşli silahlarıyla büyük bir mağlubiyete uğrattı. Büyük bir kısmı yok olmasına rağmen Safevi ordusu da son derece sert bir karşılık vererek, Osmanlı askerlerini yıpratmıştı. Şah İsmail, eşini ve hazinesini savaş sahrasında bırakarak kaçmak zorunda kalmıştı. Osmanlılar, kısa sürede Tebriz ve Azerbaycan’ı ele geçirdiler. Yavuz kışı Karabağ’da geçirip, baharda tekrar hareket ederek bütün İran’ı ele geçirmek niyetindeydi. Ancak gerek tabiat şartları, gerekse Safeviler tarafından yıpratılan Osmanlı askerleri sefere devam etmeyi kabul etmediler ve ayaklanarak padişahı Osmanlı topraklarına dönmeye mecbur ettiler. İran’ın tamamen alınması Yavuz’un hiçbir zaman aklından çıkmadı. Daha sonra Mısır seferi dönüşünde tekrar İran üzerine yürümek için hazırlık yaptırttı, ancak askerlerini bu sefer için razı edemedi.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Çaldıran Savaşı’ndan sonra Doğu ve Güneydoğu Anadolu, Tebriz ve Azerbaycan Osmanlılar’ın eline geçti. Safeviler bir müddet sonra Tebriz ve Azerbaycan’ı tekrar ele geçirdiler. Anadolu toprakları ise Osmanlı hakimiyetinde kaldı. Osmanlılar, fethettikleri yerlerde kendi idarî organizasyonlarını kurdu­lar. Doğu ve Güneydoğu Anadolu’da, Diyarbakır-Erzurum arasında yaşayan Akkoyunlu bakiyesi Türkmenler de bir araya getirilerek, Bozulus adı altında büyük bir Türkmen konfederasyonu oluşturuldu.</span></p>

      <p class="KB" id="toc_marker-15-3"><span class="Font-Style80-1" style="font-size:1em;">Soru 3: Anadolu’da Türkmen katliamı oldu mu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yavuz’un İran seferi sırasında Anadolu’da Şah İsmail’i destekleyen 40 bin Türkmeni öldürttüğü söylenir. Ancak bu bilgi devrin kaynaklarından sadece bir tanesinde vardır. Çaldıran seferini ve Safeviler’le yapılan mücadeleyi an­latan Yavuz döneminde yazılan diğer tarih kitaplarında Türkmenlere yönelik böyle büyük çaplı bir katliamın olduğuna dair bir bilgi bulunmaz. Dönemin kaynakları incelendiğinde, Yavuz döneminde bazı Türkmen aşiretlerinin sürgüne gönderildiği, bazı Türkmenler’in ise takibata uğratılıp öldürüldükleri görülmektedir. Ancak o günün şartlarında çok önemli bir nüfusu ifade eden 40 bin kişinin öldürüldüğü iddiaları gerçeği yansıtmaz. XVI. yüzyılın başlarında Anadolu’da Sivas, Tokat gibi şehirlerin nüfusunun 3-4 bin kişiden oluştuğu dikkate alındığında 40 bin rakamının 10-15 şehrin tamamen yok edilmesi manasına geldiği, bunun da, o dönemde bu kadar büyük nüfus eksikliğine rastlanılmaması yüzünden doğru olamayacağı anlaşılacaktır.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Yavuz’un, Safeviler’le mücadelesi üzerine geniş araştırmalarda bulunan Jean-Louis Bacque Grammont, “Padişahın o tarihte 40 bin kişiyi kılıçtan geçirttiği iddiasını doğrulayacak hiçbir kanıtın bulunmadığını” belirtir. Yine Türkmenler üzerine yaptığı çalışmalarla tanınan Tufan Gündüz, o dönemde bir köyün nüfusunun 10-50 haneden oluştuğu hesaba katılırsa 40 bin kişinin öldürülmesinin 1000-2000 köyün yok edilmesi demek olacağını belirtip, Anadolu’da o tarihte bu kadar büyük bir nüfus eksilmesi olmadığını, Osmanlı vergi sayımlarında böyle bir durumun görülmediğini söyler. Ayrıca Osmanlı tarih yazarlarının padişahlarının şan ve şereflerini artırmak amacıyla rakamları abarttıklarını belirtir.</span></p>

      <p class="KB" id="toc_marker-15-4"><span class="Font-Style80-1" style="font-size:1em;">Soru 4: Mısır ve Suriye nasıl fethedildi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Memlük Devleti, Cidde’ye çıkan ve Mekke ve Medine’yi tehdit eden Portekizliler’in ilerleyişini durduramıyordu. Hindistan’dan mal akışı da Por­tekizliler yüzünden azalmıştı. Bu durum ise Mısır’ın zenginliğinin sona ermesi demekti. Bu yüzden Memlükler, Fatih dönemi ve II. Bâyezid’in ilk yıllarında Osmanlı İmparatorluğu ile aralarında gelişen kötü ilişkilerini düzeltip, II. Bâyezid’in hükümdarlığının sonlarına doğru Portekizlilere karşı Osmanlı do­nanmasının yardımını almışlardı. Yavuz’un ilk yıllarında da iki devletin ilişkileri iyi durumdaydı. Ancak Memlükler’in Çaldıran Savaşı’ndan sonra Safeviler’le antlaşma yapması ilişkilerin bozulmasına sebep oldu. Osmanlılar’ın, Maraş ve civarında hüküm süren Dulkadirli Beyliği’ni ortadan kaldırmaları durumu daha da gerginleştirdi. Memlük hükümdarı Kansu Gavri’nin Dulkadirli Beyliği’nin son beyi Alaüddevle Bey’in oğluna verilmesini istemesi ve İran üzerine yürüyen Osmanlı ordusuna karşı harekete geçmesi, Yavuz’un hedefinin değişmesine sebep oldu. Osmanlılar zaten Hint ticaret yollarının Portekizliler yüzünden kapanmasından dolayı Memlük topraklarında hakimiyet kurmalarının zorunlu olduğunu anlamışlardı. Memlükler’e karşı harekete geçmeleri için bir kıvılcım gerekiyordu. Onu da Osmanlı İmparatorluğu’nun büyümesinin kendilerinin aleyhine olduğunu anlayan ve bunu bir an önce durdurmak için harekete geçen Kansu Gavri yaktı. 24 Ağustos 1516’da Halep yakınlarında Mercidabık’ta meydana gelen savaşta hiçbir varlık gösteremeyip, hükümdarlarını kaybeden Memlük ordusu büyük bir yenilgiye uğradı ve Suriye Osmanlılar’ın eline geçti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Kansu Gavri’nin son zamanlarında Mısır ve Suriye ahalisinden bazı kim­seler ve bazı Memlük emirleri Yavuz’a kendi hükümdarlarını şikâyet eden mektuplar göndermişlerdi. Osmanlı idarecileri, bu Memlük beyleri ile temas kurmuşlar ve Mercidabık Savaşı sırasında Halep Emiri Hayır Bey bir grup Memlükle beraber Osmanlılar’a katılmıştı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Yavuz, Mısır’da hükümdar seçilen Tumanbay’a, Osmanlı İmparatorluğu’na tâbi olup, vergi vermek şartıyla Gazze’den itibaren Mısır’ı bırakmayı teklif etti, ancak bu isteği kabul görmedi. Memlükler, Yavuz’un ordusuyla çölü aşmaya cesaret edemeyeceğini düşünüyorlardı. Osmanlılar çölü geçmeye kalktıklarında ise ordularının büyük bir kısmı zayiata uğrayacak ve kalanı da yorgun bir hâlde yakalanıp yok edilecekti. Ancak yağan yağmurların da yardımıyla Osmanlı or­dusu Sina Çölü’nü rahatlıkla geçti ve Kahire’nin kuzey doğusundaki Ridaniye sahrasında 22 Ocak 1517’de meydana gelen savaşta Memlük kuvvetlerini bir kez daha mağlup etti. Ancak bu mağlubiyete rağmen Tumanbay pes etmedi, Kahire’de sokak savaşlarıyla Osmanlı’ya karşı koymaya çalıştı. Bir taraftan Memlükler her yerde takip edilirken, diğer taraftan da itaat etmiş Memlük emirleri, kadılar ve Abbasi halifesi kullanılarak direnişin kırılmasına çalışıldı. Son Memlük sultanı Tumanbay’ın yakalanıp asılmasının ardından (19 Nisan 1517) Mısır’da Osmanlı denetimi kurulabildi. Memlükler’e tâbi olan Mekke şerifleri de Mısır’ın fethinin ardından Osmanlı hakimiyetini tanıdılar. Böylece İslâmiyet’in kutsal toprakları Osmanlılar’ın kontrolü altına girdi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Suriye ve Mısır’ın ele geçirilmesiyle Osmanlılar, Hindistan ticaret yollarının önemli bir kısmına hakim oldular. Portekizliler’in, Arabistan Yarımadası’nda ilerlemeleri durduruldu ve bu sayede Hindistan’dan mal akışının önemli bir kısmı tekrar Osmanlı ülkesi üzerinden Avrupa’ya yapılmaya başlandı. Bilhassa Mısır’ın fethedilmesi Osmanlılar açısından İstanbul’un fethi kadar önemlidir. Mısır’ın alınmasıyla Hindistan ticareti dolayısıyla, buradan elde edilen gelirler Osmanlı İmparatorluğu’nu ekonomik yönden güçlendirdi. Mısır’ın vergi gelirleri direkt olarak Osmanlı hazinesine gönderilirdi.</span></p>

      <p class="KB" id="toc_marker-15-5"><span class="Font-Style80-1" style="font-size:1em;">Soru 5: Bu dönemde ele geçirilen Dulkadirli Beyliği’nin önemi nedir?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Yavuz’un İran, Suriye ve Mısır fetihleri onun dönemi anlatılırken en fazla üzerinde durulan ve dikkat çekilen konulardır. Bu dönemde 12 Haziran 1515’teki Turnadağ Savaşı’ndan sonra ele geçirilen Dulkadirli Beyliği’nin üzerinde ise fazla durulmaz. Turnadağı Savaşı ile Dulkadir Beyliği’ni ortadan kaldıran Osmanlılar, Çukurova’nın denetimini ellerine geçirdiler. Memlük Devleti ile aralarında tampon olan bu beyliğin ortadan kalkması ile Suriye ve Mısır yolu Osmanlılar’a açıldı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Dulkadirliler, Anadolu’daki en önemli Türkmen beyliklerindendi. Maraş, Kadirli, Urfa, Birecik, Kırşehir, Yozgat, Kayseri ve civar bölgeler Dulkadirli Türkmenleri’nin yaşadığı sahalardı ve buralarda çok büyük miktarda Türkmen aşiretleri vardı. Anadolu’daki Türk nüfusun yüzde beşinden daha fazlasını Dul-kadir Türkmenleri oluşturmaktaydı. Bugün İç Anadolu, Güneydoğu Anadolu ve Doğu Akdeniz bölgelerinde yaşayan Türkler’in önemli bir kısmı Dulkadirli Türkmenleri’nin soyundan gelmektedir.</span></p>

      <p class="KB" id="toc_marker-15-6"><span class="Font-Style80-1" style="font-size:1em;">Soru 6: Halifeliği devr aldı mı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Mısır fethedildikten sonra Memlük himayesinde olan son Abbasi ha­lifesi III. Mütevekkil Alellah İstanbul’a gönderildi. Daha sonraki tarihlerde kaleme alınmış bazı kitaplar, hükümdarın İstanbul’a dönmesinden sonra III. Mütevekkil’in Ayasofya Camii’nde yapılan bir törenle hilafet kılıcını Yavuz’a kuşatarak ünvanını ona devrettiğini belirtirler. Ancak Yavuz dönemine ait tarih kitaplarında halifeliğin bu şekilde devredildiğine dair bir kayıt bulunmaz. Bu rivayet XVIII. yüzyılda Osmanlılar’ın askerî açıdan zayıf düştükleri bir zamanda ortaya çıkmıştır. Eski gücünü kaybeden Osmanlı İmparatorluğu’nun halifeliğin manevî nüfuzunu kullanmaya çalıştığı bu dönemde, durumunu meşrulaştırmak için geriye dönük olarak bu rivayetin ortaya çıkarıldığı iddia edilir.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlılar’ın halife ünvanını Mısır’ın fethinden çok önce kullandıkları görülür. I. Murad’dan itibaren Osmanlı padişahları halife ünvanını yazışma­larında kullanmışlardır. Osmanlılar, İslâm dünyasının en kuvvetli devleti ve Hristiyanlar’la savaşın öncüsü olduklarından kendilerinde bu hakkı görüyorlardı.</span></p>

      <p class="KB" id="toc_marker-15-7"><span class="Font-Style80-1" style="font-size:1em;">Soru 7: Yavuz’un hangi veziriazamı sağ kaldı?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">I. Selim’in 8 yıllık hükümdarlığında 6 veziriazamı oldu. Bunlardan iki defa görev yapan Hersekzâde Ahmed Paşa, ikinci defa azlinden sonra eceliyle öldü. Hersekzâde Ahmed Paşa’nın birinci azli enteresan bir şekilde olmuştu. Veziriazama kızan padişah, onu azlettiğini çadırını başına yıkarak göstermişti. Bir diğer veziriazamı olan Sinan Paşa, Mısır’ın fethi sırasında Ridaniye’de şehid oldu, son veziriazamı Piri Mehmed Paşa’nın haricindeki diğer üçü ise idam edildi. İlk veziriazamı olan Koca Mustafa Paşa, Şehzâde Ahmed taraftarıydı ve ona karşı yapılacak hareketlerde çeşitli bilgileri şehzâdeye bildirmişti. Bunu öğrenen Yavuz, divân toplantısına giren vezirlere hilatlar verilirken, veziriazama siyah hilat giydirtti. Bu veziriazamın ölüm emriydi ve cellatlar Koca Mustafa Paşa’yı boğarak öldürdüler. Yavuz, Dukaginzâde Ahmed Paşa’yı, Çaldıran dönüşünde meydana gelen yeniçeri ayaklanmasında rol oynadığı için idam ettirdi. Veziriazamlığının yanısıra Mısır valiliğine de getirilen Yunus Paşa’yı ise Mısır’da yaptığı yolsuzluklar yüzünden öldürtmüştü.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yavuz’un veziriazamlarını en ufak hatalarında öldürtmesi üzerine halk arasında kızılan insan için “Sultan Selim’e vezir olasın” deyişi söylenmeye başlandı. Tek Türk veziriazamı olan Piri Mehmed Paşa, seleflerinin durumuna düşme ihtimali büyük olduğundan, bir gün Yavuz’a “Kendisini ne zaman öldürteceğini sormuş”, Yavuz da bu soruya şakayla karışık olarak, “Yerine uygun birini bulamadığını, bulduğu gün öldürteceği” cevabını vermişti. Yavuz döneminde kellesini kurtaran Piri Mehmed Paşa, padişahın ölümünden sonra Kanunî’ye de bir süre veziriazamdık yaptı. Yavuz bir ara 6 ay kadar veziriazam dahi atamayıp, devleti direkt olarak kendisi idare etmişti.</span></p>

      <p class="KB" id="toc_marker-15-8"><span class="Font-Style80-1" style="font-size:1em;">Soru 8: Yavuz nasıl öldü?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yavuz ömrünün son günlerinde Edirne’ye gitmişti. Buraya gitmeden önce sırtında çıkan şirpençe denilen bir çıbandan muzdaripti. Bu çıbanı hamamda sıktırıp, oğdurtması ve ardından Edirne’ye at ile gitmeye çalışması hastalığını iyice artırdı. Padişahın hastalığı artınca Çorlu yakınlarında babası ile savaştığı yerde, 40 gün konaklandı. Yavuz’un hastalığı günden güne ağırlaştı ve 1520 yılının 21 Eylül’ünü 22 Eylül’e bağlayan gece vefat etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ölümü tek oğlu olmasına rağmen asker arasında karışıklık çıkmaması için, önceki padişahlarda olduğu gibi yeni padişah gelene kadar saklandı.</span></p>

      <p class="KB" id="toc_marker-15-9"><span class="Font-Style80-1" style="font-size:1em;">Soru 9: Kanunî’ye ne miras bıraktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı padişahları içerisinde en şanslı olarak tahta çıkan kişi Kanunî Sultan Süleyman’dır. Tek erkek çocuk olması sayesinde kardeşleriyle mücadele etmek zorunda kalmadan, babasının kısa sürede oldukça kuvvetlendirdiği ve zenginleştirdiği Avrupa’nın en büyük devletinin başına geçmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî tahta çıktığında Osmanlı İmparatorluğu arazi, nüfus ve bütçe açısından Avrupa’daki devletlerin her birinden daha büyüktü. 1525-1526 yılı Osmanlı bütçesinde, devletin gelirleri 9.5 milyon duka altınıyken, aynı yıllarda İspanya’nın gelirleri 9 milyon, Fransa’nınki 5 milyon, Venedik’inki 4 milyon altındı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yavuz’un tahta çıktığı sırada Osmanlı İmparatorluğu için büyük bir tehlike olan Safeviler, onun hükümdarlığında sindirilmişti. Yine Mısır ve Suriye alınarak Hint ticaret yolu Osmanlı denetimi altına sokulmuştu. Yavuz Sultan Selim’in doğu ve güneydeki tehlikeleri ortadan kaldırması, Kanunî devrinde Avrupa’ya karşı rahat hareket edilebilmesini sağladı. Bunun sayesinde de Osmanlılar bu dönemde Avrupa’nın bugüne kadar gelen siyasî çehresinin oluşmasında önemli rol oynayabildiler. I. Selim, ömrünün son yıllarında tersaneleri geniş­letip, sayılarını artırarak Osmanlı deniz kuvvetlerini güçlendirdi. Avrupalılar’la yapılan mücadelenin sadece kara kuvvetleriyle başarılamayacağını anlamıştı. Denizcilik sahasında yaptığı hazırlıklar Kanunî devrinde denizlerde Avrupalı devletlere karşı kazanılan başarıların alt yapısını hazırladı.</span></p>
    </div>
  </div>
</body>
</html>
