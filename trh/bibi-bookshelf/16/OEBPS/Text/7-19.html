<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-19.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-19.html" xml:lang="tr-TR">
    <div class="Basic-Text-Frame">
      <p class="BB" id="toc_marker-20"><span class="Font-Style78" style="font-size:0.93em;">SOKOLLU MEHMED PAŞA</span></p>

      <p class="KB" id="toc_marker-20-1"><span class="Font-Style80-1" style="font-size:1em;">Soru 1: Çobanlıktan veziriazamlığa uzanan serüven nasıl başladı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu Mehmed Paşa, XVI. yüzyılın ilk yıllarında Bosna’nın Vişegrad kazasının Rudo nahiyesinin Sokoloviç (Şahinoğlu) köyünde, köy ile aynı adı taşıyan bir ailenin çocuğu olarak doğdu. Geniş ve soylu bir ailenin çocuğu olan Bayo (Bayiça) bir müddet çobanlık yaptıktan sonra Mileşeva Manastırı’nda rahip olan dayısının yanına gitti. Devşirme toplamakla görevli olan Osmanlı memurları soylu ailelerin çocuklarını toplamaya özen gösterirlerdi. Kanunî’nin cülûsundan sonra Bosna’dan devşirme toplamakla görevli Yayabaşı Yeşilce Mehmed Bey, Sokoloviç köyüne geldiğinde, o sırada 15-16 yaşlarında olan Bayo’yu beğenerek devşirme kaydetti. Ailesi onu vermek istemiyordu, ancak Mehmed Bey bu gencin istikbalinin çok parlak olduğunu söyleyerek, onları ikna etti.</span></p>

      <p class="KB" id="toc_marker-20-2"><span class="Font-Style80-1" style="font-size:1em;">Soru 2: Osmanlı İmparatorluğu’nda nasıl yükseldi?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Kanunî, Edirne’deyken Bosna ve çevresindeki tanınmış ailelerden toplanan 40 çocuk buraya getirilmişti. Padişah bunların arasında Sokoloviç’i gördü ve Edirne sarayında eğitimine başlanmasını istedi. Mehmed adını alan bu genç Edirne Sarayı’nda yetiştirildikten sonra, Küçük oda hizmetiyle Enderun’a alındı. Buradaki, daha sonra da sarayın diğer bölümlerindeki hizmetleri padişahtan takdir gördü. Küçük odadan Hazine’ye, oradan da Enderun’un en seçkin yeri olan Has odaya geçti. Daha sonra rikâbdar, çuhadar, silahdar, çaşnigirbaşı ve kapıcılar kethüdası oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Barbaros’un ölümü üzerine 1546’da Kaptanıderyalığa yükselen Sokollu Mehmed’in, artık saray dışı memuriyet hayatı başlıyordu. 1550’de Rumeli Beylerbeyisi oldu, daha sonra da İran seferindeki hizmetlerinden dolayı 1554’te vezirliğe yükseldi. Şehzâde Selim ile Bâyezid’in mücadelesinde pa­dişahın emri ile Selim’e yardım ederek, savaşın kazanılmasında önemli rol oynadı. 1561’de Şehzâde Selim’in kızı İsmihan Sultan ile evlenmesi, talihini daha da parlattı. 1564’te ikinci vezir iken Veziriazam Semiz Ali Paşa’nın ölümü üzerine veziriazamlığa yükseldi. Sokollu Mehmed Paşa, aniden yük-selmemiş, XVI. yüzyıldaki Osmanlı hiyerarşisindeki düzene uygun olarak, sırayla birçok memuriyette bulunduktan sonra veziriazam olmuştu. Birçok devlet görevinde bulunduğu için tecrübesi oldukça fazlaydı. Kanunî’ye iki yıl veziriazamlık yaptı. Kanunî, 1566’daki son seferinde vefat edince, padişahın ölümünü ustaca gizleyerek bir kriz çıkmasını önledi. II. Selim devrinde de veziriazamlıkta kaldı.</span></p>

      <p class="KB" id="toc_marker-20-3"><span class="Font-Style80-1" style="font-size:1em;">Soru 3: Lehistan krallarının seçilmesindeki rolü nedir?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">1572’de Lehistan Kralı II. Sigismund’un varissiz ölümüyle, Polonya tahtı için çekişme başlamıştı. Ruslar’ın buraya asker sevki üzerine Osmanlı İmpa­ratorluğu harekete geçti. Klasik Osmanlı siyasetine göre Lehistan, Avusturya ve Rusya’ya karşı tampon bölge olarak görülüyordu. Lehistan tahtına Osmanlı aleyhtarı biri geçerse Eflak, Boğdan ve Erdel tehdit altına girebilirdi. Osmanlı yönetimi Leh beylerinden birisinin seçilmesini istiyordu. Ancak Fransa’nın da olaya müdahil olması ve Henry de Valois’i aday göstermesi üzerine, Sokollu Mehmed Paşa onu destekledi. Sokollu’nun Leh beylerine ve piskoposlarına tavsiyesiyle Henry, Lehistan Kralı seçildi. Böylece Leh tahtına Osmanlı taraftarı siyaset izleyecek biri çıkmıştı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Henry’nin Fransa tahtına geçmesi üzerine Lehistan yine başsız kaldı. Bunun üzerine Sokollu, buraya tekrar Osmanlı taraftarı birini seçtirmek için harekete geçti. Avusturya ve Rusya hükümdarlarının kendilerini Leh Kralı seçtirmesi istenmiyordu. Leh soylularının bir kısmı, Osmanlı’nın tavsiye edeceği kişiyi kral seçeceklerini belirttiler. Bunun üzerine Sokollu, kendilerine kral olarak Erdel veya İsveç Kralı’nı seçmelerini tavsiye etti. Avusturya ile Rusya’nın aleyhinde de faaliyete geçti. Bir müddet hangisinin Leh Kralı olacağını düşünen Sokollu, sonunda Erdel voyvodası Bathory’de karar kıldı ve onu seçtirdi. Böylece Os­manlılar Lehistan’ın hâmisi olmuşlardı.</span></p>

      <p class="KB" id="toc_marker-20-4"><span class="Font-Style80-1" style="font-size:1em;">Soru 4: Don-Volga kanalı projesini gerçekleştirmeyerek Osmanlı’ya ihanet etti mi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Mustafa Müftüoğlu gibi bazı yazarlar Sokollu’nun, Osmanlı İmparatorluğu’nun ve Türk dünyasının kaderini değiştirecek Don-Volga (Ten-İdil) kanalı projesinin gerçekleşmesine engel olarak ihanet ettiği kanaatindedirler. Çok önemli olan bu projeye yeterli ilgiyi göstermediği ve bu işin altından kalkamayacak kabiliyette biri olan Kasım Paşa’yı görevlendirmesinden dolayı kanalın açılamadığını söy­lerler. Sokollu’nun bu projeyi bilinçli olarak engellediğini iddia etmektedirler. Bu projenin hazırlandığı tarihten daha sonraki yıllarda eserlerini kaleme alan Peçuylu İbrahim Efendi ve Kâtip Çelebi’nin yazdıklarını yorumlayarak bu ne­ticeye varırlar. Ancak o dönemin kaynakları incelendiğinde bu projeye engel olmak bir tarafa, Don-Volga kanalı projesinin Sokollu’nun öncülük yaptığı bir düşünce olduğu açıkça anlaşılır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Don ve Volga nehirleri arasındaki kanal için görevlendirilen, Kasım Paşa kışın yaklaşması üzerine geri çekilmişti. Ancak onun çabucak bu bölgeden ayrılması komutası altındaki askerlerin müthiş soğuk ve kar fırtınaları ile yok olmasını önlemiştir. Ayrıca ilk teşebbüste istenilen netice alınamasa da, ertesi yıl faaliyete devam edilecekti. Fakat başta Lala Mustafa Paşa olmak üzere Sokollu’nun rakipleri, onun muhalefetine rağmen Kıbrıs’a sefer düzenletince imparatorluğun bütün dikkat ve enerjisi Akdeniz’e çevrildi. Bu gelişmeler ve o bölgede depolanan mühimmatın infilak etmesi Don-Volga kanalı projesinin tekrar yürürlüğe sokulmasını engelledi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bazı tarih kitaplarında kanalın üçte birinin kazıldığı yazılıdır. Bu yüzden projenin tamamlanmaya yaklaşıldığı ve kolay bir iş olduğu zannedilir. Ancak Akdes Nimet Kurat’ın bu konudaki incelemesi, iyi bir araştırma yapılmadan, dönemin imkânlarında yapılması mümkün olmayan kanal için teşebbüs edildiyse de, bu işin olamayacağı görülünce bundan vazgeçilerek, gemilerin karadan çe­kilerek götürülmeye çalışıldığını ortaya çıkarmıştır. Ruslar, bu bölgede yaklaşık 60 kilometre uzunluğundaki kanalı ancak 1952’de yapabilmişlerdir.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Ejderhan seferi Osmanlı askerlerinin hiç alışık olmadıkları ve tanıma­dıkları şartlar altındaki bir bölgeye yapılmıştı. Sefer başarısız olunca, bir daha teşebbüs edilmedi.</span></p>

      <p class="KB" id="toc_marker-20-5"><span class="Font-Style80-1" style="font-size:1em;">Soru 5: Sokollu Mehmed Paşa Sırp kilisesini yeniden nasıl can­landırdı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sırp Patrikhanesi 1219’da İstanbul’daki Rum Patrikhanesi’nden ayrılarak bağımsız olmuştu. Fatih Sultan Mehmed 1459’da Sırbistan’ın fethini tamam­layınca Sırp Patrikhanesi’ni kapattı ve kiliseleri ile cemaatini Ohri’deki Bulgar kilisesine bağladı. Bu durum 1557’ye kadar devam etti. 1557’de Sokollu Mehmed Paşa, Sırp kilisesini İpek’te tekrar açtırdı ve başına da kardeşi Makarije’yi patrik olarak tayin etti. Sırp patrikliğinin bu bağımsız dönemi 1766’ya kadar devam etti. Sırp patrikliğinin müstakil olarak kurulması, Sırplar’ın, Helen kültürü altında ezilmesini önlemiştir.</span></p>

      <p class="KB" id="toc_marker-20-6"><span class="Font-Style80-1" style="font-size:1em;">Soru 6: III. Murad ile Sokollu’nun arası neden açıldı?</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">II. Selim zamanında Sokollu’nun aleyhine çalışanlar olduysa da, padişah onun hizmet ve faaliyetleri sayesinde rahat ettiğini belirterek, bunlara aldırış etmemişti. III. Murad da tahta ilk geçtiğinde yaşlı veziriazama iltifat etmiş, hatta ilk görüşmelerinde onun elini öpmeye dahi kalkmıştı. Ancak Sokollu’nun, III. Murad devrinde de makamını muhafaza etmesi, aleyhindeki faaliyetlerin artmasına sebep oldu. Sokollu Mehmed Paşa’nın düşmanlarının başında Şemsi Ahmed Paşa, Lala Mustafa Paşa, Defterdar Üveys, Şeyh Şüca, padişahın hocası Saadeddin Efendi, Harem-i Hümâyûn Kethüdâsı Canfeda Kadın ve musahi-belerden Raziye Hatun geliyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bunların padişaha yaptıkları telkinler sonucunda, Sokollu’nun eski otori­tesi yavaş yavaş azalmaya başladı. Düşmanları, onun karşı çıkmasına rağmen İran’a savaş açtırdılar. Padişaha tesir edenler, veziriazamı devre dışı bırakarak hatt-ı hümâyûnla (padişahın kendi el yazısı ile verdiği emirler) işlerini yaptırı­yorlardı. III. Murad devrine kadar padişahlar nadiren yazılı emirler verirken, bu dönemde veziriazamın devre dışı bırakılması için bu usul aşırı derecede yaygınlaştı. Veziriazam, yetkisinde olan tayinlerde ve diğer işlerde devre dışı bırakıldı. Ayrıca onun adamlarının bir kısmı çeşitli yerlere sürüldü, bir kısmı da sudan bahanelerle öldürüldü. Hatta Sokollu’nun amcasının oğlu Budin Beylerbeyisi Üveys Paşa, Budin sarayına ve baruthanesine yıldırım isabet etti diye suçlanarak, idam edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu yapılan bu aşağılamalara rağmen işine devam ediyordu. İstifa etse öldürülecekti. Düşmanları onun öldürülmesini istiyorlarsa da, III. Murad bu işten görünüşte uzak duruyordu. Yaşlı veziriazam çektiği bütün çileye rağmen vakarını muhafaza ederek görevinin başında kaldı.</span></p>

      <p class="KB" id="toc_marker-20-7"><span class="Font-Style80-1" style="font-size:1em;">Soru 7: Sokollu nasıl öldü?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Sokollu sıkıntılar içerisinde iken, bir gün konağındaki ikindi divânına ge­len bir derviş, arzuhal verecekmiş gibi yapıp, koynundan bir hançer çıkararak veziriazamın kalbine sapladı. Ağır yaralanan yaşlı veziriazam fazla yaşamaya­rak, kısa bir süre sonra vefat etti. Sokollu’yu öldüren kişi görünüşte timarının azaltılmasından şikâyetçi olan bir Boşnak’dı. Ancak bazı araştırmacılara göre suikastte Hamzavîler’in parmağı vardı. Tarikatın şeyhi Hamza Bali suikastten yıllar önce İstanbul’da idam edilmişti. Dervişin şeyhinin intikamını almak için Sokollu’yu öldürdüğü söylenir. Ayrıca veziriazamdan kurtulmak isteyen III. Murad’ın da suikastin arkasında olma ihtimali vardır.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Sokollu öldürülmeden bir gün önce I. Murad’ın Kosova Muharebesi’ndeki şahadetini dinlerken ağlayarak Allah’tan kendisine de böyle bir şehidliği nasip etmesini dilemişti. 16 yaşında, papaz olmak üzere eğitim gören bir genci alıp, yıllarca devlet hizmetinde kullanıp, ölümünden önce de ona bu sözleri söyle-tebilen Osmanlı sisteminin ne kadar muazzam olduğuna dikkat edilmelidir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu’nun soyu iki koldan devam ederek zamanımıza kadar geldi. Birisi ilk eşinden olan Hasan Paşa’dan, diğeri ise II. Selim’in kızı İsmihan Sultan’dan olan oğlu İbrahim Paşa’dan devam etmiştir. Bu ikinci kol İbrahim Hanzâdeler olarak anılmış ve Osmanlı hanedanına alternatif arandığı zamanlarda gündeme gelmiştir.</span></p>

      <p class="KB" id="toc_marker-20-8"><span class="Font-Style80-1" style="font-size:1em;">Soru 8: Sokollu Mehmed Paşa’nın Osmanlı tarihindeki yeri nedir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu son derece ileri görüşlü bir veziriazam idi. Don-Volga ve Süveyş kanalları teşebbüsleri, onun bu yönünü en iyi gösteren örneklerdir. 1578’de İran’a sefer açılmak istendiğinde, karşı çıkıp bazı başarılar elde edilse de kalıcı sonuç alınamayacağını belirtmesi Sokollu’nun ileri görüşlülüğünü gösterir. Nitekim Safeviler’le aralıklarla yaklaşık 50 yıl savaşılmasına rağmen bir sonuç alına­mamıştır. Sokollu, Kıbrıs seferine itiraz ederken de, bir Haçlı tehlikesiyle karşı karşıya kalınacağını söylemişti. İnebahtı Savaşı sadrazamı haklı çıkarmıştır.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Lehistan’a karşı izlediği siyasetin önemi İkinci Viyana bozgunundaki Leh faktörü dikkate alındığında daha iyi anlaşılır. Sumatra’da Portekiz tehlikesi altında bulunan Müslüman Açe hükümdarlığı Osmanlılar’dan yardım isteyince, İskenderiye Kaptanı Kurtoğlu Hızır Reisi bir filoyla oraya göndertmişti. Onun döneminde Afrika’daki İspanyol ve Portekiz tehdidi sona erdirilmiş, Tunus Osmanlı topraklarına katılırken, Fas himaye altına alınmıştır.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Son derece hayırsever birisi olan Sokollu Mehmed Paşa, imparatorluğun birçok yerinde hayır eserleri yaptırmıştı. Kadırga’daki külliyesi, Azapkapı, Lü­leburgaz, Beçkerek (Erdel’de) camileri, Saraybosna’daki kervansarayı, Vişegrad ve Beçkerek’teki köprüleri belli başlılarıdır.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Sokollu, imparatorluğun menfaatleri neredeyse ona göre davranmış, ge­rektiğinde barışı gerektiğinde savaşı öne çıkarmıştır. Üç padişah döneminde yaklaşık 14 yıl büyük bir kudretle veziriazamlık yapması ve bu dönemde iz­lediği siyaset sayesinde Osmanlı İmparatorluğu’nun gücünün parlaklığından dolayı, bazı tarihçiler “Yükseliş Devri”ni Sokollu’nun ölüm tarihi olan 1579 ile bitirirler.</span></p>
    </div>
  </div>
</body>
</html>
