<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-45.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-45.html" xml:lang="tr-TR">
    <div class="Basic-Text-Frame">
      <p class="BB" id="toc_marker-46"><span class="Font-Style78" style="font-size:0.93em;">TANZİMAT</span></p>

      <p class="KB" id="toc_marker-46-1"><span>Soru 1: Tanzimat ne zaman başladı?</span></p>

      <p class="Style41 para-style-override-14" xml:lang="en-US"><span class="Font-Style79-2" xml:lang="tr-TR">Tanzimat’ın ilânından (3 Kasım 1839) önce Tanzimat kelimesi kullanıl­maya başlanmıştı. Tanzimat-ı Hayriye tabiri ilânından bir yıl önce devletin resmî gazetesi Takvim-i Vekayi’de görülür. Gelibolu ve Edirne gibi yerler, yeni düzenlemelerin yapılması için pilot bölge olarak tespit edilmişti. Ancak liberal-muhafazakâr çekişmesi yüzünden yapılması düşünülen yeni düzenle­meler gerçekleştirilemedi. Akif Paşa, sultana olumsuz telkinlerde bulunarak Reşid Paşa’nın yapacaklarına engel oldu. II. Mahmud, tereddüt içerisine girdi ve Reşid Paşa Hariciye Nazırlığı üzerinde kalmak kaydıyla Londra elçisi olarak başkentten uzaklaştırıldı.</span></p>

      <p class="Style41 para-style-override-24" xml:lang="en-US"><span class="Font-Style79-2" xml:lang="tr-TR">Ali Akyıldız’a göre; yapılan köklü reformlar sebebiyle Tanzimat gerçek manada II. Mahmud devrinde başlamış, ancak Sultan Mahmud’un imparator­luğun klasik yapısını tamamen değiştiren reformlarının Tanzimat’ın gölgesinde kalması yüzünden bu durum anlaşılamamıştır. Akyıldız, Tanzimat döneminde yapılanların II. Mahmud’un reformlarının ayrıntıları olduğunu ve Tanzimat Dönemi’nin başlangıcının II. Mahmud dönemi olduğu görüşündedir.</span></p>

      <p class="KB" id="toc_marker-46-2"><span class="Font-Style80-1" style="font-size:1em;">Soru 2: Tanzimat nedir?</span></p>

      <p class="Style41 para-style-override-39" xml:lang="en-US"><span class="Font-Style79-2" xml:lang="tr-TR">Tanzimat nedir sorusu belki de yakın tarihimizin en zor sorusudur. Me­seleyi bu denli zor kılanlardan en başta geleni, şüphesiz, bu tabirin zaman içinde muazzam denilebilecek derece farklı yorumlarla yoğrulmuş bir şekilde günümüze ulaşmasıdır.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Kimilerine göre Tanzimat, yarım adamların yarım adımlarından öte bir şey değildir. “Tanzimatçı kafasını” bir yafta, bir hakaret olarak dillerine dolayanlar için Tanzimat, bu memlekette Batı taklitçiliğinin, Batı uşaklığının miladıdır. Kimilerinin elinde Tanzimat, Türk laikliğinin, Türk anayasa ve parlamenter geleneğinin şanlı mübeşşiri hâline gelmekten kurtulamaz. Kimileriyse Tanzimat’ı iyi niyetli bir teşebbüs kabul edip, daha sonra “ama” ile başlayan bir parantez açıp “yetersizdi” diyerek sözlerine devam ederler. Tüm bu değerlendirmeler, ya ideoloji penceresinden bakılarak ya da sebebi bir tarafa bırakıp tamamen sonuca göre hüküm vererek yapılmıştır ve maalesef hâlâ da yapılmaktadır.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Tarihî bir vakıayı kendi tarihî şartları içinde değerlendirmek, yani ilmî tarih metodolojisiyle hareket etmek ve de imparatorluk kafasıyla düşünmek Tanzimat’ı anlamanın ve anlatmanın vazgeçilmez iki şartıdır. Tanzimat en dar anlamıyla, Sultan Abdülmecid’in 3 Kasım 1839’da Gülhane’de Mustafa Reşid Paşa tarafından okunan hatt-ı hümâyûnudur. Okunduğu yere nispetle Gülhane Hatt-ı Hümâyûnu veya genelde kullanılan ismiyle Tanzimat-ı Hayriye ya da sadece Tanzimat Fermanı ismiyle anılır. En geniş manada ise Osmanlı İmparatorluğu’nun son dönemlerinde yoğunlaşan ancak çok defa önceki za­manlarda başladığı gözlenen bir yenilenme sürecini ifade eder.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Tanzimat’ın iki esas gayesi vardı: Bunların ilki, Sırp (1804) ve özellikle Yunan (1821) ayaklanmalarında kendini bulan ve imparatorluğu temellerin­den sarsan milliyetçi fikirlerin önünü almaktı. Giderek bir Osmanlı milleti oluşturmak fikri bu endişeden kaynaklandı. İkinci gayesi ise merkezî otoriteyi imparatorluğun tamamında hakim kılmaktı. Bazı araştırmacılar, Tanzimat Fermanı’nın yalnızca, Kavalalı Mehmed Ali Paşa’nın isyanını bastırmak için İngiltere’nin yardımını temin etmek ve Liberal Avrupa kamuoyunu kazanmak adına Mustafa Reşid Paşa tarafından hazırlanmış siyasî bir manevra olduğunu iddia ederler. Bu doğru olmakla beraber Mısır isyanı tek başına Tanzimat’ın sebebi değil, sadece hızlandırıcısıydı. Zira II. Mahmud’un son yılları incelen­diğinde, Tanzimat’la gerçekleşen birçok konunun bu yıllarda dillendirildiği ya da uygulamaya yönelik ilk adımlarının atıldığı görülür.</span></p>

      <p class="Style41 para-style-override-14" xml:lang="en-US"><span class="Font-Style79-2" xml:lang="tr-TR">Tanzimat Fermanı hakkındaki bir yanlış değerlendirme de fermanın hu­kuken anayasa olduğu ya da padişahın yetkilerini sınırlandırarak parlamenter sisteme giden yolu tayin ettiğidir. Halil İnalcık fermanın kadim adaletnâme geleneğinin izlerini taşıdığını belirtir. Padişah kendi hukukî yetkileri dâhilinde, içtimaî ve idarî yapıda düzenlemeler yapılması yönündeki emrini ilân etmiş­tir. Fermanın hukukî açıdan padişah üzerinde bağlayıcı olduğunu söylemek de zordur. Padişahın fermanda belirtilen hususlara uyacağına dair yemini, Osmanlılar’da ilk defa görülen bir şey değildir. Tanzimat’ın fikir babalarının Osmanlı idarî yapılanmasına sağladıkları en büyük katkı kadim usûl-i meşveret geleneğini bir müessese içine sokmalarıdır.</span></p>

      <p class="Style41 para-style-override-86" xml:lang="en-US"><span class="Font-Style79-2" xml:lang="tr-TR">Tanzimat sürecini, kendisinden önceki yenilik fikir ve uygulamalarından ayıran ve onlara nispetle daha başarılı kılan en önemli faktör, bu dönemde yenilik fikrinin kişilerin iyi niyetine bağlı bir faaliyet olmaktan çıkartılıp, sis-temleştirilip, kurumlaştırılmasıydı.</span></p>

      <p class="KB" id="toc_marker-46-3"><span>Soru 3: Tanzimat Fermanı nası</span><span>l ilân edildi?</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">1 Temmuz 1839’da, henüz 17 yaşında olan Şehzâde Abdülmecid, babası II. Mahmud’un yerine Osmanlı tahtına çıktı. Tahtın vârisi sıfatıyla iyi bir eğitim</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">görmüş, babasının yenilik fikirlerini benimsemişti. Ancak onda, babasının sert mizacı yoktu.</span></p>

      <p class="Style41 para-style-override-30" xml:lang="en-US"><span class="Font-Style79-2" xml:lang="tr-TR">Londra’nın kurtlar sofrasındaki vazifesinden bu vesileyle İstanbul’a dönen Hariciye Nâzırı Mustafa Reşid Paşa, geldiği günden beri geçen dört ay zarfında, padişahla yaptığı görüşmelerde, Sultan Abdülmecid’in babasının yolundan gitmek istediği izlenimini edinmişti. Mustafa Reşid Paşa, II. Mahmud’un hu­susi alakasına mazhar olmuş, Avrupa’daki vazifesi esnasında değişen dünya koşullarını yakından görmüş, kendisini de bu yönde geliştirmişti. İstanbul’da bir süredir, padişahın da desteğiyle, aralarında Âli Efendi, Sadık Rifat Bey gibi bir elin parmaklarını geçmeyecek sayıdaki arkadaşlarıyla bir şeylerin hazırlığıyla meşguldü.</span></p>

      <p class="Style41 para-style-override-24" xml:lang="en-US"><span class="Font-Style79-2" xml:lang="tr-TR">Tanzimat Fermanı’nın ilânı romantik bir şekilde şöyle anlatılır: “2 Kasım gece yarısı işini bitirip yatak odasına giderken bir mesele arz etmek için şam­danla yanına yanaşan daire kethüdası Topçubaşızâde Salih Bey’i, “Efendim, sen ne fikirdesin, ben ne haldeyim? Ben yarınki gün bir mehlekedeyim ki, akşama sağ çıkacağımdan ümidim yoktur” diye tersledi. Sabah yatağından kalktığında aylardır sürdürdüğü hazırlıklar yüzünden hâlâ yorgun, biraz da tedirgindi. Bugün yapacağı iş, başına ya devlet kuşu konduracak ya da ak mermerden bir mezar taşı diktirecekti. Ama herşeye rağmen kararlıydı ve evinden çıkıp, Bâbıâli’nin yolunu tuttu”. Ancak bu anlatılanlar doğru değildir. Tanzimat Fermanı’nın taslağı kısa bir süre önce Meclis-i Şurâ’da müzakere edilmişti ve bu yüzden de devlet ricâlinin imzaları mazbatanın altında vardı.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Sarayın müştemilatı içinde kalan Gülhane bahçesindeki meydanda, saray erkânı, ulema mensupları, şeyhler, memur ve subaylar, lonca başkanları, memur ve subaylar, Rum ve Ermeni Patrikleri, Hahambaşı, sefaret temsilcileri davete icabet edip, meydandaki çadırlarda yemeklerini yedikten sonra kendilerine gösterilen yerlere geçti. Fransa Kralı Louis Philippe’nin İstanbul’da bulunan oğlu Prens Joinville de davetliler arasındaydı. Meraklı halktan birçok kimse bu garip törene şahit olmak için kalabalıktaki yerlerini almışlardı. Meydana hâkim bir yere yüksekçe bir kürsü kurulmuş, Sultan Abdülmecid de Gülhane’de bulunan kasra inmişti.</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Bu gibi mühim hadiselerde takip edilen usûle uygun olarak müneccimbaşı eşref saatin geldiğini bildirince toplar atılmaya başlandı. Bu sesleri, meydanda ne olacağı konusunda dilden dile dolaşan binlerce senaryo fısıltısı bastırdı. Sultan Abdülmecid, Mustafa Reşid Paşa’ya bir kırmızı atlas bir kese gönderdi. Paşa kürsüye çıktı, atlas keseyi öpüp başına koyduktan sonra dikkatle açtı. İçinden çıkan hatt-ı hümâyûnu tekrar öpüp başına koydu. Kalabalığı şöyle bir süzdükten sonra, yüksek bir sesle hattı okumaya başladı. Böylece bir devre adını veren Gülhane Hatt-ı Hümâyûnu cümle cihana ilân edilmiş oldu.</span></p>

      <p class="KB" id="toc_marker-46-4"><span>Soru 4: Tanzimat Fermanı’nda neler vadediliyordu?</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Hatt-ı Hümâyûn’da önce durum tespiti yapılıyordu: Osmanlı İmparator­luğu kuruluşundan itibaren</span> <span class="Font-Style77-1" xml:lang="tr-TR">Kur’an</span> <span class="Font-Style79-2" xml:lang="tr-TR">ve şeriata sımsıkı bağlı kaldığı için güçlü ve müreffeh olmuştu. Ancak 150 yıldan beri</span> <span class="Font-Style77-1" xml:lang="tr-TR">Kur’an</span> <span class="Font-Style79-2" xml:lang="tr-TR">ve şeriat bir kenara bırakılmış, bu yüzden de hem devlet hem de millet evvelki güç ve ihtişamını kaybetmişti. Yine de memleketin uygun mevkii, yeterli kaynakları ve halkın kabiliyeti akıllı bir şekilde yönlendirilirse, beş on sene zarfında bu kötü durumdan kurtul­mak mümkündü. Bunun için yapılması gereken Allah’ın yardımı ve Hazreti Peygamber’in inayetiyle yeni kanunlar çıkartmaktı.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Hatt-ı hümâyûnun ikinci bölümünde yeni kanunların neler olduğu ve niçin yapılacağı izah ediliyordu; Dünyada can ve namustan daha kıymetli bir şey olmadığına göre, bir kimsenin kendini tehlikede görüp, karakterinde ihanet olmasa bile bunları korumak adına devlete ve millete zarar verecek hareketlere teşebbüs etmemesi için güvenliğinin tesisi şarttı. Kişinin devlet ve millet gayreti, vatan muhabbetiyle çalışabilmesi, daimî bir ızdırap ve endişeden kurtulması ise ancak mal güvenliğinin teminiyle mümkündü. Evvela halkın mal, can ve namus güvenliği sağlanmalıydı. Devletin, memleketin muhafazası için lüzumlu asker ve diğer masrafları, ancak halkın vergilerinden toplanan parayla karşı­lanabileceğine göre, bu vergi meselesine de çeki düzen verilmesi gerekliydi. Bunun için memlekete bir hayrı görülmeyen iltizamla vergi toplanması usulü terkedilecek ve herkesten emlâk ve kudretine göre münasip bir vergi alınacak, hiç kimseden kanun harici bir şey talep edilmeyecekti. Asker konusunda da düzenleme yapılarak nizamsızlığın önlenmesi, ticaret ve ziraatın bozulmaması için şimdiye kadar uygulanan askere alma şeklinden vazgeçilecektir. Artık lüzumu hâlinde her bölgeden nüfusuna uygun miktarda asker talep edilecek ve ömür boyu askerlik vazifesi kaldırılarak, istihdam müddeti nöbetleşe olarak dört-beş seneyle sınırlandırılacaktı.</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Son bölümde, bütün bu vaatlerin nasıl gerçekleştirileceği ele alınıyordu. Buna göre, artık hiç kimse yargılanmaksızın açık veya gizli surette cezalandı­rılmayacaktı. Kimse kimsenin namusuna tasallut edemeyecek, herkes kendi mülkünde tam bir serbestiyetle yaşayacaktı. Müsadere uygulaması, yani dev­letin kişilerin malına hazine adına el koyması kaldırılacak, bu kişinin mirası varisleri tarafından tasarruf edilecekti. Verilen bütün bu haklardan müslim ve gayrimüslimler eşit bir şekilde yararlanacaktı. Can, mal ve namus güven­liği ile vergiyle ilgili bundan sonra yapılacak düzenlemeler Meclis-i Ahkâm-ı Adliye’de, askerlik hususundaki düzenlemeler ise Bâb-ı Seraskerî’de serbest bir şekilde görüşülüp, alınan kararlar padişahın tasvibinden sonra yürürlüğe girecekti. Padişah, Hırka-i Şerif Odası’nda, bütün ulema ve vekillerin huzu­runda fermanda belirtilen hususlara uyacağına yemin edecekti. Son olarak, memurların yargılanması için bir ceza kanunnâmesi hazırlanacak, rüşvetin her türlüsü şiddetle cezalandırılacak, henüz maaşı olmayan memurlara yeterli miktarda maaş tahsis edilecekti.</span></p>

      <p class="KB" id="toc_marker-46-5"><span>Soru 5: Tanzimat ülke içinde nasıl karşılandı?</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">Sultan Abdülmecid, fermanda vadedilenlerin hepsine uyacağına dair yemin etti. Ferman metni atlas bir keseye konulup, Hırka-i Şerif Dairesi’ne kaldırıldı. Bundan sonra Gülhane’de İstanbul ahalisine ilân edilen vesikanın imparatorluğun dört bir yanında duyurulması işine geçildi.</span></p>

      <p class="Style41 para-style-override-22" xml:lang="en-US"><span class="Font-Style79-2" xml:lang="tr-TR">Tanzimat Fermanı, hem devletin resmî gazetesi Takvim-i Vekayi’de yayınlandı hem de her eyalet valisi ve sancak mütesellimine yeni bir hatt-ı hümâyûnla bildirildi. Bu hatt-ı hümâyûna göre Tanzimat Fermanı önce şehrin meydanında merasimle okunacak, sonra da her bir kaza ve kasabaya ayrı ayrı gönderilip halka izah edilecekti. Bâbıâli, bir yandan yeni bir sürecin başladığını göstermek istiyor, bir yandan da bu sürecin yanlış anlaşılmasının önünü almaya çalışıyordu. Her yerde donanma alayları tertip edilerek Tanzimat Fermanı bir bayram sevinci içinde kutlanmaya çalışıldı. Fermanın okunduğu yerde halkın ziyaretine açık bir Tanzimat anıtı yapılması kararlaştırıldı. Ancak önce Gülhane Parkı’nın sarayın bahçesi olması yüzünden anıt için uygun bir yer olmayacağı düşüncesiyle bu ilk fikirden vazgeçildi, sonra da yeni bir yer bulma teşebbüsleri netice vermeyince anıtın yapımı rafa kaldırıldı.</span></p>

      <p class="Style41 para-style-override-39" xml:lang="en-US"><span class="Font-Style79-2" xml:lang="tr-TR">Tanzimat Fermanı’nın ilânı imparatorluk bünyesinde büyük yankı uyandırdı. Herkes fermanda belirtilen hususları kendi zaviyesinden yorumlamaya girişti. “Padişah frenkleşti, Mehmed Ali Paşa Müslüman kaldı”, “Reşid Paşa, gâvurlarla anlaştı” gibi sözler kahvelerde dilden dile dolaştı. Eyaletlerdeki birçok vali, Tanzimatçıların hedeflediği merkeziyetçi yapı yüzünden fermana soğuk baktı. İltizâmın kaldırılması, bu sistemden beslenen mültezim ve âyanları Tanzimat’a muhalif kıldı. Kavalalı Mehmed Ali Paşa, Tanzimat’ın ilânını kendisine karşı yapılmış bir “şah hamlesi” olarak değerlendirdi.</span></p>

      <p class="KB" id="toc_marker-46-6"><span>Soru 6: Tanzimat ülke dışında nasıl karşılandı?</span></p>

      <p class="Style41 para-style-override-11" xml:lang="en-US"><span class="Font-Style79-2" xml:lang="tr-TR">İngiltere ve Fransa, Gülhane Hatt-ı Hümâyûnu’nu müspet karşıladılar. İngiltere hükümeti, imparatorluk tebaası arasında eşitlik temin edilmesinin, Osmanlılar’ı Rusya’ya karşı kuvvetlendireceğini, bunun da Ruslar’ın Ortadoğu’daki nüfuzuna son vereceğini ve İngiltere’nin bölgedeki etkinliğini güçlendireceğini düşünüyorlardı. Bu dönemde İngiliz hariciyesini yönlendiren Lord Palmerston’a göre, Osmanlılar Gülhane’de sergiledikleri iyi niyetle medenî dünyanın bir parçası olmayı hak etmişlerdi. The Times Tanzimat’la ilgili haberinde, Sultan Abdülmecid’i Osmanlı İmparatorluğu’nda bu güne kadar bilinmeyen bir sis­temle buluşturup, kendi devletini yeniden kurmakla övdü. Fransa hükümeti de İngiltere ile benzer beklentilerle Tanzimat’a yaklaştı. Fransa basınının büyük çoğunluğu, fermanı, “içtimaî ve idarî sistemde inkılâp”, “anayasal hareket”, “Avrupaî tarzda inkılâp” gibi büyük sıfatlarla selamladı.</span></p>

      <p class="Style41 para-style-override-14" xml:lang="en-US"><span class="Font-Style79-2" xml:lang="tr-TR">Avusturya’da iktidarı elinde bulunduran ve mutlakiyet rejiminin yılmaz bir savunucusu olan Başbakan Prens Metternich, Tanzimat Fermanı’na menfi baktı. Yine de İstanbul’daki elçisine, sultana ferman hakkındaki olumlu düşün­celerini iletmesini söyledi. Kısa bir süre sonra İstanbul’a meşhur mektubunu gönderip, Sultan Abdülmecid ve Reşid Paşa’ya şayet yenilik yapacaklarsa bunu kendi gelenek göreneklerinden, kendi dinlerinden, kendi medeniyetlerinden hareketle yapmalarını tavsiye etti. Metternich’in bu sözlerinin hangi nedenlerden kaynaklandığına bakılmaksızın, Tanzimat aleyhtarlığı için kullanıldı. Asırlardır güneye inme politikası izleyen ve buna hayli yaklaşan Ruslar ise şimdi olmadık vaatlerle karşılarına çıkan Tanzimat Fermanı’nı komedi olarak nitelendirdiler. Elçi Butenov, özellikle fermanın ve ilânının çok gizli biçimde hazırlanması yüzünden elçilerin törene davet edilmesini ve bu yüzden fermana uluslararası bir anlam kazandırılmasını engelleyemediği için üzgündü. Onlara göre bu ferman, Sultan Abdülmecid’in sadece kendi çıkarları doğrultusunda hareket eden nâzırlarının işiydi ve ilerde Osmanlı İmparatorluğu üzerinde Rusya’nın nüfuzunu azaltıp, İngiltere ve Fransa’nın nüfuzunu ise arttıracaktı.</span></p>

      <p class="KB" id="toc_marker-46-7"><span>Soru 7: Tanzimat’ın uygulanmasında nasıl bir yöntem takip edildi?</span></p>

      <p class="Style41 para-style-override-11" xml:lang="en-US"><span class="Font-Style79-2" xml:lang="tr-TR">Tanzimat reformları ülkenin bütün bölgelerinde aynı anda yürürlüğe konulmadı. Pek çok düzenleme önce belirli bir örnek bölgede denendikten sonra, imparatorluğun diğer bölgelerine de teşmil edilmeye çalışıldı. Bu örnek bölgeler genellikle merkeze yakın veya merkezin denetiminin güçlü olduğu yerlerdi. Mesela, Tanzimat’la benimsenen vergi sistemini uygulamak için gerekli tahrir çalışmaları Bursa ve Yanya’dan başladı, aşar vergisinin tahsili mükellefiyetinin bizzat köylünün kendi sorumluluğuna bırakılması uygulaması ilk kez Kırkkilise’de (Kırklareli) denendi. Böylece coğrafyanın son derece geniş, buna karşılık iletişim imkânlarının yetersiz olduğu bir zamanda aynı progra­mın, farklı din, dil ve ırka mensup insanlara aynı zamanda uygulanmasından doğacak zararlar önlenmeye çalışılmıştı.</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Uygulamada göze çarpan bir diğer husus da tedrici, yani zamana yayıl­mış bir ilerleme fikrinin benimsenmesiydi. Eski müesseseler kaldırılmaksızın kendi hallerine terkedilip, bunların hemen yanı başlarında yeni müesseseler kurulmuştu. Bir süre sonra eski müessese yenisi karşısında âtıl hale gelip, kendiliğinden yok olup gidiyor ya da çok dar bir çevreye hitap eder bir tarzda varlığını güç bela sürdürecek duruma düşüyordu. Böylece yeni müessesenin kurumsallaşması için zaman kazanılıyor, eski ile yeni arasında bir kopukluğun yaşanması engelleniyor, toplumsal muhalefetin önüne geçilmek isteniyordu.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Zamana yayılmış bir yenileşme fikrini kabul eden bu anlayış pozitivist bir görüş yansıtır. Pozitivist felsefenin bu dönemde Avrupa’da etkili bir mevkide bulunduğu ve Tanzimat’ın bazı fikir babalarının da bu fikre uzaktan yakından aşina oldukları unutulmamalıdır. Ancak Tanzimat’ı ilân eden ve uygulayanların öncelikli gayesi pozitivist doktrinle yoğrulmuş bir toplum ve devlet kurmak değil, devletlerini uçurumun kenarından kurtarmaktı.</span></p>

      <p class="KB" id="toc_marker-46-8"><span>Soru 8: Tanzimat’ın getirmek istediği “Osmanlılık”</span> <span>fikri neydi?</span></p>

      <p class="Style41 para-style-override-14" xml:lang="en-US"><span class="Font-Style79-2" xml:lang="tr-TR">XVIII. yüzyılın sonlarından itibaren dünya siyasî literatürüne ciddi biçimde giren ve mevcut yapılanmaları temellerinden sarsmaya başlayan milliyetçilik ve bağımsızlık fikri, şüphesiz, bünyesinde birçok farklı dil, din ve etnik yapı barındıran Osmanlı İmparatorluğu’nu da etkiledi. Bu dönemde Osmanlı ida­recilerinin en önemli meşguliyet ve meselelerinden birisi, yayılan milliyetçilik fikrinin imparatorluğun bünyesinde barındırdığı gayrimüslimler üzerindeki tesirini engelleyerek, buna alternatif politikalar geliştirmek oldu. Bu anlayışın meyvesi olan “Osmanlı Milleti” fikri, devletin mozaik görünümü arz eden içtimaî bünyesini bir harman hâline getirecek ve bu sayede bir arada tutacak politik bir zaruret olarak görüldü.</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Osmanlıcılık fikri, bir anlamda XIX. yüzyılın ateşli milliyetçiliğine alter­natif olarak oluşturulmaya çalışılan bir olguydu; asrın ideolojisi milliyetçiliğin Osmanlı’ya göre yorumlanarak uygulanmasıydı. Bu fikir, çeşitli toplulukları, etnik ve dinî yapılarını muhafaza ederek bir üst kimlik etrafında bir araya toplamayı, yani ittihâd-ı anâsırı gaye ediniyordu. 1804’te başlayıp kısa sürede milliyetçi bir renge bürünen Sırp isyanı ve 1821’den itibaren Osmanlıla</span><span class="Font-Style78" xml:lang="tr-TR">r</span><span class="Font-Style79-2" xml:lang="tr-TR">ı uçu­rumun kenarına getiren Rum isyanı, Osmanlıcılık siyasetinin resmî politika olarak uygulanmasını kaçınılmaz kılan iki büyük gelişme oldu. II. Mahmud’un, “Ben tebaamdan Müslümanlar’ı camide, Hristiyanlar’ı kilisede ve Musevîleri havrada ayırt ederim” sözüyle ifade edilen Osmanlıcılık siyaseti imparatorlu­ğun son demlerine kadar devam etti. Tanzimat sürecinin temel gayesi de bir Osmanlı milleti teşekkül ettirmekti.</span></p>

      <p class="Style41 para-style-override-18" xml:lang="en-US"><span class="Font-Style79-2" xml:lang="tr-TR">Klasik dönemde gayrimüslimler İslâm hukukuna göre zimmî statüsünde değerlendirilmişler, devlete itaat etmeleri ve vergi vermeleri karşılığında her türlü güvenliklerinin temini, askerlikten muafiyet ile dinî ve hukukî otonomi gibi imtiyazlara sahip olmuşlardı. Tanzimat’la birlikte oluşmaya başlayan yeni hukuk anlayışı, imparatorluk sınırlarında yaşayan herkese, imparatorluğun İslâmî geleneklerine halel getirmeksizin, tek vatandaşlık sıfatı altında eşit hak ve mükellefiyetlerin tanınması esasına dayandırıldı. Tanzimat döneminde gayrimüslimlerin idarî kadrolarda istihdamı, bu kimselerin de gidebileceği okulların açılması gibi uygulamalar hep bu yeni anlayışın ürünüydü. Ancak birliğin sağlanabilmesi ve herkesin kendisini Osmanlı hissetmesi kanun önünde eşitliğin temini ile mümkündü. İşte bu gaye ile Tanzimat dönemi süresince geniş bir kanunlaştırma faaliyeti sürdürüldü.</span></p>

      <p class="Style41 para-style-override-17" xml:lang="en-US"><span class="Font-Style79-2" xml:lang="tr-TR">1838’de tesis edilen Meclis-i Vâlâ, 1839’da yeniden düzenlendi. Meclis, yapılacak düzenlemelere müteallik kanunların hazırlanması ve tatbikinde hü­kümete yardımcı olacak ve Tanzimat’a muhalif davranışları görülen yöneticileri yargılayacaktı. 1840’ta, farklı hukukî sistemleri teke indirerek herkesin tâbî olacağı bir hukukî sistem oluşturmak için Fransız Ceza Kanunnâmesi’nden mülhem bir Ceza Kanunnâmesi hazırlandı. Bu kanunnâmenin birkaç yerinde tebaanın eşitliği hususu özellikle vurgulandı. 1851’de bu Ceza Kanunnâmesi yeniden düzenlendi ve yine Fransız Ticaret Kanunu’nun tercüme yoluyla uyarlanmasıyla oluşturulan Kanunnâme-i Ticaret yürürlüğe girdi. Her iki kanunnâmede de Osmanlıcılık fikri açık surette tezahür eder. 1853’te cinayet davalarında Hristiyanlar’ın şahitlik etmesi kabul edildi.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">1846’dan itibaren kurulmaya başlayan ticaret mahkemeleri Batı hukuk normlarının Osmanlı İmparatorluğu’na aktarılmasında önemli bir merhale oldu. Mahkemenin üyeleri arasında Müslümanlar’ın yanısıra gayrimüslimler ve yabancı tüccarlar da vardı. 1847’de Osmanlı tebaası ile yabancı tüccarlar arasında meydana gelen ihtilafları çözmek üzere ihdas edilen Muhtelit Ticaret Mahkemeleri’nde de benzer bir yapılanmaya gidildi.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">1864 tarihli Vilâyet Nizamnâmesi’nde idarî düzenlemelerin yanısıra adlî düzenlemeler de yapıldı. Nizamnâmede kaza, sancak ve vilâyetlerde Nizâmiye Mahkemelerinin kurulması ve bu mahkemelerin her birinde gayrimüslim üyelerin de yer alması kararlaştırıldı. Mahkemeler, ayrım yapmaksızın, halkın ceza ve diğer hukuk işlerini yürütecekti.</span></p>

      <p class="Style41 para-style-override-24" xml:lang="en-US"><span class="Font-Style79-2" xml:lang="tr-TR">Meclis-i Vâlâ kanun tasarısı ve nizamnâme hazırlama yetkisini 1854’te oluşturulan Meclis-i Âli-i Tanzimat’a devretti. Bu düzenlemeden beklenen netice alınamayınca 1861’de iki meclis tekrar birleştirildi. 1868’de meclisin yetkileri, Şûra-yı Devlet ve Divân-ı Ahkâm-ı Adliye isimleriyle kurulan geniş­letilmiş iki kuruma devredildi. Şûra-yı Devlet, kanun ve tasarı hazırlamakla mükellefti ve toplam 41 üyesinin 28’i Müslüman, 13’ü gayrimüslim idi ki bu oran ülkedeki gayrimüslim oranına takriben denk düşmekteydi. Üyelerin seçiminde, Osmanlı tebaasının bütünün temsil edilmesi hedeflenmişti. Batılı kanunlara göre ortaya çıkan davalara bakan Ahkâm-ı Adliye’nin toplam 13 üyesinden beşi gayrimüslimdi.</span></p>

      <p class="KB" id="toc_marker-46-9"><span>Soru 9: Tanzimat malî sahada neler getirdi?</span></p>

      <p class="Style41 para-style-override-86" xml:lang="en-US"><span class="Font-Style79-2" xml:lang="tr-TR">Tanzimat dönemi, malî anlayış, sınaî yaklaşım, sistemin idaresi gibi iktisadî hayatın hemen bütün veçhelerinde büyük değişim ve dönüşümlerin yaşandığı bir dönem olarak göze çarpar. Hatta denilebilir ki, Tanzimat anlayışının en büyük yansımalarından biri, belki de birincisi memleketin iktisadî bünyesinde yaşanmıştır.</span></p>

      <p class="Style41 para-style-override-15" xml:lang="en-US"><span class="Font-Style79-2" xml:lang="tr-TR">İktisadî faaliyetleri bireylerin zenginleşmesini temin edecek bir amaç değil, toplumun refahını sağlayacak araçlardan biri olarak gören Osmanlı klasik iktisat anlayışı, Tanzimat’la birlikte yerini, o dönemde Avrupa’da hâkim olan klasik iktisat anlayışına terketti. Bu dönemde Osmanlı İmparatorluğu’nda yayınlanan maliye ve iktisatla ilgili kitaplardan ve bazı gazeteler ile dergilerdeki yazılar­dan, özellikle Fransız aydınlarından yapılan tercümelerin etkisiyle gelişen bu değişimi izlemek mümkündür. Bu değişimin neticesinde malî hayatın yeniden yapılandırılmasına girişildi.</span></p>

      <p class="Style41 para-style-override-24" xml:lang="en-US"><span class="Font-Style79-2" xml:lang="tr-TR">Devletin gelirlerinin önceden tahmini ve yapılacak harcamaların buna göre planlanması esasına dayalı modern bütçe düşüncesi Tanzimatçılar tara­fından da benimsendi. 1841-1842 malî yılında, bağlayıcı olmamakla birlikte, tahmini bir bütçe hazırlandı. 1846-1847 malî yılından itibaren modern bütçe uygulamasına geçildi.</span></p>

      <p class="Style41 para-style-override-35" xml:lang="en-US"><span class="Font-Style79-2" xml:lang="tr-TR">Vergilerin mükellefler arasında dağıtılması, tahsili ve miktarlarının tespiti hususlarında reformlar yapıldı. 1840’da vergilerin iltizama verilip, mülte­zimler aracılığıyla toplanması usulüne son verildi. Ancak gerekli altyapının kurulamaması nedeniyle hazinenin büyük kayıplara uğraması üzerine kısa süre sonra yer yer iltizam usûlüne geri dönüldü. Her türlü angarya ve devlet görevlilerinin halktan resmî vergiler haricinde kendileri için aldıkları bütün vergiler yasaklandı. Örfî tekâlif ismiyle tahsil edilen vergiler kaldırılarak, bunun yerine an-cemaatin vergi ismiyle tek bir vergi getirildi ve bu yeni verginin herkesten gelirine göre alınması kararlaştırıldı. Mükelleflerin öde­yecekleri miktar, o bölgede yapılan tahrirlere göre tespit edildi. An-cemaatin verginin tahsilinde mültezimler yerine devlet görevlileri ve bölgedeki halkın temsilcilerinden istifade edildi.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Islahat Fermanı’ndan sonra vergilerin yeniden düzenlenmesi kararlaştırıldı. 1859-1860’dan itibaren an-cemaatin vergi tedricen kaldırılarak, bunun yerine emlâk, arazi ve temettü vergilerinin ayrı ayrı tahsili benimsendi. Gayrimüslim­lerden alınan cizye vergisinin evvelâ tahsilinde bir takım düzenlemeler yapıldı. Önceleri cizyedârlar veya memurlar aracılığıyla toplanan bu vergi, yapılan düzenlemeyle, Tanzimat’ın uygulandığı bölgelerde cemaatlerin dinî önderleri, diğer bölgelerde ise valiler vasıtasıyla toplanmaya başlandı. Bazı aksamalar üzerine 1842’de cizyenin tahsili hususunda bazı değişiklikler yapıldı. Islahât Fermanı’yla gayrimüslimlere askerlik yolunun açılmasıyla cizyenin kaldırılması gündeme geldi. Ancak gayrimüslimler bu karardan memnun kalmadılar ve neticede bedel-i askerlik adıyla cizye vergisi ödemeye devam ettiler.</span></p>

      <p class="Style42 para-style-override-35" xml:lang="en-US"><span class="Font-Style79-2" xml:lang="tr-TR">Aşar vergisinin Tanzimat’ın uygulandığı her bölgede onda bir oranında, Tanzimat’ın uygulanmadığı bölgelerde ise eski oranlarda tahsili kararlaştırıldı. Önce 1874’e kadar uzanan bir süreçte ülkedeki bütün iç kara gümrükleri, daha sonra da iskelelerde alınan vergiler kaldırıldı. 1845’te, şer’i senetler dışında, bütün resmî işlerde devletçe basılan damgalı kâğıtların kullanılması hükme bağlandı. 1873’ten itibaren bunların yerini damga pulları aldı.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">1840’da Kaime-i Muteber-i Nakdiye ismiyle kâğıt paraların ilk numuneleri piyasaya sürüldü. 1844’te imparatorluk tarihinin son sikke tashihi yapılarak, onluk sisteme dayalı gümüş ve altın para sistemine geçildi. 1850’de onluk ve yirmilik küçük küpürler hâlinde kâğıt paralar basıldı. Kırım Savaşı sırasında kaime basımına hız verildi. Ancak bu kaimelerin hazinede karşılığının bulunmaması ve kolay bir şekilde sahtelerinin yapılabilmesi, bunların piyasa itibarını zedeledi ve büyük bir enflasyona sebep oldu. 1860’ların başında Osmanlı Bankası’ndan alınan kredilerin yardımıyla kâğıt paralar tedavülden kaldırıldı.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Tanzimat döneminde malî hayatımıza giren yeni bir kavram da dış borçtu. 1850’de Osmanlı maliyesi aylıkları ödeyemeyecek duruma gelince, Sadrazam Reşid Paşa ve diğer devlet ileri gelenleri dışarıdan borç almak için harekete geçtiler. Bu duruma karşı çıkan padişahın eniştesi Fethi Paşa, Abdülmecid’i borç almaktan vazgeçirdi. Osmanlı İmparatorluğu, Rusya ile Kırım Savaşı’na girdiğinde, bu harbin getirdiği malî yükü karşılamak için savaş esnasında, 1854’te ilk defa dışarıdan borç para aldı. Alınan ilk borç savaş için harcan­dığından, bir müddet sonra hem borcu ödemek, hem de diğer ihtiyaçlar için yeniden borçlanıldı. Takip eden yıllarda borçlanma artarak devam etti. Artık dışarıdan borç alınması alışkanlık hâline gelmiş ve Osmanlı devlet adamları açısından meseleleri çözmek için kolay bir yol olmuştu. Bu kısır döngü 1875’te Osmanlı maliyesinin iflasının ilân edilmesine, 1881’de Düyûn-ı Umumiye’nin kurulmasına zemin hazırladı.</span></p>

      <p class="KB" id="toc_marker-46-10"><span>Soru 10: Tanzimat’ın sanayileşme hamlesi nas</span><span>ıl sonuçlandı?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Tanzimat Dönemi’nin enteresan ve günümüzde fazla bilinmeyen gelişme­lerinden birisi de Batı’nın iktisadî nüfuzunun yoğun bir şekilde hissedilmeye başlandığı 1840’larda imparatorluk bünyesinde gerçekleştirilmeye çalışılan büyük sanayileşme hamlesidir.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Taşrada âyanları, merkezde de yeniçerileri ortadan kaldırmak sûretiyle geleneksel yapının en önemli direnç odaklarını tasfiye eden II. Mahmud’un bütün saltanatı müddetince ısrarla takip ettiği merkezî idarenin otoritesini taşraya yayma siyaseti Tanzimat döneminde de sürdürüldü. Bu durum, iktisadî hayatın, Osmanlı tarihinde hiç olmadığı kadar devletçi bir karakter kazanma­sına sebep oldu. Merkezî bürokrasinin denetimine kazandırılan bu iktisadî kaynaklar, Tanzimat politikalarının ekonomik temelini oluşturdu.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Yine bu dönemde yaşanmaya başlayan ve uzun vadede daha müessir sonuçlar doğuran bir diğer gelişme de iktisadî hayatın gün be gün liberalleş-mesiydi. İlk gelişmeyle tezat gibi görünen bu son durum, bir taraftan merkezî devlet örgütlenmesinin gerekli kıldığı daha fazla miktarlardaki para talebinin iktisadî yaşamı büyük ölçüde nakdîleştirmesinin, bir taraftan da sanayileşmiş Batı’nın Ortadoğu’yu hammadde kaynağı ve mamûl ürün pazarı olarak gören politikalarının kesifleşmesinin tabii bir sonucuydu. Özellikle İngiliz sermayesi, Avrupa’da Napolyon Fransası’nın tehdidinden kurtulduktan sonra müthiş bir pazar arayışına girişmişti. Kavalalı Mehmed Ali Paşa tehdidi karşısında yıkılma tehlikesiyle karşı karşıya kalan devletin, bu tehdidi savuşturmak için İngiltere’nin desteğini temin maksadıyla, Osmanlı iç pazarını Batılı tüccarların istilasından büyük ölçüde alıkoyan “yed-i vâhid” ve “iç gümrük” sisteminden 1838’deki Baltalimanı Ticaret Antlaşması ile vazgeçilmesi, Osmanlı pazarının Batı sermayesinin denetimine girmesi sürecinin kırılma noktasıydı. Antlaşma mütekabiliyet, yani karşılılık esasına dayanmakla birlikte antlaşmanın tüm meyvelerini İngilizler topladı. 1827-1850 arasında İngiltere’nin Osmanlı İmparatorluğu’na ihracatı 8,5 kat, ithalatı ise 3,5 kat arttı. Kısa süre sonra benzer antlaşmalar diğer Avrupa devletleriyle de yapıldı.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Edward Clark’ın “Osmanlı sanayi devrimi” olarak nitelendirdiği Osmanlı sanayileşme hareketi, esas itibariyle, devlet eliyle gerçekleştirilen bir hamleydi. Zira bu dönemde özel sektörün elinde böylesi büyük yatırımları finanse ede­bilecek düzeyde sermaye birikimi yoktu. Evvelâ Yedikule ile Küçük Çekmece arasındaki, yaklaşık 130 kilometre uzunluğundaki saha bir nevi sanayi parkı olarak seçildi. Osmanlı idarecileri 1843’ten itibaren bölgede büyük bir sınaî ve ziraî üretim kompleksi yaptılar. Bu kapsamda Zeytinburnu’nda demir işleme ve makine imalathanesi, kumaş ve pamuklu çorap üretim tesisi, buradaki fabrikalar için kalifiye eleman yetiştirmek üzere bir teknik okul ve işçilerin ikameti için devrin şartlarına göre muazzam sayılabilecek bir bina inşa edildi. Bakırköy’de, mevcut baruthaneye ilaveten, bir iplik bükme, dokuma ve pamuklu basma fabrikası, demir atölyesi ve küçük bir tersane yapıldı. Yeşilköy’de Fransız örneklerine dayanan büyük bir model çiftlik ve ziraatçı yetiştirmek üzere bir okul kuruldu. Büyük İstanbul kompleksi batıda Küçükçekmece’deki baruthane, doğuda ise Yedikule’deki tuzla ile sınırlanmaktaydı. Bütün bu sanayileşme hamlesi tek bir yönetimin idaresi altında toplandı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Merkezî sanayi komitesi taşrada da sanayileşme gayretlerine yöneldi. İzmit’te bir tekstil fabrikası, Hereke’de bir pamuklu dokuma fabrikası kuruldu. Kısa bir zaman sonra Hereke’deki tesis, ipekli üreten bir merkeze dönüştürüldü. Sanayi tesislerinin hammadde ihtiyacının temini için de bazı faaliyetlere girişildi. Yabancı uzmanlardan istifadeyle yeni maden kaynakları aranmaya başlandı ve hem yeni hem de mevcut maden ocakları sanayi makineleriyle donatıldı. Bursa’daki dokuma sanayiine hammadde temin etmek üzere bölgede bir çiftlik kuruldu ve buraya 15 bin merinos koyunu yerleştirildi. Yeşilköy’deki çiftliğe Amerikalı bir tarım uzmanın rehberliğinde pamuk ekildi, çırçır makineleri getirtildi. Bu uzman, Amerika’daki azadlı kölelerinden bazılarını İstanbul’a getirtip, çiftlikte istihdam etti. 1850’de Hereke ipekli sanayiine malzeme temin etmek için Bursa’da İtalyan tipi buharlı ipek makaralarıyla donatılmış büyük bir fabrika yapıldı.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Yapılan bütün gayretlere rağmen sanayileşme hamlesi, bir takım dâhilî ve haricî faktörlerin etkisiyle, istenilen neticeyi vermedi. Önemli meselelerden biri, makinelerin hemen tamamının Avrupa’dan ithal edilmesiydi. Bunların bir kısmı kullanılamayacak kadar eskiyken, bir kısmı da henüz Avrupa’da dahi denenmemiş makinelerdi. Makinelerin yanısıra bunları kullanacak kalifiye insanların da ithal edilmesi gerekmekteydi ki, kendilerine hayli yüksek ücretler ödenen bu kimseler fabrikaların işletme maliyetlerini arttırdı. Bir diğer mesele üretilen mallar için imparatorluk dâhilinde yeterli pazarın oluşturulamama-sıydı. Devlet gazete ilânlarıyla halkı yerli ürünleri kullanmaya teşvik etmeye çalıştıysa da bu yeterli olmadı.</span></p>

      <p class="Style42 para-style-override-31" xml:lang="en-US"><span class="Font-Style79-2" xml:lang="tr-TR">1850’lere doğru imalathanelerin üretimlerinde ciddi düşüşler görülmeye başlandı. Kırım Savaşı’nın çıkmasıyla devletin varlığı tehlikeye girince sana­yileşme faaliyetleri ikinci plana düştü. Teknik ve iktisadî faktörlerin yanısıra bazı beklenmedik felaketler de Osmanlı sanayileşmesinin yarıda kalmasına sebep oldu. Meselâ, 1848’de Küçükçekmece’deki barut imalathanesi infilak etti. 1850’ye doğru Yeşilköy’deki model çiftlikte üretilen pamuklar çırçırsızlık yüzünden telef oldu ve fidanlar susuzluktan kurudu. 1855’teki bir depremde Bursa’daki ipek makara fabrikası yıkıldı. Merinos koyunu çiftliği projesi, kötü yönetim, hırsızlık ve hastalık gibi sebeplerle hüsranla neticelendi. Ayrıca ham­maddelerin zamanında yerine yetiştirilememesi, bazı mühendislerin ümitsizliğe kapılarak ülkelerine geri dönmesi, Avrupalı kalifiye elemanlarla Osmanlı tebaası vasıfsız işçiler arasındaki gizli gerilim sanayileşmenin yarıda kalmasının diğer sebepleri arasındadır.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Bir merkezî idarenin yanısıra çeşitli komiteler tarafından da yönlendiri­len ve hükümetin sanayileşme programının bir parçası olduğu anlaşılan çok sayıdaki sanayi tesisi, Osmanlı idarecilerinin, Batı’nın iktisadî tehdidini idrak edip, buna karşı tedbir almaya çalışmalarının ürünü olarak değerlendirilebilir. Bu sanayileşme hareketi genel manada tam bir başarıya ulaşamasa da, özelde bu dönemde inşa edilen bazı fabrikalar Türkiye Cumhuriyeti’nin ilk yıllarında da üretimlerine devam etmişlerdir.</span></p>

      <p class="KB" id="toc_marker-46-11"><span>Soru 11: Tanzimat’ta askerlik alanında ne tür gelişmeler ya­şandı?</span></p>

      <p class="Style42 para-style-override-35" xml:lang="en-US"><span class="Font-Style79-2" xml:lang="tr-TR">Askerî alanda Tanzimat reformları II. Mahmud’un bıraktığı yerden devam etti. Askerlik hizmetinin vatanî bir vazife olduğu ilân edildi ve mecburî askerliğe yönelik adımlar atıldı. Her bölgeden, nüfusun miktarı ölçüsünde, kura usûlüyle asker toplanması kararlaştırıldı. Askere alma yaşı 20 olarak tespit edildi. Her aileden tek bir kişinin askere çağrılması, tek çocuğu olan ailelerin bu hizmetten muaf tutulması ilkesi benimsendi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1843’te ilân edilen bir kanunnâme ile askerî örgütlenmenin zarureti ve bu konuda yapılacak düzenlemeler tespit edildi. Kanunnameye göre muvazzaf askerlik süresi beş yıl olacak, bu süre sonrası terhis edilenler yedi sene redif</span> <span class="Font-Style79-2" xml:lang="tr-TR">kabul edilecekti. Redifler her yıl bulundukları kazalarda yeni harp teknikleri ve silahları hususunda eğitim görecekti. Kara ordusu şu birimlere ayrıldı:</span></p>

      <p class="Style45 para-style-override-39" xml:lang="en-US"><span class="Font-Style79-2" xml:lang="tr-TR">1. Hassa Ordusu (1. Ordu): Merkezi Üsküdar’da olup, ilgi alanı Güneybatı Anadolu’ydu.</span></p>

      <p class="Style45 para-style-override-98" xml:lang="en-US"><span class="Font-Style79-2" xml:lang="tr-TR">2. Dersaadet Ordusu (2. Ordu): Merkezi İstanbul’daydı.</span></p>

      <p class="Style45 para-style-override-39" xml:lang="en-US"><span class="Font-Style79-2" xml:lang="tr-TR">3. Rumeli Ordusu (3. Ordu): Merkezi Manastır olup ilgi alanı bütün Rumeli’yi kapsamaktaydı.</span></p>

      <p class="Style45 para-style-override-99" xml:lang="en-US"><span class="Font-Style79-2" xml:lang="tr-TR">4. Anadolu Ordusu (4. Ordu): Merkezi Sivas olup, ilgi alanı Anadolu’ydu.</span></p>

      <p class="Style45 para-style-override-93" xml:lang="en-US"><span class="Font-Style79-2" xml:lang="tr-TR">5. Arabistan Ordusu (5. Ordu): Merkezi Şam olup, ilgi alanı Suriye ve Arabistan’dı.</span></p>

      <p class="Style45 para-style-override-39" xml:lang="en-US"><span class="Font-Style79-2" xml:lang="tr-TR">6. Irak ve Hicaz Ordusu (6. Ordu): 1848’de merkezi Bağdat olmak üzere kuruldu.</span></p>

      <p class="Style42 para-style-override-100" xml:lang="en-US"><span class="Font-Style79-2" xml:lang="tr-TR">1847’de gayrimüslimlerin de orduda istihdam edilmeleri ve albay rütbesine kadar yükselebilmeleri kararlaştırıldı. Cizye vergisi kaldırıldı. Osmanlı idare­cileri bu sayede, Batılı devletlerin her fırsatta Müslümanlar’la gayrimüslimler arasında eşitliğin sağlanamadığını iddia edip, bunun en büyük delili olarak da cizye vergisini göstermelerini ve bu bahane ile imparatorluğun içişlerine mü­dahale etmelerini önlemek istediler. Ancak gayrimüslimlerin askerlik yapmaya hiç de hevesli olmadıkları kısa sürede anlaşılınca bu son kararlardan vazge­çildi. Batılı devletler, Osmanlı gayrimüslimlerinin askere kabulü hususundaki ısrarlarını sürdürünce, konu 1856’daki Islahat Fermanı’nda tekrar gündeme geldi. Gayrimüslimler bu defa da askere gitmeye yanaşmadı. Nihayet askere gitmeyi reddeden cizye mükellefi gayrimüslimlerin, bedel-i askerlik vergisini ödemeleri şartıyla bu hizmetten muaf tutulmaları kararlaştırıldı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Sultan Abdülaziz, Osmanlı ordusunun teçhizat, teknik ve eğitim açısından Avrupa orduları ile boy ölçüşebilecek konuma gelmesi için büyük gayret gös­terdi. Avrupa gezisi kapsamında Londra’ya da uğrayan ve İngiliz donanmasına hayran kalan padişahın özel ilgisi sayesinde Osmanlı deniz kuvvetleri büyük gelişme sağladı. 1867’de Bahriye Nezâreti kuruldu. İngiltere’den satın alınan zırhlı harp gemileriyle Osmanlı donanması dünyanın en güçlü donanmalarından biri hâline geldi. 1869’da Serasker Hüseyin Avni Paşa’nın yönlendirmeleriyle askerî yapılanma yeniden ele alındı. Askerlik vazifesi, dört yıllık nizamiye, bir yıllık redif ve sekiz yıllık mustahfızlık olmak üzere toplam 13 yıllık hizmet hâline getirildi. Seraskerlik makamının yanısıra Harbiye Nezâreti kuruldu.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Terfi sistemi yeniden düzenlendi. Ancak bu düzenlemelerin meyvesinin tam alınacağı sırada çıkan 1877-1878 Osmanlı-Rus Harbi ordunun büyük kayıplara uğramasına sebep oldu.</span></p>

      <p class="KB" id="toc_marker-46-12"><span>Soru 12: Tanzimat döneminde eğitim ve bilim alanındaki ge­lişmeler nelerdir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">II. Mahmud, 1824’te yayınladığı Talim-i Sıbyan fermanıyla sıbyan mek­tepleri konusunda bazı düzenlemeler yaptı. İstanbul’da geçerli olmak üzere, çocukların ergenlik çağına kadar okula gönderilmeleri mecburî tutuldu. II. Mahmud’un saltanatının sonlarında teşkil edilen Meclis-i Umûr-ı Nafia yeni bir eğitim sisteminin kurulması hususunda bazı önemli icraatlarda bulundu. Meclis’in çalışmaları sonucunda Selâtin-i İzam Mektebi ismiyle geleneksel mahalle mekteplerinin üstünde ve onlardan farklı usullerde eğitim veren yeni okullar açıldı. 1838’de ilköğretimle ilgili eğitim işlerini planlamak üzere, Evkaf Nezâreti bünyesinde, bir müdürlük statüsünde Mekâtib-i Rüşdiye Nezâreti kuruldu. Aynı yıl memur yetiştirmek üzere Mekteb-i Maarif-i Adliye ismiyle rüşdiye seviyesinde bir okul açıldı. Kısa bir süre sonra bu okul iki ayrı şubeye ayrıldı. Tanzimat’ın güçlü şahsiyetlerinden Ahmed Cevdet Paşa bu ilk düzen­lemeleri, eğitimin ilk kademesini göz ardı ettiği, bunun bir binanın inşasına orta kattan başlamaya benzediğini söyleyerek tenkit eder.</span></p>

      <p class="Style42 para-style-override-35" xml:lang="en-US"><span class="Font-Style79-2" xml:lang="tr-TR">Tanzimat Fermanı’nda eğitim konusunda tek bir kelime dahi edilme­mesine rağmen, yapılan ve yapılacak ıslahatı benimseyecek ve yönlendirecek insanların ancak eğitime ağırlık verilmesiyle yetiştirilebileceği anlaşılmış ve bu husus 1846’da Sultan Abdülmecid tarafından Meclis-i Vâlâ’da sert bir dille ifade edilmişti.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Eğitim konusundaki ilk teşebbüs 1845’te Meclis-i Muvakkat’ın kurulma­sıydı. Islahatın ruhuna uygun olarak gerekli eğitim planlarını yapmak üzere kurulan bu meclis ilk olarak mahalle mekteplerinin yeniden düzenlenmesi meselesiyle ilgilendi. 1846’da Meclis-i Maarif-i Umûmiye’nin ve Mekâtib-i Umûmiye Nezâreti’nin kurulmasıyla eğitim meselesi daha ayrıntılı bir şekilde tekrar ele alındı. Sıbyan mektebleri bu nezâretin yetkisi dışında bırakılmasına karşılık, orta dereceli okul olarak planlanan rüşdiyelerin açılmasına büyük önem verildi. İlk rüşdiye denemesinden başarılı neticeler alınınca yenilerinin açılmasına hız verildi. 1869’a kadar İstanbul’da 12-13, taşrada da 87 civarında rüşdiye açıldı. Bir diğer önemli gelişme de 1848’de İstanbul’da Darülmuallimîn adıyla bir öğretmen okulunun açılmasıydı. Benzer bir okul ancak 1868’de Darülmuallimîn-i Sıbyan ismiyle, ilköğretim kurumlarına öğretmen yetiştirmek üzere açılabildi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1857’de hükümette bir nâzırla temsil edilecek Maarif-i Umûmiye Nezâreti kuruldu. Bu nezâret Harbiye, Bahriye ve Tıbbiye dışındaki bütün okulların yönetim ve denetiminden mesuldü. Müslim ve gayrimüslimlerin sıbyan mek­teplerinde ayrı, diğer okullarda ise karma olarak eğitim görmesi kararlaştırıldı. Sıbyan mekteblerinin ıslahı çalışmaları doğrultusunda 1863’te İstanbul’da 33 okul tespit edilerek, buralarda yeni usullerde eğitim verilmeye başlandı. Ho­calara maaş bağlandı, ilköğretim parasız hale getirildi. 1864’te eğitimle ilgili mevcut meclisler kaldırılarak, yeni bir danışma kurulu olarak iki şubeden oluşan Maarif-i Umûmiye Heyeti kuruldu. 1868’de Fransız modelinde açılan ve Fransızca eğitim vermesi kararlaştırılan Galatasaray Sultanîsi, Tanzimat’ın Osmanlılık fikrinin en canlı yansımasıdır. Bütün gayretlere rağmen parasızlık ve yetişmiş hoca eksikliği eğitim konusundaki çalışmaların arzu edilen seviyeye gelmesini ve imparatorluğun tüm bölgelerine yayılmasını engellemiştir.</span></p>

      <p class="Style42 para-style-override-35" xml:lang="en-US"><span class="Font-Style79-2" xml:lang="tr-TR">Tanzimat döneminde eğitim alanında en köklü adım 1869’daki Maarif-i Umûmiye Nizamnâmesi’yle atılabildi. Fransız eğitim sisteminden istifadeyle hazırlanan bu nizamnâme, Tanzimat ve sonrasında eğitim hayatına hem teşkilat hem de felsefe yönünde yeni bir istikamet verdi. Nizamnâmede belirtildiği gibi, 1870’lerden itibaren sıbyan mektepleri yeniden düzenlendi, 1875’te rüşdiyelerle yüksek okul arasında yeni bir kademe olarak ilk idadî açıldı, rüşdiyelerin tesisine hız verildi. Gariptir ki 1869 nizamnâmesi medreseler hakkında tek bir kelime ihtiva etmemektedir. Nizamnâmede yeni bir öğretmen okulunun açılacağı be­lirtilip, bu okulun idarî teşkilatı ve müfredatı tespit edilmekle birlikte, bu vaat ancak 1874’te, nizamnâmede öngörülenden biraz daha farklı bir yapılanmaya sahip olarak, İstanbul Darülmuallimîni’nin açılmasıyla gerçekleştirilebildi. Kız öğretmen okulu açılması yönündeki vaat ise 1870’te Darülmuallimât’ın teşkiliyle hayat buldu.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Tanzimat döneminde bilimin müesseseleşmesi yönünde bazı ciddi adımların atıldığı görülmektedir. İstanbul’daki Avrupalı müsteşriklerin başta Osmanlı İmparatorluğu olmak üzere Doğu ülkeleri hakkında incelemeler yapmak üzere 1853’te kurdukları İstanbul Şark Cemiyeti, bu dönemdeki ilmî cemiyetlerin bilinen ilk örneğidir. Osmanlı aydınları tarafından kurulan ilk cemiyet 1861’de faaliyetlerine başlayan Cemiyet-i İlmiye-i Osmaniye’dir. Cemiyet mensupları çalışmalarını Mecmua-i Fünûn adlı dergide yayınladı­lar. Ekmeleddin İhsanoğlu, bu cemiyetin, bazı yazarların iddia ettikleri gibi Batı’daki ilim akademileri ile mukayese edilemeyeceğini, cemiyetin ilmî araştırmayı hedef almadığını, Batı bilimini okuyucularına metafizik bir anla­yışla her derde devâ olarak sunduğunu söyler. 1865’te tıbbiyeliler tarafından kurulan Cemiyet-i Tıbbiye-i Osmaniye, Osmanlı aydınlarının cemiyetleşme konusundaki en önemli teşebbüsüydü. Cemiyet, Fransızca olan tıp eğitiminin Türkçe olarak yapılmasını sağladığı gibi, 1873’te ilk Türkçe modern tıp lugati Lugat-i Tıbbiye’yi yayınladı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Bu dönemin en ilginç teşebbüslerinden birisi de Dârülfünûn adıyla bir yüksek öğretim kurumunun açılması kararıdır. Dârülfünûn fikri ilk Muvakkat Maarif Meclisi’nin raporları doğrultusunda Meclis-i Vâlâ’da hazırlanan Şubat 1846 tarihli bir mazbatada dillendirildi ve kuruluş amacı memur yetiştirmek olarak tespit edildi. Temmuz 1846’da hazırlanan bir başka mazbatada daimî bir Maarif Meclisi’nin teşkili ve Dârülfünûn’un bu meclis tarafından kurul­ması kararlaştırıldı. Bu mazbatada Dârülfünûn’da bütün ilim ve fenlerin öğretilmesi, öğrencilerin masraflarının devletçe karşılanması benimsendi. Kasım’da Dârülfünûn binasının yapımı başladı. Meclis bir taraftan bu ko­nudaki çalışmalarını sürdürürken bir taraftan da 1851’de Dârülfünûn’da okutulacak kitapları hazırlamak üzere Encümen-i Dâniş adlı bir müessese kurdu. Encümen-i Dâniş, ilk açılışında kırk dâhilî ve otuz üç yerli ve yabancı haricî üyeden oluşmasına rağmen fazla bir iş yapamadı. 1863’te hâlâ inşaat hâlinde olan Dârülfünûn binasında Kimyager Derviş Paşa’nın konuşmasıyla halka açık konferanslar şeklinde serbest dersler başladı ve iki yıl muntazam devam etti. 1865’te tamamlanan Dârülfünûn binasının Maliye Nezâreti’ne devredilmesi üzerine yeni bir bina yapımına başlandı. Dârülfünûn ders­leri Çemberlitaş’taki Nuri Paşa konağına taşındı. 1869 Maarif-i Umûmiye Nizamnâmesi’nde Dârülfünûn konusu geniş bir şekilde ele alındı. Aynı yılın Mart’ında yeni Dârülfünûn binası tamamlandı, Ekim’de sınavlar yapıldı. Ni­hayet Şubat 1870’te Dârülfünûn açıldı. Buradaki dersler 1870-1873 arasında kesintisiz olarak sürdü. Ancak bundan sonra eğitimin devam edip etmediği hâlâ tespit edilememiştir. 1876’dan sonraki devlet salnâmelerinde, Galata­saray Sultanîsi bünyesinde faaliyet gösteren üç yüksek mektep Dârülfünûn ismiyle anılmaktadır. Dârülfünûn kurma konusundaki üçüncü ve başarılı girişim 1900’da İstanbul’da gerçekleştirilebildi.</span></p>

      <p class="KB" id="toc_marker-46-13"><span>Soru 13: Tanzimat’ın muhalifleri Yeni Osmanlılar ne istiyor­lardı?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">XIX. yüzyılda devletin günden güne kötüye giden gidişatı devlet adamla­rını ve “aydınları” mevcut müesseselerde ıslahat fikrinden yenileşme fikrine sevk etti. Bu yenileşmede model Batı idi. Bu asır imparatorlukta yoğun bir batılılaşma faaliyetlerinin yaşandığı bir dönemdi ve İlber Ortaylı’nın dediği gibi “imparatorluğun en uzun yüzyılı” oldu.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Dertlere deva olarak sunulan Tanzimat icraatları kötü gidişatı tersine çevirip, özlenen baharı getiremedi. Bu fermanın gayrimüslimlerle ilgili hükümlerini daha da derinleştiren yeni bir fermandan başka bir şey olmayan Islahat Fermanı’nın zamanla gerek gayrimüslimler gerekse Batılı devletlerce suistimâle uğratılması, Müslümanlar’ın kendilerini aslî vatanlarında gün be gün ikinci sınıf vatandaş hissetmelerine ve Tanzimat anlayışını sorgulamaya başlamalarına sebep oldu. Tanzimatçılara ilk tepki, 1859’daki teşebbüs aşamasında kalan Kuleli Vak’ası’ydı. Ancak bu tepki, batılılaşma adına değil, Müslümanlar’ın içinde bulundukları kötü durum sebebiyle gelmişti.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Tanzimatçıların icraatlarına karşı bir diğer muhalif hareket, 1865’te Mes­lek ya da Mesleknâme adlı gizli cemiyetin teşekkülüydü. Meslek mensupları, iktidara karşı bir darbe yapmak istediler, ancak Ayetullah Bey’in ihbarı üzerine yakalandılar. Adamları, cemiyetin elebaşları olan Sağır Ahmed Beyoğlu Mehmed, Nuri ve Reşad beyleri Avrupa’ya kaçırmayı başardılar. Meslek Cemiyeti’nin, Yeni Osmanlılar hareketinin ilk nüvesini teşkil ettiği yolundaki iddiaların doğru olmadığı artık anlaşılmıştır.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Tanzimatçıların önerdiği batılılaşma tarzı ve anlayışı konusundaki ilk güçlü tepki Yeni Osmanlılar’dan geldi. Yeni Osmanlılar hareketi mensupları genelde II. Mahmud devrinde açılan Batı tarzı okullarda eğitim gören, az çok Batı’yı tanıyan kimselerdi. Daha sonraları bu harekette aktif şekilde yer alacak olan Ali Suavî ve sonraları paşa sıfatıyla anılacak Ziya Bey Muhbir Gazetesi’nde, Namık Kemal ise Tasvir-i Efkâr’da bir süredir hükümeti imâ yollu tenkitler yapmaktaydılar. Bu tenkitlerden rahatsız olan Bâbıâli muhalefetin sesini kes­mek için Muhbir’i kapatıp, Ali Suavî’yi Kastamonu’ya sürdüğü gibi, Ziya Bey’i Kıbrıs mutasarrıflığı, Namık Kemal’i de Erzurum vali muavinliği memuriyet-leriyle İstanbul’dan uzaklaştırmak istedi. Ali Suavî Kastamonu’ya gitti, fakat Namık Kemal ve Ziya Bey yeni memuriyet mahallerine gitmemek için türlü bahanelerle İstanbul’da vakit geçirmeye başladılar.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Tam bu esnada Mustafa Fazıl Paşa’nın onları Avrupa’ya davet etmesi olay­ların seyrini değiştirdi. Mısır Hidivi İsmail Paşa’nın kardeşi olan ve muazzam serveti göz kamaştıran Mustafa Fazıl Paşa, Osmanlı bürokrasinin çeşitli kade­melerinde görev yaptıktan sonra, en son Osmanlı maliyesini düzene sokmak gayesiyle kurulan Meclis-i Hazâin reisliğine getirilmiş, ancak yalnızca bir yıl sonra vazifesinden azl ve Avrupa’ya sürgün edilmişti. Paşa, gerek Mısır’daki veraset hakkından mahrum edilmesini gerekse bu sürgün hadisesini bir türlü kabullenememiş ve bunun müsebbibi olarak da Bâbıâli’yi, özellikle de siyasî iktidarı ellerinde tutan Âli ve Fuad Paşaları görmüştü. Sürgün günlerinde Paris’e yerleşip, buradan Âli ve Fuad Paşaların şahsında Tanzimat uygula­malarına karşı şiddetli bir propagandaya girişti. Paris’ten Sultan Abdülaziz’e gönderdiği tartışmalı bir mektupta bazı radikal yenilikler istemekte ve padişa­hın etrafındakileri “cahiller ve hainler” olarak nitelendirmekteydi. Paşa, kendi propagandasını güçlendirmek adına, Bâbıâli’ye muhalefet eden herkese iktisadî destek sağlamaktan da geri kalmadı.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı muhalefetini Avrupa’ya taşıyan Namık Kemal, Ziya Bey, Ali Suavî, Agâh Efendi, Meslek grubunun firarî liderleri Sağır Ahmed Beyoğlu Mehmed Bey, Reşad Bey ve Nuri Bey Paris’te bir araya geldiler. Kısa bir süre sonra bunlara Paris’teki Osmanlı Okulu’nun müdürü Hüseyin Vasfi Paşa da katıldı. Mustafa Fazıl Paşa’nın davet ve desteğiyle Paris’te buluşan Osmanlı muhalifleri, Mustafa Fazıl Paşa’nın mektubu ve De Courrier de Orient Gazetesi’ndeki yayın­lanan tercümesinde “Jeune Turc” tabiri kullanılmış ve bu da Yeni Osmanlılar şeklinde çevrilmesi üzerine bu ismi benimsediler.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Paşa’nın, Yeni Osmanlılar’ın dinamizmine ve muhalif kalemlerine, Yeni Osmanlılar’ın ise Paşa’nın maddî desteğine ihtiyaçları vardı ve bu karşılıklı çıkara dayalı ilişki bir süre devam etti. Fakat Sultan Abdülaziz’in Avrupa ge­zisi sırasında yaşanan gelişmeler, Yeni Osmanlılar için sıkıntılı bir geleceğin yaklaşmakta olduğunun habercisiydi. Mustafa Fazıl Paşa, padişahın Paris’i ziyareti münasebetiyle düzenlenen dillere destan karşılama töreninde bizzat hazır bulundu. Kısa bir süre sonra Paşa ile Osmanlı hükümeti arasındaki buzlar erimeye başladı. Padişahla görüşme fırsatı bulan Mustafa Fazıl Paşa, ondan yurda dönme izni aldı. Mustafa Fazıl Paşa, İstanbul’a dönerken ne olur ne olmaz düşüncesiyle elindeki muhalif güçle irtibatını sürdürecek tedbirler almayı ihmal etmedi. Padişahı uğurlamak için Peşte’ye gittiği sırada, bundan sonra takip edeceği hareket tarzını ve kendisinden sonra gençlerin Avrupa’daki durumunu görüşmek üzere Ağustos 1867’de Yeni Osmanlılar mensuplarıyla bir toplantı yaptı. Bu toplantı sonrasında, Yeni Osmanlılar’ın hukukî manada bir cemiyet tarzında kuruldukları, toplantıya katılan Polonyalı ve Macar ihtilâlcilerinin yönlenmeleriyle hazırlanan bir tüzükte cemiyetin amaç ve faaliyetlerinin tespit ve imza edildiği hususundaki iddialar hâlâ kati belgelerle ispat edilememiştir.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Fransa hükümetinin Sultan Abdülaziz’e şirin görünmek adına Yeni Osmanlılar’dan derhal ülkeyi terketmelerini istemesi, cemiyet mensuplarını sığınacak başka bir ülke aramak zorunda bıraktı. Osmanlı muhalefeti ikinci bir sürgünle bu defa Londra’ya taşındı. Ali Suavî Londra’da Muhbir Gazetesi’ni yayınlamaya başladı. Kendilerine danışmadan hareket eden Ali Suavî ile araları açılan diğer Yeni Osmanlılar, Mustafa Fazıl Paşa’nın desteğiyle 29 Haziran 1868’de Hürriyet’i çıkarttılar. Bu yeni gazetenin başında uzun süre Namık Kemal ile Ziya Bey bulundu. Mustafa Fazıl Paşa daha sonraları Ali Suavî’yi kontrol altında tutmak için para musluklarını kıstı, başaramayınca da maddî yardımı tamamen kesti. Bunun üzerine Muhbir 50. sayısında kapandı. Ali Suavî Yeni Osmanlılar grubundan ayrıldı. Mustafa Fazıl Paşa ise 1869’da Meclis-i Âli azalığına getirilince, Yeni Osmanlılar’la ilişkisi adeta kopma noktasına geldi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1869’dan sonra Yeni Osmanlılar arasında büyük çatlaklar oluşmaya başladı. İlk olarak, amaçlarına ulaşmak için sadece kalemin yeterli olmayacağını, bir an önce eyleme geçilmesi gerektiğini savunan Sağır Ahmed Beyoğlu Mehmed gruptan ayrıldı ve Hüseyin Vasfi Paşa ile Cenevre’de dört sayı sürecek İnkılâp Gazetesi’ni çıkarmaya başladı. Kısa bir süre sonra Kânipaşazâde Rıfat Bey, Namık Kemal haricindeki bütün arkadaşlarını şahsî menfaatler peşinde koş­makla suçlayıp, Yeni Osmanlılar hareketinden koptu. Bu arada özel sekreteri Sakakini aracılıyla hâlâ Yeni Osmanlılar’la ilişkisini sürdüren Mustafa Fazıl Paşa’nın Meclis-i Âli azalığına getirilmesi ve İstanbul’da Mısır Hidivi İsmail Paşa aleyhtarı bir rüzgâr esmeye başlaması üzerine Âli Paşa ile iyi geçinmeye başlamıştı. Bâbıâli’nin gönlünü hoş tutmayı kendi çıkarlarına uygun bulan Mustafa Fazıl Paşa, Namık Kemal’den Hürriyet’in yayınlanmasına bir süre ara verilmesini istedi. Namık Kemal’in bu teklifi kabul edip, Hürriyetin 64. sayısından itibaren gazetenin yazarlığından ayrılması, grubun son ve en güçlü halkasının da parçalanmasına sebebiyet verdi.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Ziya Bey, Hidiv İsmail Paşa’nın adamları vasıtasıyla yaptığı maddî yardım teklifini kabul edip, Hürriyet’i yayınlamaya devam etti. Ziya Bey, Mustafa Fazıl Paşa’dan öc almaya girişti. Hürriyet bu sefer Mısır yönetimini destekleyen yazılar yayınlamaya başladı. Fakat Ali Suavî’nin Hürriyet’te Sadrazam Âli Paşa aleyhinde çok sert bir yazı kaleme alması, Ziya Beyin başını belaya soktu.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">İngiliz hükümeti, muhtemelen Âli Paşa’nın müdahalesiyle, bu tür yazıların İngiltere’de yasak olduğunu belirtip, Hürriyet’i kapattı ve Ziya Bey’i mahkemeye verdi. Ziya Bey, avukatının tavsiyesine uyup, İsviçre’ye gitti. Burada bir süre daha büyük zorluklarla Hürriyet’i yayınlamayı sürdürdüyse de 100. sayısında gazeteyi kapatmak zorunda kaldı.</span></p>

      <p class="Style42 para-style-override-101" xml:lang="en-US"><span class="Font-Style79-2" xml:lang="tr-TR">1870’de ise Yeni Osmanlılar hareketi tamamen dağıldı. Önce Namık Kemal, Agâh Efendi ve Hüseyin Vasfî İstanbul’a döndü. Ziya Bey en büyük düşmanı Sadrazam Âli Paşa’nın 1871’de ölmesi ve çıkartılan genel aftan istifadeyle yurda geldi. 1874’te Mehmed Bey, iki yıl sonra da Ali Suavî avdet etti.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Namık Kemal, Reşad ve Nuri beyler İstanbul’da İbret Gazetesi’ni çıkartmaya başladılar. Yeni Osmanlılar hareketi mensuplarından bazıları siyasal bir örgüt sıfatıyla değil, ancak ferdî olarak 1876 Kanun-ı Esâsi’sinin hazırlanmasında görev aldılar. 1876’dan sonra ise eski cemiyet mensupları dağınık halde ve birçoğu hayatlarını çeşitli devlet memuriyetlerinde geçirerek yaşadılar.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Yeni Osmanlılar’ın, bütün faaliyetleri müddetince bir grup şuuruyla hareket ettiklerini ve hatta bir grup olduklarını söylemek zordur. Bu harekete katılan şahsiyetlerin üzerinde anlaştıkları tek şey, Âli Paşa düşmanlığıydı. Onlara göre Tanzimat, imparatorluğu içine düştüğü bataktan kurtarmak için sağlam, ama mevcut haliyle yetersiz bir ipti. Nitekim bu ip şimdi, bütün kontrol me­kanizmalarına hükmeden ve zaman zaman padişahı dahi devre dışı bırakarak ülkeyi diledikleri gibi yöneten bürokrat sınıfının, bilhassa da bu sınıfın lideri Âli Paşa ile Fuad Paşa’nın ellerinde milletin gırtlağına dolanmış bir cellât sicimi hâline gelmişti. Cellâdın sicimini milletin boğazından çıkaracak tek güç ise Batı tarzında kurulacak meşrutî bir monarşi idi. İnkılâp Gazetesi’ndeki birkaç yazı dışında, Yeni Osmanlılar’ın kaleminden bizzat padişahı ve padişahlık sistemini eleştiren yazı çıkmadı. Yeni Osmanlılar, meselelere daha ziyade İslâmî bir bakış açısıyla eğilmişlerdir. Onlar “usûl-i meşveret” isterken delillerini “Asr-ı Saadet”e dayandırdılar. Namık Kemal, Hürriyet’teki bir yazısında bu dönemin “cumhu­riyet” olduğunu, Suavî ise Ulûm’daki bir yazısında bu dönemde demokrasinin yaşandığını yazdı. Onların anayasa hukuku hakkındaki düşünceleri de İslâmî anlayışın yeniden düzenlenmesinden ibaretti.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Yeni Osmanlılar, gerek yurtiçinde gerekse yurtdışında sürdürdükleri yazı hayatlarıyla Türk toplumunda siyasî ve içtimaî tefekkürün öncüsü oldular. Onların ortaya attıkları ve işledikleri birçok kavram Osmanlı devlet ve toplu­munun şekillenmesinde önemli roller üstlendi.</span></p>

      <p class="KB" id="toc_marker-46-14"><span>Soru 14: Tanzimat’ı</span><span>n uygulanmasına ne gibi tepkiler geldi?</span></p>

      <p class="Style42 para-style-override-34" xml:lang="en-US"><span class="Font-Style79-2" xml:lang="tr-TR">Tanzimat Fermanı, geleneksel yapıda ciddi değişimlerin yapılacağının res­men ilân edilmesiydi. Her değişim gibi bu değişimin de idarî ve içtimaî bünyede sancılara, yer yer sarsıntılara gebe olması kaçınılmazdı ve öyle oldu.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Özellikle ilk yıllarda Tanzimat’ın bir düşünce, bir vaat hâlinden, yaşanan hayatı yönlendiren bir hakikat, bir fiiliyat hâline getirilmesi hususunda bu gerçekleştirecek kalifiye eleman eksikliği yüzünden büyük sıkıntılar yaşandı. Tanzimatçıların, yalnızca İstanbul’un emirlerini uygulayacak birer memur durumuna sokmak istediği vali ve müşirlerin bazıları bu yeni sürece intibak etmekte zorlandılar. Fermanın uygulanmaya konulduğu ilk yıllarda birçok vali ve müşir ya Tanzimat’ı uygulamada yetersiz kaldığı gerekçesiyle birkaç ay içinde mevkiini kaybetti, ya da eski alışkanlıklarını sürdürüp, halktan fazla vergi toplama, angarya, rüşvet, zimmetine para geçirme gibi suçlarla yargılandı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Bazı eyaletlerin sınırlarının Tanzimat’la birlikte yeniden tespit edilmesi süreci, kimi durumlarda devletin başını ağrıttı. Mesela Cizre ve Midyat’ın Diyarbakır’a mı yoksa Musul’a mı bağlanacağı meselesi bölgede büyük bir isyanın çıkmasına sebep oldu. Cizre ve Midyat’ın idaresinde yıllarca söz sahibi olmuş köklü bir aileden gelen Bedirhan Bey, Musul Valisi Mehmed Bey’in bu iki merkezin Musul’a bağlanması yönündeki baskılarına karşı çıktı. Ancak İstanbul hükümeti Mehmed Bey’in arzusuna uyunca, bölge halkının da des­teğiyle isyan çıkarttı.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Bedirhan Bey’in akrabalarından bazıları da Van’da isyan ederek, Tanzimat’ın vergi düzenlemelerinin hayata geçirilmesini önlediler. Tam da bu esnada Hakkari’deki Nesturîler vergi vermeyi reddedip, Bedirhan Bey’e baş kaldırdılar. Bedirhan Bey, Nesturîleri tenkil edince, bunların bir kısmı Musul’a kaçtılar. Musul’daki İngiliz konsolosu, meseleyi abartılı bir şekilde İstanbul’a intikal ettirdi. Bu gelişme üzerine Sultan Abdülmecid, Anadolu Ordusu Müşiri Osman Paşa’yı Bedirhan Bey’i tenkille görevlendirdi. Bedirhan Bey mağlup edildikten sonra İstanbul’a getirildi. Daha sonra da Girit’e sürüldü. Cizre kaymakamlığına tayin edilen Mustafa Bey, bölgede Tanzimat’ı uygulamakla görevlendirildi. Fakat kısa bir süre sonra Cizre halkından İstanbul’a yeni kaymakamın kendi cebini doldurduğu yönünde şikâyetler geldi. Mustafa Bey azledilip, yargılandı. Onun yerine geçenler, özellikle bölgedeki konar-göçerleri denetim altına almak, bunları yerleşik düzene geçirmek noktasında büyük sorunlarla karşılaştılar.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Tanzimat’la ilân edilen yeni askerlik anlayış ve uygulaması imparatorluğun geniş coğrafyasında, halk nezdinde bazı muhalif cereyanlar doğurdu. Halep’te, Bosna ve Hersek’te, Doğu ve Güneydoğu Anadolu’da kimi aileler çocuklarının mecburî askerlik hizmetiyle mükellef tutulmasına karşı çıktılar. Bazı aşiretler, bu konuda daha da ısrarcı davranarak resmî kuvvetlerle çatışmaya girmekten çekinmediler. Asker temininde zorlanan devlet, zaman zaman kendine sadık bir aşiret kuvvetini bir diğer asi aşirete karşı kullandı. Bazı bölgelerde başıbozuk ismiyle gönüllü birlikler teşkil edildi. Yeterli alt yapının kurulamaması yüzün­den, askere gideceklerin tespiti, silâh altına alınanların beslenme, barınma gibi temel ihtiyaçlarının temini ve bunların yeni bir anlayışla komuta edilmesi ve eğitilmesi gibi meselelerde zaman zaman keşmekeşe varan sorunlar yaşandı. 1841’de deniz yoluyla Sayda’ya gönderilen askerler isyan ve firar ettiler. İmpa­ratorluğun gayrimüslim tebaasının askerlikle mükellef tutulması meselesi ise Tanzimatçıları yıllarca uğraştıran bir mesele oldu ve ancak İttihad ve Terakki’nin iktidarı döneminde gerçekleştirilebildi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1844’te Zaptiye Teşkilâtı’nın kurulması ve timar topraklarının bu yeni teşkilata devredilerek timarlı sipahilerin tasfiyesi, Tanzimatçıları uzun süre uğraştırdı. Merkezî hükümet, her bölgedeki timarlı sipahilerin miktarının ve bunların tasarrufundaki timar gelirlerinin tespit edilerek, timarlı sipahilerden dileyenlerin gelirlerine uygun olarak orduda ya da zaptiye teşkilatında istih­dam edilmesini, bunu kabul etmeyenlerin ise bedel karşılığında bu arazileri hükümete devretmelerini kararlaştırdı. Ancak uzun süredir hazine topraklarını timar adı altında ve çoğu kez devlete karşı bir hizmette bulunmaksızın tasarruf eden birçok kimse bu gelirlerinden vazgeçmeye yanaşmadı. Bazı bölgelerde bu yüzden ayaklanmalar çıktı. Mesele ancak 1858 Arazi Kanunnâmesi ile halledilebildi.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">İmparatorlukta yeni bir ahenk oluşturmayı hedefleyen Tanzimat, bir ba­kıma dinler ve de cemaatler arasındaki mevcut düzenin bozulmasına sebebiyet vererek çeşitli hoşnutsuzlukların çıkmasına neden oldu. Müslümanlar, gayri­müslimlerin hukukî planda kendileriyle bir tutulmasından, iktisadî manada ise kendilerinden çok daha üstün bir konum kazanmalarından rahatsız oldular. Müslümanlar’ın tepkisi Musevîler’den ziyade, ilk fırsatta devlete ihanet edecek­lerini ve yabancı hâmilerine güvenip şımardıklarını düşündükleri Hristiyanlar’a yönelikti. Müslümanlar ile gayrimüslimler arasındaki küçük bir huzursuzluk kısa sürede kanlı bir çatışmaya dönüşebiliyordu. Lübnan hadiselerinde, Cidde hadiselerinde hep bu dinî gerginlik ön plandaydı.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Tanzimat’ın uygulanmasına yönelik tepkiler, imparatorluğun doğu­sunda genelde hoşnutsuzluk ya da bir isyanla neticelenirken, batısında ise derhal milliyetçi karakter taşıyan ve Büyük Güçler’in ilgisini çeken daha büyük meseleler hâlinde tezahür etti. Meselâ temelde vergi meselesinden çıkan 1841 tarihli Niş isyanı ile angaryanın sürdürülmesi ve eyalet meclis­lerinde kendilerine yer verilmemesi gibi sebeplerle çıkan 1850 tarihli Vidin isyanı kısa sürede böyle bir renge büründü ve Bâbıâli’yi endişelendirdi. Balkanlar’daki Hristiyanlar Tanzimat’ın vergi düzenlemeleri, angaryanın yasaklanması, eşitliğin temini gibi konulardaki vaatlerini benimsediler ve Büyük Güçler’in desteğini de arkalarına alarak bunların uygulanmasında sonuna kadar ısrarcı oldular.</span></p>

      <p class="KB" id="toc_marker-46-15"><span class="Font-Style80-1" style="font-size:1em;">Soru 15: Tanzimat ne zaman sona erdi?</span></p>

      <p class="Style42 para-style-override-42" xml:lang="en-US"><span class="Font-Style79-2" xml:lang="tr-TR">Tanzimat’ın ne zaman başladığı tartışmalı olduğu gibi, ne zaman sona erdiği de ihtilaflıdır. Tanzimat; reform sürecinin başlangıcı olarak kabul edi­lirse, sona erişi imparatorluğun yıkılışına dek gider. Bu konuyu iki farklı açıdan değerlendirmek mümkündür:</span></p>

      <p class="Style44 para-style-override-39" xml:lang="en-US"><span class="Font-Style79-2" xml:lang="tr-TR">1- Temel kıstas değişim ve dönüşüm süreci ise, imparatorluğun mirasını devralan Cumhuriyet döneminde de bu sürecin devam ettiğini öne sürmek abartılı bir yaklaşım olarak değerlendirilmemelidir. 1876’da Kanun-i Esasî’nin ilânı ve Meclis-i Mebusan’ın açılması, hem siyasî zihniyet hem de idarî yapılanma anlamında radikal bir adımdır. Devletin meşrutî bir monarşiye dönüşmesiyle, 1876 ve sonrası Meşrutiyet Dönemi olarak adlandırılmıştır. Bu dönemdeki reform algılaması ve kapsamı da değişmiştir. Zira Tanzimat ricalini şiddetle tenkit eden yeni muhalif reformcu kuşak, gerek eserleri, gerekse çıkardıkları gazeteler vasıtasıyla yeni bir reform programı ve zihniyeti ortaya koymaya başlamışlardır. Söz konusu muhalif zümre öne sürdüğü yeni programı hayata geçirmek amacıyla, çeşitli örgütlenmelere gitmişlerdir. Artık padişahın mutlak iradesinin yanında, mebuslar ve âyan aracılığıyla formel de olsa halk iradesi temsil edilmeye başlanmıştır.</span></p>

      <p class="Style44 para-style-override-15" xml:lang="en-US"><span class="Font-Style79-2" xml:lang="tr-TR">2- Meseleye reform eksenli olarak bakıldığında; aslında değişen bir şey yoktur. Zira Meşrutiyet Dönemi’nde II. Abdülhamid tarafından gerçekleştirilen reformlar, Tanzimat Fermanı’nı ilân eden Abdülmecid’den çok daha fazladır. Dolayısıyla bu tasnifi, siyasî yapı ile reform zihniyetindeki önemli değişim ve dönüşümler göz önünde bulundurularak yapılan bir izafî bir isimlendirme olarak değerlendirmek en makul yaklaşım olarak görünmektedir. Sonuç olarak bu konuda tarihçilerin genel temayülü Tanzimat Dönemi’nin, Sultan Abdülmecid</span> <span class="Font-Style79-2" xml:lang="tr-TR">(1839-1861) ve Sultan Abdülaziz (1861-1876) dönemlerini içine aldığı ve 23 Aralık 1876’da I. Meşrutiyet’in ilânıyla sona erdiği şeklindedir.</span></p>

      <p class="KB" id="toc_marker-46-16"><span>Soru 16: Mustafa Reşid Paşa kimdir?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Evkaf Ruznamçecisi Mustafa Efendi adlı bir devlet memurunun oğlu olarak 13 Mart 1800’de İstanbul’da doğdu. 1828-1829 Osmanlı-Rus Savaşı sırasında ordu kâtibi olarak görev yapan Mustafa Reşid’in gönderdiği raporlara yansıyan kabiliyeti, padişah II. Mahmud’un takdirini kazanınca, kariyer basamaklarını hızla tırmanmaya başladı. Mustafa Reşid, Amedî Kalemi’ndeyken, İngiltere’nin İstanbul Elçisi Ponsoby ile yakın ilişkide olan Reisülküttâp Pertev Efendi (Paşa)’nin himayesine girdiği tarihten itibaren, İngiliz politikasını benimsemişti.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Temmuz 1834’te Paris’e elçi olarak gönderildi. Elçiliği döneminde II. Mahmud’un tavsiyesine uyarak Fransızca öğrenmeye başladı. Daha sonra 13 Eylül 1836’da Londra elçisi oldu. Elçilikleri döneminde Bâbıâli nezdinde iç ve dış politikada etkili bir duruma geldi. 13 Temmuz 1837’de müşir rütbesi ve paşa ünvanıyla hariciye nazırı oldu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Mustafa Reşid Paşa geniş kapsamlı bir reform yapmak istiyordu. II. Mahmud’un da desteğiyle, Tanzimat reformlarının alt yapısı şekillendi. Böylece 1826’da askerî alanda başlatılan reform süreci, sivil alanı da kapsayacaktı. An­cak sultanın iktidarının sınırlandırılacağı dedikoduları ve Akif Paşa’nın başını çektiği karşı grubun Mustafa Reşid Paşa aleyhindeki faaliyetleri sonucunda reformlar ertelendi ve Mustafa Reşid Paşa Ağustos 1838’de Londra elçisi olarak İstanbul’dan uzaklaştırıldı.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Ağustos 1839 başlarında II. Mahmud’un ölümü üzerine tahta çıkan Abdülmecid’in cülûsunu tebrik etmek için İstanbul’a döndü. Reşid Paşa, genç padişahı geniş kapsamlı bir reform paketinin derhal yürürlüğe konması ko­nusunda ikna etmeye çalıştı. Sadrazam Hüsrev Paşa da Reşid Paşa’yı tasfiye etmek istedi. Reşid Paşa’yı katlettirmek için padişaha müracaat ettiyse de ret cevabı aldı. Sonunda Mustafa Reşid Paşa’nın gayretleri ve Sultan Abdülmecid’in de onayıyla 3 Kasım 1839’da Gülhane Hatt-ı Hümâyûnu (Tanzimat Fermanı) ilân edildi.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Mısır meselesinin 15 Temmuz 1840’da Londra Antlaşması’yla çözülmesine rağmen, Reşid Paşa Hariciye Nazırlığı’ndan 31 Mart 1841’de azledilerek Paris elçiliğine tayin edildi. Bu muhaliflerinin bir başarısıydı. 23 Ekim 1845’te tekrar Hariciye nazırı oldu. İstanbul’a dönünce reformlara devam etti.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Damad Said Paşa’nın başını çektiği muhafazakâr kanadın, paşanın cum­huriyet ilân etmek niyetinde olduğu haberlerini yaymaları üzerine Reşid Paşa 27 Nisan 1848’de azledildi. İddialar asılsız çıkınca, 12 Ağustos 1848’de ikinci kez sadârete atandı. Bu dönemde de reformlara devam etti. 1848 ihtilalleri sırasında Türkiye’ye sığınan Macar ve Polonyalıları tüm baskılara rağmen iade etmeyince Fransız ve İngiliz kamuoyunda olumlu bir hava yarattı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Ocak 1852’de sadâretten azledilerek Meclis-i Vâlâ reisliğine atandı. 4 Mart’ta yeniden sadrazam oldu, ancak dengeler değişince 5 Ağustos’ta azledildi. 13 Mayıs 1853’te üçüncü kez hariciye nazırlığına getirildi. Kırım Savaşı çıkınca, İngiltere ve Fransa ile ittifak sürecinde kilit adam olduğu için, Mustafa Reşid Paşa’nın nüfuzu zirveye çıktı. Dördüncü sadâretinde de reform süreci yeniden ivme kazandı ve idarî mekanizmanın işleyişini kontrol etmek ve reform sürecini yürütmek misyonuyla Meclis-i Âli-i Tanzimat kuruldu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Reşid Paşa, Tanzimat’ın mimarı olmasına rağmen Islahat Fermanı’nın ilânının yarattığı siyasî ve sosyal tepkileri, şiddetli bir biçimde tenkit edince 2 Kasım 1856’da yeniden sadrazam oldu. Sadrazam olmasında İngiliz Elçisi Canning’in rolü büyüktü. İngiltere ve Fransa ile Boğdan meselesinde ters düşünce, 1 Ağustos 1857’de sadâretten azledilip, Meclis-i Âli-i Tanzimat re­isliğine getirildi. 22 Ekim 1857’de altıncı ve son kez sadrazam oldu. Yaklaşık üç ay sonra 7 Ocak 1857’de kalp krizi sebebiyle vefat etti ve İstanbul/Beyazıt Okçular’daki türbesine defnedildi.</span></p>

      <p class="KB" id="toc_marker-46-17"><span>Soru 17: Mustafa Reşid Paşa’nın Osmanlı</span> <span>tarihindeki yeri nedir?</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Mustafa Reşid Paşa, Tanzimat devri reform sürecine damgasını vuran devlet adamıdır. Ancak reform sürecinin yegâne mimarı değildir. Reşid Paşa’nın Osmanlı İmparatorluğu’nun bekasını İngiltere ile mutlak işbirliğinde görmesi, Rusya ve Fransa’nın tepkilerine neden olduğundan, siyasî kariyerinde kısa sürelerle aziller olmuştur. Reşid Paşa’nın İngiliz taraftarlığı, 1838 Baltalimanı Ticaret Antlaşması’yla, önce İngiliz tüccarlara, sonra da diğer devletlere tanınan imtiyazların yarattığı iktisadî tahribat, muhalifleri tarafından ağır bir şekilde eleştirilmiştir. Paşa’nın zamanla servet biriktirme merakına saplanması ve oğlu Ali Galip Paşa’yı saraya damat yapma ve hariciye nazırlığına getirme çabası da tenkit edilmiştir.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Kendi yetiştirdiği Âlî ve Fuat Paşaların Fransız politikasına taraftar olma­ları ve Âlî Paşa’nın kendisine sadâretten azlinde halef olmasını (1852), 1856 Paris Konferansı’na yine kendisinin yerine Âli Paşa’nın katılmasını, şiddetli tenkit etmesi, Tanzimat’ın mimarının siyasî ihtirasını gösterir. Mustafa Reşid Paşa, öncülük ettiği reformlarla Türkiye’nin Batılılaşma sürecinin en önemli şahsiyetlerinden biridir.</span></p>
    </div>
  </div>
</body>
</html>
