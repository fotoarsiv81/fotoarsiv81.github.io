<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-30.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-30.html" xml:lang="tr-TR">
    <div class="Basic-Text-Frame">
      <p class="BB" id="toc_marker-31"><span class="Font-Style78" style="font-size:0.93em;">KÖPRÜLÜLER</span></p>

      <p class="KB" id="toc_marker-31-1"><span class="Font-Style80-1" style="font-size:1em;">Soru 1: Köprülü Mehmed Paşa nerelidir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa, isminden dolayı Vezirköprülü zannedilir. Ancak kendisi aslen Berat (Arnavud Belgradı) Sancağı’nın Rudnik köyündendir. Sipahi olarak görev yaptığı yıllarda Amasya’ya bağlı olan Köprü (Vezirköprü) kazasının voyvodasının kızıyla evlenmişti. Burada görev yapmasından ve ha­nımının memleketinden dolayı Köprülü olarak anıldı. Köprü Kazası’nın ismi de daha sonra, ona nispetle Vezirköprü adını aldı.</span></p>

      <p class="KB" id="toc_marker-31-2"><span class="Font-Style80-1" style="font-size:1em;">Soru 2: Köprülü Mehmed Paşa nasıl sadrazam oldu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Çeşitli saray görevlerinde çalıştıktan sonra, taşrada görev alan Köprülü Mehmed Paşa’nın kariyeri inişli çıkışlı oldu. Celalilere karşı savaşta yenilerek gözden düştü, ancak daha sonra İstanbul’a gelerek Kösem Sultan’ın taraftarları arasına katılıp, sonunda vezirliğe yükseldi. Ancak çok geçmeden vezirlikten alınarak, sürgüne gönderildi. Bundan sonra önemsiz görevlerde bulundu, hatta bir ara hazineye olan borcundan dolayı tutuklandı. İbşir Paşa’nın, sad­razamlık mücadelesine destek verdiyse de, onun yenilmesi üzerine Köprü’ye geri döndü.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa fazla parlak olmayan bir kariyere sahip olma­sına rağmen, dürüst ve yetenekli birisi olarak biliniyordu. 1650’li yıllarda imparatorluk gerek içte, gerekse dışta oldukça güç bir durumdaydı. Özellikle Venedik’in Çanakkale Boğazı ve Anadolu kıyılarındaki ablukası kaldırılamı-yordu. 80 yaşındaki Köprülü Mehmed Paşa, bir görevi olmadan Köprü’de otururken dostları Reisülküttâp Mehmed Efendi ve Mimarbaşı Kasım Ağa, valide sultanı onun devleti içinde bulunduğu durumdan kurtaracak bir kişi olduğuna inandırarak, paşayı sadrazamlığa tayin ettirdiler. Özellikle Mimar Kasım, valide sultanın kethüdalığını yaptığı için bıkıp usanmadan uzun müddet Köprülü Mehmed Paşa’nın sadrazamlığı için Turhan Sultan’a propaganda yapmıştı.</span></p>

      <p class="KB" id="toc_marker-31-3"><span class="Font-Style80-1" style="font-size:1em;">Soru 3: Köprülü Mehmed Paşa sadrazamlığı için hangi şart­ları ileri sürdü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa, dostlarının valide sultanı ikna etmesi sonucu 15 Eylül 1656’da sadrazam olurken, görevi kabul etmek için bazı şartlar ileri sürüp, pazarlık yapmıştı. Bu, Osmanlı tarihinde daha önce benzeri görülmemiş bir durumdu. Sadrazamlığa tayin olanlar bunun için padişaha duacı olurlarken, geçmişi parlak başarılarla dolu olmayan bu yaşlı devlet adamı şartlı olarak sadrazamlığa geliyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü, daha önceki sadrazamların, askerin ve sarayın müdahalesinden dolayı iş yapamadığını biliyordu. Seleflerinden daha geniş yetkilere sahip olmadan devlette devam eden düzensizliği ortadan kaldıramaz ve Çanakkale Boğazı’nı abluka eden Venedikliler’i yenemezdi. Bunun için padişahtan sadece kendisinin kararlarının uygulanacağına dair söz aldı. Bütün tayin ve azilleri sadrazam yapacaktı ve padişah sadrazamla ilgili çıkarılacak olumsuz söylen­tilere itibar etmeyecekti.</span></p>

      <p class="KB" id="toc_marker-31-4"><span class="Font-Style80-1" style="font-size:1em;">Soru 4: Köprülü Mehmed Paşa neler başardı?</span></p>

      <p class="Style11-1 para-style-override-29" xml:lang="en-US"><span class="Font-Style79-2" xml:lang="tr-TR">Yaşlı sadrazamın işi oldukça zordu. Devlet otoritesi iyice bozulmuştu. Köp­rülü ilk işi olarak sadrazam olmasıyla makamlarını kaybedenlere karşı kendisini emniyete aldı. Eski sadrazam sürüldü, mallarına el konuldu ve çevresi dağıtıldı. Devletin üst mevkilerine kendi adamlarını getirtti. IV. Murad devrinden itiba­ren İstanbul’da büyük bir güç hâline gelen Kadızâdeliler’e karşı harekete geçti. Onların bütün tarikatların kapatılması, birden fazla minaresi olan camilerin minarelerinin yıkılması gibi isteklerini reddetti. Kadızâdeliler’in mallarına el koydu. Liderlerini tutuklatarak, Kıbrıs’a sürdü. Bu hadise, dışarıdan zayıf gibi görünen devletin, gerektiğinde ipleri nasıl kolaylıkla eline alabildiğini göster­mektedir. Yıllarca İstanbul’da istediklerini yaptıran, devlet işlerine müdahale eden Kadızâdeliler bir günde bitirilmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam, Abaza Mehmed Paşa’yı öldürtmesinden dolayı kendisine karşı çıkan sipahileri, yeniçeriler ile sindirdi. Masrafları kısıp, hazineye girmesi gereken paraları emniyet altına alarak bütçeyi denkleştirdi. Kendi durumunu emniyet altına aldıktan sonra Çanakkale Boğazı’ndaki Venedik ablukasını kaldırmak için harekete geçti. Gönderdiği donanma başarısız oldu. Ancak bir topçunun açtığı ateş sonucunda Venedik donanmasının komutanlık gemisinin havaya uçmasıyla abluka bitti. Bozcaada ve Limni’nin geri alınmasıyla Boğazlar’da emniyet sağlandı. Bu başarı ile sadrazamın prestiji arttı.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Venedik tehlikesinin hafiflemesiyle, Anadolu’daki isyanlar ve Erdel’deki Osmanlı İmparatorluğu’ndan ayrılma faaliyetlerine karşı harekete geçildi. Sadrazam Erdel’de iken, isyan eden Abaza Hasan Paşa, İstanbul önlerine geldi. Seferden geri çağırılan sadrazam, Abaza Hasan Paşa’nın üzerine yürüyünce asiler dağılarak geri çekildiler. Hasan Paşa barış isteyince onu ve yandaş­larını Halep’te bir ziyafette öldürttü. Anadolu’da geniş bir teftiş başlatarak, durumu şüpheli görülen asker ve ulema sınıfı üyelerini yakalatıp, kellelerini İstanbul’a göndertti. Devrin kaynakları 10 binden fazla kişinin öldürüldüğünü söylerler. Köprülü, sert tedbirlerle devlet otoritesini yeniden kurmuştu. Gerek onun, gerekse oğlu Fazıl Ahmed Paşa’nın icraatıyla Osmanlı İmparatorluğu kendisini toparlamış ve sistemin tekrar işler hale gelmesiyle İkinci Viyana Seferi’ne kadar yaklaşık çeyrek asır XVI. yüzyıldaki güçlü görüntüsüne geri dönmüştü.</span></p>

      <p class="KB" id="toc_marker-31-5"><span class="Font-Style80-1" style="font-size:1em;">Soru 5: Köprülü Fazıl Ahmed Paşa nasıl sadrazam oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa 85 yaşına gelmişti ve yaşlılığı iş görmesine engel olmaya başlamıştı. İyice kuşkucu olan sadrazam gittikçe sertleşiyordu. Padişah, sadrazamlığa Şam Beylerbeyisi olan oğlunu getireceğine söz verince görevin­den ayrıldı. Fazıl Ahmed Paşa, İstanbul’a babası öldüğü gün (30 Ekim 1661) geldi. IV. Mehmed sözünde durarak sadrazamlığa onu tayin etti. Bu durum da Osmanlı tarihinde bir ilkti. Padişah göreve atayacağı kişiyi kendi isteklerine göre değil, eski sadrazamın arzusuna göre seçiyordu. Sadrazamlık babadan oğula geçiyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Ahmed Paşa babasından daha yumuşak ve zeki bir idareciydi. Ge­rektiğinde birçok kişiyi idam etmesine rağmen, isteklerini siyasî dehası ile yerine getirterek, fazla sertliğe başvurmadan babasının acımasızlığının Osmanlı İmparatorluğu’nda yarattığı dehşeti ortadan kaldırdı.</span></p>

      <p class="KB" id="toc_marker-31-6"><span class="Font-Style80-1" style="font-size:1em;">Soru 6: Fazıl Ahmed Paşa Uyvar’ı nasıl fethetti?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Osmanlılar, Venedik’e karşı karadan bir savaş için hazırlıklar yaparlar­ken, Habsburglar’ın Osmanlı tabiiyeti altında olan Erdel’e müdahale etmeleri sebebiyle bundan vazgeçilip Avusturya’ya savaş açıldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Ahmed Paşa, Avusturya’nın önemli savunma mevkilerinden Uyvar’ı 38 günlük kuşatmadan sonra 24 Eylül 1663’te fethetti. Uyvar’la birlikte 4 büyük kale, 30’a yakın palanga ve 700 köy Osmanlı topraklarına katıldı. Bu fetihler Avrupa’da büyük bir heyecan uyandırdı. İhtiyar aslanın sonunun geldiğini sandıkları bir sırada, XVI. yüzyıldaki korkuları geri döndü. Türk gibi kuvvetli sözü tekrar söylenmeye başlandı. İspanya, Fransa, Saksonya ve Brandenburg, Avusturya’ya para ve asker yardımında bulunarak Türk ilerleyişini durdurmaya çalıştılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu düşmana ağır bir darbe vurmadığı için İstanbul’a geri dönmemişti. Kışı Macaristan’da geçirdikten sonra ilerlemeye devam etti. 1 Ağustos 1664’te Osmanlı kuvvetleri, Avusturyalı komutan Montecuccoli’nin idaresindeki orduyla Sengotar (Saint Gotthard) köyü civarında karşılaştı. Osmanlı ordusu Haçova Savaşı’ndan sonra meydan savaşı yapmamış, daha ziyade kale kuşatması üzerinde uzmanlaşmıştı. Avusturya ise 30 Yıl Savaşları dolayısıyla gerek meydan savaşları, gerekse harp malzemesi yönünden ol­dukça ileriye gitmişti. Avusturya ordusunun başında da önemli bir komutan olan Montecuccoli vardı. Avusturya kuvvetleri, bu savaşta Osmanlı ordusunu büyük bir hezimete uğratamadıysa da, üstünlük sağlayıp, Türk birliklerinin nehri geçmesini de engelledi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya galip gelmesine rağmen, bu savaştan sonra 10 Ağustos 1664’te imzalanan Vasvar Antlaşması’yla Erdel’den çekildi ve Osmanlı fetihlerini de tanıdı. Bu antlaşma bütün Avrupa’da şaşkınlıkla karşılandı. Savaşta mağlup olan Osmanlılar masada kazanmışlardı.</span></p>

      <p class="KB" id="toc_marker-31-7"><span class="Font-Style80-1" style="font-size:1em;">Soru 7: Girit Savaşları nasıl bitti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Ahmed Paşa’nın en büyük başarısı 25 yıldır sürüp-giden ve adeta bir kangrene dönüşen Girit’in fethini tamamlamasıdır. 1645’te Girit’e çıkan Os­manlı kuvvetlerinin kısa zamanda adanın önemli bir bölümünü ele geçirmesine rağmen, denizden yardım alabilen ve oldukça kuvvetli bir kale olan Kandiye 25 yıl boyunca kendisini savunmuştu. Gerek imparatorluğun içerisinde yaşanan otorite boşluğu, gerekse Avrupa’nın büyük bir bölümünün Girit’in Osmanlılar’ın eline geçmemesi için Venedikliler’e yardımları bu kuşatmayı uzattıkça uzatmıştı. Osmanlılar’la birlikte hareket eden Fransa bile Venedikliler’e para, gemi ve insan desteği sağlıyordu. Bu yüzden Osmanlı İmparatorluğu ile Fransa’nın ilişkileri eski sıcaklığını kaybetmiş, gerginleşmiştir. Venedik’in denizdeki üstünlüğünü kullanarak Osmanlılar’ın adadaki askerlerine yiyecek ve harp malzemesi gön­dermelerini engellemesi de savaşın uzamasının sebeplerindendi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Girit’te sürüp-giden savaşlar Osmanlı iç siyasetini de etkilemiş, sadrazamlar burada başarı göstermedikleri için uzun süre görevde kalamazken, kaptanıderyalar da Venedikliler’le yapılan savaşların neticesine göre tayin veya azledilmişlerdi. Venedik’in savaşı yayması üzerine İstanbul’da yiyecek sıkıntısı ortaya çıkmış, halkın huzursuzluğu artmıştır. Bu savaşlar Osmanlı maliyesini de olumsuz etkilemişti. Devlet hazinenin açığını kapatmak için yeni vergiler koyunca, aşırı vergi ve idarecilerin suistimalleri halkı yer yer isyan ettirdi ve bazı bölgelerde asrın başında görülen celali hareketleri yeniden başladı. Uzayıp-giden Girit savaşları Osmanlı askerleri arasında gurbet, ayrılık, kahramanlık temalarının işlendiği halk edebiyatının çeşitli türlerinin ortaya çıkmasına da sebep olmuştur.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Fazıl Ahmed Paşa, Avusturya sınırını emniyet altına aldıktan sonra bu meseleyi halletmek için harekete geçti ve sefer hazırlıklarını yaptıktan sonra 1666 Kasım’ında adaya çıktı. Ancak sadrazamın bütün gayretlerine rağmen Kandiye bir türlü düşmüyordu. Venedik’in deniz üstünlüğü Osmanlı askerle­rinin yiyecek ve silah ihtiyacının teminini aksatıyor, adaya başta Fransa olmak üzere çeşitli Avrupa ülkelerinden takviye askerler geliyordu. Ancak Fazıl Ahmed Paşa bütün olumsuz şartlara rağmen azimliydi. Üç yıl kaleyi muhasara etti. Fransa, Papalık ve Malta kuvvetlerinin mağlup edilmesi, ardından da kalenin muhasarasının şiddetlendirilmesiyle Venedikliler artık dayanamayacaklarını anladılar. Barış görüşmeleri başladı ve 6 Eylül 1669’da antlaşma imzalandı. 27 Eylül’de ise Kandiye Osmanlılar’a teslim edildi. Böylece 25 yıldır sürüp giden savaşlar sona erdi.</span></p>

      <p class="KB" id="toc_marker-31-8"><span class="Font-Style80-1" style="font-size:1em;">Soru 8: Merzifonlu Kara Mustafa Paşa kimdir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Ahmed Paşa’nın ölümü (3 Kasım 1676) üzerine yerine aynı aileden birisi daha atandı. Köprülü sülalesi adeta bir sadrazam hanedanı olmuştu.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa’nın damadı Merzifonlu Kara Mustafa Paşa sadârete getirilmişti. Kara Mustafa Paşa, Merzifon doğumlu bir asker çocuğuydu. Ba­basının IV. Murad’ın Revan seferinde şehid olmasından sonra onu Köprülü Mehmed Paşa himayesine alıp, oğulları ile birlikte büyütmüş, daha sonra da kızıyla evlendirmişti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Merzifonlu’nun sadrazamlığı döneminde, Kazak Hatmanı Doreşenko’nun Osmanlı himayesinden çıkarak Ukrayna’daki Cehrin Kalesi’ni Ruslar’a teslimi üzerine 1678’de Cehrin seferine çıktı. Sadrazamın iradesi sayesinde kale fet­hedildi. Fakat sefer sonucunda Kazaklar himaye altına alınamadığı için sefer istenilen amaca ulaşamadı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Merzifonlu’yu tarihte unutulmaz kılan faaliyeti ise İkinci Viyana Seferi’dir. Bu seferde uğranılan bozgun sonrasında Kara Mustafa Paşa idam edilirken, Köprülü ailesinin diğer fertleri de devlet hizmetlerinden uzaklaştırıldı. Viyana bozgunundan sonra 16 yıl süren savaşlar Köprülü ailesinden iki sadrazamın devlet otoritesini tesis ederek, yeniden ayağa kaldırdıkları Osmanlı İmparatorluğu’nu yeniden büyük bir buhrana sürükledi.</span></p>

      <p class="KB" id="toc_marker-31-9"><span class="Font-Style80-1" style="font-size:1em;">Soru 9: Fazıl Mustafa Paşa ve Amcazâde Hüseyin Paşa’nın sad­razamlıkları dönemlerinde neler oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Viyana bozgunu Köprülü ailesinin itibarına büyük bir darbe vurmuştu. Ancak II. Süleyman, Avusturya karşısında mağlubiyetlerin artması üzerine 25 Ekim 1689’da Köprülü Mehmed Paşa’nın küçük oğlu olan Fazıl Mustafa Paşa’yı sadrazamlığa getirdi. Yeni sadrazam orduyu yeniden düzenleyerek, görev yapmayan 30 bin yeniçeriyi askerlikten çıkardı. Devletin ve ordunun üst noktalarına güvenilir ve dürüst kişileri getirdi. Bakırköy yakınlarında Baruthâne-i Âmire’yi kurdu. Ayrıca eyaletlerde tesis ettirdiği atölyelerde de barut ürettirerek, ordunun ihtiyacının karşılanmasına çalıştı. Bütçeyi denkleştirmeye uğraştı. Osmanlı topraklarının önemli bir kısmının işgal altında olması sebebiyle kıtlık ve fiyat artışını ortadan kaldıramadı. Savaş yüzünden düzenin bozulması ile servet kazananlar idam edilerek, mallarına el konuldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İç düzenlemenin ardından Avusturya’ya karşı harekete geçildi. Niş, Se-mendire ve Belgrad geri alındı. Avusturya’ya yardım eden Sırplar, Katolik baskısı sebebiyle yaptıklarından pişman olmuşlardı. Sadrazam onları ceza­landırmadı, bağlılıklarını kazanmak için çaba gösterdi. Belgrad’ın alınmasıyla Tuna savunma hattı yeniden kuruldu. Sadrazam ikinci Avusturya seferinde Salankamen’de ordusuyla pusuya düştü ve burada 19 Ağustos 1691’de yapılan savaşta alnından vurularak şehid oldu. Sadrazamın ölümüyle devletin yeniden toparlanma imkânı ortadan kalktı ve Osmanlılar’ın karşı saldırısı durdu. Onun yaptığı reformlar da aksadı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü Mehmed Paşa’nın küçük kardeşi Hasan Ağa’nın oğlu olan Amcazâde Hüseyin Paşa, Fazıl Ahmed Paşa’nın sadrazamlığı sırasında “Amcazâde” diye şöhret bulmuştu. Viyana bozgunundan sonra bir ara hapsedildiyse de, daha sonra çeşitli valiliklerde bulunduktan sonra 1697’de Osmanlı ordusunun Zenta’da yok edilmesinin ardından 13 Eylül 1697’de sadrazamlığa getirildi. 4 Eylül 1702’de padişahın hocası ve devrin şeyhülislâmı Feyzullah Efendi ile olan anlaşmazlığı yüzünden, istifayla son bulan 5 yıllık sadâretinde önemli icraatları oldu.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Viyana bozgunundan sonra 16 yıl süren harpleri Karlofça Antlaşması’yla bitirip, devletin toparlanması için çalışmalara başladı. Kudüs ve Basra tarafla­rında devlet otoritesini yeniden kurdu. Akçenin içindeki gümüş oranını artıra­rak, paranın değerini yükseltti. Bürokraside ve sarayda çalışanlar arasında bir düzenleme yapılarak, yeteneksiz olanlar, işe devam etmeyenler atıldı veya yarım aylıkla ekmekli edildi. Resmî belgelere tarih atılması zorunluluğu getirilerek, iş verimliliğinin artırılmasına çalışıldı.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Amcazâde, halkı da ihmal etmedi. Savaş zamanı vergilerinden dolayı hazineye borçlu olanlar, affedildi. Geleneksel vergiler yeniden düzenlendi. Savaş sırasında hazineye para aktarabilmek için fiyatları artırılmış kahve, tü­tün, yağ ve sabun gibi maddelerdeki vergi oranları azaltıldı. Böylece halkın en çok kullandığı temel maddelerin fiyatları önemli ölçüde düşürüldü. Toprağını terkedenlerin geri dönmesi için vergi muafiyeti sağlandı. Boş kalmış arazilerin şenlendirilmesi için imparatorluğun birçok yerinde aşiretlerin toprağa yerleş­tirilmesine çalışıldı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Timarlı sipahi sisteminde aksayan noktalar yeniden düzenlendi. Kapıkulu ocağı yeni baştan elden geçirilip, görevlerini yapmayanlar ocaktan atıldı. Yerle­rine de Anadolu’dan insanlar getirildi. Karlofça Antlaşması’ndan önce 70 bine ulaşan yeniçeri sayısı 34 bine; 6 bin olan topçu sayısı da 1250’ye indirildi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kaptanıderya Mezemorta (Yarı ölü) Hüseyin Paşa’nın yardımı ile donan­mayı yeniden düzenledi. Osmanlı donanması kürekli gemilerden kalyona geçti. Donanma kanunnâmesi çıkarıldı. Donanma her biri bir deryabeyi komutasında filolara bölündü. Hiyerarşik bir düzenleme yapılarak, boşalan kadrolara silsile sırasıyla tayinler yapıldı. Deniz topçu birliği geliştirildi.</span></p>

      <p class="KB" id="toc_marker-31-10"><span class="Font-Style80-1" style="font-size:1em;">Soru 10: Köprülü sülalesinden daha sonra hangi devlet adam­ları çıktı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Amcazâde Hüseyin Paşa’dan sonra da Köprülü sülalesinden birçok devlet adamı çıktı. Köprülü ailesi, Çandarlılarla birlikte Osmanlı tarihinde en çok sadrazam çıkarmış ailedir. Köprülü ailesinden 6 sadrazam çıktı. Yukarıda bahsettiklerimizden başka Köprülüzâde Fazıl Mustafa Paşa’nın oğlu Numan Paşa 16 Haziran-17 Ağustos 1710 tarihleri arasında 2 ay sadrazamlık yaptı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Köprülü sülalesinden daha sonra sadrazamlığa ulaşmasalar da birçok paşa ve devlet adamı çıktı. Fazıl Mustafa Paşa’nın diğer oğulları Abdullah Paşa, Esad Paşa; Numan Paşa’nın oğulları Hafız Hacı Ahmed Paşa, Abdurrahman Paşa; Merzifonlu Kara Mustafa Paşa’nın oğlu Maktulzâde Ali Paşa ve kızından torunu Kaymak Mustafa Paşa bunlardandır. XX. yüzyıl Osmanlı tarihçiliğinin önemli isimlerinden ve Demokrat Parti’nin kurucularından M. Fuad Köprülü de bu ailedendir. Ancak onun gerçek Köprülü olup olmadığı Ali Emiri ile aralarında bir tartışma konusu olmuştur.</span></p>
    </div>
  </div>
</body>
</html>
