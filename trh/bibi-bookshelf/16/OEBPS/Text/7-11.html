<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-11.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-11.html" xml:lang="tr-TR">
    <div class="Basic-Text-Frame">
      <p class="BB" id="toc_marker-12"><span class="Font-Style78" style="font-size:0.93em;">FATİH VE DÖNEMİ</span></p>

      <p class="KB" id="toc_marker-12-1"><span class="Font-Style80-1" style="font-size:1em;">Soru 1: Fatih kaç defa tahta çıktı?</span></p>

      <p class="Style11-1 para-style-override-42" xml:lang="en-US"><span class="Font-Style79-2" xml:lang="tr-TR">Tarih kitaplarında genellikle Fatih, üç defa tahta çıkmış gibi gösterilir. Bunlardan birincisi 1444’te babasının tahtı bırakması üzerine, ikincisi Varna Savaşı’ndan sonra, üçüncüsü de babasının öldüğü zaman olarak gösterilir. Ancak Halil İnalcık, ısrarla bu bilginin yanlışlığını vurgular.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Varna Muharebesi’nde II. Murad tekrar tahta geçmemiştir. Sadece ordunun komutanlığını üstlenmiş, savaşın ardından da Manisa’ya gitmiştir. Oğlunun istikbali için böyle davranmıştı. Varna Muharebesi’den sonra İslâm ülkelerine gönderilen fetihnâmeler II. Mehmed adına yazılmış, cevaplar da ona hitaben gelmiştir. Bunlar açıkça II. Murad’ın, Varna Muharebesi sırasında tahta tekrar geçmediğini gösterir. Bu durumda II. Mehmed’in iki defa tahta geçtiği ortaya çıkmaktadır. II. Murad’ın, 3 Şubat 1451’de ölümü üzerine, 18 Şubat’ta tahta geçen Fatih, üçüncü defa değil, ikinci kez hükümdar olmuştur.</span></p>

      <p class="KB" id="toc_marker-12-2"><span class="Font-Style80-1" style="font-size:1em;">Soru 2: Fatih, İstanbul’un fethinden sonra neler yaptı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’un ele geçirilmesinden sonra, fetih sayesinde kazandığı büyük kudretle iktidarını gölgeleyen Çandarlı Halil Paşa’yı ortadan kaldıran Fatih Sultan Mehmed, hiç duraklamadan fütuhata başladı. Fetihten bir yıl sonra 1454’te Sırbistan seferine çıktı. Ardından Karadeniz bölgesindeki Ceneviz kolonileriyle, Boğdan’ı haraca bağladı. 1455’te ikinci defa Sırbistan seferine çıktı. 1456’da babası II. Murad’ın alamadığı Belgrad’ı kuşattı, ancak kendisi de fethedemedi. 1457 sakin geçti ve herhangi bir askerî harekât yapılmadı. 1458’de ise Veziriazam Mahmud Paşa, Sırbistan’ın ele geçirilememiş bölgelerini fethederken, Fatih Sultan Mehmed Mora’da idi.</span></p>

      <p class="KB" id="toc_marker-12-3"><span class="Font-Style80-1" style="font-size:1em;">Soru 3: Fatih, Rumeli’de nereleri fethetti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1459’da Rumeli’de, Semendire fethedildi. 1460’da ikinci defa Mora seferine çıkan Fatih Sultan Mehmed, burayı tamamen Osmanlı topraklarına kattı. Fatih Sultan Mehmed’in seferleri bitip tükenmek bilmiyordu. Fatih, 1462’de Eflak seferine çıkarken, Veziriazam Mahmud Paşa da Midilli’yi fethediyordu. 1463’te Osmanlılar’ın deniz kuvvetlerinin zayıflığı yüzünden uzun süre savaşmaktan kaçındıkları Venedik’le savaş çıktı ve bu savaş 1479’a kadar, 16 yıl sürdü. Mora’da bir taraftan Venedik’le savaşılırken, diğer taraftan da Fatih’in komutasındaki Osmanlı ordusu Bosna’yı Osmanlı topraklarına kattı.</span></p>

      <p class="Style11-1 para-style-override-43" xml:lang="en-US"><span class="Font-Style79-2" xml:lang="tr-TR">Venedik, Arnavutluk, Macaristan, Papalık ve Balkanlar’daki Hristiyan prensliklerle ittifak yaparak, Osmanlılar’a karşı cepheyi genişletmişti. 1464’te Venedik tarafından işgal edilen Mora kurtarıldı. Fatih Sultan Mehmed 1466 ve ardından da 1467’de Arnavutluk hakimi İskender Bey’e karşı iki sefer yaptı. İskender Bey birkaç bin kişiyi geçmeyen kuvvetleriyle çete savaşı yaptığından ele geçirilemiyordu. Fatih’i uzun süre uğraştıran İskender Bey’in 1468’de ölümü üzerine Arnavutluk’ta Osmanlılar’a karşı direniş azaldı.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Venedik ile Ege adalarından, Mora’ya kadar birçok cephede savaş devam ederken, Osmanlı orduları fetihlere devam ediyorlardı. Fatih, 1470’de Ege’nin önemli adalarından Eğriboz’u fethetti. 1471’de Fatih Sultan Mehmed’e karşı kurulan cephe iyice genişlemiş, Venedik, Akkoyunlular, Rodos Şövalyeleri ve Karamanoğulları’nın Akdeniz bölgesindeki son beyleri bir araya gelmişlerdi. Ancak Otlukbeli Muharebesi’ni Osmanlılar’ın kazanması ittifakı bitirdi.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">1474’te bir taraftan Erdel’e akınlar yapılırken, diğer taraftan da Arnavutluk’ta İşkodra kuşatıldı. 1475’te Kırım’daki Ceneviz kolonileri ortadan kaldırıldı ve Kırım Hanlığı, Osmanlı İmparatorluğu’na bağlandı. 1476’da Macarlar’ın Osmanlı topraklarına girerek Böğürdelen’i almaları üzerine, önce Boğdan’a, ardından da Macar Kralı Matyas Corvinus’a karşı sefere çıkıldı. Bu arada Venedik’le olan savaş bütün hızıyla devam ediyordu. 1477’de İtalya’ya giren Osmanlı akıncıları Venedik önlerine kadar akın yapmışlardı. 1478’de Arnavutluk seferine çıkan Fatih Sultan Mehmed, İşkodra ve Akçahisar’ı fethetti. Bu başarılar üzerine Osmanlı ordularına karşı artık dayanamayacağını anlayan Venedik’le 25 Ocak 1479’da barış yapıldı. Aynı yıl Macaristan topraklarına giren Osmanlı orduları birçok yeri fethettiler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">En büyük düşmanı Venedik’i pes ettiren Fatih Sultan Mehmed’in yeni hedefi Ege Denizi’ne tamamen hakim olmak ve İtalya’yı fethetmekti. 1480’de iki Osmanlı ordusu sefere çıktı. Mesih Paşa komutasındaki ordu Rodos’ta başarısız olurken, Gedik Ahmed Paşa’nın İtalya seferi başarılı olmuş ve Ot-ranto fethedilmişti. II. Bâyezid devrinde iç karışıklılar yüzünden İtalya’da bir köprübaşı vazifesi görecek Otranto elden çıkmıştır.</span></p>

      <p class="KB" id="toc_marker-12-4"><span class="Font-Style80-1" style="font-size:1em;">Soru 4: Fatih, Anadolu’da nereleri fethetti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1459’da Cenevizlilerin elinde bulunan Amasra fethedildi. 1461’de Osmanlı orduları Karadeniz seferine çıktılar. Batı Karadeniz’deki Candaroğulları Beyliği ile Trabzon Rum İmparatorluğu ortadan kaldırıldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı’nın ezeli düşmanı Karamanoğulları Beyliği’ndeki taht mücade­leleri Akkoyunlular ile Osmanlılar’ı karşı karşıya getirdi. Akkoyunluların işe karışması, Pir Ahmed Bey’in de Fatih’ten yardım istemesi üzerine Osmanlı İmparatorluğu da duruma müdahale etti.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı kuvvetleri karşısında yenilen İshak Bey, hâmisi Uzun Hasan’ın yanına kaçtı. İshak Bey tarafından Osmanlılar’a teklif edilen iki şehir ile Sıklan Hisarı ve Ilgın kaleleri dışındaki tüm diğer topraklar, Pir Ahmed’e verildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı desteğiyle kısa sürede kardeşi İshak’ı mağlup eden Pir Ahmed, Karaman Beyi olmuştu. Bu, Fatih Sultan Mehmed’in Karamanoğulları’ndan birine Karaman’ı son kez verişi idi. Ancak bir süre sonra bütün Karaman beyleri gibi Pir Ahmed de Osmanlı İmparatorluğu aleyhine çalışmaya başladı ve Fatih’e itaatten ayrıldı. Pir Ahmed’de Karamanlılar’ın hiç bitmeyen bağım­sızlık ruhu tekrar baş gösterdiğinde, Fatih Sultan Mehmed, Karaman Beyi’ni ortadan kaldırarak, Karaman’ı Anadolu’daki Türk topraklarının bir sancağı hâline getirmeye karar verdi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Venedik meselesi yüzünden Pir Ahmed’in 1463’teki isyanına bir süreliğine göz yumuldu. Daha sonra Fatih Sultan Mehmed, 1465 yılının sonbaharında Anadolu’ya geçti. Pir Ahmed, kaçarak kendini Larende’ye kapattı. Veziriazam Mahmud Paşa, zorlu bir mücadeleden sonra Pir Ahmed’i son sığınağından da kaçırdı. Bunun üzerine Pir Ahmed Bey de Varsak ve Turgut gibi Türkmen aşiretlerinin yaşadığı Toroslar’a sığındı. Fatih idaresindeki Osmanlı ordusu Konya başta olmak üzere, beyliğin önemli bir kısmını fethetmişti. Fatih Sultan Mehmed’in en büyük oğlu Şehzâde Mustafa, Konya’da sancakbeyi olarak bırakıldı. Kasım ayında sefer tamamlanınca, Fatih Sultan Mehmed, İstanbul’a geri döndü.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1467’de Uzun Hasan, Maveraünnehr’in büyük hükümdarı Ebu Said’e karşı önemli bir zafer kazandı. Ebu Said Han öldürüldü. Bu zaferden sonra konumu değişen Uzun Hasan, himayesine aldığı Karamanoğulları’nın hakkını korumak için harekete geçti. Karamanoğlu Pir Ahmed, Karaman Beyliği topraklarına geri döndü ve eski Veziriazam Rum Mehmed Paşa ile çarpıştı. Karaman Türkmenleri beylerinin yanında savaşmaya başladıkları için bölgedeki Osmanlı güçleri Pir Ahmed’e karşı başarılı olamadılar. Bunun üzerine Bosna Sancakbeyi İshak Bey, Anadolu’ya çağrıldı. İshak Bey, kısa bir süre sonra Pir Ahmed’i ve müttefiki olan kardeşi Kasım’ı mağlup etti. Karaman hükümdarlarının yeni başkenti Aksaray da, Konya’nın akıbetine uğradı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Daha sonra Gedik Ahmed Paşa komutasındaki bir ordu ile Alanya, son Karaman Beyi Kılıç Arslan’ın elinden alındı ve Kılıç Arslan Avrupa’ya kaçtı. 1474’te Gedik Ahmed Paşa, Anadolu birlikleri ile Ermenek’i, Pir Ahmed’in Konya’ya götürülen ailesinin bulunduğu Minan’ı ve son olarak Silifke’yi almayı başardı. Şehzâde Mustafa, Develi Karahisarı fethetti. Ancak Toros dağların­daki Türkmen aşiretleri hakimiyet altına alınamadığından, bu bölgede savaş yıllarca sürdü.</span></p>

      <p class="KB" id="toc_marker-12-5"><span class="Font-Style80-1" style="font-size:1em;">Soru 5: Fatih, Kırım’ı nasıl ele geçirdi?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Altınordu’nun zayıflamasından sonra kurulan hanlıklardan biri de Kırım Hanlığı’ydı. 1441’de Hacı Giray tarafından kurulan Kırım Hanlığı’nda, kurucusu­nun 1466’daki ölümünden sonra taht mücadeleleri başladı. Şirin Beyi Eminek, Cenevizlilere karşı Osmanlılar’dan yardım istedi. Bu fırsatı değerlendiren Fatih, 1475’te Kırım’a bir ordu gönderdi. Cenevizlilerin elindeki Kefe ve Kırım’ın sahil kesimi ele geçirildi. Bu sırada Kırım Hanı olmayı başaran, Mengli Giray, Gedik Ahmed Paşa ile bir antlaşma yaparak, Osmanlılar’a tâbi olmayı kabul etti. Böylece Kırım, 1783’te Rusya tarafından ilhak edilinceye kadar Osmanlı İmparatorluğu’nun özerk bir parçası oldu.</span></p>

      <p class="KB" id="toc_marker-12-6"><span class="Font-Style80-1" style="font-size:1em;">Soru 6: Fatih’in en çok çekindiği hükümdar kimdi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Fatih’in dedesi Yıldırım Bâyezid zamanında Doğu ve Orta Anadolu’da yapılan fetihler, Doğu’dan Timur tehlikesini Osmanlılar’ın üzerine çekmişti.</span></p>

      <p class="Style22-1 para-style-override-36" xml:lang="en-US"><span class="Font-Style79-2" xml:lang="tr-TR">Osmanlılar’ın ikinci defa aynı bölgeleri fethetmeleri Doğu’dan yine bir tehlikeli düşmanı Anadolu’ya davet etti. Doğu Anadolu ve İran’ı hakimiyetinde bulun­duran Akkoyunlu Türkmen Beyi Uzun Hasan, ortadan kaldırılan Anadolu beyliklerinin kışkırtması ile Fatih’e karşı harekete geçti</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Uzun Hasan’ın desteklediği Karamanoğulları’nın Osmanlılar karşısında mağlup olmaları yüzünden iki seçeneği vardı: Ya bu olanları kabul edecek, ya da egemenlik haklarını bir savaşla kabul ettirecekti. Sonuçta, Venedik, Macaristan ve Papa’nın da kışkırtmaları ile Osmanlılar’a savaş açmaya karar verdi. Sanki, yerine geçtiği Timur’un zamanları geri geliyordu. Ama, Yıldırım Bâyezid’in hırsı kendisine miras kalan ve aynı amaçları güden Fatih Sultan Mehmed, Doğu’nun Türkmen asıllı hanı ile rahatlıkla boy ölçüşebilecek bir güce sahipti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1472’de Tokat’ı işgal eden Akkoyunlu askerleri, şehirde büyük tahribat ve katliam yaptılar. Ardından Karaman bölgesini işgal ettiler. Bunun üzerine Osmanlı kuvvetleri harekete geçerek, Akkoyunlu-Karamanlı birliklerini yendiler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İki devletin artık karşı karşıya gelmeleri kaçınılmazdı. Ancak ilk başlarda herşey Osmanlılar’ın aleyhine gelişti. Herşey sanki Timur’un dehşet saçtığı günlerde yaşanan felaketlerin geri geleceğini işaret ediyordu. Fatih Sultan Mehmed’in oğlu Şehzâde Bâyezid komutasındaki birlikler Şebinkarahisar’da, Akkoyunlu Zeynel Han’a yenildi. Akıncıların başında İran’a gönderilen Mihaloğlu Ali Bey, Fırat Nehri’ne kadar ilerledi. Ancak Mihaloğlu da başarısız oldu ve kalan adamları ile birlikte bir kaleye sığınmak zorunda kaldı. Rumeli Beylerbeyi Has Murad, bu durum karşısında rahat edemedi ve Türkmen hafif süvari birliklerinin kendisini beklemekte olduğu sınır topraklarını görene kadar durmadı. Uzun Hasan, burada Osmanlı kuvvetlerini kuşattı. Rumeli Beylerbeyi Has Murad, Akkoyunlu Kör Zeynel ile mücadelesi sırasında öldü. Turahanoğlu Ömer Bey, Hacı Bey, Ahmed Çelebi ve diğer Osmanlı komutanları esir alınarak, Uzun Hasan’ın karargâhına getirildiler. Mihaloğlu Ali Bey’in kardeşlerinden biri, bu savaşta ölürken, bir diğeri de esir düştü. Mihaloğlu Ali Bey ise yaralı olarak kaçmak zorunda kaldı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Kazandıkları zaferlerle gururlanan Akkoyunlular, Osmanlılar’a son darbeyi vurmaya hazırlanıyorlardı. Ancak iki devlet arasında 11 Ağustos 1473’te mey­dana gelen Otlukbeli Muharebesi’nde Osmanlılar büyük bir zafer kazandılar. Uzun Hasan, ikinci bir Timur olamamıştı. Osmanlılar da 50 yıldır devam eden Timur kompleksinden ve Doğu’dan gelecek tehlike korkusundan kurtulmuş­lardı. Venedikliler’in daha sonra Uzun Hasan’la tekrar ittifak kurma çabaları da bir netice vermedi.</span></p>

      <p class="KB" id="toc_marker-12-7"><span class="Font-Style80-1" style="font-size:1em;">Soru 7: Fatih’in düşmanları zayıf hükümdarlar mıydı?</span></p>

      <p class="Style11-1 para-style-override-33" xml:lang="en-US"><span class="Font-Style79-2" xml:lang="tr-TR">Fatih Sultan Mehmed, kazandığı zaferler ve diğer icraatlarıyla Osmanlı tarihinin en büyük hükümdarıdır. Ancak zaferlerini kolay kazanmamış, Balkanlar’ın ve Güneydoğu Avrupa’nın en büyük hükümdarları ile mücadele etmişti. Eflak Prensi Kazıklı Voyvoda Vlad Drakul, Boğdan Prensi Stefan Çel Mare ve Arnavutluk hakimi İskender Bey, Macar orduları komutanı Hunyadi Yanoş, Akkoyunlu hükümdarı Uzun Hasan. Bütün bu isimler kendi milletle­rinin tarihlerindeki en büyük kahramanlardır. Fatih, sıradan hükümdarlarla değil Macarlar’ın, Arnavutlar’ın, Romenlerin ve Akkoyunluların tarihlerindeki en büyük isimlerle mücadele etmişti.</span></p>

      <p class="KB" id="toc_marker-12-8"><span class="Font-Style80-1" style="font-size:1em;">Soru 8: Fatih’in son seferi hangi ülke üzerineydi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Fatih ömrünün son yıllarında İtalya ve Rodos üzerine iki ordu gönder­miş, bunlardan Rodos’a giden başarısız olmuş, diğeri ise Otranto’yu alarak, İtalya’nın fethi için bir köprübaşı meydana getirmişti. Fatih bu şartlar altında 1481 Mayıs’ında yeni bir sefere çıktığı sırada, Gebze’de Hünkâr Çayırı (Tekfur Çayırı)’nda öldü. Ordunun gideceği yön tam olarak ortaya çıkmadığı için, son seferinin nereye olduğu polemik konusu olmuştur. Bu seferin İtalya veya Rodos üzerine olduğunu ileri sürenler vardır. Ancak ordu Anadolu tarafında bulunduğu için bu seferin İtalya’ya olamayacağı açıkça bellidir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Onun ölümünden önce ortaya çıkan yeni bir mesele, Osmanlı İmparatorluğu’nun önceliklerini değiştirmişti. Fatih’in, Müslüman hacıların rahatı için hac su-yollarını tamir ettirmek istemesinden dolayı Memlük Devleti ile Osmanlılar arasında bir gerginlik oluşmuştu. Memlükler onun bu hareketini hükümranlık haklarına aykırı bularak kabul etmediler. Çekişmenin asıl sebebi ise Maraş ve Elbistan civarlarında bulunan Dulkadir Beyliği’nin hangi devlete tâbi olacağı meselesiydi. Fatih bu yüzden ölümünden önce Memlük Devleti üzerine sefere çıkmış, ancak meseleyi çözmek torunu Yavuz Sultan Selim’e kalmıştır.</span></p>

      <p class="KB" id="toc_marker-12-9"><span class="Font-Style80-1" style="font-size:1em;">Soru 9: Fatih zehirlendi mi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in ölümünden önce Mısır’daki Memlük Devleti ile Osmanlılar arasında bir gerginlik meydana gelmişti. Sultan İkinci Mehmed’in 25 Nisan 1481’de Üsküdar’a geçmesiyle sefer başladı. Fatih, hemen hemen bütün Osmanlı padişahlarında görülen nikris (damla=goutte) hastalığından muzdaripti. Bu durum padişahın hareketlerini kısıtladığı gibi, devamlı ağrılar içinde kalmasına da sebep oluyordu.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Osmanlı ordusu, Gebze civarındaki Hünkâr Çayırı’nda konaklandı. Sultan burada 1 Mayıs’ta şiddetli karın ağrıları çekmeye başladı. Eski hastalıklarının, yani nikris ile romatizmanın yanısıra yeni hastalıklar da başgöstermişti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Fatih’in tedavisine hekimbaşı Laristanlı Acem Hamideddin el-Lari başladı. Acem Lari başarısız olunca, eski hekimbaşı Yakup Paşa tedaviyle görevlendi­rildi. Yakup Paşa elinden bir şey gelmeyeceğini, yanlış bir ilaç kullanıldığını ve bu ilacın etkilerini gidermenin artık mümkün olmadığını söyledi. Ancak diğer tabipler çaresiz kalınca hastalarını tedavide kullandığı şurubunu (Şarab-ı fariğ) vererek, padişahın sancısını azaltma yoluna gitti. Fakat şurup tesirini göstermedi ve Fatih kısa bir komadan sonra 3 Mayıs 1481’de ikindi vakti vefat etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in daha 50 yaşındayken, yeni bir sefere çıktığı sırada Gebze’de Hünkâr Çayırı (Tekfur Çayırı) isimli yerdeki ölümü gerek akademik, gerekse popüler düzeydeki tarihçiler arasında bir tartışma konusu olmuştur.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’i kimin zehirlettiği konusunda üç iddia vardır. Birincisi Amasya Valisi Şehzâde Bâyezid’in, Veziriazam Karamanî Mehmed Paşa’nın kardeşi Cem Sultan lehindeki teşebbüsleri yüzünden başhekim Acem Lari’yi kullanarak babasını zehirlettiği şeklindedir. Fatih’in hayatının son günlerinde oynadığı rol, Acem Lari’den şüphelenilmesine yol açmıştı. Acem Lari, dört yıl sonra 1485’te Edirne’de öldüğünde, Edirneliler arasında hekimin İkinci Bayezid tarafından zorla verdirilen aşırı dozda afyon yüzünden öldüğü dedikodusu dolaşıyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu konudaki ikinci iddiaya göre Memlük Sultanı Kayıtbay Acem Lari’yi kullanarak sultanı zehirletmiştir. Memlükler’in daha önce de Fatih’e karşı suikast teşebbüsleri olmuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Zehirlenme konusundaki üçüncü ve en kuvvetli iddia ise, 30 yıl Fatih’in yanında hizmet edip, sultanın itimadını kazanan ve vezir rütbesi ile önemli gö­revlerde bulunmuş Yahudi mühtedisi eski hekimbaşı Yakup Paşa’nın (Maestro Jacopo), Fatih’e karşı bir düzine kadar başarısız suikastta bulunan Venedikliler tarafından satın alınarak, zehirleme hadisesinin gerçekleştirildiği şeklindedir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Franz Babinger, “Aşıkpaşazâde Tarihi”ndeki manzum bir parça ve Ve­nedik arşivinde bulduğu bir belgeye istinaden yazdığı bir makalede Fatih’in zehirlenmiş olabileceğini ileri sürmüştür. Daha sonra Fatih’in zehirlenerek öldürüldüğü fikrini ileri süren yazarlar da, Babinger’in bu araştırmasından hareket etmişlerdir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Venedik 1456 ile 1479 yılları arasında 12 defa Fatih’i zehirleme teşebbü­sünde bulunmuştu. Arnavut Paul isimli berber, Carthusialı bir keşiş, Trogirli bir denizci, Vlaco isimli bir Yahudi hekim, Floransalı Francesco Baroncello, Krakowlu bir Polonyalı ve Katolanyalı bir maceraperestin isimleri bu suikast teşebbüslerinde geçer. Ancak bu teşebbüsler, çoğu zaman sadece plan aşa­masında kalmıştı. Bu konudaki en ciddi teşebbüslerden birinde ise Fatih’in hekimbaşılarından Yahudi mühtedisi Yakup Paşa’nın adı geçer.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">15. yüzyılda Avrupa’da zulüm gören Yahudiler Osmanlı topraklarına sı­ğınıyorlardı. Avrupa’da papanın bile güvenmediği Yahudi hekimler Osmanlı sarayında büyük itibar görüyorlardı. Papa Beşinci Nikola’nın Yahudi hekimlerin verdikleri ilaçlarla İtalyanlar’ın Hristiyan ruhunun zedeleneceğini söylemesi doktorları iş yapamaz duruma getirmişti. Bu şartlar altında İtalya Gaeta’dan Edirne’ye gelen Yahudi hekim Maestro Jacopo Müslüman olup Yakup ismini almıştı. İkinci Murad zamanında sarayda hekim olarak çalışmaya başlayan Yakup Paşa, Fatih zamanında da görevine devam etti. Zamanla Fatih’in gü­vendiği kişilerden biri oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1468’de İtalya’ya bir ziyaret yaparak Arapça’dan Latince’ye çevrilmiş bazı tıp kitaplarını inceledi. Sonraki yıllarda Osmanlı ilerleyişini durduramayan Venedik Fatih’i zehirletmeye karar verdi. Dikkat çekmemek için Floransalı Lando Delgi Albizzi İstanbul’a gönderildi. Degli, İstanbul’daki Floransa kon­solosu vasıtasıyla Yakup Paşa ile irtibata geçti. Yakup Paşa, teklifi uzun uzun düşündükten sonra peşin olarak 10 bin altın ve 1472 Mart’ından aynı yılın Mayıs’ına kadar sultanı öldürdüğü takdirde Venedik’e kabul ve İstanbul’da kalan mallarına karşılık 25 bin altın daha istemişti. Venedik yönetimi bu isteği kabul etmesine rağmen Yakup Paşa’nın herhangi bir zehirleme teşebbüsüne girip girmediğini bilmiyoruz. Ancak 1481’de Fatih’in ölümünden sonra isyan eden asker birçok devlet adamıyla birlikte Yakup Paşa’yı da öldürmüştür.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu konu üzerine geniş bir araştırma yapan Şehabeddin Tekindağ ise Fatih’in zehirlenmediği, eceliyle öldüğü fikrindedir. Dönemin Türk kaynakları incelendiğinde Aşıkpaşazâde Tarihi’ndeki bir manzum parça dışında hastalığı yüzünden Hünkâr Çayırı’na kadar araba ile gidebilen Fatih’in zehirlenmesinden ima suretiyle dahi olsa bahseden hiçbir bilgi yoktur. Yine o dönemde yazılmış Arap ve İtalyan kaynaklarında da Fatih’in zehirlendiğini gösteren bir kayıt bulunmamaktadır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bazı tarihçilerin Fatih’in zehirlendiği manasını çıkardıkları Aşıkpaşazâde Tarihi’ndeki şiir şöyledir;</span></p>

      <p class="Style11-1 para-style-override-44" xml:lang="en-US"><span class="Font-Style76-1" xml:lang="tr-TR">Tabibler şerbeti kim verdi Hana</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">O Han içdi şarabı kana kana</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Ciğerin doğradı şerbet o</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Hanın Hemin-dem zari etdi yana yana</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Dedi niçün bana kıydı tabibler</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Boyadılar ciğeri canı kana İsabet etmedi tabib şarabı</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Timarları kamu vardı ziyane</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Tabibler Hana çok taksirlik etdi</span></p>

      <p class="Style11-1 para-style-override-13" xml:lang="en-US"><span class="Font-Style76-1" xml:lang="tr-TR">Budur doğru kavl düşme gümâna</span></p>

      <p class="Style11-1 para-style-override-45" xml:lang="en-US"><span class="Font-Style76-1" xml:lang="tr-TR">Dua et Aşıkı bu han hakkında</span></p>

      <p class="Style11-1 para-style-override-46" xml:lang="en-US"><span class="Font-Style79-2" xml:lang="tr-TR">Bu şiirden Fatih’e şüpheli bir ilaç verilmiş olabileceğine dair bir ima sez­mek mümkünse de, bu tedavinin iyi yapılamaması yüzünden padişahın çektiği çileye ait bir şikâyet de olabilir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Daha önce II. Mehmed’e karşı ondan fazla suikast teşebbüsünde bulunan Venedikliler’in Fatih’in ölümünde bir rollerinin olması kuvvetli bir ihtimal gibi durmaktadır. Ancak bütün araştırmalara rağmen Fatih’in ölümündeki esrar henüz çözülmüş değildir.</span></p>

      <p class="KB" id="toc_marker-12-10"><span class="Font-Style80-1" style="font-size:1em;">Soru 10: Fatih’in ölümünden sonra neler oldu?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Fatih Sultan Mehmed’in ömrü savaşlarla geçmiş ve daha önce birçok hü­kümdarın hayal bile edemediği işleri başarmıştı. İstanbul başta olmak üzere fetihlerinden dolayı halk arasında büyük bir saygınlığa sahipti. Ancak izlenen sıkı malî politikalardan dolayı da ülkede genel bir hoşnutsuzluk vardı. Döne­minde, bir iki yıl hariç, her yıl savaşılmıştı. Osmanlı ordusu bazen yılda iki defa sefere çıkıyordu. Sadece yazları değil, çoğu zaman askerî harekât için elverişsiz kış aylarında da seferler düzenlenmişti. Bu durum ise en başta yeniçerileri bıktırmıştı. Cepheden cepheye koşmaktan yorulan yeniçeriler Fatih Sultan Mehmed’den memnun değillerdi. Bu yüzden yeniçeriler, Fatih’in ölümünden sonra, babasına benzeyen Cem Sultan’ı değil, daha yumuşak huylu ve savaşla fazla arası olmayan II. Bâyezid’i desteklediler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">II. Bâyezid tahta geçince babası zamanında izlenen siyasete karşı bir tepki dönemi başladı. II. Bâyezid devrinde Fatih’in yaptığı birçok işten vazgeçildi, yeni hükümdar tahta çıkar çıkmaz, babası zamanında devletleştirilmiş toprak­ları sahiplerine geri verdi. Fatih döneminde yapılan devalüasyonlardan dolayı mağdur olan yeniçeriler, II. Bâyezid’e hükümdarlığı süresince bir defadan fazla para basmamasını şart koştular. Ayrıca ilginç bir durum daha yaşanmıştı. Fatih döneminde, büyük başarılara rağmen, savaşların ve malî politikaların faturası o kadar ağır olmuştu ki, Halil İnalcık, bu yüzden Fatih’in ölümünden sonra tahta çıkan II. Bâyezid’e, babasını değil dedesi II. Murad’ı örnek almasının tavsiye edildiğini söyler.</span></p>

      <p class="KB" id="toc_marker-12-11"><span class="Font-Style80-1" style="font-size:1em;">Soru 11: Fatih döneminde Osmanlı İmparatorluğu nasıl bir ge­lişme gösterdi?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Halil İnalcık, II. Mehmed’i imparatorluğun gerçek kurucusu olarak kabul eder ve Fatih’in İstanbul’u alması ile birlikte Fetret Devri’nin gerçek manada bitirildiğini söyler.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Boğazlar’da, Osmanlı hakimiyeti kurulmuş, Balkanlar’da sınırlar Tuna’ya kadar genişletilmiş ve buralardaki topraklar emniyet altına alınmıştır. Anadolu ve Rumeli’deki Osmanlı toprakları birleştirilmiştir. Uzun Hasan tehlikesinin ortadan kaldırılması, hem Osmanlılar’ın Timur’dan itibaren içine girdiği doğu­dan gelecek tehlike sendromundan kurtulmalarını, hem de beyliklerin ondan alacağı desteği önleyerek, Anadolu topraklarında hakimiyeti tesis etmesini sağlamıştır. Kırım’ın ve Karadeniz kıyılarının Osmanlı İmparatorluğu’na dahil edilmesi ile birlikte Karadeniz’de belirli bir üstünlük kurulmuştur.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in en önemli icraatlarından birisi de İstanbul’un yeniden imar ve inşasıdır. Bu, İstanbul’un fethi kadar önemlidir. Şehirden kaçan Rumlar geri getirilmeye çalışılmış, Ermeni patrikliği İstanbul’a taşınmış, Anadolu’nun çeşitli bölgelerinden Türkler getirilerek, İstanbul’a iskân edilmiştir. Nüfus yönünden büyütülmeye çalışılan şehir, Fatih’in teşvikleri ile vezirleri tarafından birçok eserle süslenmiştir. Kapalıçarşı’nın inşaatı ile İstanbul, hâlâ önemini koruyan bir ticaret merkezine kavuşmuştur.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı devlet teşkilatı ana yapısına bu dönemde kavuştu. Bürokrasiden saray teşkilatına, maliyeden askerî örgütlenmeye kadar birçok düzenleme bu dönemde yapıldı. Fatih’in hükümdarlık dönemi tarihçilikten edebiyata, mi­mariden medrese eğitimine, bürokrasiden saray idaresine kadar birçok alanda klasikleşmenin başlangıcıdır.</span></p>

      <p class="KB" id="toc_marker-12-12"><span class="Font-Style80-1" style="font-size:1em;">Soru 12: Fatih kanunnâmesi sahte midir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’na ait ilk kanun derlemesi Fatih zamanından kal­madır. Ancak bu kanunnâmenin onun döneminde kaleme alınmadığı, önemli bir kısmının daha sonraki tarihlerde yazıldığı, tamamının ona ait olmadığı id­diaları ortaya atılmıştır. Kanunnamede yer alan devlet teşkilatına ait bir takım hususların daha sonraki tarihlerde ortaya çıktığı, bu yüzden de Fatih döneminde yazılmış olamayacağı ileri sürülmektedir. Halil İnalcık ve Abdülkadir Özcan gibi Osmanlı tarihçilerinin yaptığı araştırmalar bu iddiaların doğru olmadığını ve kanunnâmenin az bir kısmı haricinde Fatih’e ait olduğunu ortaya çıkarmıştır. Bugün elimizde bulunan kanunnâme metni II. Bâyezid devrinde yapılan bir kısım ilaveleri de ihtiva etmektedir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kardeş katli meselesini ona yakıştıramayanlar da, onun adını lekelememek için bu kanunnâmenin batılılar tarafından yazıldığını ileri sürerler. Kanunna­menin tek nüsha hâlinde ve Viyana Arşivlerinde bulunmasını da iddialarına delil olarak gösterirler. Ancak yapılan araştırmalar kanunnâmenin tek nüsha olmadığını, Osmanlı tarihleri içerisinde başka nüshalarının da bulunduğunu ortaya çıkarmıştır.</span></p>

      <p class="KB" id="toc_marker-12-13"><span class="Font-Style80-1" style="font-size:1em;">Soru 13: Fatih Hristiyanlığa meyletmiş midir?</span></p>

      <p class="Style11-1 para-style-override-47" xml:lang="en-US"><span class="Font-Style79-2" xml:lang="tr-TR">Fatih, fetihten sonra İstanbul zorla aldığı bir şehir olmasına rağmen Hristiyanlar’ın burada yaşamasına müsaade ettiği gibi, kaçanların geri dönmesi için de çaba sarf etti. Bizanslı birçok Rum da gerek Müslümanlığı kabul etsin, gerekse etmesin Osmanlı İmparatorluğu’nun hizmetine alındı. Fatih bunların yanısıra Gennadius lakabı ile patrik seçilen Georgios Skolarios’la, Pammakaristos Manastırı’nda (Fethiye Cami) Hristiyanlık akaidi üzerine tartışmaya girişmiş ve bu müzakerenin yazılmasını istemişti. Bu hadise batıda bir takım şayialara sebep oldu ve onun Hristiyanlığa meylettiği yönünde bir takım fikirler ileri sürüldü. Bizzat papa II. Pius, Fatih’e hitaben bir mektup yazarak (1461-1464 arası) birkaç damla su ile vaftiz edilmek suretiyle dünyanın hükümdarı olaca­ğını belirterek, onu Hristiyanlığa davet etti. Bu mektup ve cevabı daha Fatih’in sağlığında 1475’te Treviso’da basıldı. Ancak ne bu mektup Fatih’e gönderilmiş, ne de Fatih buna cevap vermişti. Mektubu yazan papa, Fatih’in ağzından buna bir de cevap uydurmuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in İstanbul’un fethinden sonra buradaki Ortodokslara karşı iyi dav­ranması, onun müsamahakâr olması ve Hristiyan dünyasındaki ikiye bölün­müşlüğü devam ettirmek istemesinden kaynaklanıyordu. Geniş bir düşünce ufkuna sahip olduğu için, Hristiyanlığı yakından tanımaya çalışmıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in annesinin Hristiyan olması yüzünden, onun da bu dine karşı ilgi duyduğu söylenir. II. Murad’ın eşlerinden birisi Sırbistan Kralı Jorj Brankoviç’in kızı Mara Despina’dır. 1435’te II. Murad’la evlenen Mara dinini değiştirme­miş, ölünceye kadar Hristiyan kalmıştı. Fatih’in, Selanik’teki Küçük Ayasofya Manastırı’nı ve çevresindeki araziyi tahsis ederken ondan</span> <span class="Font-Style77-1" xml:lang="tr-TR">“Hristiyan kadınlarının en yücelerinden anam</span> <span class="Font-Style77-1" xml:lang="tr-TR">Despina Hatun””</span> <span class="Font-Style79-2" xml:lang="tr-TR">diye bahsettiği için öz annesi olduğu yorumları yapılmıştır. Ancak bu yanlıştır. Çünkü Fatih’in öz annesi Hüma Hatundur ve oğlunun hükümdarlığından önce 1449’da Bursa’da ölmüştür.</span></p>

      <p class="KB" id="toc_marker-12-14"><span class="Font-Style80-1" style="font-size:1em;">Soru 14: Fatih’in Osmanlı tarihindeki önemi nedir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’ten sonra da Osmanlı tarihinde cihangir hükümdarlar çıkmıştır. Ancak Fatih kadar bilime, düşünceye önem veren bir padişah daha gelme­miştir. Fatih, bir Rönesans hükümdarıydı. Devrin ileri gelen âlimlerini sık sık huzurunda tartıştırırdı. Fatih’in huzurundaki tartışmalarda başarılı olan mükâfatlandırılır, kaybeden ise bulunduğu görevi bırakmak zorunda kalırdı. Bu tartışmaların günlerce sürdüğü de olurdu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih, ilme değer verdiği için Osmanlı ülkesi dışında bulunan önemli İslâm âlimlerine büyük paralar vererek memleketine çağırırdı. Akkoyunluların hizmetinde olan meşhur Matematik ve Astronomi uzmanı Ali Kuşçu’yu, geldiği mesafe miktarınca mükâfat vererek, Osmanlı hizmetine sokmuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih, çevresinde yalnız Müslümanlar’ı bulundurmaz, Hristiyanlar’la da oturup konuşmayı severdi. Rum Patriği Gennadius ve Maksimos’la Hristiyanlığı tartışmıştı. İstanbul’un fethinden önce Fatih’in hizmetine giren Cyriacus Pizzi Colli isminde bir batılı âlim 1454 yılına kadar hükümdarın yanında kalmıştı. Kritovulos isimli bir Bizanslı âlim de uzun müddet II. Mehmed’in yanında bu­lunmuştu. Yine Trabzonlu Amirutzes de Trabzon’un Osmanlı İmparatorluğu’na katılmasından sonra (1461) Fatih’in hizmetine girip, birçok kitabın çevirisini yapmıştı. Amirutzes’in çevirdiği eserler arasında Batlamyus’un Geographia isimli eseri de vardır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih Sultan Mehmed, Avrupa’dan birçok ressam ve bilim adamını da ülke­sine çağırmıştı. Bunların en ünlüsü 1479-1481 yılları arasında sarayda bulunup, padişahın çeşitli portrelerini ve madalyonlarını yapan Gentile Bellini’dir.</span></p>
    </div>
  </div>
</body>
</html>
