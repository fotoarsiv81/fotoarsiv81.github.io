<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-63.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-63.html" xml:lang="tr-TR">
    <div class="Basic-Text-Frame">
      <p class="BB" id="toc_marker-64"><span class="Font-Style78" style="font-size:0.93em;">TANZİMAT ÖNCESİ OSMANLI BÜROKRASİSİ</span></p>

      <p class="KB" id="toc_marker-64-1">Soru 1: Osmanlılar’ın bir dünya gücü hâline gelmelerinde bü­rokrasisinin rolü nedir?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun bir dünya gücü hâline gelmesi, tıpkı Roma İmparatorluğu gibi, yalnız ordularının gücüyle değil, aynı zamanda bürokra­sisinin gelişmesiyle de ilgilidir.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı vesikalarının diplomatik açıdan incelenmesi de bu durumu açıkça göstermektedir.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, XVI. yüzyılda askerî gücü ve bu gücü örgütleyip yönlendiren bürokrasisi ile bir cihan devleti oldu. XVII. yüzyıldan itibaren eski askerî gücünü kaybetmesine rağmen dünya siyasetinde etkisiz bir devlet konumuna düşmedi. Osmanlı bürokrasisi, XVI. yüzyılın sonlarından itibaren değişen dünya şartlarına ayak uydurmaya çalıştı, zamanın şartlarına uymayan müessese ve idarî usulleri tadil ve ikmal etti. Gerektiğinde de değiştirdi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XV. ve XVI. yüzyıllarda askerî ve idarî mekanizmaların organizasyonun sağlayan Osmanlı bürokrasisi, değişme döneminde de devletin yeni şartlara uyumunu gerçekleştirmek için gayret etti.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı Devlet teşkilatı üç gruptan oluşuyordu. Askeri sınıf (=seyfiye), ulema (=ilmiye) ve bürokrasi (=kalemiye). Osmanlı bürokrasisinde, memurların çalıştığı bürolar da “kalem” olarak isimlendirilmişti.</span></p>

      <p class="KB" id="toc_marker-64-2">Soru 2: Osmanlı bürokrasisi nasıl doğdu?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun teşkilat yapısının oluşumunda İlhanlı devlet teşkilatının büyük tesiri olmuştur. Bilhassa İlhanlı malî usullerinin Osmanlı’da aynen uygulandığını biliyoruz. Nitekim İlhanlı malî bürokrasisi usullerine dair eserlerin, erken tarihlerde Bursa’da istinsah edilmiş nüshalarına rastlanılması ve iki devletin malî bürokrasisinde kullanılan defterlerin arasındaki büyük benzerlik bu durumu açıkça göstermektedir.</span></p>

      <p class="Style51 para-style-override-18" xml:lang="en-US"><span class="Font-Style79-2" xml:lang="tr-TR">Orhan Gazi devrinden intikal eden vesikaların tahlili, o devirdeki yazışma­ların, kitabet usullerini oldukça iyi bilen bir kâtip zümresiyle, bunları örgütleyen merkezî bir dairenin olduğunu göstermektedir.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Devlet idaresini ve bürokratik işlemleri yürüten Divân-ı Hümâyûn’un mevcudiyeti, Orhan Gazi devrine kadar inmektedir. Bu dönemde, Divân-ı Hümâyûn bünyesinde bürokratik bir bölünme bulunmuyor ve nişancının ida­resinde bulunan dar bir kâtip kadrosu timar, idarî ve malî işlere ait işlemleri bir arada yürütüyorlardı. Devletin büyüyüp, işlerin çoğalması ile birlikte, XV. yüzyıl başlarında malî işler için ayrı bir müessese olarak “Defterdarlık” ortaya çıktı. Osmanlı bürokrasisinin üçüncü ayağını teşkil eden “Defterhâne-i Âmire” ise timar sisteminin ve merkezin ağırlığının ön plana çıktığı Fatih devrinde kurulmuştur.</span></p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun ilk yıllarında, bürokratik işlemler nişancının emri altında belirli bir sahada uzmanlaşmış kâtipler tarafından yürütülüyordu. Bürokrasinin bütün yükü nişancının üzerindeydi. Yıldırım Bâyezid devrinden itibaren merkezî devlet yapısının oluşmaya başlaması ve toprakların genişlemesi sebebiyle nişancının uhdesinde olan işlerin artması üzerine Divân-ı Hümâyûn bünyesindeki kâtiplere bir kısım işler devredilmiştir.</span></p>

      <p class="KB" id="toc_marker-64-3">Soru 3: Osmanlı bürokrasisi nasıl gelişti?</p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XV. yüzyılın ikinci yarısından itibaren merkezî bürokrasisinin gelişmesine paralel olarak uzmanlaşmış alt birimlere ihtiyaç duyulmuş ve XVI. yüzyılda yeni bürokratik müesseseler ihdas edilmiştir. Başlangıçta birer kâtip tarafından yürütülen işler, zamanla bir alt büro çatısı altında görünmeye başlanılmıştır. Bir örnekle konuyu açıklamaya çalışalım: Defterdarlık bünyesinde mukataa işlerinden sorumlu bir kâtip (mukataacı) varken, sonradan Rumeli mukataacısı ve Anadolu mukataacısı olmak üzere kâtip sayısı ikiye çıkmıştır. Daha sonra bu kâtipler kalem amiri olmuşlar ve yaptıkları işler de müstakil bürolar tarafından</span> <span class="Font-Style79-2" xml:lang="tr-TR">yürütülmeye başlanmıştır. Mukataa işlerinden sorumlu büro sayısı zamanla daha da artmış ve XVIII. yüzyılda on dörde kadar yükselmişti. (Başmukataa, Anadolu Mukataası, İstanbul Mukataası, Kefe Mukataası, Haslar Mukataası, Ganem Mukataası vs.) Birçok bürokratik görevin teşekkülü bu şekilde oldu.</span></p>

      <p class="Style51 para-style-override-43" xml:lang="en-US"><span class="Font-Style79-2" xml:lang="tr-TR">XVI. yüzyılda devletinin büyümesine paralel olarak bürokratik usuller de gelişti ve merkezî bürokrasi büyüdü. XVI. yüzyılın başlarında merkezî bürok­raside 20-30 kişi olan memur sayısı XVI. yüzyılın son çeyreğinde 100’ü geçti. Asrın başında üç- dört tane olan büro sayısı, sonunda onlarla ifade edilir hale gelmişti.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">XVI. yüzyılın sonlarından itibaren devlet yapısının değişim geçirip, timarla idare edilen toprakların yavaş yavaş iltizam sistemine geçmesi ve avarız tahrirlerinin ön plana çıkması sebebiyle Defterhâne-i amire kontrolünde olan timar topraklarının önemli bir kısmı Maliye daireleri tarafından idare edilmeye başlanmıştır. Bu durum defterdarlığa bağlı dairelerin önemini arttırmış, buradaki bürolar sayıca çoğalmış ve büyümüştür.</span></p>

      <p class="KB" id="toc_marker-64-4">Soru 4: Bâbıâli nasıl ortaya çıktı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">XVII. yüzyılın ortalarında devlet işlerinin Divân-ı Hümâyûn’dan Bâb-ı Âsafi (Paşa Kapısı=Bâbıâli)’ye kayması ile birlikte Osmanlı devlet teşkilatının yapısı değişmiştir. Bâbıâli’nin önem kazanması, burada görev yapan memuriyetlerin (Hademe-i Bâbıâli) ön plana çıkmasına sebep olmuştur. Zamanla sadâret kethüdası, reisülküttâp, amedî, beylikçi, sadâret mektupçusu en önemli bürokratlar durumuna gelmiştir. Buradaki görevlerin önem kazanmasının aksine Divân-ı Hümâyûn’da kalan nişancı ve defter emini gibi görevliler eski<br/>
      önemlerini kaybetmişlerdir.</span></p>

      <p class="Style51 para-style-override-41" xml:lang="en-US"><span class="Font-Style79-2" xml:lang="tr-TR">Bâbıâli’nin önem kazanması devlet yönetiminde bürokrasinin ağırlığının artmasına sebep oldu. Vezirliklere, beylerbeyiliklere ve sadrazamlığa bürokrasi kökenli devlet memurları yükselmeye başladı.</span></p>

      <p class="KB" id="toc_marker-64-5">Soru 5: Osmanlı bürokrasisinde şahısların rolü nedir?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı bürokrasisinde dairelerin gelişim ve büyümelerindeki en önemli faktörlerden birisi de kalem amirleridir. Bir büronun başı olan hacegân yete­nekli ve kendisini kabul ettirmiş birisi ise, o görev de önem kazanırdı. Yani şahsın karizması, bulunduğu görevin itibarını arttırırdı. Meselâ Kanunî’nin başdefterdarı İskender Çelebi zamanında defterdarlığın, Nişancı Celalzâde Mustafa Çelebi’nin devrinde de nişancılığın önem ve itibarı yükselmiştir. XVII. yüzyılın sonlarında görev yapan Reisülküttâp Rami Mehmed Paşa’nın icraatı sayesinde Reisülküttâplık makamının itibarı oldukça artmıştır. Rami o devrin tabiri ile Reisülküttâplığın şanına şan katmıştır.</span></p>

      <p class="Style51 para-style-override-86" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu bürokratik usullerde gelenekçiydi. Ancak devrin ihtiyaçlarına göre yeni defter ve yazışma usulleri ihdas edilebilirdi. Bu konuda da kalem amirlerinin karizması belirleyici olmuştur. Meselâ Koca Nişancı Celalzâde Mustafa Çelebi XVI. yüzyılın ortalarında Osmanlı bürokrasisine birçok yenilik getirerek defter, kitabet ve inşa usullerini geliştirmişti.</span></p>

      <p class="KB" id="toc_marker-64-6">Soru 6: Osmanlı memurları nasıl yetişirlerdi?</p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı bürokrasisinde görev yapan memurlara kâtip denilirdi. İlk yıllarda medrese eğitiminden geçmiş, kadı veya müderris kadrosu bulamamış kimseler kâtip olarak çalışırken, XVI. yüzyıl ortalarından itibaren bürolar kendi eleman­larını yetiştirir hale gelmiş, profesyonel memurlar ortaya çıkmıştır.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Nezaretler öncesi, Osmanlı bürokrasisinde kalemler (bürolar) aynı za­manda kendi memurunu yetiştiren birer mektep durumundaydılar. Sekiz-on yaşlarında yetenekli çocuklar bürolara şakird (çırak) olarak alınır ve burada kalemin kıdemli kâtiplerinden birisinin veya büro amirinin yanına verilerek ondan kitabet, inşa, yazı çeşitleri, hesap ve defter usullerini öğrenirlerdi.</span></p>

      <p class="Style51 para-style-override-86" xml:lang="en-US"><span class="Font-Style79-2" xml:lang="tr-TR">Şakirdlere mesleğin incelikleri öğretilene kadar yazı yazdırılmaz, defter ve evrakı getirip götürme işleri yaptırılırdı. Yazı yazabilecek seviyeye gelen şakirde, yazdığı tezkerelerde ve çıkardığı kayıtlarda kullanılmak üzere bir mahlas (ru­muz) verilirdi ki, her rumuz büroda yapılan işlemin hangi memur tarafından yapıldığını gösterirdi. Bu usul suistimallerin önlenmesi için alınmış bir tedbirdi.</span></p>

      <p class="Style51 para-style-override-35" xml:lang="en-US"><span class="Font-Style79-2" xml:lang="tr-TR">Bir dairede görev yapan şakirdin geleceğe yönelik hayalleri şu şekilde olurdu: Şakird zamanla yetişmiş bir kâtip (halife) konumuna, ardından kalemde denetimle ilgili, bir dizi mevkiye (kisedar, malikane halifesi, zimmet halifesi vs.) gelip, daha sonra ilk dairesi dışında makamlara geçecekti. Burada da kendini kanıtladıktan sonra, hızlı bir yükselişle hacegân (kalem amiri) olup, bürok­rasinin seçkinleri arasına girecekti. Daha sonra defterdar, sadâret kethüdası, reisülküttâp, gibi bürokrasinin en üst basamaklarında görev yaptıktan sonra sadrazam olmayı hayal ederdi.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Şakird (çırak) olarak bürokraside görev alan kişi, sonra kâtip (halife-kalfa) olur, eğer becerikli veya yeterli himayeyi de görürse hacegân (hoca usta) olurdu.</span></p>

      <p class="Style22-1 para-style-override-36" xml:lang="en-US"/>

      <p class="Style22-1 para-style-override-36" xml:lang="en-US"><span class="Font-Style79-2" xml:lang="tr-TR">Bu yetişme sistemi Osmanlı esnaf teşkilatı ve tarikatlardaki duruma paraleldi. Loncalarda işe yeni alınanlara çırak, işi epeyce öğrenenlere kalfa, uzmanlaşan­lara da usta denilirdi. Dervişler arasında da benzer bir üçlü isimlendirmeyle mürid, halife ve şeyh terimleri kullanılırdı.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Küçük yaşta kaleme alınan şakirdlerin yanısıra, yazı ve hesap bilen kişiler de şakird adı altında kaleme alınmışlardır. XVII. yüzyıldan itibaren kadro son derece önemli hale geldiği için şakirdlik önceki manasını kaybetmiş, bir kadro karşılığı kullanılmaya başlanmıştır. XVIII. yüzyıldan önce kitabet ve hesap işlerini bilmeyen kişiler şakird adı altında veya kadrosuz olarak alınırken, bu yüzyıldan itibaren mülazım adıyla alınmışlardır. Mülazımlar tecrübe kazan­dıktan sonra kadro bulabilirlerse şakird gediğine geçerdi.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda memurluk bir aile mesleği şeklindeydi. Bir büroda çalışan memur öldüğünde veya emekliye ayrıldığında büyük oğlu bu işi yapabilecek kabiliyete sahip ise onun babasının kadrosunu alması kanundu. Memurların çocukları, babaları ile birlikte küçük yaşlardan itibaren bürolara devam ederek, bürokratik usulleri öğrenirlerdi. Yetiştikten sonra kadro temin edemezlerse kadrosuz olarak çalışırlar, babalarının ölümüyle onun şakird veya kâtip kadrosuna geçerlerdi.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Kitabet usullerini bilen kimseler doğrudan kâtip olarak bir büroya alınabi­lirdi. Bunlar “ehl-i kalem ve sahib-i rakam, müstakim” olarak tarif edilmekte­dir. Kendi yeteneklerinin yanısıra, bir devlet görevlisinin himayesi de memur olmakta önemli rol oynuyordu.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Bir şahsın memuriyete alınması için o büronun amirinin veya başka bir devlet görevlisinin arzı gerekliydi. Memur adayı şahsın kendisi de arzuhal verebilirdi. Ancak büro amiri veya üst düzey bir devlet görevlisinin himayesi olmadan bir kişisin memuriyete girmesi oldukça zordu.</span></p>

      <p class="KB" id="toc_marker-64-7">Soru 7: Osmanlı bürokrasisinde çalışanların kökenleri ne idi?</p>

      <p class="Style51 para-style-override-32" xml:lang="en-US"><span class="Font-Style79-2" xml:lang="tr-TR">Osmanlı bürokrasisinde görev yapan memur ve bürokratların çoğunluğu Türk kökenlidir. Devşirme kökenli olanlar önemli bir yekün tutmamaktadır. Memurluk bazı ailelerde çok uzun yıllar babadan oğula devam etmiştir. Çocuğu olmayanlar kendi akrabalarını da aynı mesleğe dahil ettirmişlerdir. Bir kâtibin üç-dört oğlunun dahi babasının bürosunda görev yaptıkları görülmektedir.</span></p>

      <p class="KB" id="toc_marker-64-8">Soru 8: Memur sayısı nasıl arttı?</p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">XVI. yüzyıl başlarında 20-30 kişi ile ifade edilebilen Osmanlı merkez bürokrasisindeki memur sayısı devletin ve merkezî bürokrasinin büyümesine paralel olarak gittikçe artmış, asrın son çeyreğinde 100 kişiyi geçmiştir. XVI. yüzyılın sonlarındaki uzun süren İran ve Avusturya harpleri, cephelerde görev yapacak kâtip ve şakird ihtiyacını arttırmıştır. Ancak bu yıllarda aşırı sayıda alınan kâtip ve şakirdlerin sıkıntıya sebep olması üzerine memur sayısında düzenlemeye gidilmiştir. Divân-ı Hümâyûn ve Defterhâne-i Âmire kalemlerinde kadro karşılığı olan memur sayısı sınırlandırıldı. Bu kadrolara gedik deniliyordu. Gedikli kâtip ve şakirdlerin dışında kadrosuz olarak çalışanlar da bulunuyordu. Ancak gedikli olmanın büyük avantajları vardı. Gedikli kâtip ve şakirdler büyük gelirli zeamet tasarruf ederlerdi ve emekli olduklarında zeametlerinin tamamını veya önemli bir kısmını tasarruf etmeye devam ederlerdi. Ayrıca bu kâtipler ve şakirdler, Osmanlı askerî harekatlarının çoğuna katılmayıp, merkezde ka­lırlardı. Kâtip gediğinde bulunanların, hacegân olsalar dahi mazuliyette tekrar dönmek üzere kadroları üzerlerinde kalıyordu.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Maliye kâtiplerine, XVII. yüzyıldan itibaren halife denilmeye başlanılmış ve bu dönemde yapılan düzenleme ile bürolarda bulunan halifeler, halife-i evvel, sânî, sâlis... şeklinde hiyerarşik bir sıralamaya tâbi tutulmuşlardır. Ser halife öldüğünde veya başka bir göreve tayin olduğunda yerine ikincisi geçiyor, onun yerine üçüncü şeklinde devam ediyordu. Altıncı veya yedinci halife yerine de o kalemin şakirdlerinden kıdemlisi getiriliyordu.</span></p>

      <p class="KB" id="toc_marker-64-9">Soru 9: Osmanlı bürokratları nasıl yetişiyordu?</p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Büro amirlerine hace (Hoca) adı verilirdi. Bu isim memuriyete yeni gi­renlere bir nevi “hocalık” yapmaları dolayısıyla kullanılmıştır. Yetişmek üzere büroya gelen memur adayları bir hacegâna veya kıdemli bir kâtibe intisap ederdi. Hacegân ise usta olmanın yanısıra kendisine itaat edilmesi gereken bir kişi idi. Meslekte ilerlemenin olduğu gibi, mesleki bilgiyi kısa yoldan elde etmenin de bir yolu idi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyıl sonuna kadar belli başlı bürokratlar başdefterdar, orta defter­dar, küçük defterdar, nişancı, defter emini ve reisülküttâptan oluşurken, bu dönemden itibaren bürokrasinin büyümesi ve uzmanlaşmasına paralel olarak birçok yeni kalemler ve bunların amirliği ihdas edilmiştir. Bilhassa Maliye’de durum bu şekildedir. Başlangıçta devletin bütün malî işleri tek bir büro hâlinde Hazine-i Âmire’nin (Defterdarlık) çatısı altında, alt bürolara bölünmeden yü­rütülürken, XVI. yüzyıl sonlarından itibaren işlerin yoğunlaşmasına paralel olarak başmuhasebeci, Anadolu muhasebecisi, küçük ruznâmeci, mevkufatçı, cizye muhasebecisi gibi birçok yeni hacegânlık ortaya çıkmıştır.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı bürokrasisinde memuriyetler tarihi süreç içerisinde devrin ihtiyaçlarına binaen ihdas edilmiştir. Başlangıçta birçok vazife nişancı ve def­terdarın uhdesindeyken, devletin büyümesine paralel olarak işlerin çoğalması ile birlikte, o işlerin yürütülmesi için yeni memuriyetler kurulmuştur. XVIII. yüzyılda hacegân sayısı 50 civarındadır. Hacegân-ı divân-ı hümâyûn kendi arasında dört sınıftı. Birinci sınıf hacegâna “menasıb-ı sitte” denilir ve bunlar üç defterdar, nişancı, reisülküttâp ve defter emininden oluşurdu.</span></p>

      <p class="Style51 para-style-override-41" xml:lang="en-US"><span class="Font-Style79-2" xml:lang="tr-TR">Büro amirlerinin en önemli görevi, emri altındaki kâtip ve şakirdlere nezaret ederek, büronun rutin işlerinin yapılmasını sağlamaktı. Kalem görevlilerinin tayin ve azillerinde asıl söz sahibi olan büro amirleriydi. Büronun amiri alına­cak elemanın kabiliyetini imtihan ettikten sonra göreve alınması gerçekleşirdi. Maliye’de ise eleman alınması başdefterdarın arzına bağlıydı.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Büro personelinin işe devamları, amirleri olan hacegân tarafından kontrol edilirdi. Görevini aksatan veya gelmeyenler hacegânın arzı ile kalemden (bürodan) uzaklaştırılırdı. Memurların dairede kanunlarda belirtilen kıyafetleri giymeleri de hacegân tarafından sağlanırdı. Memurların büronun evrakı üzerinde hata ve suistimal yapıp yapmadıkları da hacegân tarafından teftiş edilir ve hatası varsa onun arzı ile kalemden uzaklaştırılırdı. Memurların terfileri ve maaşlarında artış yapılması da büro amirinin söz sahibi olduğu konulardandı.</span></p>

      <p class="Style51 para-style-override-41" xml:lang="en-US"><span class="Font-Style79-2" xml:lang="tr-TR">Bir büroya müteallik bütün işler hacegânın sorumluluğu ve denetimi altında yapılırdı. Kalemde yapılacak yeni bir düzenleme, personel alımında görülen eksiklikler, dairenin işlerinde meydana gelen aksaklıklar ve yeni uygulamalar, büronun gelirlerini, kesintisiz olarak toplanması ve bu gelirler­den o kaleme düşen kısmın kanuna uygun bölüşümü gibi hususlar hacegân vasıtasıyla halledilirdi.</span></p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">Hacegânların kendi bürolarına ait görevlerinin yanısıra, zaman zaman devletin ihtiyaç duyması hâlinde ek görevler deruhte ettikleri de görülmektedir. Vergi toplarlar, askerî görevler üstlenirler, teftişlerde görevlendirilirlerdi.</span></p>

      <p class="Style51 para-style-override-22" xml:lang="en-US"><span class="Font-Style79-2" xml:lang="tr-TR">Hacegânlığa tayin edilecek şahıslarda aranan hususiyetler, teorikte dürüst, kitabet, defter usulleri ve kanunlara vâkıf ve tecrübeli olma özelliklerini taşıyor olmalarıydı. Nitekim XVII. yüzyıl ortalarında defter eminliğine getirilen Ebubekir Sıdkı Efendi’nin tayini “... ehl-i kalem ve müstakim ve dindar olmağla emanet-i mezbure müşarünileyhe verilmek buyuruldu” şeklinde zikredilmektedir.</span></p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">Bilhassa timar sistemini kontrol eden Defterhâne-i Âmire’nin amirliği olan defter eminliği gibi önemli memuriyetlere tayinlere çok dikkat edilirdi. Kanunî’nin sadrazamı Lütfü Paşa, “hata yapılması durumunda, defter emininin vaziyeti “kanun değildir” diye arz etmesi gerektiğini, bu hususun gayet önemli olduğu için de sadrazamın hata yapması hâlinde, defter emininin “kanun budur” diyecek derecede “ihtiyar ve kanunşinas” kimseler olması gerektiğini belirtmektedir.</span></p>

      <p class="KB" id="toc_marker-64-10">Soru 10: Bürokrat tayinleri nasıl yapılırdı?</p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Hacegân olacakların önceden bulundukları görevler, tayinlerinde dikkate alınan bir husustu. Bir göreve tayin edilecek şahsın daha önce bu memuriyete yakın görevlerde bulunmuş olup olmadıklarına bakılırdı. Düşük derecedeki görevlerden üst düzey memuriyetlere yapılmış tayinlere çok fazla rastlanılma-maktadır.Bu tür vuku bulan tayinler üst düzey ricalin iltiması ve himayesi ile olmaktaydı. Nitekim tayinlerde liyakatin yanısıra sadrazam, başdefterdar, Kırım Hanı gibi üst düzey devlet ricali ile olan ikili ilişkiler önemli rol oynamıştır. XVI. yüzyılın sonlarına kadar tayinlerde hiyerarşi ve liyakat ön plandadır. Bu dönemde bir göreve bulunanlar, orada yıllarca hizmet edebiliyorlardı. Sekiz-on yıl bir görevde kalan birçok bürokrata rastlanılmaktadır. Meselâ, Osmanlı tarihinin en önemli bürokratlarından olan Koca Nişancı Celalzâde Mustafa Çelebi Divân kâtipliğinden yetişmiş, tezkireci olduktan sonra Reisülküttâplığa terfi etmiştir. 10 yıl Reisülküttâp olarak görev yaptıktan sonra tayin edildiği Nişancılık’ta 23 yıl görev yapmıştır. Yine Kanunî devrinin meşhur Başdefterdarı İskender Çelebi 9 yıl, aynı dönemde defter emini olan Haydar Çelebi 8 yıl aynı görevde bulunmuşlardır.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Bu yıllarda Osmanlı bürokrasisi fazla gelişmediği için yetişmiş bürokrat sayısı azdı. Kadı ve müderris menşeli, medrese mezunu şahıslar bürokraside görev alıyorlardı. XVI. yüzyılın sonlarında Osmanlı bürokrasisi kendi perso­nelini tamamıyla kendi içerisinden karşılar hale gelmeye başladı. XVI. yüzyılın ikinci yarısından itibaren uzmanlaşmış bürokrat sayısının artmasıyla birlikte kalemiyedeki (bürokrasi) medrese menşelilerin oranı azalmıştır.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyıl bürokratları medrese çıkışlıydılar ve iyi eğitim almışlardı, an­cak deneyimli değillerdi. XVI. yüzyılın sonlarından itibaren, imparatorluğun sonuna kadar bürokraside hizmet edenler ise profesyonel birer bürokrattılar ve oturmuş mesleki geleneğin temsilcisiydiler. Bürokrasinin gelişmesine paralel olarak görevlere talip olanların sayısı da gittikçe artmıştır. Bunun so­nucu olarak da görev süreleri ile hiyerarşik ilerleme ve liyakate verilen önem azalmıştır. 1590’larda bürokratların görev süreleri önceden rastlanılmayan bir şekilde kısalmaya başlamıştır. Birçok bürokrat 6 ay civarında görev yapmıştır. Bu durum o yıllardaki sık sadrazam değişmeleri ve iç çekişmelerden kaynak­lanmaktadır. Bunun yanısıra devlet ricaline ve padişaha verilen hediyeler de o devirde göreve gelmede etkili olan bir unsur olmuştur.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Veziriazamlığa tayin olanlar, memuriyetlere kendi çevresindeki bürok­ratları getirmekteydiler. Zira iltimas ve himaye (patronaj) terfide en etkili rolü oynamaktaydı. İltimas ve himaye Osmanlı İmparatorluğu’nda normal karşılanan bir durumdur.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyıl sonlarından itibaren mazul olarak görev bekleyen, daha üst düzeydeki bir göreve tayin edilmek için çalışan çok sayıdaki hacegânın, sad­razam ve diğer üst düzey devlet ricali ile münasebetleri sık sık bürokratların değişmesi sonucunu doğurmuştur.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVIII. yüzyılda, özellikle asrın ikinci çeyreğinden itibaren hacegân sayısının oldukça artmasının bir sonucu olarak, tayinler yıllık olarak “Şevvâl” ayında yapılmaya başlanmıştı. Hacegânlıkların çoğu münavebe (nöbetleşme) mansıbı olarak kabul edilmiş, bu memuriyetlerde bir yıldan fazla görev yaptırılmamış­lardır. Bir yıl görev yapan hacegân, aynı görevde ibka (yerinde bırakma) veya yeni bir memuriyete tayin edilmiştir. Mazul kalanların bir kısmı bir yıl bekle­dikten sonra “Şevval” tevcihatında yeniden bir hacegânlığa getirilmişlerdir. Bazı hacegânlıklar ise “Şevval” tevcihatına tâbi olmakla birlikte, buradaki görevliler memuriyetlerinde her yıl ibka edilirdi (orta defterdar, küçük defterdar gibi).</span></p>

      <p class="Style51 para-style-override-24" xml:lang="en-US"><span class="Font-Style79-2" xml:lang="tr-TR">XVIII. yüzyılda tayinlerde görülen yeni bir uygulama da görevlerin aslının değil de payesinin verilmesiydi. Mevcut görevlerin yetişmiş kişilere kâfi gel­memesi sebebiyle, bazı memurlara hacegânlığın aslı değil de payesi verilmişti. Böylece, bu şahısların mansıb adayı oldukları belirtilir ve ileriye dönük ümit verilirdi.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Belirli görevlerde bulunan şahıslar ömür boyu bu hizmeti sürdürebilirlerdi. Meselâ, XVIII. yüzyılda Hazine-i birun kâtipliği yapan Göynüklü Ahmed Efendi, ölümüne kadar 43 yıl bu görevde bulunmuştur. Yine, bazı görevler babadan oğula geçerek bir ailenin tekelinde uzun süreler bulunabilirdi. XVII. yüzyılın ortalarında Topçular kâtibi olan Ebubekir Efendi 50 yıl hizmet ettikten sonra oğlu Ahmed Efendi aynı görevi 37 yıl yapmış, onun oğlu Abdullah Efendi de birinci defada 13, ikinci defada 16 yıl olmak üzere görev yapmıştı. Topçular kâtipliği yaklaşık 120 yıl bu ailenin üyelerinin elinde kalmıştı.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda görevlilerin tayinlerinde aday tespiti veya tavsiyesi kim tarafından yapılırsa yapılsın, son atama kararı padişaha aitti. Umumi tevcihatta veya hariç zamanlarda olan tayinlerde bir memuriyete tayin ve ibka edilecek şahıs sadrazam tarafından padişahın onayına sunulurdu. Ba­zen bir görev için birden fazla aday gösterilir, bu durumda padişah bunlardan uygun gördüğünü kendi yazısıyla (hattıyla) işaret ederdi. Padişahlar genelde önerilen şahsın tayinini onaylamışlarsa da zaman zaman tavsiye edileni kabul etmeyip, kendi istediği şahısları o göreve tayin etmeye çalıştıkları da olmuştur. Padişahlar, sadrazamın onayını almadan bürokrasideki bir göreve tayin yap­mazlardı. Bazen bir göreve hem padişahın hem de sadrazamın adayı olabilirdi. Bu durumda ikisi arasında anlaşmazlık çıkar, o göreve üçüncü bir şahıs tayin edilerek mesele çözümlenirdi.</span></p>

      <p class="KB" id="toc_marker-64-11">Soru 11: Osmanlı memur ve bürokratları gelirlerini nereden sağlarlardı?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Defter emini, reisülküttâp gibi bürokratların gelir kaynaklarından birisi, tasarruflarında bulunan zeametlerdir. 100-150 bin akçeye varan zeametleri olduğu görülmektedir. Bir kısım bürokratlar da ulûfe (mevacib) cinsinden gelire sahiptiler. Bürokratların asıl geliri kendi bürolarında yapılan işlemler karşılığında alınan kalem harçlarından aldıkları hisselerdi. Kendi bürolarındaki kâtiplere mahsus zeametler münhal iken yeni birine verildiğinde o büronun amiri bu timar tevcihinden pay alırdı. Ayrıca hacegânlara, yaptıkları işler beğe-nilirse in’am verilirdi. Bürokratlara, padişahların tahta çıkışlarında dağıttıkları cülûs bahşişinden de verilirdi. Sadaret kethüdası, reisülküttâp gibi üst düzey bürokratlar yapılan tayinlerden “aide” ve “caize” adı altında belirli miktarlarda para alırlardı. Başdefterdar, sadâret kethüdası, reisülküttâp, nişancı gibi büyük bürokratların yıllık gelirleri yüz binlerce akçe idi.</span></p>

      <p class="Style51 para-style-override-31" xml:lang="en-US"><span class="Font-Style79-2" xml:lang="tr-TR">Memurların bir kısmının birkaç çeşit geliri bulunmaktaydı. Bir kısım kâtip ve şakirdler timar veya zeamet tasarruf ederlerdi. Gedikli olanların timarları yüksek gelire sahipti. XVII. yüzyılın başında kâtiplerin zeametlerinin 40 bin akçeden çok olmaması yönünde ferman çıkarılmışsa da daha sonraları bu miktarın üzerinde zeameti olan birçok kâtibe rastlanmaktadır. Defterhâne-i Âmire ve Divân kâtipleri timar tasarruf ederlerdi. Maliye kâtiplerine timar ve­rilmemesi kanundu. Ancak babalarından timar kalan maliye kâtipleri, bunların gelirinden istifade ederlerdi.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Kâtip ve şakirdlerin bir kısmı ise ulûfe alırlardı. Bunlar maaşlarını üç ay­dan üç aya küçük ruznâmçe kaleminden alırlardı. Bazı memurların maaşları ise gümrük gelirlerinden karşılanırdı. Kâtip ve şakirdlerin timar ve ulûfeleri zamanla aldıkları terakkilerle artardı. Meselâ, Defterhâne-i Âmire’de 1664-1692 yılları arasında görev yapan Kâtip İbrahim’in ulûfesi 10 akçeden 80 akçeye yükselmiştir.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Memur ve büro amirlerinin en önemli geliri ise kalemde yaptıkları işleri karşılığı aldıkları harçlar idi. Kâtipler yazdıkları tezkireler ve defterlerden çı­kardıkları kayıtlar için iş sahibinden belirli bir ücret alırlardı. Bu ücretlerin bir kısmı Hazine’ye verilir, “kâtibiyye” kısmı ise kalem kisedarı eliyle biriktirilirdi. “Orta akçesi” adı verilen bu paradan kalemin masrafları görülür, kalanı büroda hizmet eden bütün kâtiplere ve şakirdlere kisedar vasıtasıyla dağıtılırdı. Timar ve ulûfe tasarruf etmeden bürolarda çalışanların tek gelirleri kalem harçların­dan aldıkları bu paylardı.</span></p>

      <p class="KB" id="toc_marker-64-12">Soru 12: Memurlar nasıl emekli olurlardı?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı bürokrasisi çalışanlarının görev süreleri çok uzun olmaktaydı. Memurların çok gerekmedikçe emekli olmadıkları, ağır hasta veya oldukça yaşlanmadan görevi bırakmadıkları görülmektedir. Memurlar başka bir göreve geçmedikleri veya ağır hasta olmadıkları takdirde bürolarında ölene kadar ça­lışırlardı. Emeklilikte en önemli faktör, memurların gözlerinin görme gücünün zayıflamasıydı. Memurlar iş göremeyecek hale geldikleri zaman hekimbaşı ve çavuşbaşı tarafından kontrol edilirlerdi. Bu görevlilerin raporları hastalığı teyit ederse, o memur timar tasarruf ediyorsa timar gelirinin, ulûfe tasarruf ediyorsa ulûfe gelirinin bir kısmı ile emekli edilirdi. Bazı memurlara da gümrük gelirlerinden emekli maaşı verilirdi.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Bürolarda 50 yıldan fazla çalışanlara rastlanıldığı gibi, 90-100 yaşlarına kadar memuriyette bulunanları tespit edebiliyoruz. Orta Defterdar Göynüklü Ahmed Efendi, 1758’de öldüğünde 100 yaşını geçmişti.</span></p>

      <p class="KB" id="toc_marker-64-13">Soru 13: Osmanlı bürokrasisi nasıl çalışırdı?</p>

      <p class="Style51 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı merkez bürokrasisi Topkapı Sarayı’nın ikinci avlusunda yer alan ve Divân-ı Hümâyûn toplantılarının yapıldığı Kubbealtı’nda faaliyet gösteri­yordu. Kâtipler ikinci kubbenin altında çalışıyordu. Osmanlı bürokrasisinin evrak ve defterleri ise Kubbealtı’ndaki üçüncü kubbenin altında bulunan yer ile Kubbealtı’nın yanındaki Maliye Defterhânesi’nde bulunurdu.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Günlük işlem görmüş evrak, müsveddeleriyle birlikte üzerinde daire adı ve yılı yazılmış bir torbaya konulur ve deri kaplı sağlam sandıklarda muhafaza edi­lirdi. Defterler ise eyalet adlarıyla sıralanmış sandıkların içinde saklanırdı.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVII. yüzyıldan itibaren Paşa Kapısı (Bâbıâli) önem kazanınca bürokratik faaliyetlerin önemli bir kısmı buraya intikal etti. Divân-ı Hümâyûn eski öne­mini kaybetse de Bâbıâli ile koordineli olarak bürokratik faaliyetlerini devam ettirdi.</span></p>

      <p class="Style51 para-style-override-24" xml:lang="en-US"><span class="Font-Style79-2" xml:lang="tr-TR">Memurlar işe sabah namazından sonra gelirlerdi. Mesai akşam namazın­dan yaklaşık 2 saat önce biterdi. Birçok defa işe geç gelinip erken gidilmesinin önlenmesi için emirler çıkarılması, memurların mesai saatlerine uymadıklarını ve görevlerini aksattıklarını göstermektedir. Nitekim 27 Nisan 1777’de Defterdar Kapısı’na gelen Sadrazam Darendeli Mehmed Paşa, mevkufat kisedarından başka kimseyi göremeyince kâtiplerin ezanî saatle 1’de bürolara gelip 10-10: 30 da gitmeleri için emir çıkarmıştır. Memurlar kışın ise ezani saatle 2-3’te gelip 10-30-11’de giderlerdi. Memurların günlük mesaileri yaklaşık olarak 9-10 saat sürmekteydi.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Memurlar Divân-ı Hümâyûn ve Paşa Kapısı’nın çalışmasına paralel olarak işe gelirlerdi. 30 Kasım 1777’de çıkarılan bir emirde Pazartesi ve Perşembe günlerinin tatil olduğu belirtilmektedir.</span></p>

      <p class="Style51 para-style-override-24" xml:lang="en-US"><span class="Font-Style79-2" xml:lang="tr-TR">Memurlar dairelerinde kendilerine mahsus kıyafetle bulunurlardı. Kâtipler, işe kâtibi sarık ve kavukla gelmek zorundaydılar. Memurların, kendilerine mah­sus kıyafetle büroya gelmemeleri, iş sahiplerinin orada bulunan kâtip olmayan kişiler tarafından dolandırılmalarına sebep olmaktaydı. 1719’da çıkarılan bir emirle kâtiplerin kendilerine mahsus kâtibi sarık ve kavukla kaleme gelmeleri, başka çeşit sarık sarmamaları istenmiştir. Büro amirleri olan hacegânlar ise dilimli kavuk ve kendi görevlerine mahsus kıyafetler giyerlerdi.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Bürolarda işlerin yürütülmesinde en önemli rol kâtiplerindi. Kaleme gelen arzuhaller üzerine ilgili defterlerden kayıt çıkarmak (derkenar) ve berat, fer­man, tezkire türü evrakın yazılması gibi işler kâtipler tarafından gerçekleştirili­</span><span class="Font-Style79-2" xml:lang="tr-TR">yordu. İlgili evrakın deftere kaydı, büroya mahsus defterlerin tutulması, başka kalemlere gidecek ilmühaberin yazılması, büronun defterlerinin suretlerinin çıkarılması, defterden suret ihracı gibi işlemler ve bunlarla ilgili kontrollerin büyük bir kısmını kâtipler gerçekleştirmişlerdi.</span></p>

      <p class="KB" id="toc_marker-64-14">Soru 14: Bürokraside nasıl suistimaller yapıldı?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Kâtiplerin fazla para kazanmak için çeşitli suistimallere karıştıklarını görüyoruz. Kalemde işi olan kimselerden fazla para almak için işleri geciktir­dikleri (bugün git yarın gel) görülmektedir. İstanbul’daki devlet dairelerinde işi olan kimseler yol yordam bilmeyen cahil insanlarsa günlerce çile çekmelerine rağmen işlerini halledemiyorlardı. XVI. yüzyılın ortalarına ait olduğu tahmin edilen bir eserde bu durum şu şekilde anlatılmaktadır:</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">“Bu husus kati lazımdır, Müslümanlar bu husustan kati müteşekkilerdür. Zira kimisi ömründe mu’azzam şehr görmemişdir. Türk vardır ki iskeleden Divân-ı Âli’ye gelince kırk kişiye sormayınca Divân’ı bulamaz. Bu kande kaldı kim Divân yazıcıların evini bula. Bunların hali budur ki evvela Divân-ı Âli’ye ki varurlar hükm-i şerif emr olunur şad olurlar. Sonra sora sora reisülküttâp hazretlerinin evini bulurlar. Dahi adet-i kadimdir ki ol hükm isteyen Türk’ün eline barmak kadar bir kağıt virilür ve dirler ki “var imdi sen bu kağıdı fulan mahallede fulan yazıcıya vir, ol senin hükmini yazıvirir” dirler. Dahi ol der-mend eğer yayla Yörüklerinden olup ömründe ne ekabir ve ne bu asl şehr görmedi ise vakt olur ki Divânsız günlerde iki gün gezer bulımaz, sonra konak yirin dahi yavi kılur, başına dürlü dürlü haller gelür, ta cumartesi girü Divân’a gelir, ol emr itdikleri kâtibi bulur. Kâtip dahi neylesün, ol dar yerde Türk ile oturup hükmünü yazmağa kabil değül. “Gel anda evde muradınız üzerine ya-zıvireyim” der. Tekrar ol dermend zar u sergerdan gezer. Meğer ki şerir Türk ola nice kere hükm-i şerif çıkarmış ola ki iki üç günde hükmün alıncaya değin çok bela çeker. Zira “el-garibü ke’l-a’ma”dür, geze geze hükme virecek akcesin dahi ekleyler. Sonra hükmünü dahi bulsa akçesiz alımaz, ah vah ile çıkar gider mazlumlardandur. Hem ötede zulme uğramışlardır, hem bunda gelüp işleri bitmeyüp arkasındagı kepenek ve gayri esbabcuğun satar. Vebaldir, bunun gibilerden sakınmak gerekdür. Bu sebebdendür ki yıldan yıla kâğıd eminlerinde nice bin hükm battal kalır”.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Memurların zaman zaman usulsüzlükler yaptıkları görülmektedir. 1590’da yapılan teftişte büyük bir sahtekârlık ortaya çıkarılmıştır. Divân-ı Hümâyûn ve Maliye kalemlerindeki bir kısım kâtiplerin sahte berat ve tezkireler yazdıkları, İran seferleri için serdara gönderilen tuğrası çekilmiş boş ahkâm kağıtlarını ele geçirerek, onlarla istedikleri gibi sahte evrak hazırladıkları, hatta yazıldıktan bir müddet sonra silinen mürekkep kullanarak, yazısı silinen ahkam kağıtları ile tezvir hükümler yazdıkları, yapılan teftiş sonucunda belli olmuştur. Bu suisti-malleri yapanlardan ikisi idam edilmiş, altısının birer elleri kesilmiş ve yedisi de küreğe gönderilmiştir. Bu tip hadiselere bilhassa devlet gelirlerinin tevzii ile görev tezkire ve beratlarını hazırlayan kalemlerde daha sık rastlanmaktadır</span></p>

      <p class="KB" id="toc_marker-64-15">Soru 15: Avrupalılar, Osmanlı bürokrasisini nasıl gördüler?</p>

      <p class="Style35 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’na gelen Avrupalı diplomatlar Osmanlı bürokra­sisini kendi ülkelerindeki bürokrasiyle karşılaştırarak, övmektedirler. Meselâ, 1747-1762 yıllarında İstanbul’da görev yapan İngiliz Elçisi James Porter şunları söylemektedir:</span> <span class="Font-Style77-1" xml:lang="tr-TR">Babıâli’de birkaç kalemde doğru ve dikkatli olarak yapılan işlere rekabet edebilecek hiçbir Hristiyan güç yoktur. İşler çok büyük titiz­likle yapılır. Her bir önemli belgede kelimeler dikkatle ve anlam daima göz önünde bulundurularak, kendi menfaatlerini zedelemeyecek şekilde seçilir. Yılı bilinmek kaydıyla en eski tarihli belgeler dahi Babıâli’de bulunabilir. Çıkmış her irade ve her kanun hemen elde edilebilir”.</span></p>
    </div>
  </div>
</body>
</html>
