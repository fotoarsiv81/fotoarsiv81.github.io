<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-46.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-46.html" xml:lang="tr-TR">
    <div class="Basic-Text-Frame">
      <p class="BB" id="toc_marker-47"><span class="Font-Style78" style="font-size:0.93em;">ISLAHAT FERMANI</span></p>

      <p class="KB" id="toc_marker-47-1"><span>Soru 1: Islahat Fermanı’nı niçin ilân ettik?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Avrupalı devletler, Kırım Harbi sırasında Tanzimat Fermanı’nın yeterli olmadığını söyleyerek Osmanlı İmparatorluğu’na ülkesindeki gayrimüslimlere yeni haklar verilmesi için devamlı baskı yaptılar. Paris Antlaşması’ndan önce barış şartlarını belirlemek için Viyana’da toplanan konferansta gayrimüslim­lere yeni haklar verilmesi ve bu durumun Avrupa devletlerinin teminatı altına alınması için antlaşmaya ilave edilmesi üzerinde duruldu. Osmanlı İmpara­torluğu bunu, kendi iç işlerine karışmak olarak gördüğü için kabul etmedi. Ancak baskılar sonucu, Fransa’nın tavsiyesi ile cizye vergisini kaldıracağını, gayrimüslimlerin orduda ve idarî görevlerde yer alabileceklerini, kiliselerini inşa ve tamir edebileceklerini ilân etti. Bu duruma en büyük tepki ise askerlik yapmak istemeyen gayrimüslimlerden geldi.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Yeniden toplanan Viyana Konferansı’nda, Müslüman olmayan Osmanlı tebaasına verilen imtiyazların genişletilmesi ve barış antlaşmasından önce ilân edilmesi kararlaştırıldı. 1 Şubat 1856’da imzalanan Viyana Protokolü’nün ar­dından, İstanbul’da Osmanlı devlet adamları ile İngiltere, Fransa ve Avusturya elçileri bir araya gelerek, ıslahat programının hazırlıklarına başladılar. İngiliz Elçisi Stanford Canning, İslâmiyet’ten ayrılmayı yasaklayan şer’i kanunların da değiştirilmesini istedi ve bunda da başarılı oldu.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Bu ıslahat programının barış antlaşmasında zikredilmesi ve Avrupalı dev­letlerin teminatı altına alınması istendiyse de, Osmanlı İmparatorluğu bunu kabul etmedi. Sonunda bu durumun padişahın kendi isteğiyle gayrimüslim tebaasına verdiği yeni haklar olduğu intibaını uyandırmak için ıslahatın bir ferman ile duyurulması kararlaştırıldı ve düzenleme 18 Şubat 1856’da Bâbıâlî’de törenle ilân edildi. Fermanın birer kopyası barış antlaşmasına katılan devletlere de verildi. Paris Kongresi sırasında Avrupalı devletler, Islahat Fermanı’nın, antlaşmada zikredilmesi için tekrar baskı yaptılar. Osmanlı devlet adamlarının bütün direnmelerine rağmen, Paris Antlaşması’nın dokuzuncu maddesinde Islahat Fermanı’ndan söz edildi.</span></p>

      <p class="KB" id="toc_marker-47-2"><span>Soru 2: Islahat Fermanı’nın muhtevas</span><span>ı ne idi?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Islahat Fermanı’nda Tanzimat Fermanı’nda olduğu gibi, herkesin can ve mal emniyeti, ırz ve namus güvencesi olduğu vurgulanıyordu. Kanunlar önünde herkes eşitti.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Gayrimüslimler de Müslümanlar gibi askerlik yapacaklar, farklı vergiler vermeyeceklerdi. Bu, hukuk eşitliğinin bir gereğiydi. İltizam sistemi kaldırılacak, rüşvet önlenecekti. Hiç kimse din ve mezhep değiştirmeye zorlanamazdı.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Fermanda ekonomik durumun düzeltilmesiyle ilgili hususlar da yera-lıyordu: Bütçe sıkı bir şekilde denetlenecek, bankalar kurulacak, yabancı sermayeden yararlanılacaktı. Ceza ve ticaret kanunları yapılacak, hapishane sistemi iyileştirilecek, Müslümanlar’la gayrimüslimler arasındaki davalar için karma mahkemeler kurulacaktı. Gayrimüslim cemaatleri dönemin şartlarına göre yeniden yapılandırılacaktı.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Müslüman-Gayrimüslim eşitliği önemle vurgulanmış ve gayrimüslimlerin haklarının ne şekilde güvence altına alınacağı belirtilmişti. Osmanlı tebaasın­dan birine karşı küçük düşürecek hitaplar yasaklanmıştı. Merkezi ve taşradaki yönetim organlarına gayrimüslimler de alınacaktı.</span></p>

      <p class="KB" id="toc_marker-47-3"><span>Soru 3: Mustafa Reşid Paşa Islahat Fermanı’nı nasıl tenkit etti?</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Tanzimat’ın mimarı Mustafa Reşid Paşa, Islahat Fermanı’nın ilânı üzerine bir layiha hazırlayarak konuyla ilgili düşüncelerini belirtti. Reşid Paşa, Islahat Fermanı’nı genel olarak desteklemekle birlikte bazı maddelere şiddetle karşı çıktı.</span></p>

      <p class="Style42" xml:lang="en-US"><span class="Font-Style79-2" xml:lang="tr-TR">Islahat Fermanı’nın Paris Antlaşması’nda zikredilmesi Osmanlı İmparator-luğu’nu taahhüt altına sokmuştu. Koca Reşid Paşa, bu yüzden fermanının Avrupalı elçilerle hazırlanmasının ve Paris Antlaşması’nda zikredilmesinin büyük bir hata olduğunu ifade ederek, Islahat Fermanı’nın ülkeyi tahrip için Avrupalılar’a verilmiş bir silah olduğunu ve fermanı imzalayan Âli ve Fuad paşaların hain olduğunu iddia etmişti.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Mustafa Reşid Paşa, layihasında fermanda zikredilen düzenlemelerin toplumda huzursuzluk yaratacağı ve bu durumda dış müdahalelere davetiye çıkaracağı belliyken yönetimin muhtemel hadiselere karşı hazırlık yapmamasını da tenkit etmişti.</span></p>

      <p class="KB" id="toc_marker-47-4"><span>Soru 4: Islahat Fermanı’na halkın tepkisi ne oldu?</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Islahat Fermanı, gayrimüslimlerin imparatorluktaki statüsünü değiştirdi ve onların cemaat yapısını da yeniden düzenledi. Gayrimüslimlere âyinlerinde serbestlik verildiği için kiliselerde çanlar çalınmaya başlandı. Bu yüzden impara­torluğun çeşitli yerlerinde olaylar meydana geldi. Maraş, Halep, Şam, Cidde ve Selanik gibi yerlerde Müslümanlar’la Gayrimüslimler arasında çatışmalar oldu ve bu kargaşa sırasında bazı Avrupalı görevliler öldürüldü. 1856’da Maraş’ta meydana gelen olaylar sırasında bir İngiliz tüccar ve ailesi öldürüldü. 1858’de Cidde’de çıkan olaylarda yabancı konsoloslar öldürülünce İngiliz ve Fransız donanması şehri topa tuttu. 1860’da Halep ve Şam’da Avrupalılar ile impara­torluk tebaası gayrimüslimlerin ev ve işyerleri tahrip edildi. Avrupalılar, özellikle Rumeli, Girit ve Lübnan gibi gayrimüslimlerin sayıca fazla olduğu yerlerdeki olaylarda Osmanlı topraklarına çeşitli müdahalelerde bulundular.</span></p>

      <p class="KB" id="toc_marker-47-5"><span>Soru 5: Avrupalılar, Islahat Fermanı’nı uygulatmak için Os­manlı içiş</span><span>lerine nasıl müdahale ettiler?</span></p>

      <p class="Style42 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı yönetimi, Paris Antlaşması’nın dokuzuncu maddesine göre içişle­rine müdahale edilmemesi gerektiğini savunurken, Avrupalılar aynı maddenin Islahat Fermanı’nın uygulanmasının nezaretini kendilerine verdiğini iddia ettiler.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Paris Antlaşması’nı imzalayan devletler, 8 Ekim 1859’da Osmanlı hükü­metine Islahat Fermanı’nın uygulanmamasından dolayı bir muhtıra verdiler. Bu muhtıradan sonra da İngiltere, Fransa ve Rusya devamlı olarak Osmanlı İmparatorluğu’nun içişlerine karıştılar.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Bâbıâli, baskılar üzerine Rumeli olaylarını araştırmak üzere sadrazamın başkanlığında teftiş başlattı. İngiliz Elçisi Bulwer, Osmanlı hükümetine malî durumunu düzeltmek için Islahat Fermanı’nda bahsedilen Avrupalılar’a emlâk satışı ve kiralanması, yabancı sermayenin ülkeye girişini engelleyen vakıf mev­zuatının değiştirilmesini tavsiye etti. Ayrıca Islahat Fermanı’nda yer almayan bir hususu, Osmanlı maliyesinin milletlerarası bir komisyona bırakılmasını istedi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı hükümeti, milletlerarası komisyon fikrini reddetmesine rağmen yeni oluşturduğu maliye meclisine Batılı üç üye aldı. Ancak meclis, ekonomi sahasında başarılı olamadı. Bâbıâli uzun süre direnmesine rağmen baskılar sonucu, 1867’de Batılılar’ın emlâk satın almalarına izin verdi. Ayrıca 1867’de vakıfların da satılabileceği yönünde bir karar çıktı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Taviz tavizi doğurdu. Her istediklerini aldıklarını gören Avrupalılar’ın isteklerinin ardı arkası kesilmedi. İngiltere, 1860’ta Bâbıâli’ye çok ağır şartları ihtiva eden bir ıslahat projesi sundu. Osmanlı hükümeti baskılar üzerine, 1861 Şubat’ında yeni bir ıslahat programı ilân etti. Batılılar, Lübnan olayları üzerine yaptıkları müdahale sonucunda Lübnan, Hristiyan bir yöneticinin idaresinde imtiyazlı sancak hâline getirildi.</span></p>

      <p class="KB" id="toc_marker-47-6"><span>Soru 6: Kuleli Vak’ası nedir?</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Islahat Fermanı’nda gayrimüslimlere tanınan haklara karşı tepkiler, sonraki yıllarda da devam etti. 1859’da bazı asker, ulema ve memurlar Sultan Abdülmecid ve yöneticilerini değiştirmek için gizli bir örgüt kurdular. Bâb-ı Seraskeri Dâr-ı Şûrâ Reisi Hüseyin Daim Paşa ve Cafer Dem Paşa’nın da aralarında bulunduğu topluluğun reisi Bâyezid Medresesi müderrislerinden Süleymaniyeli Şeyh Ahmed Efendi idi. Topluluğa üye olanlardan, “Süleymaniyeli Şeyh Ahmed Efendi ile aramdaki antlaşmayı kabul ettim ve ben antlaşmalı bir fedaiyim” diye taahhütname alıyorlardı.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Topluluk bir taraftan askerler arasında yayılırken, bir taraftan da halk içinde propaganda faaliyetlerinde bulunuyordu. Ancak topluluğun planı, kendilerine katılmaya davet ettikleri Mirliva Hasan Paşa’nın durumu hükümete ihbarıyla suya düştü. Hasan Paşa, gizli topluluğu Serasker Rıza Paşa’ya bildirdi ve ör­gütü tuzağa düşürmek için toplantıya davet etti. Hükümet, 14 Eylül 1859’da gizli topluluğu Kılıç Ali Paşa Camii’ne yaptığı toplantı sırasında basarak, orada bulunanları tutuklattı.</span></p>

      <p class="Style42 para-style-override-13" xml:lang="en-US"/>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Örgüt üyeleri Kuleli Kışlasında hapsedildi ve yargılanmaları da burada yapıldı. Bu yüzden hadiseye Kuleli Vak’ası adı verildi. Sadrazam Âli Paşa ve üst düzey devlet adamlarının oluşturduğu bir mahkeme örgüt üyelerini yargıladı. Örgütün üst düzey yöneticileri Süleymaniyeli Şeyh Ahmed Efendi, Hüseyin Daim Paşa ve Cafer Dem Paşa, Binbaşı Rasim Bey ve Arif Efendi idama, diğer üyeler de kalebend ve sürgün cezalarına çarptırıldılar. Cafer Dem Paşa, sor­gusundan sonra Kuleli Kışlası’na getirilirken intihar etti. Sultan Abdülmecid, idam cezalarını müebbet kalebentliğe çevirdi. Kuleli Vak’ası bastırıldığı halde Yeni Osmanlılar hareketine örnek oldu.</span></p>

      <p class="KB" id="toc_marker-47-7"><span>Soru 7: Islahat Fermanı ne getirdi?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Islahat Fermanı, tamamen Müslüman olmayan tebaa ve Avrupalı devletle­rin vatandaşları ile ilgili hükümleri içeriyordu. Bu ferman, Tanzimat’ın aksine dışarının zorlaması ile hazırlanmıştı. Tanzimat Fermanı’nda Batılılara karşı herhangi bir taahhüt verilmemişken, Islahat Fermanı’nın Paris Antlaşması’nda zikredilmesi Osmanlı İmparatorluğu’nu taahhüt altına sokmuştu. Islahat Fermanı, gayrimüslimlerin Osmanlı toplumundaki statülerini değiştirdi ve imparatorluğun uyguladığı zımmî hukukunu sona erdirdi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Cevdet Paşa, bazı alafranga çelebilerle bazı devlet ileri gelenlerinin, Isla­hat Fermanı’nın Avrupalılar’la ittifakımızın bir delili olarak gördüklerini ve Müslümanlar’la gayrimüslimlerin kaynaşacağına ve ülkemizde medeniyetin gelişeceğine inandıklarını söyler. Ancak tam tersi bir durum meydana geldi ve Avrupa devletlerini arkalarına alan gayrimüslimler bağımsızlıklarına giden yolda adım adım ilerlediler.</span></p>

      <p class="Normal-1" xml:lang="en-US"/>
    </div>
  </div>
</body>
</html>
