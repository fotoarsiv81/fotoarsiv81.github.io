<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-27.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-27.html" xml:lang="tr-TR">
    <div class="Basic-Text-Frame">
      <p class="BB" id="toc_marker-28"><span class="Font-Style78" style="font-size:0.93em;">IV. MURAD VE DÖNEMİ</span></p>

      <p class="KB" id="toc_marker-28-1"><span class="Font-Style80-1" style="font-size:1em;">Soru 1: IV. Murad tahta nasıl çıktı?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">II. Osman’ın tahttan indirilmesi üzerine I. Mustafa ikinci defa tahta çıkarıldı. Ancak padişahın psikolojik durumunun hükümdarlık yapmaya el­verişsiz olması sebebiyle iktidar zorbaların elindeydi. Osmanlı tarihinde deli diye anılan padişah Sultan İbrahim’dir. Ancak I. Mustafa ile kıyaslandığında ona göre oldukça akıllı olduğu görülür. Osmanlı tarihinde deli diye anılacak asıl padişah I. Mustafa’dır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">I. Mustafa’nın son veziriazamı Kemankeş Ali Paşa, padişahın tahttan indirilmediği müddetçe devlet işlerinin düzelemeyeceğini düşündüğünden bu meseleyi görüşmek üzere devlet ileri gelenlerini topladı. Toplantının sonunda, I. Mustafa’nın tahttan indirilip, yerine I. Ahmed’in oğlu ve II. Osman’ın küçük kardeşi Şehzâde Murad’ın geçirilmesi kararı çıktı. IV. Murad tahta geçtiğinde 12 yaşındaydı ve o tarihe kadarki Osmanlı hükümdarları içerisinde en küçük yaşta tahta geçen padişahtı. IV. Murad tahta geçtiğinin ertesi günü Eyüp Sultan’da Şeyh Aziz Mahmud Hüdayi’nin elinden kılıç kuşandı. Ancak tahta çıktığında sünnetsiz olduğu için cülûsunun 5. günü sünnet edildi.</span></p>

      <p class="KB" id="toc_marker-28-2"><span class="Font-Style80-1" style="font-size:1em;">Soru 2: Gerçek iktidarını nasıl sağladı?</span></p>

      <p class="Style11-1 para-style-override-29" xml:lang="en-US"><span class="Font-Style79-2" xml:lang="tr-TR">IV. Murad’ın çocuk yaşta olması sebebiyle iktidara kimin hakim olacağı konusunda bir çekişme yaşanıyordu. Önceki padişahlar zamanında eski saraya sürülmüş olan Kösem Mahpeyker Sultan ile veziriazam, devlet ileri gelenleriyle, askerlere para dağıtarak kendi hakimiyetlerini kurmaya çalışıyorlardı. Bu sırada Bağdat’ı ele geçiren Safeviler, Sünni halkı kılıçtan geçirmiş ve Osmanlı top­raklarına girip, ilerleyerek Mardin’e kadar gelmişlerdi. Bu durum veziriazamın azline sebep olunca, Kösem Sultan iktidar mücadelesinde tek kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kösem Sultan, sık sık devlet görevlilerini değiştirerek yaklaşık on yıl devleti idare etti. Bu süre içerisinde 8 veziriazam, 9 başdefterdar değiştirdi. Ancak bu dönem içerisinde imparatorluk iç ayaklanmalar ve dış saldırılarla iyice yıp­randı. Abaza Mehmed Paşa’nın aralıklarla iki isyanı, Anadolu’yu alt-üst edip, Osmanlılar’ın İran seferlerini aksattı. Kırım’da, Yemen’de, Lübnan’da, Mısır’da da isyanlar çıktı. Askere verilen paralar arttı, vergi toplama sistemi bozuldu, devletin gelirleri düşerken fiyatlar yükseldi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">10 Şubat 1632’de, İran seferinde başarısız olan Veziriazam Hüsrev Paşa’nın azledilmesi üzerine ayaklanan askerler saraya yürüyerek, yeni Veziriazam Hafız Ahmed Paşa ile birlikte padişahın yakınlarından 17 kişinin kellerini istediler. Babüssaade önüne asileri dinlemeye çıkan padişah, eğer istedikleri verilmezse işin başka türlü olacağı yönünde tehdit edildi. Bu duruma sinirlenen IV. Murad içeri girdi, ancak burada da askeri isyana teşvik eden Recep Paşa’nın, durumun daha kötüye gideceği uyarısıyla karşılaştı. Padişahın zor durumda kaldığını gören Hafız Ahmed Paşa, hançerini çekerek askerin üzerine yürüyünce, IV. Murad’ın gözünün önünde asiler tarafından parçalandı. Paşanın ölümüyle teskin olmayan asker şeyhülislâmın evini yağmaladı. Bu gelişmeler üzerine asileri memnun etmek için Recep Paşa veziriazam yapıldı. Ayrıca üst düzey bazı devlet görevlileri ile şeyhülislâm ve kadıaskerler değiştirildi.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Asiler karşısında bir şey yapamamanın aczi IV. Murad’ı derinden etkilemişti. Hadise biraz yatıştıktan sonra ilk iş olarak Tokat’ta bulunan eski Veziriazam Hüsrev Paşa’yı öldürttü. Bunu haber alan askerler 12 Mart’ta bir kez daha ayaklanarak padişahın yakınlarından üç kişiyi istedi, hatta şehzâdelerin de emniyet altında olmadığını, bu yüzden kendi korumalarına verilmesi gerekti­ğini söyleyerek padişahı tehdit ettiler. IV. Murad şehzâdelerin sağ olduğunu ispat etmek için onları dairelerinden çıkarıp askere göstermek zorunda kaldı. Şehzâdelere bir şey olmayacağına dair şeyhülislâm ve veziriazam kefil olunca, asiler onların dairelerine dönmelerine izin verdiler. Saraydan ayrılan zorbalar padişahın yakınlarından istedikleri üç kişiyi arayıp, bularak katlettiler. Bu hadiseden sonra Kapıkulu sipahileri IV. Murad’ı tahttan indirmek istedilerse de, yeniçerilerin yanaşmaması üzerine bu arzularını gerçekleştirmeye teşebbüs edemediler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Hadiseler karşısında bir şey yapamadan, olanları içine atarak, sabreden IV. Murad, bu gelişmelerden kısa bir süre sonra devletin yönetimini eline almak üzere harekete geçti. IV. Murad, 18 Mayıs 1632’de divândan sonra Veziriazam Topal Recep Paşa’yı huzuruna çağırdı. “Gel, bakalım topal zorbabaşı” diyerek seslendiği veziriazamın kendini savunmak için verdiği cevaplarla iyice hiddet­lenen padişah, onu derhal boğdurtup, cesedini onunla birlikte saraya gelen zorbaların önüne attırdı. Veziriazamın öldürülmesi zorbalar arasında yıldırım düşmüş gibi bir tesir yaptı. Ne yapacaklarını bilmeden 15-20 gün durdular. 9 Haziran 1632’de Okmeydanı’nda toplandılar. Padişahın yeni veziriazama, sipahilere eskiden sahip olmadıkları görevlerin verilmeyeceği yönünde bir hatt-ı hümâyûn verdiğini duyunca Sultanahmet’e geldiler.</span></p>

      <p class="Style11-1 para-style-override-30" xml:lang="en-US"><span class="Font-Style79-2" xml:lang="tr-TR">Bu gelişmeler üzerine padişah askerin ileri gelenlerini Sinan Paşa Köşkü’nde toplayarak, bir ayak divânı tertipledi. IV. Murad, onlara hitaben yaptığı konuş­mada herkesin devlete itaat etmekle mükellef olduğunu, serkeşliklerin bitmesi gerektiğini uzun uzun anlattı. Askerden de bu konuda konuşanlar dinlendikten sonra, her askerî gruba itaat yemini ettirildi. Konuşulanlar ve yeminler kayda geçirildikten sonra vezirler ile ulemanın ileri gelenlerine imzalatıldı. Artık padişah demir yumruğunu ortaya çıkarmıştı. Bu toplantıdan sonra padişahın zayıf olduğu dönemde zorbalık yapanlar tespit edilip, teker teker öldürüldü.</span></p>

      <p class="KB" id="toc_marker-28-3"><span class="Font-Style80-1" style="font-size:1em;">Soru 3: Revan seferi nasıl cereyan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1578’de başlayan İran harplerinin ilk safhası Osmanlı İmparatorluğu’nun muvaffvakıyetiyle neticelenmişti. XVII. yüzyılın başlarında savaş tekrar alevlendi. Celali isyanları yüzünden kaynaklanan idarî mekanizmadaki boşluk sebebiyle Osmanlılar fethettikleri yerleri kaybettiler. Hatta 1578’den önce fethedilen top­rakların bir kısmı da Safevi tarafından işgal edildi. Özelikle Bağdat’ın İranlılar’ın eline geçmesi üzerine Osmanlı siyaseti bu şehri geri almaya endekslendi. Sünni Müslümanlar’ın yaşadığı toprakların Safeviler’in eline geçmesi yüzünden im­paratorluk dahilinde, özellikle de İstanbul’da büyük bir öfke doğmuştu. Ancak İran üzerine yapılan seferlerde bir netice alınamadı. Seferlerin bazıları İran’a bile varamadan yarıda kaldı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">İran savaşlarının Osmanlılar’ın aleyhine olan gidişatına dur demek iste­yen IV. Murad uzun bir hazırlık yaptıktan sonra 1635 baharında İran’a doğru</span> <span class="Font-Style79-2" xml:lang="tr-TR">hareket etti. Sefer boyunca görevinde ihmal gösterenleri, yolda ele geçirdiği zorbaları ve hakkında şikâyet vaki olanları, idam ettirdi. 26 Temmuz’da Revan Kalesi önlerine gelen Osmanlı ordusunun kuşatmasına dayanamayan Safeviler 8 Ağustos’ta teslim oldular. Kalenin hakimi Emirgûneoğlu Tahmasb Kulu pa­dişahın hizmetine girerek, zamanla yakın çevresinden birisi oldu. İstanbul’un Emirgân semti ismini onun, buradaki köşkünden dolayı almıştır</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Revan’dan hareket eden Osmanlı kuvvetleri on üç gün sonra Tebriz’e girerek, şehri tahrip etti. Kışın yaklaşması, Safeviler’in de meydana çıkmaması sebebiyle IV. Murad, Osmanlı topraklarına geri döndü. Osmanlı İmparatorluğu’nda kardeş katli bir süredir uygulanmıyordu. Ancak hayattaki kardeşlerini ortadan kaldırmak için bir fırsat arayan IV. Murad, Revan’ın fethi üzerine bu fikrini uygulamaya soktu. Fethi İstanbul’a bildirirken, gönderdiği bir diğer emirle de kardeşleri Bâyezid ve Süleyman’ı boğdurttu. IV. Murad dönüşünde, Topkapı Sarayı’nda İran seferi başarısının anısına Revan Köşkü’nü yaptırttı.</span></p>

      <p class="KB" id="toc_marker-28-4"><span class="Font-Style80-1" style="font-size:1em;">Soru 4: Bağdat seferi nasıl cereyan etti ve Kasrışirin Antlaş­ması nasıl imzalandı?</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Osmanlı ordusunun ayrılmasının ardından Safeviler harekete geçerek Revan’ı kuşattılar. Kış yüzünden takviye kuvvetleri gönderilemeyince 3 ay direnen Revan Kalesi teslim oldu. IV. Murad’ın birinci İran seferinde elde edilen başarı ortadan kalkmıştı. Safeviler, Revan’ı geri almalarına rağmen sefere bizzat padişahın muazzam bir ordu ile çıkmasından etkilenmişlerdi. Bu yüzden barış için elçi gönderdiler. Ancak ikinci bir İran seferine niyetli olan IV. Murad, barış teklifine cevabı Bağdat’ta vereceğini söyleyerek elçiyi hapsettirdi. Bağdat seferine çıkmadan önce hayattaki iki kardeşinden birisi olan Kasım’ı öldürttü. 8 Mayıs 1638’de İstanbul’dan Bağdat’a doğru hareket edildi. Revan seferinde olduğu gibi, bu seferde de yol boyunca birçok kimse idam edildi. 15 Kasım’da Bağdat önlerine gelen Osmanlı ordusu şehri kuşattı. Veziriazam Tayyar Mehmed Paşa’nın da şehid olduğu 1.5 ay süren kuşatma şehrin teslimi ile neticelendi. Ancak bir kısım İranlılar’ın teslim şartlarını bo­zarak, iç kalede savaşa tekrar başlamaları Safevi askerlerinin hemen hemen tamamının öldürülmesiyle neticelendi. Bağdat, yıllar sonra tekrar Osmanlılar’ın eline geçmişti. IV. Murad, İstanbul’a dönünce bu zaferin anısına da Topkapı Sarayı’nda Bağdat Köşkü’nü yaptırdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Padişah dönmüş, veziriazam ise orduyla beraber Bağdat’ta kalmıştı. İki taraf arasında elçiler gelip gitmeye başladı. Veziriazam Kemankeş Kara Mus­tafa Paşa, bir taraftan da orduyla ilerliyordu. Sonunda 1623’ten beri devam eden İran harpleri, Kasrışirin önlerinde Zehab’ta Osmanlı karargâhına gelen Safevi Elçisi Saru Han ile üç gün devam eden görüşmeler sonucu imzalanan antlaşmayla bitirildi. 17 Mayıs 1639’da imzalanan bu antlaşmanın önemi iki devlet arasında uzun süre devam edecek bir sınırın çizilmesidir.</span></p>

      <p class="KB" id="toc_marker-28-5"><span class="Font-Style80-1" style="font-size:1em;">Soru 5: IV. Murad devrinin diğer önemli olayları nelerdir?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">IV. Murad devrinin İran seferleri dışındaki en önemli olayı Osmanlı topraklarına Kazak saldırılarıdır. Hükümdarlık yıllarında Zaporog Kazakları, İstanbul’a baskın yaptıkları gibi 1637’de Azak’ı zaptettiler. Kazak meselesi yü­zünden Lehistan ile daha önceden bozulan ilişkilerdeki gerginlik devam etti. IV. Murad’ın, bu ülke üzerine yapacağı seferden, Lehistan’ın talebi üzerine vazgeçti ve iki ülke arasında antlaşma yapıldı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yemen’de ve Cebel-i Lübnan’da ayaklanmalar meydana geldiyse de, fazla büyümeden bastırıldı. Ancak bu dönemde asıl önemli isyan Kırım’da meydana geldi. Kırım Hanı Mehmed Giray, Lehistan’la işbirliği de yaparak isyanı geniş­letmişti. Bu isyan uzun süren mücadeleler sonunda bastırılabildi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Venedikliler’le bir ara ilişkiler bozuldu. Osmanlı topraklarındaki Klis sancağına ait bazı köylerin işgali ve Cezayir gemilerinin batırılması üzerine, durumu Bağdat seferinde haber alan IV. Murad, Osmanlı ülkesindeki bütün Venedikliler’in öldürülmesini ve donanmanın sefer için hazırlanmasını emretti. Bunun Osmanlı menfaatlerine uygun olmadığını düşünen devlet adamları bu emri padişaha hissettirmeden uygulamaya sokmadılar. Kısa bir süre sonra da padişaha rica ederek Venedikliler’i hapisten kurtardılar. Venedik’in 200 bin altın tazminat vermesi üzerine savaştan vazgeçildi. Eğer İran seferi olmasaydı, uzun süredir Girit’i fethetmek için fırsat kollayan Osmanlılar, bu düşüncelerini IV. Murad zamanında uygulamaya sokarlardı.</span></p>

      <p class="KB" id="toc_marker-28-6"><span class="Font-Style80-1" style="font-size:1em;">Soru 6: IV. Murad devrinde ne tür yenilikler yapıldı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">IV. Murad devlet yönetimini ele aldığında bir dizi yeni düzenleme yapa­rak, Osmanlı İmparatorluğu’nu 15 yıldır devam eden istikrarsızlıktan kurtardı. Padişahlık makamının otoritesini yeniden tesis etti. Devlet düzenini yeniden sağlarken Koçi Bey’in yazdığı risâleden esinlendi. Bürokrasi, asker ve ulema içerisindeki rüşvet alanlar tespit edildi ve bunlar ya öldürüldü, ya da sürüldü. Haksız kazanılmış paralar müsadere edildi. Vergi kayıtlarını yeniden gözden geçirtti ve vergilerin düzenli ödenmesini sağladı. Timar sistemini revizyona soktu. 1632’de ülke çapında yaptırdığı timarlı asker sayımıyla haksız yere kullanılan timarlar tespit edilerek, asker sayısı yeniden belirlendi.</span></p>

      <p class="KB" id="toc_marker-28-7"><span class="Font-Style80-1" style="font-size:1em;">Soru 7: Kahvehaneleri niçin kapattı?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Kahve ilk olarak Habeşistan’da ortaya çıktı. Başlangıçta içecek olarak değil, yiyecek olarak kullanılıyordu. 15. yüzyılda Yemen’e geldi. 16. yüzyılın başlarında Arabistan Yarımadası’nda ve Mısır’da tanındı. Müslümanlar kah­veyle tanıştıktan sonra asırlarca sürecek bir tartışma da başladı. Kimi çevreler, kahve içmeyi ibadetin bir parçası olarak görecek kadar ileri giderlerken, kimi çevreler de kahvenin sarhoş edici bir madde olduğunu, bu yüzden yasaklanması gerektiğini savundular.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbullular, 16. yüzyılın ortalarında kahveyle tanıştılar. Habeşistan Beylerbeyi Özdemir Paşa’nın kahveyi İstanbul’a getirdiği rivayet edilir. Kahve İstanbul’a tartışmaları da yanında getirdi. İstanbul uleması arasında da hararetli tartışmalar oldu. Kanunî Sultan Süleyman devrinin şeyhülislâmı Ebussuud Efendi kahvenin “Allah’ın emirlerini tanımayan sapkınların içeceği” olduğu yönünde bir fetva verdi. 16. yüzyılın sonlarına doğru ise bu defa Şeyhülislâm Bostanzade Mehmed Efendi, kahvenin sarhoşluk verici bir içecek olmadığı gibi sağlığa faydalı bir içecek olduğu yönünde bir fetva vererek kahve içimini helal hale getirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kahve Müslüman toplumlarda kahvehane isimli yeni bir toplanma mekânını da ortaya çıkardı. İlk kahvehane 1511’de Mekke’de bir caminin yanında kuruldu. Daha sonra özellikle cami yakınlarında birçok yerde açıldı. İlk kahvehaneyi açanlar ve kahveyi içecek olarak kullananlar tarikat mensubu dervişlerdi.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Kahvenin gelmesinden sonra İstanbul’da da birçok kahvehane açıldı. Fakat 16. yüzyılın ortalarından itibaren birçok defa kahvehaneler kapatıldı. En uzun süreli yasak Dördüncü Murad devrinde oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1633’te meydana gelen büyük İstanbul yangını, şehrin beşte dördünü yok etmişti. Bu hadise üzerine kahvehanelerde hoşnutsuzluk dile getirilmeye başlandı. IV. Murad otoritesini daha yeni kuruyordu. Bu durum karşısında padişah, Şeyhülislâm Ahizâde Hüseyin Efendi’den bir fetva alarak 1633’te kahvehaneleri kapattı. Bir ferman yayınlayarak, kahve ve tütün içilmesini yasakladı. Bir yıl sonra meyhaneler de kapatıldı ve içki yasağı başladı. Bu ya­saklara uyulup uyulmadığı bizzat IV. Murad tarafından sıkı ve sert bir şekilde denetlendi. Onun hükümdarlığı müddetince de bu yasaklar uygulandı. Kahve ve meyhanelerin kapatılmasının asıl sebebi buraların muhalefet odağı olup, devlet yönetiminin eleştirilmesiydi. Bu yasaklarda tutuculuğu ile tanınan devrin önde gelen ulemasından Kadızâde’nin de tesiri vardı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">IV. Mehmed devrine kadar kapalı kalan kahvehanelerin Avcı Mehmed tarafından tekrar açılması İstanbul halkı arasında büyük bir sevince vesile oldu.</span></p>

      <p class="KB" id="toc_marker-28-8"><span class="Font-Style80-1" style="font-size:1em;">Soru 8: Hezarfen Ahmed Çelebi ve Lagari Hasan gerçek kişi­ler midir?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">IV. Murad’ın kızı Kaya Sultan’ın doğumu dolayısıyla yapılan törenlerdeki iki gösterinin yankıları günümüze kadar gelir. Bunlardan birincisi Galata Kulesi’nden Üsküdar’a uçan Hezarfen Ahmed Çelebi, diğeri ise füzeye benzer bir aletle havalanan Lagari Hasan’dır. Ancak bu ikisinin gösterileri hakkında tek kaynağımız</span> <span class="Font-Style77-1" xml:lang="tr-TR">Evliya Çelebi Seyahatnâmesi</span><span class="Font-Style79-2" xml:lang="tr-TR">dir. Bu devirde ve daha sonraki tarihlerde yazılan kitaplarda Hezarfen ve Lagari hakkında bir bilgiye rastlan­maz. Bazı tarihçiler, Evliya Çelebi’ye fazla güvenilemeyeceğini, bundan dolayı bu kişilerin hayali olduğunu iddia ederler. Ancak Evliya Çelebi’nin çeşitli ko­nularda verdiği bilgiler, başka kaynaklardan tetkik edildiğinde, onun güvenilir bilgiler verdiği anlaşılmıştır. Bu yüzden iki şahsiyet için efsanedir, böyle kişiler yoktur demek doğru olmaz. İleride Osmanlı Arşivi’nde bu konuda yapılacak bir araştırma hadiseyi aydınlatabilir.</span></p>

      <p class="KB" id="toc_marker-28-9"><span class="Font-Style80-1" style="font-size:1em;">Soru 9: IV. Murad nasıl öldü?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Nikris hastalığından muzdarip olan IV. Murad’ın, bu hastalığı Revan se­feri sırasında ortaya çıkmıştı. Bağdat seferi dönüşünde Diyarbakır’da 71 gün kalınması da hastalığı ile ilgili olmalıdır. Bu seferden İstanbul’a döndüğünde hasta olan padişah, bir ara düzelince 1639 Kasım’ında Beykoz taraflarında ava gitti, ancak hasta bir şekilde geri döndü. Durumunun iyice ağırlaşması üzerine yakın çevresinde bulunanlar içkiyi bırakmasını tavsiye ettiler. Aşırı derecede içen padişah, içki kadehlerini kırarak tövbe ettiyse de, hastalıktan biraz kurtulunca Silahdar Mustafa Paşa gibi bazı kişilerin telkiniyle tekrar içkiye başladı. İçki içtiğinin ertesi günü tekrar rahatsızlanan IV. Murad bir daha yataktan kalkamadı. 8 Şubat 1640 gecesi, 28 yaşındayken kardeşi Şehzâde Kasım’ı boğdurttuğu odada öldü. Erken yaşta ölümü aşırı derecede içki içmesine bağlanır. Ölmeden önce Osmanlı hanedanının hayatta kalan tek üyesi kardeşi Şehzâde İbrahim’i öldürtmek istediği, ancak saray halkının bunu engellediği söylenilir.</span></p>

      <p class="KB" id="toc_marker-28-10"><span class="Font-Style80-1" style="font-size:1em;">Soru 10: IV. Murad nasıl bir kişiliğe sahipti?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">IV. Murad, Osmanlı İmparatorluğu’nun saygınlığını ve gücünü geçici de olsa yeniden canlandırmıştır. Devletin iç düzeni tesis edilmiş, yıllarca süren savaşların sonunda İran mağlup edilmiştir. Onun döneminde İstanbul’da iktisadî hayat gelişti. Avrupa devletleri ile ilişkiler iyi durumda idi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">O tahta çıktığı yıllarda rüşvet, iltimas, zorbalık başını almış yürümüştü. IV. Murad bu durumu sertlikle düzeltti. Ancak bu arada suçsuz birçok kişi de öldürüldü. Son derece sert bir kişiliğe sahip olan padişah, emirlerinin mutlaka yerini getirilmesini isterdi. Devlet işlerinde düzeni sever, lakaytlıktan hoşlanmaz ve verdiği emirlerin sonucunu takip ederdi. Kızdığı zaman en ufak bir bahanede adam öldürtürdü. Bu tavrı devlet adamları ve asker arasında olduğu kadar, halk arasında da büyük bir korku yaratmıştı. Osmanlı tarihinde ilk defa bir şeyhülislâm (Ahizâde Hüseyin Efendi) onun zamanında idam edildi.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Son derece kuvvetli bir hafızaya sahipti. Yıllar önce gördüğü insanları unutmazdı. Hükümdarlığının ilk yıllarında kendisine karşı zorbalık yapanları, yıllar sonra ordu içerisinde gördüğünde tanıyarak öldürtmüştür. Makyavel’in ünlü eseri</span> <span class="Font-Style77-1" xml:lang="tr-TR">Prens’i</span> <span class="Font-Style79-2" xml:lang="tr-TR">tercüme ettirerek okuduğu söylenir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’da olduğu gibi sefer esnasında orduda da sık sık kıyafet değiştirerek tebdil gezerdi. Bu gezilerin amacı emirlerine uyulup uyulmadığını tespit etmekti. Son derece enerjik bir yapıya sahip olan padişah ok ve kılıç talimleri yapmayı, ata binip dolaşmayı severdi. Son derece kuvvetli olduğu devrin kaynaklarında zikredilir. Ancak bu iş bazen aşırı abartılarak 200 okkalık (yaklaşık 256 kilo) bir gürzü sallayarak idman yaptığı söylenilir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Tütün ve afyondan nefret eden IV. Murad aşırı derecede içki düşkünüydü. Silahdar Mustafa Paşa, Emirgûneoğlu ve Musa Çelebi gibi yakın çevresiyle içki âlemleri yapardı. Bazı Avrupalı tarihçiler, onun bazı geceler kendisini bilemeye­cek derecede sarhoş olduğunu, bu yüzden de akşam yemeğinden sonra verdiği idam emirlerinin infaz edilmemesini tenbih ettiğini belirtirler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">IV. Murad iki İran seferiyle doğu sınırlarını güvence altına almıştı. Öl­meden önce donanma için yeni gemiler inşa ettiriyordu. Devrin kaynakları karadan ve denizden Venedik üzerine sefer hazırlığında olduğunu belirtirler. Hedefi muhtemelen Girit’ti.</span></p>
    </div>
  </div>
</body>
</html>
