<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-25.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-25.html" xml:lang="tr-TR">
    <div class="Basic-Text-Frame">
      <p class="BB" id="toc_marker-26"><span class="Font-Style78" style="font-size:0.93em;">OSMANLI İMPARATORLUĞU’NUN XVII. YÜZYIL BUHRANI</span></p>

      <p class="KB" id="toc_marker-26-1"><span class="Font-Style80-1" style="font-size:1em;">Soru 1: XVI. yüzyıl sonlarındaki siyasî gelişmeler nasıldı?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, XVI. yüzyılın sonlarında daha önce tarihinde yaşamadığı uzun süreli iki savaşa arka arkaya girdi. 1578-1590 yılları arasında İran Safevi Devleti ile 1593-1606 yılları arasında ise Avusturya ile savaştı. Yıl­larca süren bu iki savaştan da bir netice alınamadı. Ancak bu uzun ve yıpratıcı savaşlar Osmanlı düzeni için tahrip edici etkiler yaptı ve büyük bir buhrana girmesinin de ana sebeplerinden oldu.</span></p>

      <p class="KB" id="toc_marker-26-2"><span class="Font-Style80-1" style="font-size:1em;">Soru 2: Osmanlı yazarları devletin içine düştüğü buhranı ne zamandan başlatırlar?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun, XVI. yüzyılın sonlarında girdiği kargaşa ve buhran, o dönemde “tagayyür ve fesad” olarak nitelendirilmekteydi. Buhranın sebeplerini çözmeye çalışan Osmanlı yazarları ilk belirtileri Kanunî döneminde bulmuşlardır. Ancak asıl problemlerin III. Murad devrinde başladığını kabul ederler. En çok tekrarlanan hadise III. Murad devrindeki sünnet düğününde gösterileri beğenilen oyuncuların Yeniçeri Ocağı’na kanunlara aykırı bir şekilde alınmalarıdır.</span></p>

      <p class="KB" id="toc_marker-26-3"><span class="Font-Style80-1" style="font-size:1em;">Soru 3: Islahat layihalarını kimler yazdı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Devlet düzenindeki aksaklıkları ve çözüm yollarını göstermek için çeşitli devlet adamları raporlar kaleme almışlardır. Bunlara genellikle Islahat layihası denilir. Ayrıca nasihatname veya siyasetname kitapları olarak da bilinir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Devlet düzenindeki bu tür aksaklıklara dair ilk kitaplara XVI. yüzyılın baş­larından itibaren rastlarız. Şehzâde Korkud’un risalesi bu alandaki ilklerdendir. Bu yüzyılın en ünlü eseri Gelibolulu Mustafa Âli’nin Nushatü’s-Selâtin’idir (Sultanlara Nasihatler). Ayrıca bu asırda Kitab u Mesâlihi’l-Müslimîn ve Menâfi’i’l-Mü’mînîn (Müslümanlar’ın işleri ve Müminlerin çıkarları) isimli eser de kaleme alınmıştır.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">XVII. yüzyılda bu tür risaleler artar. En ünlüsü Koçi Bey’in IV. Murad ve Sultan İbrahim’e sunduğu risalelerdir. Bunun dışında yazarı belli olmayan Kitâb-ı Müstetâb ve Hırzü’l-Mülûk (Hükümdarların Tılsımı) isimli risaleler, Veysi’nin Habnâmesi, Hasan Kâfi el-Akhisarî’nin Usûlü’l-Hikem fî Nizâmi’l-Âlem’i, Kâtip Çelebi’nin Düsturü’l-Amel li-Islahi’l-Halel’i devrin diğer önemli ıslahat layihalarıdır.</span></p>

      <p class="KB" id="toc_marker-26-4"><span class="Font-Style80-1" style="font-size:1em;">Soru 4 Islahat layftıasıyazarlarma göre Osmanlı İmparatortuğu’ndaki buhranın sebepleri nelerdi?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Mehmet Öz tarafından Islahat layihaları üzerinde yapılan inceleme so­nucunda Osmanlı İmparatorluğu’ndaki bozulmanın sebepleri ile düzeltilmesi için nelerin yapılması gerektiği şu şekilde tespit edilmiştir:</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">a-</span> <span class="Font-Style77-1" xml:lang="tr-TR">Balık baştan kokar:</span> <span class="Font-Style79-2" xml:lang="tr-TR">Bu sözden maksat bozulmanın en üstte başladığıdır. Bazı yazarlar padişahı ima ederken, çoğunluğu veziriazamı sorumlu tutarlar.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">b-</span> <span class="Font-Style77-1" xml:lang="tr-TR">Daire-i</span> <span class="Font-Style77-1" xml:lang="tr-TR">adliye ve Kanun-ı kadim:</span> <span class="Font-Style79-2" xml:lang="tr-TR">Osmanlı devlet yönetiminin teorik temellerinden birisi “Daire-i adliye”, yani adalet dairesidir. Bu kaidenin ana temeli halka iyi davranılmazsa vergi gelirlerinin azalması sonucunda devletin zayıflayacağıdır. Yazarlar, adalette ihmal olduğunu belirtirler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı yönetiminin ana kaidelerinden birisi de “Kanun-ı kadim”, yani eskiden beri uygulanmakta olan kanunlara riayettir. Hemen hemen bütün la­yihalarda Kanun-ı kadime uyulmamasının düzenin bozulmasına sebep olduğu ileri sürülür. İmparatorluğun iki önemli müessesesi olan devşirme ve timar sistemine adam alınırken kanunlara uyulmamasının bu iki kurumu bozduğu iddia edilir.</span></p>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">c-</span> <span class="Font-Style77-1" xml:lang="tr-TR">Rüşvet ve mansıpları ehline vermemek:</span> <span class="Font-Style79-2" xml:lang="tr-TR">Kanunlara uyulmaması rüşvete bağlanır. Rüşvet ve adam kayırma yüzünden memuriyetler hak edene veril­memiştir. Özellikle Osmanlı askerî ve idarî mekanizmasının ana unsuru olan timar sistemindeki rüşvete dikkat çekilir. Timarlar savaşa gidecek olanlara değil de devlet ileri gelenlerinin çevresindeki insanlara verilmiştir. Bu da Osmanlı ordusunda timarlı sipahi sayısının azalmasına sebep olmuştur.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">d-</span> <span class="Font-Style77-1" xml:lang="tr-TR">Erkân-ı Erbaa ve toplum hiyerarşisinde bozulma:</span> <span class="Font-Style79-2" xml:lang="tr-TR">Osmanlı İmpara­torluğu statücü bir devletti. Herkesin kendi yerini bilmesi gerekirdi. Sınıflar arasındaki geçişler, ilim tahsili dışında fazla istenilmezdi. Timar sistemine ve Kapıkulu ocaklarına dışarıdan kanunlara göre girmemesi gereken kişilerin rüşvet ve iltimasla alınması toplum düzenini bozmuştur.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">e-</span> <span class="Font-Style77-1" xml:lang="tr-TR">Hazinenin dengesi:</span> <span class="Font-Style79-2" xml:lang="tr-TR">Islahat layihası yazarlarının hemen hemen hepsi hazinenin gelirlerinin artırılmasının üzerinde durmuşlardır. Bunu için çeşitli öneriler getirirler. Bunlardan en başta geleni ise devlet kadrolarındaki şişkin­liklerin azaltılmasıdır.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">f-</span> <span class="Font-Style77-1" xml:lang="tr-TR">Ahlaki çürüme:</span> <span class="Font-Style79-2" xml:lang="tr-TR">Toplumun bütün kesimlerinde görülen ahlaki çürümenin üzerinde genişçe durulur. Ahlaki çürüme, rüşvet ve adam kayırma ile ilişki-lendirilir. Yazarlar insanların kendi yerini ve haddini bilmemesi, tamahkârlık, helal-haram bilmemenin yaygınlaştığını, faziletli olma, kanaatkârlık gibi özel­liklere sahip kişilere itibar edilmediğini söylerler.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Layiha yazarlarının “İhtilâl-i nizâm-ı âlem”in, yani Osmanlı devlet düze­nindeki çözülmenin temel sebepleri olarak adaletin aksaması, rüşvet, adam kayırma, memuriyetlerin hak etmeyenlere verilmemesi, kadın ve padişah musahiplerinin sözüyle hareket etme ve devlet işlerinde müşavereye önem vermemeyi gördüklerini belirtir.</span></p>

      <p class="KB" id="toc_marker-26-5"><span class="Font-Style80-1" style="font-size:1em;">Soru 5: Islahat layihalarına göre Osmanlı İmparatorluğu na­sıl toparlanabilirdi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Mehmet Öz, Islahat layihası yazarlarının devletin düzelmesi için yapılması gereken asıl iş olarak “Kanun-ı kadime riayet”, yani eskiden beri uygulanan kanunlara uyulmasını istediklerini belirtir. Padişah devlet işleri ile bizzat ilgi­lenmeli, dürüst ve ne yapacağını bilen bir veziriazam bulup, ona rahat çalışma şartları içerisinde tayin etmelidir. Veziriazamlar da kanunları uygulamak için, her işe layık olanı getirmelidir. Timarlar, eyaletlerdeki ve merkezdeki yöneticilerin ellerinden kurtarılıp, layık olanlara verilmelidir. Bu işler yapılırken hiç kimse kayırılmamalı, kanunlara uymamakta ısrar edenler “siyaset kılıcıyla”, yani ölüm cezasıyla korkutulmalıdır. Öz, yazarların teklif ettikleri ıslahatın mahiyetinin idarî ve gelenekçi, yönteminin ise idarî-inzibatî ve cebrî olduğunu söyler. XVI. yüzyıl sonu ile XVII. yüzyılın ilk yarısındaki ıslahat önerileri gelenekçidir ve geçmişe dönülmesi ön plandadır. Yani XVIII. yüzyıldaki düzen değişikliği, yani “Nizâm-ı Cedid” fikri yoktur. Kanun-ı kadimin ihyası vardır. Avrupa’daki gelişmeler bir model olmak bir tarafa, bazı askerî uygulamalar dışında dikkate dahi alınmamıştır. Bu dönemde gözler Avrupa’da değil, geçmiştedir.</span></p>

      <p class="KB" id="toc_marker-26-6"><span class="Font-Style80-1" style="font-size:1em;">Soru 6: Islahat layihası yazarlarının yanlışları neydi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı devlet düzenindeki bozuklukların düzeltilmesi için layiha kaleme alan yazarlar incelendiğinde devlet kademelerinde görevliler oldukları görülür. Osmanlı sistemi içerisinde yetiştikleri için farklı bir dünya görüşüne sahip de­ğillerdi. Bu yüzden değişen dünya şartlarının analizini yapamadılar, Osmanlı askerî gücünün zirvede olduğu klasik döneme tekrar dönülmesini önerdiler. Osmanlı malî-askerî ve idarî örgütlenmesinin belkemiği olan timar sisteminin değişen dünya şartlarına uygun olmadığını anlayamadılar ve bu sistemin tekrar ihya edilmesinde ısrar ettiler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Hasan Kafî’nin bazı istisnai görüşleri dışında, dış dünyayı dikkate alan yoktur. Bunda Osmanlı İmparatorluğu’nun haşmetinin kendi gözlerini ka­maştırması rol oynamıştır. Kendini aşırı büyük görme, Avrupa’dan, o zamanın bakış açısıyla kâfirlerden alınıp, uygulanacak bir şey aramayı ihtiyaç olarak görmemeye sebebiyet verdi.</span></p>

      <p class="KB" id="toc_marker-26-7"><span class="Font-Style80-1" style="font-size:1em;">Soru 7: XVII. yüzyıl başlarında Osmanlı İmparatorluğu büyük buhrana neden girdi?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Başta Halil İnalcık olmak üzere, Osmanlı tarihi araştırmacıları XVI. yüz­yılın sonlarında Osmanlı İmparatorluğu’nun düzeninin bozulmasını şu şekilde izah ederler:</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">a-</span> <span class="Font-Style77-1" xml:lang="tr-TR">Nüfus artışı:</span> <span class="Font-Style79-2" xml:lang="tr-TR">XVI. yüzyılda Osmanlı İmparatorluğu’nda şehirlerde yüzde 80-90, köylerde ise yüzde 40-60 civarında bir nüfus artışı meydana geldi. Bu büyük nüfus artışı yüzünden topraksız kalan köylülerin askerî mesleklere ve medreselere koşmaları devletin dengesini alt-üst etti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">b-</span> <span class="Font-Style77-1" xml:lang="tr-TR">Askeri sistemdeki değişim:</span> <span class="Font-Style79-2" xml:lang="tr-TR">Kanunî döneminde meydana gelen Şehzâde Bâyezid isyanından sonra İstanbul’un dışındaki şehirlerde de asayişi sağlamak için yeniçeriler yerleştirildi. Gittikçe yaygınlaşan bu durum yeniçerilerin imti­yazından faydalanmak isteyen insanların da bu askerî zümreye akın etmelerine yol açtı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyılın sonlarına doğru Avrupa’daki askerî sistemlerde değişim yaşandı. Bu dönemde atlı askerler yerine tüfekli piyade ön plana çıktı. Osmanlılar, 1593­1606 yılları arasında Avusturya ile yaptıkları savaşlarda timarlı sipahilerin silah ve çarpışma şekilleri açısından artık uygun olmadığını fark etmeye başladılar. Devrin şartlarına cevap vermeyen timarlı sipahilerin yerlerini tüfekli askerler aldı. Yeniçeri sayısı arttı. Kanunî döneminde 24 bin olan Kapıkulu askeri sayısı XVII. yüzyılın başlarında 40 bine ulaştı. Aynı dönemde timarlı sipahi sayısı ise 80 binden 20 bine düştü. Kapıkulu sayısını artırmanın yanısıra saruca-sekban adı altında Anadolu’dan ücretli tüfekli asker toplandı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">c-</span> <span class="Font-Style77-1" xml:lang="tr-TR">Celali isyanları:</span> <span class="Font-Style79-2" xml:lang="tr-TR">Savaşların bittiği dönemlerde veya bağlı bulundukları sancakbeyi ve beylerbeylerinin azli gibi bir durumda işsiz kalan saruca-sekbanlar eşkıyalık yaparlardı. Bu grupların ve savaşlara gitmedikleri için ordudan atılan timarlı sipahilerin meydana getirdiği celali isyanları 1596-1610 yılları arasında Osmanlı İmparatorluğu’nun bütün sistemini alt-üst etti. Celali korkusundan Anadolu’da on binlerce insan köyünü, kasabasını bırakıp İstanbul’a, Kırım’a, Rumeli’ye kaçtı. Bu yüzden devletin vergi gelirleri düştü. Bu gelirleri toplaya­rak askerlik hizmeti veren timarlı sipahiler, vergi alacak insan bulamadıkları için seferlere gidemediler. Seferlere gitmeyince ordudan atıldılar. O zaman da celali oldular.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">d-</span> <span class="Font-Style77-1" xml:lang="tr-TR">Mali buhran:</span> <span class="Font-Style79-2" xml:lang="tr-TR">XVI. yüzyılın son çeyreğinde Amerika’dan Avrupa’ya akan altın ve gümüş Eski Dünya’daki bütün ekonomik dengeleri alt-üst etti. Fiyatlar ihtilali denilen enflasyon her tarafı sarstı. Bu durum Osmanlılar’ı da etkiledi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avrupa’dan gelen bol miktarda gümüşün Osmanlı topraklarında fiyatların artmasına, Osmanlı parasının değerinin düşmesine, faizciliğin yaygınlaşmasına sebep olup, fiyatlardaki artışlar sabit gelirli askerî zümreleri doğrudan etkilediği ve bu yüzden birçok isyan çıktığı iddia edilir. Özellikle Barkan’ın bu durumu Osmanlı tarihinde bir dönüm noktası olarak göstermesi, son yıllarda yapılan çalışmalarda tenkit edilmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Hamilton’un, fiyat artışlarının Avrupa’da kapitalizmin yükselişine sebep olduğu iddiası bugün kabul görmemektedir. Şevket Pamuk da, fiyat artışları­nın Osmanlı tarihine etkisinin sınırlı olduğunu, bir dönüm noktası olmadığını belirtmektedir.</span></p>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, bu yıllarda azalan gelirlerini çoğaltmak için yeni vergiler koydu. Daha önce savaş zamanlarında alınan “Avarız” vergisi daimi bir vergi hâline geldi. Merkezi idare, ayrıca mahalli yöneticilerden dolaylı makam vergileri (caize, avaid, bohça) almaya başladı. Bu yüzden bir kısım yöneticiler devletin onlardan talep ettiği bu vergileri ödeyebilmek için halktan kanunsuz olarak “nalbaha”, “selamlık”, “aylık”, “cerime”, “pişkeş” gibi adlar altında vergi toplama yoluna gittiler. Ancak bu uygulamalar halkı iyice ezdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">e-</span> <span class="Font-Style77-1" xml:lang="tr-TR">Dünya iktisadî sistemindeki değişiklikler:</span> <span class="Font-Style79-2" xml:lang="tr-TR">XVI. yüzyılda dünyanın ekonomik düzeni değişti. Akdeniz bölgesinde Hindistan bağlantılı ekonomik sistem ortadan yavaş yavaş kalktı. Osmanlılar, Portekizlilerle yaptıkları mücadele sonucunda Hindistan ticaretini bir süre daha canlı tutabildiler. Ancak XVII. yüzyıldan itibaren İngiliz ve Hollandalıların bu ticarete el atmaları Akdeniz ekonomilerine, dolayısıyla da Osmanlı İmparatorluğu’na büyük bir darbe vurdu. İran ve Rusya ticaretinde İngilizler’in oynadıkları aktif rol, bu bölgelerle yakın ilişki içerisinde olan Osmanlılar’ı olumsuz etkiledi.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bu dönemde dünyada aynî ekonomiden nakdî ekonomiye de geçilmeye başlandı. Bu yüzden aynî ekonomiye dayanan timar sisteminin yerini zamanla gelirlerin merkez için toplandığı iltizam sistemi aldı.</span></p>

      <p class="KB" id="toc_marker-26-8"><span class="Font-Style80-1" style="font-size:1em;">Soru 8: Osmanlı İmparatorluğu’nun XVI. yüzyıl sonlarından itibaren “Duraklama Devri’ne” girdiği doğru bir tespit midir?</span></p>

      <p class="Style11-1 para-style-override-31" xml:lang="en-US"><span class="Font-Style79-2" xml:lang="tr-TR">Osmanlı tarihi ile ilgili kalıplaşmış bilgilerimizin içerisinde en zararlısı imparatorluk tarihinin çağlara taksimidir. Son derece yanlış noktalardan hareket ederek “kuruluş, yükseliş, duraklama, gerileme, çöküş” biçiminde yapılan bu dönemlendirme, Osmanlı tarihinin anlaşılmasındaki en önemli engellerden birisidir.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı tarihinin bu şekilde çağlara taksim edilmesinde, dönemlerin ayrılma noktalarına baktığımızda, devletin bir canlı gibi doğup, gençlik ve orta yaşlılık dönemlerinden sonra ihtiyarlayarak öldüğü şeklindeki bir noktadan hareket edildiği anlaşılmaktadır. Yine bu taksimattaki dönemlendirmenin Osmanlı askerî gücünün gelişim ve zayıflamasına paralel olduğu açıkça gö­rülmektedir. Askerî başarılar ve mağlubiyetler dönemlendirmede esas kriter olarak kabul edilmiş, Osmanlı tarihindeki diğer cephelere dikkat edilmemiştir. Bu şemaya göre XVI. yüzyılın sonlarından itibaren Osmanlı tarihi devamlı bir gerilemeye şahit olmuş ve hemen hemen hiç iyi bir şey gerçekleşmemiştir.</span></p>

      <p class="Style22-1 para-style-override-36" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun askerî gücünün yanısıra, bütün müesseseleri tefessüh etmiş gibi yorumlanmaktadır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarihinin çağlara taksimi, dolayısıyla da XVI. yüzyılın sonlarından itibaren “Duraklama Devri’ne” girdiği yanlış bir tespittir.</span></p>

      <p class="KB" id="toc_marker-26-9"><span class="Font-Style80-1" style="font-size:1em;">Soru 9: Osmanlı İmparatorluğu’nun XVII. yüzyılın başlarında yaşadığı buhranı nasıl adlandırmak gerekir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarihi hakkında son yıllarda yapılan akademik tarih çalışmalarında, imparatorluğun XVI. yüzyılın sonlarından itibaren değişen dünya şartlarına paralel olarak kendi yapısını değiştirdiği yönünde bir görüş hakim oldu. XVII. yüzyılın ortalarına gelindiğinde imparatorluğun klasik şeklinden tamamen farklı yeni bir devlet yapısı ortaya çıkmıştı. Klasik yapıda meydana gelen bu değişiklik devrin nasihatnâme literatüründe bozulma olarak algılandı ve bu fikir XX. yüzyıldaki tarih araştırmacılarına da intikal etti. Hâlbuki yukarıda bahsettiğimiz gibi son otuz yılda yapılan çalışmalar, bunun böyle olmadığını açıkça ortaya çıkarmıştır. Bunlara göre, Osmanlı klasik düzenindeki değişmeler bozulma değil, yeni şartlara intibaktır. Çözülme ve gerileme terimlerinin yerine,</span> <span class="Font-Style77-1" xml:lang="tr-TR">buhran</span> <span class="Font-Style79-2" xml:lang="tr-TR">ve</span> <span class="Font-Style77-1" xml:lang="tr-TR">dönüşümün</span> <span class="Font-Style79-2" xml:lang="tr-TR">kullanılması daha uygundur. Esasen Osmanlı İmpara­torluğu da karşılaştığı bu buhranı atlatıp 300 yıl daha devam etmiştir.</span></p>

      <p class="KB" id="toc_marker-26-10"><span class="Font-Style80-1" style="font-size:1em;">Soru 10: Osmanlı tarihi nasıl dönemlendirilmelidir?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun askerî açıdan en kuvvetli dönemi XVI. yüz­yıldı. Ancak askerî açıdan daha sonraki yüzyıllarda da başarılar elde edildi. Örneğin, XVIII. yüzyılın ilk çeyreğinde İran’da yapılan fetihler Kanunî dö­neminde bile yapılamamıştı. Ayrıca devletin diğer müesseselerinde durum bu şekilde değildir. Birçok sahada en önemli eserler daha sonraki yüzyıllarda verildir. Yine imparatorluğun teşkilatlanmasında ve bunun bir düzen içerisinde yürümesinde en önemli görevi üstlenen Osmanlı bürokrasisi, XVI. yüzyılda yeni yeni gelişmeye başlayıp, XVIII. yüzyılda zirve dönemine ulaştı. Osmanlı bürokrasisinde XVI. yüzyıldan sonra bir gerilemeden değil, tam tersine bir ilerlemeden söz edilebilir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı vesikalarının incelenmesi XVIII. yüzyılda bürokrasinin daha pro­fesyonel ve araştırmacıları hayrete düşürecek bir mükemmeliyette çalıştığını göstermektedir. Ayrıca Osmanlı İmparatorluğu’nda bulunmuş olan Avrupalı diplomatlar da, bu durumu eserlerinde zikrederler. Meselâ, 1747-1767 yılları arasında İstanbul’da görev yapan İngiliz elçisi James Porter şunları söyle­mektedir: “Babıâlî’de birkaç kalemde doğru ve dikkatli olarak yapılan işlerle rekabet edebilecek hiçbir Hristiyan güç yoktur. İşler çok büyük bir titizlikle yapılır, her bir önemli belgede kelimeler dikkatle ve anlam daima göz önünde bulundurularak kendi menfaatlerini zedelemeyecek şekilde seçilirdi. Yılı bi­linmek kaydıyla en eski tarihli belgeler dahi Bâbıâli’de bulunabilir, çıkmış her irade ve her kanun hemen elde edilebilirdi”. Nitekim 1780’li yıllarda beş sene Osmanlı İmparatorluğu’nda kalan Toderini’nin şu gözlemleri de dikkat çekicidir. “.. sayılar ilmine pek düşkündürler. Öyle iyi eğitilmişlerdir ki, en iyi Avrupalı aritmetikçileri bile hayrete düşürürler. Yıllık geliri 2.5 milyar akçe olan devlet bütçesini, bir akçelik hataya düşmeden, ustalıkla kayıtlara geçirirler. Çok kısa ve sade bir metotla çok hızlı hesap yaparlar. Bizim 4 tabaka kâğıtla 2 saatte yaptığımız hesapları, onlar 1 tabaka kâğıt üzerinde birkaç dakikada yapıverir­ler”. Toderini’nin bu görüşleri Osmanlılar’ın üçgenin iç açılarını bilmedikleri yönündeki bilgilere pek uymamaktadır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ticarî hayatı ve üretimi de XVI. yüzyıldan sonra devamlı geriliyor ve Avrupalı devletlerle hiç rekabet edemiyor gibi algılanmıştır. Ancak durum, bu konuda da böyle değildir. Suraiya Faroqhi’nin Ankara ve Kayseri’deki ev sahipliği ile ilgili araştırması XVII. yüzyıl boyunca bu iki şehrin bir çöküş yaşa­madığını ortaya çıkarmıştır. Yaşanılan büyük buhrana rağmen Anadolu’nun bazı kesimleri XVII. yüzyılın ortalarında toparlanmış, 1700 ile 1770 yılları arasında Osmanlı İmparatorluğu’nun pek çok bölgesi belirgin bir ekonomik canlanma yaşamıştır. Mesela, XVII-XVIII. yüzyıllarda Tokat’ta sanayi üretimi ve ticaret altın devrini yaşamaktaydı. Üretilen mallar Avrupa’nın çeşitli yerlerine ihraç ediliyordu. Kaldı ki XIX. yüzyılda dahi Osmanlı İmparatorluğu imalat sektöründe Avrupa karşısında tamamen havlu atmamış, onunla mücadele etmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Faroqhi’nin belirttiği gibi Osmanlı tarihçileri artık Osmanlı İmparatorluğu’nun iç tutarlılığını kaybedip siyasî arenadan kaybolması ile değil, Osmanlı devlet ve toplumunun ilk büyük buhranı atlatıp 300 yıl kadar bir süre devam etmesini sağlayan mekanizmalarla ilgilenmektedirler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Mehmet Genç’in Osmanlı tarihini siyasî sınırlarının genişleme/daralma temposuna göre yaptığı şu ayrımla ilgili yorumu da oldukça dikkat çekicidir:</span></p>

      <p class="Style33 para-style-override-75" xml:lang="en-US"><span class="Font-Style79-2" xml:lang="tr-TR">1- Genişleme Dönemi (1300-1683)</span></p>

      <p class="Style33 para-style-override-75" xml:lang="en-US"><span class="Font-Style79-2" xml:lang="tr-TR">2- Geri Çekilme (Daralma) Dönemi (1683-1922)</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Özellikle ikinci dönem için yaygın kanaatlerin aksi bir görüştedir. Osmanlı İmparatorluğu’nun Avrupa’dan geri çekilme döneminin, genişleme döneminden daha başarısız olmadığı, hatta bir bakıma daha başarılı sayılması gerektiği iddi­asındadır. Zira bu dönemde sanayileşememiş Osmanlı İmparatorluğu, sanayi devrimini gerçekleştirmiş Avrupa’ya karşı yaklaşık iki asır direnebilmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Tarihte dönemlere ayırma (periodization) meselesi son derece önemlidir. Ancak Osmanlı tarihinin bugün kullanılan dönemleştirilmesi son derece an­lamsızdır ve yanlış tefsirlere sebebiyet vermektedir. Osmanlı tarihinde olup bitenleri anlamaya yardımcı olmak yerine tam tersi bir duruma yol açmakta, anlamayı zorlaştırmaktadır. Bu taksimatın reddedilip, yeni bir dönemlendir-menin yapılması Osmanlı tarihçiliğinin en elzem meselelerinden biridir. Bir devletin veya milletin tarihini dönemlere ayırırken kesintiye uğramamış bir süreklilik çerçevesi içerisinde, önemli dönüm noktalarının tespiti yapılacak ilk iştir. Osmanlı tarihinde yeni bir dönemlendirmeye gidilirken de devlet, toplum ve iktisadî hayattaki değişmelerin göz önünde bulundurulması gerekir.</span></p>

      <p class="Normal-1" xml:lang="en-US"/>

      <p class="Style25 para-style-override-76" xml:lang="en-US"><span class="Font-Style78" xml:lang="tr-TR">OSMANLI-KAZAK İLİŞKİLERİ</span></p>

      <p class="KB" id="toc_marker-26-11"><span class="Font-Style80-1" style="font-size:1em;">Soru 1: XVII. yüzyılda Osmanlı siyaseti niçin kuzeyle ilgilen­meye başladı?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı tarihi yıllardan beri belli bir şablon içerisinde anlatıldığı için bazı tarihi hadiseler gözardı edilmektedir. XVII. yüzyılda Osmanlı İmparatorluğu’nun geleneksel doğu ve batı siyasetlerinden daha çok kuzeye yöneldiği görülür. XVI. yüzyılda tampon bir bölge olarak görüldüğü için üzerine gidilmeyen ve tarafsız kalmasına çalışılan Lehistan XVII. yüzyıl başlarından itibaren Osmanlı ordularının hedefidir. Osmanlılar, Lehistan’ın tarafsızlığını bırakmasının en acı faturasını Viyana önlerinde ödeyeceklerdir. Osmanlılar, niçin kendi men­faatlerine olan Lehistan’ın tarafsız kalması politikasından vazgeçerek kuzeye yönelmişlerdi? Bunun cevabı tek kelimeyle verilebilir: Kazaklar.</span></p>

      <p class="KB" id="toc_marker-26-12"><span class="Font-Style80-1" style="font-size:1em;">Soru 2: Kazaklar’ın kökeni nedir?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Moldova’dan Hazar Denizi’ne kadar uzanan geniş step bölgesi tarih bo­yunca asilerin sığınma mekânı olmuştu. Kırım hanlarının otoritesini tanımayıp steplere sığınanlara Kazak (kaçak) denilirdi. Bunlar Müslümandı. Stepin batı tarafında da Lehistan ve Rusya’dan kaçmış Hristiyanlar bulunurdu. Stepler disiplinli devlet yönetiminde yaşamak istemeyen kaçakların vatanı durumun­daydı. Buradaki insanlar hayatlarını saldırdıkları bölgelerden elde ettikleri ganimetlerle sürdürürlerdi.</span></p>

      <p class="KB" id="toc_marker-26-13"><span class="Font-Style80-1" style="font-size:1em;">Soru 3: Hristiyan Kazaklar hangileridir?</span></p>

      <p class="Style11-1 para-style-override-32" xml:lang="en-US"><span class="Font-Style79-2" xml:lang="tr-TR">Stepin kuzeyindeki Hristiyan Kazaklar üç büyük gruptu. Zaporog Kazakları, Orta Dinyeper’de; Don Kazakları, Don Irmağı boylarında; Terek Kazakları, Te-rek Irmağı boylarında. Zaporog Kazakları, Lehistan’a, diğerleri ise Rus Çarı’na bağlıydılar. Bu Kazak gruplarının en güçlüsü ve Osmanlılar için tehlike yaratanı bir Hetman (Türkçe, Ataman) idaresinde bulunan Zaporog Kazakları’ydı. Za: alt, aşağı, öte; Porog: Çağlayanlar manasına gelir. Zaporog Kazakları: Dinyeper Çağlayanları’nın öte tarafı Kazakları demektir. Zaporog Kazakları, bugünkü Ukraynalıların atalarıdır.</span></p>

      <p class="KB" id="toc_marker-26-14"><span class="Font-Style80-1" style="font-size:1em;">Soru 4: Kazaklar, Osmanlı İmparatorluğu’na nasıl zarar ver­diler?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Karadeniz kıyılarının ve İstanbul’un XVII. yüzyılda korkulu rüyası hâline gelmek ve Osmanlılar’ın geleneksel kuzey siyasetini değiştirmek için Kazaklar ne yapmıştı? XVI. yüzyıl sonlarından itibaren Zaporog Kazakları Karadeniz’deki Osmanlı şehirlerine cüretkâr saldırılar yaptılar. 1594, 1601 ve 1606’da Akkirman; 1602 ve 1606’da Kili; 1609 ve 1613’te Tuna; 1614’te Kefe; 1614 ve 1625’te Trabzon; 1614’te Sinop Kazaklar’ın saldırı ve yağmalamala-rıyla karşılaştı. Hatta 1615, 1620 ve 1624 yıllarında İstanbul’un Karadeniz kıyılarına saldırdılar.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Sonraki yıllarda da devam eden Kazak saldırıları İstanbul’da hem korku yaymış, hem de bu saldırılar yüzünden kıtlık tehlikesi baş göstermiştir. 1660 yılına ait bir Venedik istihbarat raporu, IV. Mehmed’in, Kazaklar’ın nakliyat gemilerine yaptıkları saldırılardan dolayı kıtlık tehlikesi ile karşı-karşıya kalan İstanbul halkının öfkesini dindirmek için Edirne’den İstanbul’a gelmek zorunda kaldığından bahsetmektedir. Kazak saldırıları sonucu Doğu Bulgaristan ve Ana­dolu kıyılarındaki halk yerleşim yerlerini bırakarak iç bölgelere çekilmiştir.</span></p>

      <p class="KB" id="toc_marker-26-15"><span class="Font-Style80-1" style="font-size:1em;">Soru 5: Kazaklar Osmanlı düşmanları ile nasıl ittifak yaptılar?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Kazaklar Osmanlılar’a karşı mücadele eden her devlet tarafından aranılan müttefik olmuşlardı. IV. İvan, Kazaklar’ın lideri Rujinskiy ile temasa geçerek ona teçhizat ve para gönderdikten sonra, Verevkin’in komutasındaki Rus birlikleri Zaporog Kazaklarıyla birlikte hareket edip, İslam-Kirman’ı işgal ettiler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı topraklarına yaptıkları saldırılar ile Avrupa’da şöhret bulan şaykalardan oluşan bu Kazak filosunu Osmanlı karşıtı cepheye kazandırmak için 1593’te Papa, 1594’te Kayser II. Rudolf ve Rus Çarı I. Fedor, Kazaklar’a elçiler gönderdiler.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Albert Laski, Pretwitz gibi Leh asilleri emirleri altındaki Kazaklar ile Osmanlı topraklarını yağmaladılar. Osmanlı yönetimi, Leh elçilerinden, örneğin 1590’ın başlarında İstanbul’a gelen Leh Elçisi Paul Uchanski’den Kazak saldırılarının durdurulmasını istedi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Şahin Giray, Kazaklar’a 100 koyun, 300 sığır, şarap, ekmek göndermiş, ardından da Kazaklar iki şayka filosuyla Osmanlı kıyılarına saldırmışlardı.</span></p>

      <p class="KB" id="toc_marker-26-16"><span class="Font-Style80-1" style="font-size:1em;">Soru 6: Lehistan’la ilişkiler nasıl bozuldu?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">II. Osman’ın tahta çıktığı sıralarda Kazak tehdidinin iyice artması Osmanlı İmparatorluğu’nun yönünü kuzeye çevirdi. Lehistan sınırında bulunan Osmanlı toprakları ile Karadeniz kıyıları Kazaklar’ın tehdidi altındaydı. Kazaklar, Os­manlı topraklarına girip, yağma faaliyetlerinde bulunduktan sonra Leh top­raklarına sığınıyorlardı. Lehistan ise Kırım Tatarları’nın baskısı altındaydı. Bu sırada görevden alınan Boğdan Voyvodası Gaspar’ın isyan ederek Lehistan’a sığınması, ortamı iyice gerdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Özi Beylerbeyi İskender Paşa, asi voyvodayı ele geçirmek için harekete geçtiği zaman karşısında Gaspar’ın askerleri ile birlikte Leh kuvvetlerini de buldu. 1620 Ağustos’unda Yaş civarında meydana gelen savaşta Osmanlı ordusu büyük bir zafer kazandı. Leh kuvvetleri barış antlaşması imzalamak istemişlerse de Kırım Tatarları’nın buna yanaşmaması üzerine savaşa devam edilmiş ve kalan Leh ordusu Turla Nehri’ni geçerken yok edilmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu zafer II. Osman’nın ecdadı gibi cihangir olup, şöhret kazanma arzu­suna kapılmasına neden oldu. Kazak meselesi dolayısıyla Lehistan’a bir sefer düzenlemek isteyen Veziriazam Ali Paşa da padişahı böyle bir savaşa teşvik ediyordu. 1621 Nisan’ında İstanbul’dan yola çıkan Osmanlı ordusu, Turla Nehri’ni geçerek Hotin Kalesi önüne vardıysa da başarılı olamadı.</span></p>

      <p class="KB" id="toc_marker-26-17"><span class="Font-Style80-1" style="font-size:1em;">Soru 7: Osmanlı İmparatorluğu, Kazak saldırılarına karşı ne gibi önlemler aldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kazak saldırıları Özi boylarında ve Karadeniz sahillerinde yaşayanların göç etmelerine sebep oldu. Halk, Kazak korkusu yüzünden iç kesimlere çekildi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Osmanlı donanması Kazak saldırıları karşısında Karadeniz kıyılarında devriye gezmeye başladı. Ancak büyük gemiler, Kazaklar’ın küçük ve süratli şaykaları karşısında fazla bir varlık gösteremiyordu. Özellikle rüzgârsız hava­larda şaykalar, Osmanlı donanmasındaki gemileri çevirerek büyük zararlar verebiliyorlardı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Şayka (Çajka), kolayca hareket edebilen, omurgası derin olmayan ve güverte etrafını çevreleyen, gemiyi dalgalardan ve mürettebatı ise silah atışlarından koruyan yüksekçe bir kemeri bulunan, kürekle yol alan deniz aracıydı. 20x4ın ebatlarında olup, 50 kişilik bir mürettebat taşırdı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kazak saldırılarını önlemek için Özi (Dinyeper) Irmağı’nın ağzına kaleler inşa edildi. Akkirman ve Özi civarlarında yetiştirilen hayvanlar İstanbul’un iaşesi için kullanılırdı. Bu yüzden Osmanlılar bu bölgeleri Kazak saldırılarından korumak için büyük çaba gösterdiler.</span></p>

      <p class="KB" id="toc_marker-26-18"><span class="Font-Style80-1" style="font-size:1em;">Soru 8: Lehistan ve Rusya, Kazaklar’ı nasıl kontrol etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Zaporog Kazaklar’ı, ateşli silah kullanmaları sayesinde Tatarlara karşı üstünlük sağlıyorlardı. Kullandıkları silahları ve barutu sağlamak için Lehistan ve Rusya’ya bağımlı idiler. Bu iki devlet de Kazaklar’ı kontrol altında bulun­durmak için bu durumu kullanmaktaydılar.</span></p>

      <p class="KB" id="toc_marker-26-19"><span class="Font-Style80-1" style="font-size:1em;">Soru 9: Kazaklar en cüretkâr saldırılarını ne zaman yaptılar?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Kazaklar’ın en cüretkâr saldırıları, 1624’te İstanbul Yeniköy baskını oldu.</span> <span class="Font-Style77-1" xml:lang="tr-TR">Naima Tarihînde</span> <span class="Font-Style79-2" xml:lang="tr-TR">hadise şöyle anlatılır: “Donanma Kefe tarafında meşgul iken Don Kazağı, Karadeniz’i boş bulup 150 adet şayka ile 20 Temmuz 1624’te Boğaz Hisarı’na gelüp, Yeniköy’ü yağmaladılar ve birkaç dükkânı yaktılar. Hasaretleri malum oldukda, İstanbul’dan bostancılar ve yeniçeriler gemilere bindirilip gönderildi. Bunları gören Kazak eşkıyası bir an durmayup geri denize firar ettiler. Melainin bu mertebe ikdam ile Boğaz’a hücumu hiçbir tarihte işitilmiş değildi”.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">1637’de de Don Kazakları Azak’ı ele geçirdiler ve kalede bulunanları öl­dürdüler. Bu yıllar, imparatorluğun IV. Murad’ın demir pençesinde yeniden canlandığı dönemdi. Ancak İran dize getirilmişse de, Kazaklar karşısında bir şey yapılamamıştı. Gönderilen Osmanlı kuvvetleri kaleyi Kazaklar’dan geri alamadı, 5 yıl sonra Kazaklar’ın destekçisi Rus Çarı savaşla tehdit edilerek Azak tahliye ettirildi.</span></p>

      <p class="KB" id="toc_marker-26-20"><span class="Font-Style80-1" style="font-size:1em;">Soru 10: Kazaklar, ne zaman Osmanlı himayesine girdiler?</span></p>

      <p class="Style11-1 para-style-override-33" xml:lang="en-US"><span class="Font-Style79-2" xml:lang="tr-TR">Lehistan, XVI. yüzyılın başlarından itibaren Zaporog Kazakları’nı, sınırlarını korumak için örgütlemişti. Özellikle silah ihtiyaçlarından dolayı Lehistan’a bağlı olsalar da, Kazaklar bağımsız hareket etmekteydiler. 1649’ta Khmelnisky’nin liderliğinde yarı-bağımsız bir devlet kurdular. Bu Kazak lideri 1648-1653 yılları arasında, Lehistan hakimiyetinden kurtulmak için Osmanlı himayesine girmeye çalıştı. Ancak Kazaklar istedikleri desteği alamayınca, Lehistan’ın baskısından kurtulmak için 1654’te Pereyaslav Antlaşması’nı imzalayarak, Rus Çarlığı’na bağlandılar. Bu durum Osmanlılar için önemli bir tehlike yarattı. Osmanlı İmparatorluğu, Kazak meselesini çözmek için 1672’de Lehistan üzerine sefere çıkarak Kamaniçe’yi ele geçirdi. İki taraf arasında 1676’da imzalanan Zuravno Antlaşması’nda “Osmanlılar’a tâbi olan Kazaklar’a Leh Kralı eski hudutları içerisinde memleketlerini geri verecektir” maddesi yer aldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Rusya’nın Ukrayna’daki Kazaklar üzerindeki hakimiyetini kırmak için Osmanlılar 1678’de Merzifonlu Kara Mustafa Paşa serdarlığında Ukrayna’ya girdiler ve Çehrin Kalesi’ni ele geçirdiler. Bu muharebe Ruslar’la yapılan ilk büyük savaştır. Ukrayna’da kısa bir müddet Rus nüfuzu kırılmışsa da, Viyana bozgunundan sonra Rusya bu bölgelere tekrar hakim oldu.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">XVIII. yüzyıl başlarından itibaren tamamıyla Rus hakimiyeti altına giren Kazaklar, bu devlete karşı bazı askerî yükümlülükler karşılığında özerkliklerini korudular. Ancak 1775’te Zaporog Kazakları’nın özerklikleri kaldırıldı. XIX. yüzyıla gelindiğinde Kazak toplulukları 11 gruptan oluşuyordu. Doğu’ya doğru yayılan Kazaklar, Sibirya’ya ilk yerleşen topluluklardan biriydi. Kazaklar’ın özerkliklerinin ellerinden alınması birçok isyana yol açtı. Bunların en ünlüsü Yemelyan Pugaçev ayaklanmasıdır.</span></p>

      <p class="KB" id="toc_marker-26-21"><span class="Font-Style80-1" style="font-size:1em;">Soru 11: Kazaklar yüzünden Osmanlılar’ın değişen kuzey siya­seti neye mal oldu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">XVII. yüzyılda Kazak saldırıları yüzünden defalarca Rusya ve Lehistan ile karşı karşıya gelen Osmanlılar’ın bu tutumu, birbirine düşman olan iki devleti birbirine yanaştırdı. Lehistan 1683’te Viyana önlerinde, Osmanlılar’a büyük bir darbe vurdu. Osmanlılar’ın Lehistan’a karşı yürüttükleri askerî harekât, bu devleti Rusya karşısında zayıflattı ve ikisi arasındaki güç dengesi bozuldu. XVI. yüzyılda izlenen tarafsız ve tampon Lehistan ve Rusya ile Lehistan dengesini içeren kuzey politikasının Kazaklar yüzünden terkedilmesi Osmanlı İmpara­torluğu için birçok olumsuzluklara sebep oldu.</span></p>

      <p class="Normal-1" xml:lang="en-US"/>
    </div>
  </div>
</body>
</html>
