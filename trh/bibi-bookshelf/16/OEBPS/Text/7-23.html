<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-23.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-23.html" xml:lang="tr-TR">
    <div class="Basic-Text-Frame">
      <p class="BB" id="toc_marker-24"><span class="Font-Style78" style="font-size:0.93em;">OSMANLI-AVUSTURYA SAVAŞLARI (1593-1606)</span></p>

      <p class="KB" id="toc_marker-24-1"><span class="Font-Style80-1" style="font-size:1em;">Soru 1: Osmanlı-Avusturya ilişkileri nasıl başladı?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı-Avusturya ilişkileri ana hatları ile iki dönem hâlinde incelene­bilir:</span></p>

      <p class="Style32 para-style-override-75" xml:lang="en-US"><span class="Font-Style79-2" xml:lang="tr-TR">1- 1493-1664 Osmanlı’nın saldırı, Avusturya’nın savunma dönemi.</span></p>

      <p class="Style32 para-style-override-75" xml:lang="en-US"><span class="Font-Style79-2" xml:lang="tr-TR">2- 1683-1791 Avusturya’nın saldırı, Osmanlı’nın savunma dönem.</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı kuvvetleri ilk defa 1463-1479 yılları arasında Venedik’le yapılan savaş sırasında Avusturya topraklarına girmişti. Asıl mücadele ise Osmanlılar’ın Hırvatlara ağır bir darbe vurduğu 1493’te başladı. Hırvatlara yardım etmek isteyen Avusturya kuvvetleri, Osmanlı topraklarına girdi ve ilk çatışmalar mey­dana geldi. Mohaç’tan (1526) sonra ise Osmanlılar ile Habsburglar arasında Macaristan’ın kimin hakimiyetine gireceği meselesi yüzünden asıl mücadele başladı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun en haşmetli hükümdarı Kanunî 1529 Eylül’ünün son günlerinde Viyana’yı kuşattı. Ancak ağır topların getirilmemesi ve kışın da yaklaşması yüzünden yaklaşık bir ay sonra kuşatma kaldırıldı. Türkler’in aklı hep Viyana’da kaldıysa da, Osmanlı ordusunun Avusturya seferleri Habsburglar’ın kurduğu savunma sistemi yüzünden yoldaki kalelerle uğraşmayla geçtiğinden Viyana’ya kadar gidilemedi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">İki devletin ilişkilerinin ilk döneminde Avusturya, meydan savaşlarındaki üstünlüklerinden dolayı Osmanlı ordularının karşısına çıkmamış, sınırlarını küçük, orta ve büyük çaplı birçok kale yaparak koruma yoluna gitmişti. Bu kaleler Dalmaçya’dan başlayarak, Hırvatistan ve Batı Macaristan’a, oradan Kuzey Tuna’daki dağ şehirlerinden geçerek Transilvanya’ya kadar uzanmakta ve Osmanlılar’a karşı bir nevi askerî sınır oluşturmaktaydı. 1532’de Köszek (Güns), 1566’da Zigetvar, 1594’te Raab (Yanık), 1663’te ise Uyvar (Neuhausel) kaleleri Osmanlı ordularının Viyana’ya yürüyüşünü engelledi. Bilhassa 1594 ve 1663’te Viyana surları ve tahkimatı zayıfken Osmanlı ordularının bu kalelerle uğraşarak zaman kaybetmeleri büyük fırsatların kaçırılmasına sebep oldu.</span></p>

      <p class="KB" id="toc_marker-24-2"><span class="Font-Style80-1" style="font-size:1em;">Soru 2: XVI. yüzyılın sonunda Avusturya ile savaş nasıl çıktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, 1578 ile 1590 yılları arasında Safevi İran’ı ile 12 yıl savaşıp, birçok toprak fethetmişti. Osmanlı-İran harbi aynı zamanda veziriazam olmak isteyen Osmanlı komutanlarının gövde gösterisi olmuştu. Lala Mustafa Paşa, Özdemiroğlu Osman Paşa, Sinan Paşa ve Ferhad Paşa, İran cephesinde kendilerini göstermek için çabalamışlardı. Ferhad Paşa’nın İran cephesindeki başarılarını bir türlü kabullenemeyen Koca Sinan Paşa iktidarını sağlamlaş­tırmak için Sultan III. Murad’ı Avusturya üzerine sefere çıkmaya teşvik ettiği iddia edilir. Ancak bu yıllarda 12 yıl süren İran harplerinden dolayı Osmanlı İmparatorluğu oldukça yıprandığı için savaşa girecek durumu pek yoktu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı birliklerini Macaristan içlerine, Habsburg ve Venedikliler em­rinde çalışan Uskokların da Osmanlı topraklarına saldırıları yüzünden iki taraf arasında problemler olmasına rağmen, ne Avusturya, ne de Osmanlı İmpa­ratorluğu savaş taraftarı değildi. Uskok saldırılarının artması üzerine Bosna birlikleri Habsburg topraklarına büyük bir saldırı düzenlediler. Bosna Beylerbeyi Telli Hasan Paşa’nın Avusturya’nın içlerine kadar uzanan akınlarından sonra, Avusturya İmparatoru, 1592 Ekim’inde antlaşmayı bozduğunu ve yıllık vergisini artık göndermeyeceği söyledi. Avusturya’nın durumu gerginleştirmesi, Sinan Paşa’nın savaş isteğine uygun ortamı yaratmıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya, Kanunî döneminde 1547’de yapılan antlaşmaya göre hakimiyeti altında bulunan Macar toprakları için, Osmanlı İmparatorluğu’na her yıl 30 bin altın veriyordu. Bu antlaşma 29 Kasım 1590’da dördüncü defa yenilenmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Üzerine yürüyüşe geçen Avusturya ordusuna mukavemet edemeyeceğini anlayan Telli Hasan Paşa, Veziriazam Siyavuş Paşa’dan yardım istedi. Siyavuş Paşa da Kirli Hasan Paşa’yı Rumeli Eyaleti’ne vali tayin ederek, Telli Hasan Paşa’ya yardım etmesi için görevlendirdi. Ancak bu sırada Koca Sinan Paşa yeniden veziriazam olmuştu ve yeni veziriazamın Kirli Hasan Paşa’nın yerine oğlu Mehmed Paşa’yı Rumeli’ye vali tayin edip, yardım göndermeyi bilerek geciktirdiği iddia edilir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sinan Paşa, daha önceki bir hadiseden dolayı diş bilediği Telli Hasan Paşa’ya yardımı bilerek geciktirmişti. Telli Hasan Paşa ise, destek birliklerinin geleceğine güvenerek Kulpa Nehri’ni geçerek, Osek üzerine yürümüştü. Yanında Kanunî’nin kızı Mihrimah Sultan’ın iki oğlu da bulunuyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Telli Hasan Paşa, 20 Haziran 1593’te Osek önünde Avusturya ordusuyla karşılaştı. Osmanlı birlikleri, Kulpa Nehri ile Avusturya ordusu arasında sıkışmıştı. Kanunî’nin torunlarının da şehid olduğu muharebede büyük bir mağlubiyet alındı ve bu felaket yüzünden 1593’e “Bozgun yılı” adı verildi. Koca Sinan Paşa, bu mağlubiyeti kullanarak, Divân-ı Hümâyûn’dan Avusturya’ya savaş ilânı kararını çıkarttı.</span></p>

      <p class="KB" id="toc_marker-24-3"><span class="Font-Style80-1" style="font-size:1em;">Soru 3: Savaşa karşı çıkanlar, nasıl tehdit edildi?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İmparatorluğun durumunun savaş için uygun olmamasından dolayı bazı devlet adamları, askerin yorgun ve hazinede para olmadığını ileri sürerek savaşa karşı çıkmışlardı. Koca Sinan Paşa, savaş istemeyenlere karşı bir de fetva almıştı. Sinan Paşa, Osmanlı tarihinde daha önce benzeri görülmeyen bu uygulama ile savaşa mani olanların kâfir olacaklarını söyleyerek muhaliflerini susturmuştu.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kısa bir hazırlıktan sonra sefere çıkan Sinan Paşa’nın komutasındaki Os­manlı ordusu, Pespirim ve Polata gibi kaleleri fethetti, ancak kışın yaklaşması üzerine Belgrad’a geri döndü.</span></p>

      <p class="KB" id="toc_marker-24-4"><span class="Font-Style80-1" style="font-size:1em;">Soru 4: Savaşın ilk yılları nasıl cereyan etti?</span></p>

      <p class="Style11-1 para-style-override-29" xml:lang="en-US"><span class="Font-Style79-2" xml:lang="tr-TR">Avusturyalılar, 1593’ten 1606’ya kadar 13 yıl süren harpleri, “Uzun Türk Savaşları”, “Uzun Savaşlar” veya ilk çatışmalar 1591’de başladığı için “15 Yıl Harpleri” olarak adlandırırlar.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Avusturya birlikleri, savaşın başlangıcında Estergon ve Hatvan’ı kuşatmış­lardı. Koca Sinan Paşa, bunun üzerine oğlu Mehmed Paşa ile Budin Beylerbeyisi Sokolluzâde Hasan Paşa’yı Hatvan’a yardıma gönderdi. Hatvan’a gelen Mehmed Paşa, Avusturya birliklerinin çok iyi mevzilenmiş olduğunu gördü. Ama nasıl bir çare bulunması gerektiğini bilmiyordu. Sokolluzâde Hasan Paşa, düşman birliğini oyuna getirerek mevzilerinden çıkardı ve iki ordu arasında şiddetli bir mücadele başladı. Mehmed Paşa ise ordunun bozulduğunu zannederek, Budin’e kaçmıştı. Ancak babası veziriazam olduğu için III. Murad’a zaferi Mehmed Paşa’nın kazandığı söylendi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı birlikleri, uzun süren kuşatmalardan sonra Yanık ve Papa ka­lelerini fethetti. Bu başarılar üzerine kendine güveni artan Osmanlı ordusu Komorn Kalesi’ni de kuşatma altına aldı. Komutan yine Koca Sinan Paşa’nın oğlu Mehmed Paşa idi. Komorn kuşatması, soğuğun şiddetini arttırması ve Mehmed Paşa’nın yine kaçması üzerine kaldırıldı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Savaşın ilk iki yılında Osmanlılar’ın siyasî başarılar elde etmesi üzerine Avusturya, Avrupa’daki diplomatik faaliyetlerine ağırlık vererek yeni bir Haçlı ittifakı meydana getirmeye çalıştı. 1592’de papa seçilen Papa VIII. Clement’in, Venedik, İspanya, Rusya ve Lehistan ile bir Haçlı ordusu kurma çabası başarı­sızlıkla sonuçlandı. Ancak Papa, küçük de olsa bir ittifak toplayabilmişti. Erdel Kralı, Eflak ve Boğdan voyvodaları ve Avusturya İmparatoru Rudolf, Osmanlı’ya karşı ortak hareket etme kararı almışlardı. Antlaşma uyarınca ilk harekete ge­çen Eflak Voyvodası Mihail, 1594 Kasım’ında topraklarındaki Müslümanlar’ı öldürdü. Mihail, Yergöğü ve Rusçuk’a saldırdı. Eflak, hem ekonomik, hem de stratejik açıdan Osmanlı yönetimi için çok önemliydi.</span></p>

      <p class="KB" id="toc_marker-24-5"><span class="Font-Style80-1" style="font-size:1em;">Soru 5: III. Mehmed, nasıl sefere çıktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Savaş sürerken 1595’te ölen Sultan III. Murad’ın yerine oğlu III. Mehmed geçti. Yeni padişah, ilk icraat olarak Ferhad Paşa’yı Eflak seferine gönderdi, ancak Ferhad Paşa’nın başarısız olması üzerine aynı göreve Sinan Paşa’yı getirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sinan Paşa, Eflak’ın büyük kısmını ele geçirdi. Sefer dönüşünde, Koca Sinan Paşa 27 Ekim 1595’te Yerköyü mevkiinde büyük bir taktik hatası yaptı. Osmanlı birlikleri, köprüden geçişleri sırasında elde ettikleri ganimetler­den Sinan Paşa’nın emriyle devletin payı alındığı için ordu yavaş ilerlemiş, Eflak birlikleri Osmanlı ordusunun hazırlıksız ve dağınık hâlini fırsat bilip saldırınca büyük bir facia yaşanmıştı. Bu saldırı da özellikle akıncı birlikleri yokolduğu için Akıncı Ocağı ortadan kalkmıştı. Asi Eflaklıların başarıları, Boğdan Prensi’ni de isyana teşvik etti, ancak Boğdan isyanı fazla büyüme­den önlendi. Leh Kralı Sigismund, Tatarlar’ın girmemesi için Boğdan’ı işgal ettiyse de, Osmanlılar’la anlaşarak çekildi ve Boğdan’a Osmanlı taraftarı bir voyvoda tayin edildi.</span></p>

      <p class="Style11-1 para-style-override-19" xml:lang="en-US"><span class="Font-Style79-2" xml:lang="tr-TR">Osmanlılar’ın, Eflak’ta başarısız olduğunu duyan Avusturyalılar’ı da bü­yük bir cesaret sarmıştı. Avusturya ordusu komutanı Prens Mansfeld, 80 bin kişilik ordusuyla Sinan Paşa’nın oğlu Mehmed Paşa komutasındaki Osmanlı ordusunu yenerek Estergon Kalesi’ni ele geçirdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Tahta çıkar çıkmaz yenilgi haberiyle karşılaşan genç padişahın morali bozuldu. Veziriazam Sinan Paşa, son derece üzgün olduğunu gördüğü padi­şaha, büyük dedesi Kanunî Sultan Süleyman gibi yeniçerilerin başında sefere çıkması gerektiği, aksi halde zaferin gelmeyeceğini söyledi. III. Mehmed, hem babasının hem de kendisinin hocası olan Hoca Saadeddin Efendi’nin de teş­vikiyle Avusturya üzerine sefere çıkma kararı aldı. Kanunî’den sonra II. Selim ve daha sonra III. Murad sefere çıkmamışlardı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Sultan tam sefere çıkmaya karar vermişti ki, Veziriazam Sinan Paşa ani­den öldü. Bu ani ölüm, sefer hazırlıklarını yavaşlattığı gibi padişahın sefere çıkması ihtimalini bile ortadan kaldırmıştı. Zira Sinan Paşa’nın yerine sadârete getirilen Damad İbrahim Paşa, padişahın sefere çıkmasına karşı çıkıyor ve bunun çok sakıncalı olacağını söylüyordu. Bu gelişmeler üzerine yeniçeriler, “Padişahımız niçin bizimle sefere çıkmaz, Sultan Süleyman hem yaşlı hem de hasta olduğu hâlde sefere çıkmıştı” diye tepki gösterince III. Mehmed sefere çıkmaya karar verdi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">III. Mehmed’in bizzat sefere çıkması asker arasında da büyük bir memnu­niyete sebep oldu. Sultan, 25 Haziran 1596’da İstanbul’dan hareket etti. Ordu, 27 Ağustos’ta Salankamen’e gelince, seferin yönünün ne tarafa olacağı konusu görüşüldü. Ciğalazâde Sinan Paşa, Komaron Kalesi’nin alınması hâlinde Tuna bölgesinin rahatlıkla kontrol edilebileceğini söyledi. Ancak devlet adamları, Komaron’un küçük bir kale olduğunu, bizzat sefere çıkmış bir padişah için böyle bir kalenin alınmasının şeref teşkil etmeyeceğini söyleyerek Ciğalazâde’ye karşı çıktılar. Bunun üzerine, Kanunî Sultan Süleyman devrinde de kuşatılan ancak alınamayan Eğri Kalesi üzerine yürümeye karar verildi. 12 Ekim’de Eğri fethedildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Eğri’de bir süre konaklandı ve Avusturya ordusu hakkında bilgi almak için Hadım Cafer Paşa komutasında öncü kuvvetler, Haçova’ya gönderildi. Kalabalık Avusturya ordusuyla karşılaşan Hadım Cafer Paşa, hemen ordugâha haber göndererek yardım istedi. Eğri’nin fethinin verdiği moralle kendinden çok emin olan Sultan III. Mehmed, veziriazamın da etkisinde kalarak, Cafer Paşa’yı korkaklıkla suçlayıp azarladı ve Rumeli Beylerbeyi’ni yardıma gönderdi.</span></p>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">100 bin kişilik düşman karşısında Hadım Cafer Paşa’nın 15 bin kişilik birliğinin hiçbir şansı yoktu. Cafer Paşa, çevresindeki askerlerin öldürülmesine rağmen “kaderimiz buymuş” diyerek cepheyi terketmedi. Ancak Osmanlı bir­liklerinin gitgide erimesi ve askerlerin bir kısmının kaçması üzerine, tecrübeli komutanlar paşayı zorla savaş meydanından kaçırdılar.</span></p>

      <p class="KB" id="toc_marker-24-6"><span class="Font-Style80-1" style="font-size:1em;">Soru 6: Haçova (Mezökeresztes) Muharebesi’ne nasıl gelindi?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Eğri Kalesi’nin fethiyle gelen moral, öncü kuvvetlerin mağlubiyeti yü­zünden yerini hüzün ve endişeye bırakmıştı. Kahramanca çarpışan Cafer Paşa’nın yanında hiçbir varlık gösteremeyen Rumeli Beylerbeyi görevinden alınarak yerine Sokollu Mehmed Paşa’nın oğlu Hasan Paşa getirildi. Aslında yenilgideki asıl suç yardım gönderilmesini engelleyen Veziriazam Damad İbrahim Paşa’daydı. Savaşa başından beri karşı olan Damad İbrahim Paşa, öncü kuvvetlerin mağlubiyeti üzerine korkuya kapılmıştı. Padişah da ondan farksızdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Savaş meclisinde, kışın ilerlemekte olduğu, Sokolluzâde Hasan Paşa’nın emrine daha kalabalık bir ordu verilerek onun savaşı sürdürmesi ve padişa­hın başkente geri dönmesi fikri belirtildi. Ancak padişah ve ordu üzerinde güçlü bir etkiye sahip olan Hoca Sadedin Efendi, “Bu iş büyük iştir, Hasan Paşa, İbrahim Paşa veya diğerleriyle halledilecek bir iş değildir, bizzat padi­şahın ordunun başında olması gereklidir. Aksi halde ordu yenilir” diyerek bu fikre karşı çıktı. Bunun üzerine Osmanlı ordusu 24 Ekim’de Eğri’den Haçova’ya doğru hareket etti ve 25 Ekim 1596’da iki ordu Haçova’da karşı karşıya geldi.</span></p>

      <p class="KB" id="toc_marker-24-7"><span class="Font-Style80-1" style="font-size:1em;">Soru 7: Haçova Muharebesi nasıl cereyan etti?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı ordusu 1526’daki Mohaç Muharebesi’nden 70 yıl sonra ilk defa bir meydan savaşına çıkıyordu. Bir zamanlar meydan savaşlarında önüne çıkanı deviren ordunun bu özelliği artık kalmamıştı. Osmanlı ordusu devamlı kaçan düşman yüzünden meydan savaşlarındaki ustalığını yitirmiş, kale kuşatmaları üzerine uzmanlaşmıştı. Bir zamanlar devamlı kaçan Avusturya ordusu ise kendini yenilemişti.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Avusturya Arşidükü Maksimilyan ile Erdel Voyvodası Barthory’nin komuta ettiği, 100 bin kişilik ordu, Alman, İspanyol, Papalık, Fransa, Macar, Çek ve Leh askerlerinden oluşuyordu. Osmanlı ordusu da aşağı yukarı 100 bin kişiydi. Osmanlılar, öncü birliklerinin intikamını almayı düşünüyorlardı. Osmanlılar, ilk defa Avusturyalılar’ı bir meydan savaşında yakalamışlardı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">25 Ekim’deki küçük çarpışmalardan sonra, asıl muharebe 26 Ekim’de başladı. Osmanlı ordusunun merkezinde Sultan III. Mehmed bulunuyordu. Sağında vezirleri, solunda kadıaskerler ile Hoca Saadeddin Efendi vardı. Sol kolda Anadolu, sağ kolda Rumeli askerleri dizilmiş, öndeki birliklerin komutası Ciğalazâde Sinan Paşa ile Kırım Hanı Fetih Giray’a verilmişti. Toplar zincirlerle birbirlerine bağlanarak kuvvetli bir savunma hattı oluşturulmuştu. Avusturya ordusu savaş başlar başlamaz bütün gücüyle sultanın bulunduğu merkeze sal­dırdı. III. Mehmed, kendisini güvenceye almak için ordunun gerisindeki Yunus Ağa’nın çadırına çekilmek zorunda kaldı. Akşam olduğunda savaş bitmemiş, iki tarafın hesabı yarına kalmıştı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Ertesi gün, Haçova bataklığının arka tarafında mevzilenen Avusturya ordusu, Ciğalazâde Sinan Paşa idaresindeki ileri kuvvetlerin tüm saldırılarına rağmen bir türlü yerinden çıkarılamadı. İkindi vakti geldiği halde Avusturya ordusu yerinden bir adım bile kıpırdamamıştı. Saldırıları püskürten Avusturya ordusu karşı saldırıya geçti. Sağ kanat komutanı Rumeli Beylerbeyi Sokolluzâde Hasan Paşa, düşmanı durdurmak için hemen geçit başında birliklerini hücuma kaldırdı. Bu sırada merkeze de saldırı olduğu haberi geldi. Hasan Paşa ne yapa­cağını şaşırmıştı. Tam merkeze doğru harekete geçtiği sırada yoğun bir düşman saldırısıyla karşılaştı ve birliklerinin tamamına yakını dağıldı. Osmanlı birlikleri, dikdörtgen hâlinde oluşturulmuş kontramarş (contre-mansch) taktiğini izleyen Avusturya tüfekli piyadelerinin ateşi karşısında dayanamamışlardı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya ordusu, Osmanlı ordusunun sağ kolunu imha ettikten sonra sultanın bulunduğu merkeze saldırınca merkezdeki askerlerin bir kısmı kaçtı. Osmanlı ordusunun merkezine dalan Avusturyalılar savaşa kesin kazanılmış gözüyle bakıp, eşyaları ve hazineyi yağmalamaya başladılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu, perişan bir durumdayken, Veziriazam Damad İbrahim Paşa, hemen ordunun geri çekilmesini, hatta padişahın kılık değiştirerek kaçı­rılması gerektiğini söyledi. Bunun üzerine, Sultan III. Mehmed, başından beri kendisini savaşmaya teşvik eden Hoca Saadeddin Efendi’ye dönerek; “Efendi, bundan sonra ne yapmak lazım?” diye sordu. Herkes panik hâlindeyken bile moral ve cesaretini bozmayan Hoca Saadeddin Efendi, “Padişahım, lazım olan yerinizden ayrılmamanızdır, muharebede böyle şeyler olur. Sizden önceki padi­şahlar zamanında da böyle durumlar oluyordu. Sizin burada kalmanız İslâm’ın zaferini getirecektir. Eğer buradan gidecek olursanız, ordumuz yenilecek ve bir daha toparlanamayacaktır” diyerek padişahın cepheden ayrılmasını engelledi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Merkezde sultanı koruyan yeniçeriler, pesetmemişlerdi. Muharebenin görgü şahidi bir paralı asker, “Türk İmparatoru’nun otağına eriştikleri anda yeniçeriler ileri atıldılar ve tüfekleriyle ateşe başladılar, bizleri geri püskürttüler” diye olup biteni nakletmişti. Bu arada hazineleri yağmalayan Avusturya askerlerinin, çadırlar arasında dolaştığını gören Osmanlı ordusunun geri hizmetine mensup seyisler, aşçılar, katırcılar, deveciler gibi bütün hademe güruhu, çadırlar arasında yağmaya dalan düşman üzerine kazma, kürek, balta, kepçe vs. ellerine ne geçirdilerse saldırmaya başladılar. Düşmanın bir kısmını öldürdükten sonra bir taraftan da “kâfir kaçtı” diye bağırmaya başladılar. Yeniçerilerin yanısıra savaşla işi olmayan kişilerin de düşman askerlerini öldürmesi ve sultanın cepheden ayrılmaması dağılmaya başlayan ordunun tekrar kendine gelmesini sağladı. Gizlenen ve kaçan askerler ve Tatarlar geri dönerek, var güçleriyle Avusturyalılar’ın üzerine saldırdılar. Ciğalazâde Sinan Paşa da pusuda beklediği yerden çıkarak, Osmanlı ordusunun sağ kanadını bozan Avusturya birliklerini bataklıklara kovalayarak imha etti. Yatsı vaktine kadar yaklaşık 50 bin düşman askeri öldürülmüştü. Osmanlılar, Haçova Meydan Muharebesi’nde mağlup olmak üzereyken zaferi kazanmışlardı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya ordusunun mağlup edilmesinde büyük pay sahibi olan Ciğalazâde Sinan Paşa, zaferden sonra III. Mehmed’in huzuruna gelip, “yüz aklığına ben sebep oldum” diye övünüp veziriazamlıkta gözü olduğunu ima ettiyse de sultan bir şey söylemedi. Ancak III. Mehmed, Hoca Saadeddin Efendi’nin ısrarlarıyla, düşmanı takibe giden Damad İbrahim Paşa’yı veziriazamlıktan azlederek yerine Ciğalazâde Sinan Paşa’yı getirdi. Sultan III. Mehmed, zaferden sonra hemen İstanbul’a döndü. Eğer kışı Macaristan’da geçirseydi, savaş Osmanlılar’ın lehine kısa sürede sonuçlanabilirdi. Ancak bu fırsat kaçırıldı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Dönemin tarihçileri, Haçova Muharebesi’ni Mohaç ve Çaldıran muharebele­rinden bile üstün tuttular. Ancak muharebe, Osmanlı ordusunun gücü sayesinde değil, Avusturya ordusunun disiplinsizliği yüzünden kazanılmıştı. Bu muharebe, daha önce Osmanlı ordusunun karşısına bile çıkmayan Avusturyalılar’ın artık güçlendiğini gösteriyordu.</span></p>

      <p class="KB" id="toc_marker-24-8"><span class="Font-Style80-1" style="font-size:1em;">Soru 8: Haçova’dan sonra veziriazam ne hata yaptı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ciğalazâde Sinan Paşa veziriazam olduktan sonra iki önemli hata yaptı. İlk olarak, bizzat sefere gelmediği gerekçesiyle Kırım Hanı Gazi Giray’ı azlede­</span><span class="Font-Style79-2" xml:lang="tr-TR">rek yerine savaşta yardımı görülen Fetih Giray’ı tayin etti. Ancak iki kardeşin arasına nifak girdi ve Fetih Giray öldürüldü.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sinan Paşa’nın muharebeden sonra, yoklama yaptırarak savaştan kaçan­ları tespit edip, 30 bin askeri ordudan ihraç etmesi, celali isyanlarının fitilini ateşledi. Ekonomik zorluklar yüzünden sefere gelemeyen askerler dağa çıkıp eşkıya oldular ve Anadolu’yu alt üst ettiler.</span></p>

      <p class="KB" id="toc_marker-24-9"><span class="Font-Style80-1" style="font-size:1em;">Soru 9: Zitvatorok Antlaşması nasıl imzalandı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Haçova’dan sonra, düşmana öldürücü bir darbe vurulmadığı için savaş 10 yıl daha devam etti. Sınırın önemli kalelerinden Kanije 22 Ekim 1600’de vire, yani antlaşma ile Osmanlılar’a teslim oldu. Avusturya Arşidükü Ferdi-nand, bir yıl sonra kaleyi geri almak üzere yaklaşık 50 bin kişilik bir kuvvetle şehrin önlerine geldi. Ancak kale kumandanı Tiryaki Hasan Paşa, Arşidük’e, Avusturyalılar için hiçte hoş olmayan sürprizler hazırlayıp, sonunda da ani bir huruç operasyonu ile Avusturya ordusunu bozguna uğrattı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu arada 1603’te ölen III. Mehmed’in yerine I. Ahmed hükümdar oldu. Osmanlılar’ın yazın ele geçirdiği kaleler, kış gelince tekrar elden çıkıyordu. Avusturyalılar, 1598 Mart’ında sınır savunmasında önemli bir mevki olan Yanıkkale’yi aldılar. Asi Eflak Prensi Mihail, Avusturya’nın yardımıyla önce Erdel’i, ardından da Boğdan’ı işgal etti. Boğdan yüzünden Eflak Prensi ile Avusturya hükümdarı birbirine girince, Osmanlılar Lehistan ile birlikte hareket edip, üç prensliği de ele geçirip, kendilerine tâbi voyvodalar tayin ettiler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Rumeli Beylerbeyi Lala Mehmed Paşa komutasındaki ordu, Avusturya işgaline girmiş Peşte’yi 1605 Eylül’ünde geri aldı. Avusturya’nın işgal ettiği topraklarda Katolikliği baskı unsuru olarak kullanması, Protestanlar’ın Osmanlı safına geçmelerini sebep oldu. Lala Mehmed Paşa, Avusturyalılar’a karşı isyan edenlere yardım ederken, Estergon ve Vişegrad’ı fethetti. Akıncıların Avusturya topraklarına girmesiyle, Habsburglar Erdel’i tamamen boşalttılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, savaşta üstün duruma geçmişlerdi, ancak İran sınırında savaş ihtimali vardı. Avusturya İmparatoru da hakimiyeti altındaki Macar topraklarında isyanlarla uğraşıyordu. Bu şartlar altında 11 Kasım 1606’da Zitva Nehri ile Tuna’nın birleştiği Zitvatorok’ta antlaşma imzalanarak, savaşa son verildi. Avusturya, hakimiyeti altındaki Macar toprakları için verdiği vergiyi son defa verecek ve yazışmalarda Osmanlı padişahı ile Avusturya hükümdarı denk sayılacaktı.</span></p>

      <p class="KB" id="toc_marker-24-10"><span class="Font-Style80-1" style="font-size:1em;">Soru 10: Avusturya harpleri, Osmanlı askerî sistemini nasıl de­ğiştirdi?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">XVI. yüzyılın sonlarında İran (1578-1590) ve Avusturya (1593-1606) ile girişilen ve uzun süren harpler, Osmanlı düzenini iyice yıpratarak Osmanlı İmparatorluğu’nun büyük bir kaos ortamına girmesine zemin hazırlamıştır. Avusturya harpleri, XVI. yüzyılın sonlarına karşı büyük bir vurucu güç olan Osmanlı ordusunun Avrupa’da gelişen tüfekli piyade ile savaşda yetersiz kal­dığını da göstermekteydi. Gabor Agoston, 1593’te Osek’te, 1595’te Estergon’da, 1596’da Perinja’da ve Haçova’da, 1603’te Sarviz’deki çatışmalarda Hristiyan tüfeklilerin üstünlüğünün görüldüğünü söyler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyılın sonlarından itibaren Avrupa’da askerî sistemde değişiklikler meydana gelmiş ve bu durum bazı Avrupalı tarihçiler tarafından “askerî devrim” diye adlandırılmıştır. Tüfeğin kullanılışlı hâle gelmesiyle, dikdörtgen hâlinde oluşturulmuş kontramarş taktiği izleyen tüfekli piyade birlikleri muharebe­lerde ateş gücü üstünlükleriyle çok etkili oldular. Yeni askerî sistem gereği ok ve kılıçla savaşan süvarinin yerini tüfekli piyade almıştı. Osmanlı ordusunun ağırlığını teşkil eden timarlı sipahiler, Avusturya piyadesi karşısında etkisiz kalmıştı. Cephede savaşan komutanlar, merkezden daha fazla tüfekli asker istiyorlardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, piyade asker ihtiyacını Anadolu’daki işsiz gençler­den sağlamaya başladı. Bu yüzden timarlar azaltılıp, tüfekli asker istihdamına yönelindi. İşsiz kalan timarlı sipahiler 25-50’şer kişilik gruplar hâlinde levend denilen haydut çeteleri oluşturup, eşkıyalığa başladılar.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Timarlı sipahilerin yerini yavaş yavaş alan sekban adlı tüfekli askerlerin sayısı savaş zamanında aşırı artıyordu. Devlet, sancakbeyi ve beylerbeyileri yeni askerî sistem gereği bu tür sekban bölükleri bulundurmaya teşvik etmekteydi. Savaş bittiğinde işsiz kalan bu gruplar, eşkıyalık yaptılar.</span></p>

      <p class="KB" id="toc_marker-24-11"><span class="Font-Style80-1" style="font-size:1em;">Soru 11: Osmanlılar, antlaşma maddelerini nasıl uygulamadı?</span></p>

      <p class="Style11-1 para-style-override-32" xml:lang="en-US"><span class="Font-Style79-2" xml:lang="tr-TR">Osmanlı tarihi boyunca yapılan antlaşmalar, görüşme süreçleri ve uy­gulamaları ile birlikte iyi incelenirse çok maharetli diplomatların olduğu ve birçok antlaşmanın Osmanlı lehine neticelendirildiği görülür. Bunun en iyi örneklerinden biri Zitvatorok Antlaşması’dır. 1606 Zitvatorok Antlaşması’nda Avusturya, Osmanlı İmparatorluğu’na elinde bulunan Macar toprakları için bir kalemde ve son defa olarak bir meblağ ödemeyi kabul ettirmiş, ayrıca “Kayser” ünvanının padişaha denk düşürme başarısını göstermişti. Ancak Avusturya’nın bu kazançlarının geçerlilik bulması için 30 yıldan fazla zaman geçmesi gerekti. Avusturya hükümdarının kayserliği hemen tanınmamış, yazışmalarda alter­natif ünvanlarla geçiştirilmiş ve haraç adı altında her yıl para talep edilmeye devam edilmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kayser ünvanı, Osmanlı tebaası olan Balkan ve Macaristan Hristiyanları için tarihi ve ideolojik çağrışım yaptığından bu ünvan antlaşmaya rağmen yazışmalarda kullanılmamıştı. Osmanlı diplomasisi, yazışmalarda kayser/çar ünvanı yerine XVI. yüzyılın ortalarından itibaren içi boş birer kavram olan, “Romai Csaszar”, “Romayi Çasar” veya “İmperator Romanorum” lakaplarını tercih etmişlerdi.</span></p>

      <p class="Normal-1" xml:lang="en-US"/>
    </div>
  </div>
</body>
</html>
