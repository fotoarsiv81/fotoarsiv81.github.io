<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-36.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-36.html" xml:lang="tr-TR">
    <div class="Basic-Text-Frame">
      <p class="BB" id="toc_marker-37"><span class="Font-Style78" style="font-size:0.93em;">1715-1718 SAVAŞLARI VE PASAROFÇA ANTLAŞMASI</span></p>

      <p class="KB" id="toc_marker-37-1"><span class="Font-Style80-1" style="font-size:1em;">Soru 1: Karlofça Antlaşması’nın rövanşı nasıl başladı?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, İkinci Viyana Kuşatması’nda uğradığı bozgunun ardından Avusturya-Lehistan-Venedik ve Rusya tarafından kurulan Mukaddes İttifak’a karşı 16 yıl savaşmış, ancak 1699’da o zamana kadarki tarihinde ilk defa yaşadığı en ağır toprak kayıplarını içeren Karlofça Antlaşması’nı imzalamak zorunda kalmıştı. 300 bin kilometrekareden fazla toprak Avusturya, Venedik, Rusya ve Lehistan’a bırakılmıştı.</span></p>

      <p class="Style34 para-style-override-92" xml:lang="en-US"><span class="Font-Style79-2" xml:lang="tr-TR">Bu antlaşmayla Avusturya, Tımışvar hariç bütün Macaristan ve Erdel’i aldı. Lehistan, Podolya ve Ukrayna’nın Osmanlı hakimiyetinde olan bölgelerini alırken, bunun karşılığında işgali altında olan Boğdan’ı boşalttı. Ayrıca Osman­lılar, Kırım Tatarlarının Lehistan’a saldırmayacaklarına dair garanti verdiler. Venedik ise Mora’yı, Adriyatik Denizi’ndeki birkaç ada ile sahil şeridinden bazı yerleri aldı. Temmuz 1700’de Rusya ile İstanbul’da imzalanan antlaşmayla da Azak Ruslar’a bırakıldı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, Karlofça’dan sonra kendilerini toparlayarak rövanşa geçtiler, ilk olarak 1711’de Prut’ta Ruslar mağlup edilerek, Azak geri alındı.</span></p>

      <p class="KB" id="toc_marker-37-2"><span class="Font-Style80-1" style="font-size:1em;">Soru 2: Venedik’e niçin savaş açıldı?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Rusya’dan sonra sıra Venedik’e gelmişti. Osmanlı tahtında III. Ahmed vardı. Venedik’e savaş açılmasını isteyenlerin başını çeken, Silahdar Damad Ali Paşa, 26 Ağustos 1713’te sadrazamlığa tayin edildi. Venedik, Katolik olduğu için Mora’da baskı uygulamış ve bu yüzden de Ortodoks Rumlar rahatsız olmuşlardı. Osmanlı dönemindeki dinî hürriyetlerine kavuşmak için Venedik işgalinden kurtulmak istiyorlardı. Osmanlı İmparatorluğu’nda tercümanlık işlerini yürüten, ayrıca Eflak ve Boğdan voyvodalıklarına getirilen Fenerli Rumlar, Osmanlı yönetimini Mora’yı geri almaya teşvik ediyorlardı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, Mora’yı geri almak için fırsat kollarken, Venedik, imparatorluk topraklarından Karadağ’da isyan çıkarttı. Kendilerine sığınan asileri himaye etti. Osmanlı gemilerine de saldırılarda bulunulunca, Karlofça Antlaşması hükümlerini ihlal ettiği gerekçesiyle 8 Aralık 1714’te Venedik’e savaş açıldı.</span></p>

      <p class="KB" id="toc_marker-37-3"><span class="Font-Style80-1" style="font-size:1em;">Soru 3: Mora nasıl geri alındı?</span></p>

      <p class="Style34 para-style-override-86" xml:lang="en-US"><span class="Font-Style79-2" xml:lang="tr-TR">Damad Ali Paşa, 1715 yazında karadan ve denizden Mora üzerine yürüdü. İlk olarak, daha önce fethedilmemiş Ege’deki İstendil Adası yarım günde fethedildi. Sadrazam Ali Paşa da, Gürdüs’ü (Korint) kuşattı. Bir süre direnen Venedikliler, 3 Temmuz’da kaleyi teslim ettiler. Ardından Anabolu, Modon, Koron ve Navarin fethedildi. Mora’nın fethi oldukça kolay olmuştu.</span></p>

      <p class="KB" id="toc_marker-37-4"><span class="Font-Style80-1" style="font-size:1em;">Soru 4: Avusturya niçin savaşa girdi?</span></p>

      <p class="Style34 para-style-override-93" xml:lang="en-US"><span class="Font-Style79-2" xml:lang="tr-TR">Habsburglar, Osmanlılarla yeni bir savaşa girmeye niyetli değillerdi. Fakat Osmanlı İmparatorluğu’nun Venedik’i mağlup ederek Mora’yı fethetmesinden sonra, Macaristan’a da geleceğini anlamışlardı.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Prens Eugen, 1715 Ocak’ında imparatoru, Macaristan’daki kalelerin Os­manlı saldırısına karşı hazır hâle getirilmesi konusunda uyardı. Avusturya ordusu savaşa hazırlanmaya başladı. 16 Nisan 1715’te yapılan toplantıda, Prens Eugen’in savaşın kesin olduğuna ve Avusturya’nın ertesi sene saldırıya geçmesi gerektiğine dair görüşleri onaylandı.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Tüm savaşlarda olduğu gibi, bu seferde de en önemli mesele arkadan gelecek tehlikenin bertaraf edilmesiydi. Avusturya için en büyük tehlike İspanya’dan, V. Felibe’den geliyordu. Bu yüzden Prens Eugen ve Starhamberg’in teşvikiyle 1715 Kasım’ında V. Felibe’nin donanmasını oyalayabilecek İngiltere ile ittifak yapmaya karar verildi. Avusturya, “Türk savaşı sırasında güvenlik” için İngiltere ile 5 Haziran’da Westminster Antlaşması’nı imzaladı. Osmanlı İmparatorluğu, Avusturya’nın Mora’yı Venedik’e geri vererek, savaş tazminatı ödemesi yönün­deki teklifini kabul etmedi. Avusturya, bunun üzerine savaşa girdi.</span></p>

      <p class="KB" id="toc_marker-37-5"><span class="Font-Style80-1" style="font-size:1em;">Soru 5: Osmanlılar, Avusturya’nın savaşa girme kararını na­sıl karşıladılar?</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı devlet adamları, Avusturya’nın savaşa müdahil olması üzerine, İstanbul’da yaptıkları toplantılarda durum değerlendirmesinde bulundular. Osmanlı devlet adamlarının bir kısmı, 1697’deki büyük mağlubiyeti, yani Zenta Muharebesi’ni unutmamışlardı. Bu yüzden Prens Eugen faktörünün dikkate alınması gerektiğini ileri sürdüler. Fakat Venedik’in kolayca mağlup edilmesi sadrazamın ve bazı devlet adamlarının kendilerine fazla güvenmelerine sebep olmuştu. Avusturya’yı mağlup edip, Macaristan’ı geri alacaklarına inanıyor­lardı. Ayrıca Avusturya’ya karşı mücadele eden Macarlar’ın lideri II. Rakoczi Ferenc’den de faydalanılması düşünülüyordu. Böyle olunca Avusturya’nın savaşa girmesinde Osmanlı İmparatorluğu için bir tehlike görmediler.</span></p>

      <p class="KB" id="toc_marker-37-6"><span class="Font-Style80-1" style="font-size:1em;">Soru 6: Petervaradin Muharebesi neden kaybedildi?</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Mora’nın fethi üzerine kendisine güveni artan sadrazam, Kırım Tatarları’nı Rusya’nın herhangi bir saldırısına karşı geride bırakmış, bir kısım birliklerini de Arnavutluk’a göndermişti.</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Prens Eugen’in hedefi ise Belgrad’dı. Belgrad’a 1716 yılı sona ermeden saldırabilmeyi ummuştu. Ama önce kuraklık, daha sonra da aşırı yağmurlar birliklerinin toplanmasını engellemişti. Prens Eugen, bu yüzden 2 Temmuz’dan önce, para ve erzak teminini güvence altına almadan, Viyana’dan ayrılamamıştı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Prens Eugen, Güney Macaristan’da Petervaradin yakınlarındaki birliklerine ulaştığında, Osmanlı ordusu Sadrazam Silahdar Ali Paşa komutasında Belg-rad önlerindeydi. Osmanlı birliklerinin üzerine gitmektense, Türk ordusunun kendisine doğru gelmesini daha uygun buldu. Yaklaşık 100 bin kişilik Osmanlı ordusu, 26-27 Temmuz’da Sava Nehri’ni geçti.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Petervaradin Kalesi’ni alma niyetinde olan Ali Paşa, saldırı için hazırlık yapmadan, Avusturya ordusunun yakınlarına karargâh kurdu. Prens Eugen, Osmanlı ordusunun muharebe için hazırlık yapmasına fırsat vermedi. Harp meclisini bile toplamadan, hemen saldırıya geçmeye karar verdi. 5 Ağustos’ta arkasına koruma olarak Petervaradin Kalesi’nin top ateşini alıp, emrindeki 70 bin kişilik ordusuyla Osmanlı ordusuna saldırdı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı kuvvetleri, başlangıçta Avusturya piyadelerini her ne kadar geri püskürtseler de, süvarilerin saldırısına fazla dayanamayarak, dağıldılar. Mu­harebede, sadrazamla birlikte 30 bin asker şehid oldu. Eugen’in subaylarından biri, daha sonra şöyle yazacaktı: “Adamlarımız fazla kana susadıkları ve herkesi öldürdükleri için ancak 20 esir alabildik”.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Savaşta tarif edilemez derecede gaddarlıklar yaşandı. Eugen, Sırp bir­likleri arasında yakaladığı Türk casuslarını kazığa oturttu. Hiç kimse ölüleri gömmek için çaba göstermedi. Prens Eugen, cesetlerden hastalık kapmamak için ordusuyla birlikte muharebe alanından derhal ayrıldı. Şubat ayında bile muharebe alanı hâlâ “gömülmemiş insanların, atların ve develerin kafatasları ve iskeletleriyle kaplıydı”.</span></p>

      <p class="Style34 para-style-override-41" xml:lang="en-US"><span class="Font-Style79-2" xml:lang="tr-TR">Petervaradin Muharebesi’nin sonunda, Osmanlı karargâhı da Avusturyalılar’ın eline geçti. Karargâhta ele geçenleri taşımak için 300 araba tam üç gün bo­yunca çalıştı.</span></p>

      <p class="KB" id="toc_marker-37-7"><span class="Font-Style80-1" style="font-size:1em;">Soru 7: Belgrad nasıl kaybedildi?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Henüz sefer için uygun bir zaman olan Ağustos başları olmasına rağmen, Prens Eugen Belgrad’a saldırmaktan çekindi. Nehirlerle çevrili Belgrad’ı kuşat­mak için yeterli sayıda gemisi yoktu ve Türk ordusu mağlup olmasına rağmen hâlâ Belgrad’ı savunacak kadar güçlüydü.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Prens Eugen, bu yüzden Türk ordusundan ganimet olarak ele geçirdiği manda ve develeri kullanarak Tımışvar üzerine yürüdü. Zorlu bir yürüyüşten sonra 26 Ağustos’ta Tımışvar önlerine geldi.</span></p>

      <p class="Style34 para-style-override-35" xml:lang="en-US"><span class="Font-Style79-2" xml:lang="tr-TR">Tımışvar, sadece nehir kollarından, adalardan ve bataklıklardan oluşan doğal savunma tesislerine değil, modern istihkâmlara da sahipti. Buna rağmen Avusturya ordusunun şehre büyük zarar veren top ateşi yüzünden halkın ayaklanması sonucunda kale Ekim ayı ortalarında teslim oldu.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Prens Eugen, 1716 Kasım’ında Viyana’ya muzaffer olarak döndüğünde, hakkındaki bütün eleştiriler bitmişti. Bu yüzden ertesi yıl Osmanlılar üzerine sefere çıkmasına ve Belgrad’ı alma önerisine hiç kimse muhalefet etmedi.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Orta Avrupa’nın kilidi olan Belgrad işgal edilirse Avusturya, Türk saldırıla­rından kurtulabilecekti. Prens Eugen, Avusturya’nın Belgrad’ı kendi imkânlarıyla alabileceğinden emin olduğu için Rus Çarı Petro’nun Avusturya’nın tarafında savaşa girme önerisini reddetti. Zira Rus Çarı’nın sadece Tuna ülkelerinde genişleme peşinde olduğunu düşünüyordu.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Avusturya ordusunun Osmanlılar’ın yeni sadrazam Halil Paşa komutasında savunma için bir ordu hazırlamalarına fırsat vermeden, Tuna Nehri’ni geçerek, Belgrad’ın kuşatılması gerekiyordu. 14 Mayıs 1717’de Viyana’dan ayrılan Avus­turya ordusu 15 Haziran’da Belgrad’ın doğusundaki Tuna Nehri’ni geçti.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Belgrad’ın üç tarafı, kuzeyde ve doğuda Tuna Nehri, batıda ise Sava Nehri olmak üzere, sularla çevriliydi. Şehrin güneyinde karargâh kuran Prens Eugen, hem kuşatma ordusu olarak hareket edeceğini, hem de şehre yardıma gelecek bir Türk ordusuna karşı savunmaya geçmek zorunda kalacağını hesaplamıştı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Çevreyle teması kesilen Belgrad’ı yetenekli bir komutan olan Mustafa Paşa komutasındaki 30 bin kişilik bir ordu savunuyordu. 13 Temmuz’da çıkan bir fırtına Avusturya ordusu tarafından Sava ve Tuna nehirleri üzerine kurulan köprülerin birçoğunu yok etti, birkaç erzak gemisini batırdı ve mandalarıyla birlikte birçok arabayı devirdi.</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Sadrazamın komutasındaki Osmanlı ordusu, Ağustos ayı başlarında Belgrad’ın doğusundaki tepelere geldi ve Avusturya ordusu iki ateş arasında kaldı. Viyana Kuşatması burada aktörlerin rolleri yer değiştirmiş bir şekilde tekrarlanıyordu. Ancak Osmanlı ordusunda, düzenli birliklerin sayısı azdı ve disiplin yoktu.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Düştüğü tehlikeli duruma rağmen Prens Eugen soğukkanlılığını koruyarak, kuşatmayı kaldırmadı. Osmanlı ordusunun ya kendisine saldıracağını, ya da erzak eksikliğinden dolayı geri döneceğini umuyordu. Ancak düşündüğünün aksine iki hafta boyunca Osmanlı ordusunun top ateşine maruz kaldı. Ayrıca Prens Eugen sıtmaya yakalanmıştı.</span></p>

      <p class="Style34 para-style-override-22" xml:lang="en-US"><span class="Font-Style79-2" xml:lang="tr-TR">Prens Eugen, ordusunun çökmek üzere olduğunu görünce, 16 Ağustos’ta 10 bin askeri şehri kontrol etmek üzere geride bırakıp, kalan 60 bin kişiyle gece karanlığında Türk ordusunun karargâhına doğru yola çıktı. Avusturya askerlerine birbirlerini yakından takip etmeleri ve disiplinsiz Türk birliklerine sürekli ateş etmeleri yönünde emir verilmişti. Ayrıca askerlere cesaretlerini artırmak için bol bol şarap ve içki dağıtılmıştı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam Halil Paşa, Prens Eugen’in ordusunu açlık ve top ateşiyle dize getirebileceğini düşünüyordu. 16 Ağustos sabahı sisler arasından Avusturya ordusunun saldırması sadrazam için tam bir sürpriz oldu. Üç saatlik bir ça­tışmadan sonra Osmanlı ordusu dağılarak, Niş’e kaçtı. Geride kalan askerler ise imparatorluk birlikleri tarafından acımasızca katledildi. Osmanlı karargâhı yine Avusturyalılar’ın eline geçmişti ama bu defa ordunun malzemelerinin çoğu nehrin aşağısındaki gemilerde bırakıldığı için düşmanın eline geçen ganimet azdı.</span></p>

      <p class="Style34" xml:lang="en-US"><span class="Font-Style79-2" xml:lang="tr-TR">Prens Eugen, iki ateş arasında kalmış olmasına rağmen bir mucizeyi başar­mıştı. İmkânsız denecek bir muharebeyi kazandıktan sonra, Belgrad kuşatmasına bıraktığı yerden devam etti. Eugen’in başarısı Belgrad’ı da umutsuzluğa sevk etmişti. Bu yüzden altı aylık erzak stoğu olmasına rağmen, Belgrad bir hafta sonra teslim oldu. Avusturyalılar, 22 Ağustos’ta kaleyi işgal ettiklerinde, kaledeki asker ve sivil 60 bin kişinin eşyalarıyla birlikte ayrılmalarına izin verdiler.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Bu muharebede Prens Eugen en güçlü yönünü göstermişti: Yenilgi tehdidi anında zafer kazanmak.</span></p>

      <p class="KB" id="toc_marker-37-8"><span class="Font-Style80-1" style="font-size:1em;">Soru 8: Pasarofça Antlaşması nasıl imzalandı?</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Avusturya, savaştaki ana hedeflerine ulaşmıştı: Karlofça Barışı kurtarılmış ve işgal edilen Tımışvar ile Belgrad, artık Avusturya’nın yeni savunma mevki­leri olmuştu. Prens Eugen, Tuna ülkelerinin içlerine veya güneyde Niş’e doğru ilerlemeyi kesinlikle düşünmüyordu. Zira ordusu artık bu mesafelere gidecek durumda değildi.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Avusturya, elde ettiği zaferlere rağmen İtalya meselesi yüzünden barış istiyordu. Venedik de Avusturya desteğine rağmen Mora’yı geri alamamıştı. Karlofça Antlaşması’nda olduğu gibi İngiliz ve Hollanda elçilerinin devreye girmesiyle barış antlaşması yapılmasına karar verildi. Antlaşma görüşmeleri için de tarafsız bir bölge olarak görülen Pasarofça seçildi.</span></p>

      <p class="KB" id="toc_marker-37-9"><span class="Font-Style80-1" style="font-size:1em;">Soru 9: Pasarofça Antlaşması’nın maddeleri nelerdir?</span></p>

      <p class="Style34 para-style-override-18" xml:lang="en-US"><span class="Font-Style79-2" xml:lang="tr-TR">Dört hafta süren müzakerelerden sonra, 21 Temmuz 1718’de barış imza­landı. Tımışvar dahil olmak üzere, Banat, Belgrad ve Sırbistan’ın büyük bir kısmı Avusturya’ya bırakıldı. Buna karşılık Venedik’ten Mora alındı. Ayrıca Pasarofça Antlaşmasıyla Avusturyalı tüccarlar Osmanlı İmparatorluğu’nda ticaret yapmak için bazı imtiyazlar kazandılar. Fakat ticarette Avusturya’nın umduğunun tam tersi oldu. Antlaşma hükümlerinden faydalanan Osmanlı tüccarları Avusturya ticaretinde oldukça etkin bir hâle geldiler.</span></p>

      <p class="KB" id="toc_marker-37-10"><span class="Font-Style80-1" style="font-size:1em;">Soru 10: Pasarofça Antlaşması’ndan sonra ne oldu?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, Pasarofça Antlaşması’yla Mora’yı kurtarmış olmasına rağmen, Sırbistan’ın büyük bir bölümünü Avusturya’ya kaptırmıştı. Bu yüzden Pasarofça’dan sonra, Nevşehirli İbrahim Paşa’nın sadrazamlığı döneminde, savaştan uzak duruldu. 1718-1730 yılları arasında Lale Devri yaşandı.</span></p>
    </div>
  </div>
</body>
</html>
