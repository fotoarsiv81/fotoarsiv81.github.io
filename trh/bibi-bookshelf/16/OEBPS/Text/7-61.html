<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-61.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-61.html" xml:lang="tr-TR">
    <div class="Basic-Text-Frame">
      <p class="BB" id="toc_marker-62"><span class="Font-Style78" style="font-size:0.93em;">OSMANLI İMPARATORLUĞU’NDA ŞEHZÂDELİK</span></p>

      <p class="KB" id="toc_marker-62-1">Soru 1: Osmanlı İmparatorluğu’nda şehzadelerin tahta çıkma statüsü ne idi?</p>

      <p class="Style51 para-style-override-35" xml:lang="en-US"><span class="Font-Style79-2" xml:lang="tr-TR">Türkler’in millet olarak tarih sahnesine çıkıp, devlet yapılarını oluşturmaları Mete Han (Oğuz Han) yönetimindeki Büyük Hun İmparatorluğu zamanında gerçekleşti. Bu yüzden daha sonraki dönemlerdeki birçok uygulama Oğuz töresi olarak adlandırılmıştır. Günümüzde bazı araştırmalarda, Oğuz töresine göre devletin hanedanın ortak malı olduğu söylenir. Ancak bu yanlıştır. Ortak olan devlet değil, yönetimdir. Türk devlet geleneğine göre devlet hanedan üyeleri tarafından ortak olarak idare edilirdi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Türk devlet başkanı seçiminde, kesin kurallara bağlanmış bir sistem yoktu. Hanedanın her üyesinin devlet başkanı olma hakkı vardı. Genelde, devletin merkezine ilk olarak ulaşıp, ordu ve hazineyi kontrol altına alan şehzâde devlet başkanı olurdu. Veraset sisteminin olmaması tarih boyunca devamlı olarak kaosa sebep olmuştur.</span></p>

      <p class="KB" id="toc_marker-62-2">Soru 2: Osmanlı şehzâdeleri nasıl yetişirlerdi?</p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı şehzâdeleri, eğitimlerinin teorik kısmını sarayda almaya başlar­lardı. Dönemin önde gelen âlimleri şehzâdelere hoca olarak tutulurdu. Hocalar, bir ihtiyar ve siyah elbiseler giymiş bir kadınla beraber Harem kadınlarına görünmeden saraya gelirlerdi. Şehzâdeler eğitimleri sırasında özellikle Arapça ve Farsça’yı da öğrenirlerdi. Şehzâdeler sarayın üçüncü avlusunda içoğlanlarla birlikte ata binme ve savaş talimleri yaparlardı. Osmanlı şehzâdeleri eğitimle­rinin pratik kısmını da yöneticilik yaptıkları sancaklarda öğrenirlerdi.</span></p>

      <p class="KB" id="toc_marker-62-3">Soru 3: Şehzâdelerin sancağa gönderilmesi ne zaman sona erdi?</p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Kanunî döneminde Şehzâde Bâyezid’in isyan etmesinden sonra sancaklara sadece veliaht olan padişahın en büyük oğlu gönderildi. II. Selim’in oğlu III. Murad ve III. Murad’ın oğlu olan III. Mehmed Manisa’da sancakbeyi olarak görev yaptılar. Ağabeyleri sancak valiliği yaparken diğer şehzâdeler Topkapı Sarayı’nda denetim altında yaşarlardı. Tahta çıkan şehzâde kardeşlerini öldür-türdü. 1595’te tahta geçen III. Mehmed devrinde en büyük şehzâde de sancağa gönderilmedi. Bütün şehzâdeler Topkapı Sarayı’nda yaşamaya başladılar.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">I. Ahmed 1603’te tahta çıktığında, çocuğu olmadığı için kardeşi Şehzâde Mustafa’yı öldürtmedi. Oğulları olduktan sonra da devlet adamları kardeşini öldürmesine izin vermediler. Bu tarihten sonra Osmanlı hanedanının bütün üyeleri Topkapı Sarayı’nda denetim altında yaşadılar.</span></p>

      <p class="KB" id="toc_marker-62-4">Soru 4: Şehzâdelerin sancak yöneticiliği kâğıt üzerinde nasıl devam etti?</p>

      <p class="Style51 para-style-override-35" xml:lang="en-US"><span class="Font-Style79-2" xml:lang="tr-TR">III. Mehmed devrinde şehzâdelerin sancağa gönderilme adetleri sona ermişi ama veliaht şehzâdeye sancak tevcih edilmeye de devam ediliyordu. Haneda­nın en büyük şehzâdesi kâğıt üzerinde bir sancak yöneticiliğine tayin edilirdi. Ancak sancağa şehzâdenin yerine vekili olarak bir devlet adamı mütesellim adıyla gönderilirdi. Sultan İbrahim’in oğlu Şehzâde Mehmed’e 4 yaşındayken Manisa Sancağı tevcih edilmiştir. IV. Mehmed’den itibaren şehzâdelere kâğıt üzerinde sancak tevcihi uygulaması da sona ermiştir.</span></p>

      <p class="KB" id="toc_marker-62-5">Soru 5: Şehzâde sancakları hangileriydi?</p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda şehzâdeler babalarının padişahlığı döneminde yanlarına lala adı verilen tecrübeli bir devlet adamıyla birlikte sancaklara vali olarak gönderilirlerdi. Sancak valiliği sayesinde Şehzâdeler devlet idaresini öğrenirlerdi. Manisa, Kütahya ve Amasya gibi şehirler “şehzâde sancağı” olarak tanınırdı. Ancak şehzâdelerin yöneticilik yaptığı sancaklar bunlarla sınırlı değildi. Haldun Eroğlu’nun araştırmasına göre Osmanlı tarihi boyunca şehzâdeler şu şehirlerde görev yapmışlardır:</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">“Bursa, İnönü, Sultanhisar, Kütahya, Amasya, Manisa, Trabzon, Şebinka­rahisar, Bolu, Kefe, Konya, Akşehir, İzmit, Balıkesir, Akyazı, Mudurnu, Hami-dili, Kastamonu, Menteşe (Muğla), Teke (Antalya), Çorum, Niğde, Osmancık, Sinop ve Çankırı”.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Sancağa çıkan son şehzâdeler Manisa’da görev yaptılar. Daha önce tahta çıkan şehzâdeler Amasya’da görev yaparken, sonrakilerin Manisa’ya gönderil­mesinin sebebi şehzâdelerin İstanbul’a daha yakın olan Manisa’da kontrollerinin daha rahat yapılabilmesindendi.</span></p>

      <p class="KB" id="toc_marker-62-6">Soru 6: Şehzâde lalalarının görevleri nelerdi?</p>

      <p class="Style51 para-style-override-18" xml:lang="en-US"><span class="Font-Style79-2" xml:lang="tr-TR">Osmanlılar’dan önce şehzâdelerin yanına “atabey” adı verilen görevliler verilirdi. Aynı sistem Osmanlılar’da geliştirilerek kullanılmaya devam edildi. Osmanlılar’da şehzâdelerin yanındaki görevlilere “lala” dendi.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı şehzâdeleri bir sancağa gittiklerinde yanlarında bulunan lala bölgenin idaresinden ve şehzâdenin eğitiminden sorumlu olurdu. Merkezden yazılan yazılarda şehzâde değil lala muhatap alınırdı. Şehzâdelerin davranış­larından lalalar sorumlu tutulurdu. Lala aynı zamanda şehzâdenin padişahın otoritesine karşı herhangi bir faaliyete girmesini de engellerdi.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Şehzâdelerin sancağa çıkma uygulaması sona erdikten sonra lala tayini yine devam etmiş, ama bu defa lalalar saray görevlilerinden seçilmiştir.</span></p>

      <p class="Normal-1" xml:lang="en-US"/>
    </div>
  </div>
</body>
</html>
