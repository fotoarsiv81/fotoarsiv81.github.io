<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-18.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-18.html" xml:lang="tr-TR">
    <div class="Basic-Text-Frame">
      <p class="BB" id="toc_marker-19"><span class="Font-Style78" style="font-size:0.93em;">BARBAROS HAYREDDİN PAŞA</span></p>

      <p class="KB" id="toc_marker-19-1"><span class="Font-Style80-1" style="font-size:1em;">Soru 1: “Barbaros” ne demektir?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı denizciliğinin en önemli ismi olan Hızır Reis, Barbaros lakabıyla tanınmıştır. Avrupalılar, ağabeyi Oruç Reis’e havuç rengine çalan kırmızı saka­lından dolayı “Barbarossa” adını vermişlerdi. Bu konudaki bir diğer rivayette, Barbaros’un, Baba Oruç isminin bozulmuş hali olduğudur. Bu ismi daha sonra Hızır Reis için de kullandılar. Hayreddin lakabı ise Osmanlı hizmetine girdi­ğinde, ona Yavuz Sultan Selim tarafından verildi. Zaman zaman bazı yazarlar, Hızır Reis’in, Avrupalılar’ın verdiği Barbaros lakabıyla anılmasının yanlış olduğunu belirterek bu ismin kullanılmamasını, Hayreddin Paşa denilmesi gerektiğini yazmışlardır.</span></p>

      <p class="KB" id="toc_marker-19-2"><span class="Font-Style80-1" style="font-size:1em;">Soru 2: Barbaros Kardeşler Türk müdür?</span></p>

      <p class="Style11-1 para-style-override-29" xml:lang="en-US"><span class="Font-Style79-2" xml:lang="tr-TR">Türkler’in denizcilikle fazla alakalarının olmaması ve Avrupalı birçok dönmenin de Afrika’da faaliyet göstermelerinden dolayı Barbaros kardeşlerin Türk olmadığı söylentileri vardır. Ancak bizzat Hızır Reis’in hatıralarında kendi kimliklerine ilişkin açık bilgiler vardır. Babaları Vardar Yenicesi’nden gelerek, Midilli’nin fethinden sonra buraya yerleşen Yakup isimli bir sipahidir. Barbaros Hayreddin Paşa üçüncü çocuk idi. 1483’te doğduğu tahmin edilmektedir. En büyükleri İshak, ondan sonraki Oruç, en küçükleri ise İlyas adını taşıyordu. İshak, Midilli’de kalmış, İlyas ise deniz savaşlarının birisinde şehid düşmüştür. Oruç’tan ise aşağıda bahsedeceğiz.</span></p>

      <p class="KB" id="toc_marker-19-3"><span class="Font-Style80-1" style="font-size:1em;">Soru 3: Oruç Reis nasıl Cezayir Sultanı oldu?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Adada yaşamanın bir sonucu olarak dört kardeş de denizcilikle uğraşıyordu. İshak Midilli’de oturarak ticaret yaparken, Oruç en küçük kardeşi İlyas ile bir­likte Mısır ve Suriye kıyılarında, Hızır ise Selanik taraflarında mal alıp satardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Oruç Reis seferlerinden birisinde Trablusşam’dan gelirken Rodos şövalye­lerinin saldırısına uğradı, kardeşi İlyas şehid olurken, kendisi de yaralı olarak esir düştü. Rodos’tan kardeşi Hızır’ın gayretleriyle zorlukla kurtuldu. Hapis­ten kurtulduktan sonra bir müddet Memlükler’in emri altında bir kadırgada kaptanlık yaptı, daha sonra Türk denizcilerine büyük yardımlarda bulunan Şehzâde Korkud’un desteğiyle bir gemi sahibi olarak korsanlığa başladı. Oruç Reis, şehzâdenin fikirlerine uyarak çeşitli yerlerde faaliyet gösterirken, onun taht mücadelesini kaybetmesi üzerine 1510’da Anadolu kıyılarından ayrıla­rak, kardeşi Hızır ile birlikte Tunus kıyılarındaki Cerbe Adası’na gitti. Burada kazandıkları başarıları, şöhretlerini ve servetlerini artırdı. Bu sırada Afrika yavaş yavaş İspanyol hakimiyetine giriyordu. Ancak İspanyollar, Afrika’daki topraklarının anavatanlarına uzaklığından dolayı bu bölgelerde hakimiyetlerini rahatça kuramıyorlardı. Bu sırada Cezayir’den gelen bir heyet İspanyolların Becaye’den çıkarılmasını talep etti. Bunun üzerine 1512’de harekete geçen Barbaroslar, Becaye’nin 60 mil doğusundaki Çiçel’i ele geçirdiler. Daha sonra Cezayir halkının onları davetinden de istifade ederek, 1516’da Cezayir’e hakim oldular. Oruç Reis hükümdarlığını ilân etti.</span></p>

      <p class="KB" id="toc_marker-19-4"><span class="Font-Style80-1" style="font-size:1em;">Soru 4: Oruç Reis nasıl şehid oldu?</span></p>

      <p class="Style11-1 para-style-override-32" xml:lang="en-US"><span class="Font-Style79-2" xml:lang="tr-TR">Cezayir’in Barbarosların eline geçmesi İspanya açısından büyük bir tehlike olarak görüldü, ancak Şarlken’in gönderdiği donanma bir sonuç alamadı. Bunun üzerine İspanyollar, Tlemsen emirini devreye soktular. Durumu haber alan Oruç Reis, Tlemsen’i zapt etti. Fakat daha sonra 1518’de yerli halk ve İspanyollarla yaptığı mücadelede şehid düştü. Oruç Reis son derece atak ve gözü kara idi. Ölümünden sonra yerine kardeşi Hızır Reis geçti. Hem İspanyollarla, hem de yerli ahali ile uğraşan Hızır Reis bir ara Cezayir’i terketmek zorunda kaldı, ancak kısa bir süre sonra daha kuvvetli bir şekilde buraya hakim oldu.</span></p>

      <p class="KB" id="toc_marker-19-5"><span class="Font-Style80-1" style="font-size:1em;">Soru 5: Hızır Reis nasıl Osmanlı hizmetine girdi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">İspanyollar karşısında tek başına mukavemet edemeyeceğini anlayan Hızır Reis, Mısır’ı fetheden Yavuz’a bir heyet göndererek, bağlılığını bildirdi.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Durumu memnuniyetle karşılayan I. Selim ona asker ve gemi yardımında bulundu. Daha sonra Kanunî, Avrupa ile mücadele için son derece isabetli bir düşünceyle denizlerdeki açığı kapatmak gayesiyle Cezayir’i ele geçirmekle ken­disini ispat eden Hızır Reis’i İstanbul’a çağırdı. Padişah gönderdiği fermanda, “İspanya’ya sefer etmek muradımdır, bir yarar adamını yerine koyup gelesin. Eğer muhafazaya kadir kimse yoksa yazıp, bildiresin” diyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cezayir’de durumu emniyete alan, Barbaros döneminin tecrübeli deniz­cilerinden 18 kaptanı da yanına alarak, 1532 Ağustos’unda İstanbul’a doğru yola çıktı. Messina açıklarında 18 gemilik bir filoyu ele geçirdi, ardından Koron’da olduğunu haber aldığı Doria’nın üzerine gitti. Onun geldiğini haber alan Doria ise İtalya’ya kaçtı. 1533 yılının Aralık ayında İstanbul’a gelen Hızır Reis büyük şenliklerle karşılandı. Kanunî’nin huzuruna çıkan Hızır Reis, etek öpmeyi bilmediğinden doğrudan ilerleyerek padişahın elini öptü ve karşısına oturdu. Padişahın sorularına da protokol dışı, serbestçe cevaplar verdi. Onun bu davranışları Kanunî’nin hoşuna gitti. Veziriazam İbrahim Paşa o sırada İran seferinde olduğu için onun yanına gönderildi. Halep’te veziriazamı ya­kalayan Hızır Reis burada 1534 Ocağında kaptanıderyalığa getirildi. Direkt olarak Osmanlı hizmetinde hiç çalışmamış birisinin bu kadar üst düzey bir göreve getirilmesi, Osmanlılar’ın liyakata verdiği önemi göstermesi açısından enteresandır.</span></p>

      <p class="KB" id="toc_marker-19-6"><span class="Font-Style80-1" style="font-size:1em;">Soru 6: Preveze Deniz Savaşı nasıl kazanıldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Barbaros’un donanmanın başına geçmesi ile Osmanlılar karaların yanısıra denizde de hâkimiyet kurmaya başladılar. İspanya ile Fransa arasında Mon-sone Ateşkesi yapılınca papanın liderliğinde İspanya-Venedik-Papalık-Malta Şövalyeleri ve diğer küçük İtalyan devletleri arasında Türkler’e karşı bir ittifak oluşturuldu. Çok büyük bir donanma meydana gelmişti, ancak komutanlar arasında geçimsizlik, kıskançlıklar ve itimatsızlıklar mevcuttu. İspanyollar, Venedikliler’in kendilerini Osmanlı donanmasına yem yapacağından şüphe­lenirken, aynı şüphe Venedik tarafında da vardı. Barbaros ise düşman donan-masındaki bu durumun farkındaydı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Haçlı donanmasının başına, Venedik’in istememesine rağmen Andre Doria getirildi. Hedef seçiminde de anlaşmazlık çıktı. Venedikliler Doğu, İspanyollar ise Batı Akdeniz’deki Türk topraklarını ele geçirme taraftarıydılar. Antlaşma sağlanamayınca ilk planda Türk donanmasının yok edilmesi, sonra karşılaşı­lacak duruma göre hareket edilmesi kararlaştırıldı. Düşman donanmasının hareketini ve Girit civarında bulunan Salih Reis idaresindeki 20 gemilik filoya saldıracağını haber alan Barbaros da İstanbul’dan ayrıldı. Ege Denizi’nde Osmanlılar’ın eline geçmemiş adaların bir kısmını aldı. 24 Eylül de Osmanlı donanması Preveze limanına varmıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Barbaros, düşmanlarından önce davranarak Preveze Körfezi’ne girmişti. Doria’nın idaresindeki donanma sayıca kendisinden üstün ve daha büyük gemilere sahip olduğu için Haçlılarla açık denizde karşılaşmak aleyhineydi. Körfezin içinde büyük gemilerin geçemeyeceği bir sığlığın ardına gizlenerek düşmanın açık vermesini bekledi. Düşmanları, karaya asker çıkararak Preveze’yi kuşattıkları takdirde iki ateş arasında kalabilirdi, ancak Doria böyle bir hamle yapmadı. Osmanlı donanmasını oradan çıkaramayacağını anlayan Andre Do-ria, 26, 27 Eylül gecesi Preveze açıklarından ayrılarak, daha güvenli bir yere doğru hareket etti.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">27 Eylül sabahı Barbaros onları takibe başladı. Haçlı donanması ka­dırga ve kalyonlardan oluşan karma bir filo olduğu için yol alırken prob­lemlerle karşılaşıyorlardı. 28 Eylül’de Osmanlı donanması onları yakaladı. Deniz çarşaf gibiydi. Koskoca kalyonlar hareketsiz kalmışlardı. Barbaros ise, Akdeniz’de rüzgârın her zaman uygun olmamasından dolayı rüzgârla hareket eden kalyonlar yerine kürekle çalışan kadırgaları tercih ettiği için sıkıntıda değildi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Venedik’in en büyük denizcilerinden Alessandro Condalmiero’nun idare­sindeki devasa kalyon Haçlı donanmasından ayrı düşerek Türkler’in karşısında kalakalmıştı. Bu geminin yanında cüce kalan Türk kadırgaları ona saldırırken, Doria’dan yardım gelmedi. Akşama doğru rüzgâr da Haçlı donanmasının lehine esmeye başladı, ancak komutanların yalvarmalarına rağmen Doria, Türkler’in üzerine hareket etmedi. Osmanlı gemileri bir taraftan Venedik kalyonuna saldırırken, diğer taraftan da Haçlı donanmasından ayrı düşmüş gemileri avlıyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Andre Doria, Türk donanmasının üzerine gideceğine rotasını açık denize çevirdi. Ancak Barbaros hafif kadırgaları için elverişli kıyıları bırakarak, kendi aleyhine olacak bir ortamda Haçlılarla savaşacak kadar basit bir denizci değildi. 29 Eylül günü sabah olduğunda ise Doria donanmasını toplayıp kaçmıştı. Kaçarken kimse görmesin diye Amirallik fenerini bile söndürmüştü. Osmanlı donanması çok az bir kayıpla Preveze Savaşı’nı kazanmıştı.</span></p>

      <p class="KB" id="toc_marker-19-7"><span class="Font-Style80-1" style="font-size:1em;">Soru 7: Preveze Deniz Savaşı’na, Batılılar nasıl bakar?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Preveze Deniz Savaşı, ülkemizde Türk denizcilik tarihinin en önemli za­ferlerinden birisi olarak kutlanırken, bazı batılı yazarlar 5-6 Venedik gemisinin batırıldığını, bu yüzden fazla önemsenmemesi gerektiğini belirtirler. Ancak Hammer dahi, Preveze’deki Haçlı donanmasının kaybını 128 gemi olarak verir.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Preveze Savaşı, daha sonra 1571’de Türk donanmasının yok edildiği İne-bahtı Savaşı gibi büyük bir deniz muharebesi değildir. Ancak bu savaştan sonra çeyrek asır boyunca, Türkler Akdeniz’de üstünlüğü elinde tutmuştur.</span></p>

      <p class="Style11-1 para-style-override-49" xml:lang="en-US"><span class="Font-Style79-2" xml:lang="tr-TR">Öte yandan Amerikalı Albay B. Taylor, Preveze Savaşı’nın Doria ile Barba­ros arasında danışıklı dövüş olduğunu iddia etmiştir. Fakat bu iddiasının aslı yoktur. Lane-Poole ise Cezayir korsanlarını cahil olarak niteler, ancak bu da doğru değildir. Cezayir’de bulunan Türk denizcilerinin icraatları ve Osmanlı donanmasına katkıları açıkça ortadadır.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Bir diğer iddia da Barbaros’un İspanyollarla işbirliği ortamı aradığıdır. İspanya Arşivi’nde bulunan bir belgeye göre, 25 Eylül’de Alarcon adlı bir İspanyol ajanı Barbaros’a bir mektup yazarak, “Afrika’daki bazı topraklar ile Trablusgarb’ı ona vermek karşılığında Osmanlı hizmetinden çıkıp Cezayir’e dönmesini” talep etmişti. Barbaros’un cevabının da “eğer İspanya, Venedik’e karşı savaşırsa yardımcı olabileceği” yönünde olduğu iddia edilir. Ancak bu yazışmaların doğruluk derecesi tespit edilememiştir.</span></p>

      <p class="KB" id="toc_marker-19-8"><span class="Font-Style80-1" style="font-size:1em;">Soru 8: Barbaros Hayreddin Paşa nasıl öldü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1543’teki Nice seferinden sonra Barbaros Hayreddin Paşa bir daha sefere çıkmadı. Tersanelere çeki düzen vermekle uğraştı. Hastalandıktan kısa bir süre sonra 5 Temmuz 1546’da vefat etti. Ölümüne “Mate Reisü’l-Bahr=953/1546 (Denizin Reisi öldü)” sözü ile tarih düşüldü. Hayatta iken yaptırdığı Beşiktaş’taki medresesinin yanındaki türbeye gömüldü. Osmanlı donanmasının hareket ettiği yer olan bu limana gömülmeyi kendisi vasiyet etmişti. Böylece öldüğünde bile çok sevdiği denizden ve gemilerden uzak kalmayacaktı. İstanbul’dan ayrılacak olan donanma Beşiktaş’taki Hayreddin iskelesine demir atar, sonra denize açılırdı.</span></p>

      <p class="KB" id="toc_marker-19-9"><span class="Font-Style80-1" style="font-size:1em;">Soru 9: Barbaros Hayreddin Paşa’nın gazâları nasıl yazıldı?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Barbaros Hayreddin Paşa, hayatta iken hatıralarını yazdırmıştı. Böyle bir hatırat yazdırmasının sebebi Kanunî’nin isteğiydi. Kanunî Sultan Süleyman bir gün ona; “Sen ve karındaşın nasıl ortaya çıkıp, cihad meydanına atıldınız? Bunun sebebi ne idi? Kimlerdensiniz? Kul taifesinden mi, sairlerden mi? Bu zamana gelinceye kadar ufak büyük, karada ve denizde, ne şekilde gazâlar oldu ise, baştan sona kadar, ne eksik ne fazla, gerek nazım gerek nesirle yazıp, bir kitap düzüp, buraya gönderin ki, eskiden yazılmış tarihlerin yanında, Hazine-i Âmire’mde bulunsun” diye ferman göndermişti.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Bunun üzerine Barbaros, bir denizci olup yapılan gazâları şiirlerle anlatan Seyyid Muradî’yi çağırarak, ona; “Baka Muradî! Bizler için artık dünyada işi­tilmedik nesne kalmamıştır. Hemen arzumuz, bu fani âlemde bir eser bırakıp, torunlarımızın hayır duasına vesile kılmaktır. Benim dediklerimi nesirle ve nazımla yaz. Bu dünyada gazâlarımızdan sonra bir de kitap koyup gidelim” dedi. Seyyid Muradî, Barbaros’tan dinlediklerini, kendi gördüklerini ve diğer denizcilerden duyduklarını kaleme aldı.</span> <span class="Font-Style77-1" xml:lang="tr-TR">Gazavât-ı Hayreddin Paşa</span> <span class="Font-Style79-2" xml:lang="tr-TR">adını taşı­yan bu hatıralar, birisi manzum, diğeri de mensur olmak üzere yazılmıştı. Bu büyük Türk denizcisi hakkındaki bilgilerimizin çoğunu bu esere borçluyuz.</span></p>

      <p class="KB" id="toc_marker-19-10"><span class="Font-Style80-1" style="font-size:1em;">Soru 10: Akdeniz bir Türk gölü müydü?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyılda Preveze Deniz Savaşı’ndan sonra Akdeniz’in bir Türk gölü olduğu söylenir. Ancak bu doğru değildir. Karadeniz’in bu statüsü Akdeniz’de gerçekleştirilememiş ve burası bir “Mare Nostrum” olmamıştır. Akdeniz’in kuzeyi ve Sicilya, Malta gibi birçok ada da Osmanlılar’ın elinde değildi. Nitekim 1565’te Malta’nın alınamaması bunun en önemli göstergesidir. Osmanlılar Akdeniz’de de var olduklarını göstermişler, ancak belirgin bir üstünlük kuramamışlardı. Bırakın Akdeniz’in tamamını, Doğu Akdeniz’de bile tam bir üstünlük kurmak oldukça zordu. Doğu Akdeniz Osmanlı hakimiyetinde olmasına karşılık İçel, Antalya gibi Osmanlı şehirleri dahi Hristiyan korsanların sık sık baskınlarına uğruyorlardı.</span></p>
    </div>
  </div>
</body>
</html>
