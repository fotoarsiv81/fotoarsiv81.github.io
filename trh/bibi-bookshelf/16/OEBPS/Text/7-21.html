<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-21.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-21.html" xml:lang="tr-TR">
    <div class="Basic-Text-Frame">
      <p class="BB" id="toc_marker-22"><span class="Font-Style78" style="font-size:0.93em;">İNEBAHTI DENİZ MUHAREBESİ</span></p>

      <p class="KB" id="toc_marker-22-1"><span class="Font-Style80-1" style="font-size:1em;">Soru 1: Haçlı ittifakı nasıl kuruldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar’ın Kıbrıs üzerine yürüyeceği anlaşılınca Venedik, Papalık başta olmak üzere Avrupa’daki diğer devletlerden yardım talep etti. Osmanlılar’ın Avrupa’da ilerleyişleri karşısında birçok defa bu tür Haçlı ittifakı kurulmak istenmişse de başarılı olamamıştı. Bu işin zor olacağı baştan belli olmuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Mayıs 1570’de papanın Venedikliler’e yardım edeceği haberi Avrupa’da yayıldı. Papa II. Pius, Avrupa’daki hükümdarları Hristiyanlık adına görevlerini yerine getirmeye çağırdı ve Papalık kuvvetlerini hazır etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Daha önce Preveze Savaşı’nda kurulan ittifak canlanıyordu. Türkler’e karşı kurulan orduya Venedik ve Papalık’ın yanısıra, İspanya da katılacaktı. Bu defa, ittifaka Avrupa’da Türkler’le işbirliğinden dolayı “kâfir dostu” olarak görülen Fransa’nın da katılması bekleniyordu. Ayrıca Portekiz, hatta Lehistan’ın da desteği bekleniyordu. Ancak kâğıt üzerinde oluşturulan ittifakın hayata geçi­rilmesi oldukça zordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1570 yazında Osmanlılar Kıbrıs’ı fethederken, Venedik hiçbir yerden yar­dım alamadı. Papa’nın gönderdiği kardinaller, Venedik ve İspanya Kralı’nın elçileri ile görüşmeleri bir türlü bitirememişlerdi. Lefkoşe fethedilip, 1570 yılı bittiğinde hâlâ Haçlı ittifakı oluşturulamamıştı. Hatta Kıbrıs’ın büyük bir bölümünü kaybeden Venedik, Osmanlı İmparatorluğu ile el altından barış görüşmelerini yürütüyordu. Fakat sonunda 1571 Nisanı’nda Venedik, Türkler’le barış yapmaktan vazgeçti. Bunun üzerine hızlanan görüşmeler sonucunda, 25 Mayıs 1571’de Haçlı ittifakı kuruldu. Ancak ittifak, başta düşünüldüğü kadar geniş olmamış, birliğe sadece Papalık, İspanya ve Venedik katılmıştı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Haçlı birliği 200 kadırga, 100 nakliye gemisi ve 50 bin piyade, 4.500 süvariden oluşacaktı. Haçlı ordusunun çoğu paralı asker olacaktı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Haçlı ittifakı, antlaşmaya dair İspanya’nın onayının gelmesi beklenmeden 2 Temmuz’da ilân edildi. El ilânları ve dinî merasimlerle antlaşma her yere duyu­ruldu. Hristiyanlar, ezeli düşmanlarına karşı sonunda harekete geçmişlerdi.</span></p>

      <p class="KB" id="toc_marker-22-2"><span class="Font-Style80-1" style="font-size:1em;">Soru 2: Osmanlılar, Haçlı ittifakını engellemek için ne yaptı­lar?</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Hristiyanlar’ın bu tür bir faaliyete girişeceğini çok iyi bilen Osmanlı ida­recileri, Kıbrıs Seferi’nden önce kurulması muhtemel ittifakı parçalamak için tedbir almışlardı. 1569’da Fransa’yla çok kapsamlı bir kapitülasyon antlaşması imzalanmıştı. Bu kapitülasyonları vermekteki amaç, Kıbrıs’a sefer açıldığında Avrupa’da Osmanlılar aleyhine yürütülecek bir ittifakın gücünü azaltmaktı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Ayrıca Osmanlı yönetimi Kıbrıs Seferi sırasında da Haçlı birliğini parçala­mak için politikalar üretti. Sokollu Mehmed Paşa, Fransa Kralı’nın kız kardeşini Osmanlı himayesinde olan Erdel Prensi Yanoş Sigismund Zapolya ile evlendir­meyi tasarlamıştı. Ancak Zapolya’nın Mart 1571’de ölmesi planı bozdu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu Mehmed Paşa’nın Fransa’ya gönderdiği Mahmud isimli elçi Hris-tiyan birliği fikirlerinin ön plana çıktığı bir dönemde “kâfir dostu” damgası yememek için, başta kralın huzuruna kabul edilmek istenmedi. Ancak bir süre sonra Sultan II. Selim’den ve Sokollu’dan dostluk mektupları geldi. Osmanlılar, Fransa’ya her iki devletin de düşmanı olan İspanya’ya karşı ittifak kurmayı öneriyorlardı. Osmanlı teşebbüsleri sonucunda Fransa, menfaatleri icabı Haçlı ittifakına katılmadı. Sadece Venedik’e aracı olmayı teklif etti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">İşin ilginç yanı Osmanlı saldırısına uğrayan Venedik bile Mart 1571’de İstanbul’a lçi göndererek, Osmanlı idarecileriyle gizli görüşmeler yapmıştı. Venedik elçisi, Osmanlılar’a Magosa karşılığında Avlonya, Kastelnova ve Draç’ı verme yetkisine sahipti. Ancak antlaşma yapılamadı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, Kıbrıs’a gönderdiği donanmanın yanısıra, adaya muhtemel bir yardım teşebbüsüne karşı bir başka donanma da hazırlamıştı.</span></p>

      <p class="KB" id="toc_marker-22-3"><span class="Font-Style80-1" style="font-size:1em;">Soru 3: İki donanma nasıl karşılaştı?</span></p>

      <p class="Style11-1 para-style-override-32" xml:lang="en-US"><span class="Font-Style79-2" xml:lang="tr-TR">İspanya Kralı II. Philipp’in gayrimeşru kardeşi Don Juan, heyecan arayan birçok İspanyol asilzâdesi ile Kartagena’dan yola çıkarak, 9 Ağustos’ta Napoli’ye vardı. Don Juan 14 Ağustos’ta kutsal Haçlı Seferi bayrağını teslim aldı. Haçlı gemileri yolda yeni katılımlarla büyüdü. Haçlı donanması 24 Ağustos’ta Otranto’ya ulaştı. Durum değerlendirmesi yaptıktan sonra tekrar yola çıktılar ve 27 Eylül’de Korfu’ya geldiler. Ancak ne yapacaklarını kararlaştırmamışlardı. Don Juan Kıbrıs veya Tunus’a gidilmesini isterken, Venedik donanmasının komutanı Veniero, Osmanlı donanmasına saldırılmasını teklif ediyordu. Pa­palık donanmasının komutanı Colonna da Venedik’in teklifini destekleyince, Osmanlı donanması üzerine hareket edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">103 kadırgalık Osmanlı donanması Kaptanıderya Müezzinzâde Ali Paşa’nın komutasında 16 Mart 1571’de Kıbrıs’a, Magosa kuşatmasına mühimmat gö­türmek üzere yola çıkmıştı. Nisan sonlarında Magosa’ya varıp, mühimmatı teslim ettikten sonra, gelmesi muhtemel Haçlı donanmasının yolunu kesmek için Rodos’a gitti. 4 Mayıs 1571’de 124 gemilik ikinci bir donanma Serdar Pertev Mehmed Paşa komutasında İstanbul’dan ayrıldı. Donanmaya bir süre sonra Uluç Ali Reis ile birlikte, Trablusgarb Beylerbeyi Cafer Paşa da katıldı. Haziran’ın başlarında iki donanma buluştu. Bir süre Ege Denizi’nde dolaşıp, düşman toprakları yağmalandıktan sonra 22 Eylül’de İnebahtı’ya varıldı. Dal-maçya kıyılarındaki Venedik toprakları vuruldu. Donanma İnebahtı karşısında, Balyabadra’da demir attı. Ortalıkta düşman donanması olmadığı için Osmanlı donanması Adriyatik’te kışlayacaktı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Altı aydır denizlerde gezen Osmanlı donanması yorgun düşmüştü. Bazı gemiler ve bazı sancakbeyleri askerleriyle birlikte donanmadan ayrılmıştı. Osmanlı donanmasının asker ve kürekçi açığı vardı.</span></p>

      <p class="KB" id="toc_marker-22-4"><span class="Font-Style80-1" style="font-size:1em;">Soru 4: İnebahtı Deniz Muharebesi nasıl cereyan etti?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Haçlı donanması Kefalonya’ya geldiğinde Magosa’nın Türkler’in eline geçtiği haberini almışlardı. Haçlılar, kısa bir tereddütten sonra, Türkler’le “Lepanto” dedikleri İnebahtı’da karşılaşmaya karar verdiler ve Osmanlı donanmasını buna zorladılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Her iki taraf da casusları vasıtasıyla birbirlerinin gücünü öğrenmeye çalı­şıyordu. Osmanlı donanmasından Kara Hoca 1 Ekim’de balıkçı kılığına girerek teknesiyle Haçlı donanması arasında dolaşıp, bilgi toplamıştı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Haçlıların geldiği haberi üzerine Osmanlı donanmasındaki komutanlarla bir harp meclisi toplandı. Tecrübeli bir denizci olan Uluç Ali Reis, toplantıda söz alarak “İnebahtı Boğazı’nın müstahkem bir yer olduğunu ve buradan Haçlıların geçemeyeceğini” söyledi. Osmanlı donanmasının eksikleri yüzünden körfezden çıkılmamasını tavsiye etti. Uluç Ali Reis, Akdeniz’de yıllarca korsanlık yapmış, tecrübeli bir denizci idi. Onun fikrine Donanma Serdarı Pertev Paşa da iştirak etti. Ancak denizcilikten gelmeyen Kaptanıderya Ali Paşa, onların görüşüne karşı çıkarak, padişahın emrinin düşmanla savaşılması olduğunu söyledi. Hâlbuki Osmanlı donanmasının bulunduğu yer Uluç Ali Paşa’nın söylediği gibi Os­manlı donanması oldukça iyi bir mevkide idi ve körfezin batısında esen poyraz rüzgârından ve boğazdaki kalelerden dolayı düşman donanmasının içeri girmesi oldukça zordu. Nitekim Haçlı donanmasında bulunanlar, “Türkler İnebahtı Körfezi’ne sığınmışsa, sefer bitti, bütün masraflar boşa gitti. Kadırgalarla Rion Boğazı’nın korkunç geçişini zorlamak mümkün değildir. Hristiyan donanması iki kalenin top ateşiyle mahvolacaktır” diye düşünüyorlardı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Ali Paşa, deniz tecrübesi olmadığı için donanmayı stratejik bakımdan üstün bir yerden çıkarıp, 55 kilometre batıya avantajı olmayan bir mevkiye nakletti. Uluç Ali Reis, kaptanıderyaya sığ sularda savaşmak yerine açık denizde savaşmanın daha avantajlı olduğunu, karaya yakın savaşılırsa askerlerin sahile kaçmaya çalışacaklarını söyledi. Fakat Ali Paşa, tecrübeli denizcinin ikinci teklifini de reddetti. Muharebenin gidişatı Uluç Ali Reis’i haklı çıkaracaktı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kaptanıderyanın görüşünün ağır basması üzerine Osmanlı donanması, Haçlıları İnebahtı açıklarındaki adalarda karşıladı. Muharebeden önce Haçlı donanmasında hâlâ tartışmalar devam ediyordu. Haçlı birliğinin komutanı Don Juan, döneminin en iyi amirallerindendi ve</span> <span class="Font-Style77-1" xml:lang="tr-TR">“Beyler danışma zamanı bitmiş, savaş zamanı gelmiştir”</span> <span class="Font-Style79-2" xml:lang="tr-TR">diyerek tartışmayı bitirmişti. İki donanma 6 Ekim 1571’de, Curzolare Adası yakınlarında savaşa tutuştu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Haçlı bayrakları, Meryem Ana bayrakları, Venedik, İspanya ve Papalık bay­rakları altındaki Haçlı donanması 243 gemi, 37 bin asker, Osmanlı donanması ise 230 gemi ve 25 bin askerden oluşuyordu. Gemi, asker ve silah üstünlüğü Hristiyanlar’daydı. Ayrıca Osmanlı donanması yorgun, Haçlı donanması ise yeni yola çıktığı için daha dinçti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Asıl muharebe İnebahtı önlerinde 7 Ekim günü öğle vakti başladı. Don Juan, muharebeden önce askerlerine</span> <span class="Font-Style77-1" xml:lang="tr-TR">“Evlatlarım, Tanrı’nın izniyle burada ya Fatih olacağız veya öleceğiz”</span> <span class="Font-Style79-2" xml:lang="tr-TR">diye seslenmişti. Haçlılar, üç saat süren çatışmaların sonunda büyük bir zafer kazandılar. Hristiyanlar, “Kale gibi” büyük gemileri ve top üstünlüğüyle Osmanlılar’ı mağlup etmişlerdi. Osmanlı donanmasında kürek çeken Hristiyan esirler, ordumuzu içten vurup, Haçlılar’ın muharebeyi kazanmasına yardımcı olmuşlardı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İnebahtı Deniz Muharebesi’nde Osmanlı donanmasının büyük bir kısmı yok edilmişti. Sadece Uluç Ali Reis, gece karanlığından istifade edip, yaptığı manevrayla 30 gemiyle kurtulabilmişti. 190 Osmanlı gemisi ya batmış, ya da Haçlıların eline geçmişti. Kaptanıderya Müezzinzâde Ali Paşa ve yüzlerce Os­manlı amirali ve komutanı muharebede şehid olmuştu. Donanmamızdan 20 bin asker şehid olmuş, 3.845 kişi de Haçlılar’a esir düşmüştü. Ayrıca Osmanlı donanmasında kürek çeken 15 bin Hristiyan forsa serbest kalmıştı. Haçlılar, gemilerde teslim olan veya denize düşmüş olan askerlerimizi esir almayıp, öldürmüşlerdi. Hatta kurşun harcamamak için denize düşmüş askerlerimizi kayıklardaki mızraklı Haçlı askerleri katletmişlerdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Haçlı donanmasının kaybı ise oldukça azdı. Sadece 15 kadırga ve 8 bin asker kaybetmişlerdi. 21 bin de yaralıları vardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı donanmasının sağ kanadında yer alan gemilerdeki askerlerimiz muharebe sırasında can havliyle karaya kaçmaları savaşı kaybetmemizin önemli sebeplerinden biriydi. Bu yüzden muharebeden sonra hayatta kalan askerlere bazı yaptırımlar uygulandı. Muharebeye katıldım diye maaşlarına zam alan askerlerin zamları iptal edildi. Ebussuud Efendi’den muharebeye katılanlar hakkında</span> <span class="Font-Style77-1" xml:lang="tr-TR">“Düşmana kaçarken deryaya düşüp boğulanlar şehid sayılır mı? Düşmandan kurtulan gaziler hakkında hüküm nedir?’</span> <span class="Font-Style79-2" xml:lang="tr-TR">diye fetva istendiğinde, şeyhülislâm</span> <span class="Font-Style77-1" xml:lang="tr-TR">“Muharebede düşmandan kaçmayıp telef olanlar şehidlerdir. Fakat gerek kaçarken denize düşüp boğulanlar, gerekse de kaçıp kurtulanlar hem bu dünyada, hem öteki dünyada Allah’ın gazabına müste-haklardır”</span> <span class="Font-Style79-2" xml:lang="tr-TR">demişti.</span></p>

      <p class="KB" id="toc_marker-22-5"><span class="Font-Style80-1" style="font-size:1em;">Soru 5: Haçlılar’ın, İnebahtı’daki üstünlüklerinin sebebi ne idi?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı donanmasının İnebahtı Deniz Muharebesi’nde mağlup olmasının önemli sebeplerinden biri Haçlı donanmasında bulunan devasa gemilerdi. Venedik’e ait ve yeni inşa edilmiş altı ağır kalyon 50 topuyla geminin her tara­fından ateş edebiliyordu. Venedik kalyonlarının ikisinin komutanları Magosa’da Lala Mustafa Paşa tarafından öldürülen Marco Antonio Bragandino’nun kar­deşleri Antonio ve Ambrogio idi.</span></p>

      <p class="Style11-1 para-style-override-34" xml:lang="en-US"><span class="Font-Style79-2" xml:lang="tr-TR">Antonio ve Ambrogio, kardeşlerinin Kıbrıs’da öldürüldüğünü haber al­mışlardı ve intikam hırsıyla Osmanlı donanmasına saldırmışlardı. Kalyonlar 27 kiloya varan güllelerle Osmanlı kadırgalarını parçaladılar. Bu tür gemiler daha önce deniz savaşında ateş hattında denenmemişlerdi, ama İnebahtı Deniz Muharebesi’nde inanılamayacak kadar başarılıydılar. Yüzen kaleler biçimindeki kalyonlar hiç dinmeyen yüksek ateş güçleriyle, iki donanma arasında kadırga savaşı başlamadan Osmanlı gemilerini üçte birini imha etmişlerdi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Muharebenin en önemli safhalarından biri donanma komutanı Kaptanı-derya Müezzinzâde Ali Paşa’nın şehid olmasıydı. Ali Paşa, baştardesiyle Haçlı donanmasının komutanı Don Juan’ın gemisi La Real’e doğru hücum etmişti. Çok sayıda Haçlı gemisi kaptan Paşa’nın gemisini kuşattı. Tüfekli Haçlı asker­leriyle Osmanlı askerleri gemilerin güvertesinde savaşmaya başladılar. Ali Paşa, bir tüfek kurşunu ile şehid edildi ve kafası kesilip, mızrağa takılarak La Real’in direğine asıldı. Kaptanıderyanın şehid edilmesi ve sancağın Hristiyanlar’ın eline geçmesi Osmanlı donanmasında olumsuz etki yaptı. Venedikli ressam Tintoretto, İnebahtı Deniz Muharebesi tablosunda Ali Paşa’nın baştardesinin ele geçirilmesini etkileyici bir şekilde resmetmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Haçlı donanmasındaki askerler zırhlıydı ve arkebüz adı verilen tüfeklerle donatılmışlardı. Ağırlıkları dokuz kiloya varan arkebüzler, 400 metreye kadar mesafede etkiliydiler. Haçlılar arkebüzleriyle yüksek güverteli gemilerinden Türk denizcilerine büyük kayıplar verdirdiler. Osmanlı donanması tüfek açısından bu kadar donanımlı değildi ve Hristiyanlar’a oklarla cevap verebilmişti. Okları tükenen askerlerimiz gemilerde ellerine geçirdikleri bütün eşyalarla kendilerini müdafaa etmişlerdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Don Juan ve Haçlı donanmasındaki diğer tecrübeli kaptanların taktikleri muharebede Haçlı üstünlüğünün bir diğer sebebiydi. Donanma kaptanla­rından Gian Andrea, kadırgaların mahmuzlarını aşağıya indirerek gemilerin suya daha fazla gömülmesini sağlamış ve Osmanlı donanmasındaki gemilerin gövdelerinden vurulmasını sağlamıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İnebahtı Deniz Muharebesi, tarihin en kanlı deniz savaşlarından birisidir. Deniz binlerce Türk ve Hristiyan’ın kanıyla renk değiştirmişti. Dönemin ta­rihçilerinden Gianpietro Contarini, İnebahtı Muharebesi’nin meydana geldiği suların “kan denizi” olduğunu yazmıştı. İnebahtı, yeni silahların ve gemilerin ön plana çıktığı bir muharebeydi. Kadırgaların, yani kürekli gemi çağının sonu, kalyonların, yani yelkenli gemilerin çağının başlangıcıydı.</span></p>

      <p class="KB" id="toc_marker-22-6"><span class="Font-Style80-1" style="font-size:1em;">Soru 6: İnebahtı, Hristiyan Dünyası’nda nasıl yorumlandı?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">7 Ekim 1571, başta Venedik olmak üzere birçok Hristiyan ülkesinde bay­ram günü olarak ilân edildi. İtalya’da bu zafer büyük törenlerle kutlandı. Zafer anısına heykeller ve resimler yapıldı. Hristiyan Dünyası, güç birliği ve sağlam bir iradeyle Osmanlılar’ın yüzyıllardır korku salan gücünün engellenebilece­ğini anladı. Yenilmez denilen Türk yenilmiş, Osmanlı’nın yenilmezlik efsanesi bitmişti. İstanbul’un fethinden sonra bir türlü durdurulamayan Osmanlı İmparatorluğu’na ilk defa büyük bir darbe vurulmuştu.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">İnebahtı’nın galipleri, muharebede ele geçirdikleri Türk silahlarını, bayrak­larını ve eşyalarını Venedik, Roma, Cenova ve Madrid’de sokak ve dükkânlarda sergilediler. “Türkler’e karşı Tanrı’nın yardımıyla kazanılan büyük zaferin anısına” yazısını taşıyan paralar bastırıldı. Ressamlar, İnebahtı Deniz Muharebesi’nin birçok tablosunu yaptılar. Avrupa’daki kilise ve saraylar, “İnebahtı” resimleri ve freskleriyle süslendi. Tablolarda Tanrı’nın ve meleklerin Hristiyanlar’a yardımı resmedildi. Heykeltıraş Andrea Clamec, Messina’da savaşın anısına Don Juan’ın heykelini yaptı. Avrupa’da İnebahtı üzerine yüzlerce destan, şiir ve kitap kaleme alındı. İnebahtı, İngiliz edebiyatının en önemli ismi Shakespeare’i de etkiledi. Shakespeare, eserlerinde İnebahtı Muharebesi’ne katılan İtalyan asillerinden hareket edip, Dük Prospero ve Kıbrıs’ı müdafaa eden Othello karakterlerini kullandı.</span></p>

      <p class="KB" id="toc_marker-22-7"><span class="Font-Style80-1" style="font-size:1em;">Soru 7: Haçlılar, zaferi niçin değerlendiremedi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Hristiyanlar, İnebahtı’da büyük bir zafer kazanmışlardı. Ancak müttefik donanması zaferlerinin meyvelerini toplayamadı. Kendi insan zayiatlarından, Osmanlı kıyılarında güvenli bir liman ele geçiremediklerinden ve kendi arala­rındaki anlaşmazlıklarından dolayı İtalya’ya geri döndüler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Don Juan’ın ganimetleri dağıtırken Venedikliler’in hakkını yemiş olma­sından dolayı Haçlılar arasındaki ilişkiler oldukça gergindi. Amiral Colonna, Hristiyanlar arasında “ikinci bir muharebeden” bile söz ediyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yine de herkes İnebahtı’ya veya savunması zayıf Eğriboz’a bir saldırı düzenlenmesini, hatta Hristiyanlar’ın ayaklanmaya hazır beklediğini tahmin ettikleri Mora’nın tamamını ellerine geçirmelerini bekliyordu. Ancak hiçbir şey yapılamadı. Haçlılar dereyi görmeden paçalarını sıvamışlardı. Mora’nın nasıl paylaşılacağı konusunda kâğıt üzerinde bile anlaşamamışlardı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Osmanlı hakimiyetindeki İnebahtı veya Koron ve Modon’a karşı herhangi bir teşebbüsde bulunmak için mevsim uygun değildi. Zaten bu kaleleri ele geçirmenin sadece Venedik’e yarar sağlaması, Haçlıları böyle bir teşebbüsde bulunmaktan vazgeçirmişti. Venedik’in Ayamavra’yı alma teşebbüsü de başarı­sızlıkla sonuçlanmıştı. Venedik, vergi karşılığında Kıbrıs’ın bir kısmının elinde kalacağı bir antlaşma yapma peşine düştü. Osmanlılar’ı tahrik etmek ve İnebahtı Muharebesi’ne Venedik’e özgü bir karakter vermek, işlerine gelmiyordu. Osmanlı İmparatorluğu’nun daimi düşmanlığı eninde sonunda Venedik’in çöküşü demekti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar’a karşı tekrar bir Haçlı birliği oluşturmak için teşebbüsler devam etti. 1572 Ekim’inin sonlarına doğru Fransa Kralı IX. Charles, İspanya Kralı II. Philipp’in müttefik Hristiyan birliğine katılma davetini, “Protestan-larla mücadele ettiğini ileri sürerek” kabul etmedi. Sokollu Mehmed Paşa da Fransızlar’a İspanyollara saldırmaya niyetli olduğunu söyleyerek, Fransızlar’ın da İspanya’ya saldırmalarını öğütlüyordu. Ayrıca Fransa’nın, Lehistan’a kral seçiminde Osmanlı desteğine ihtiyacı vardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İşin ilginç tarafı Habsburglar’ın doğu kanadı olan Avusturya da ittifaka katılmadı. İmparator Maksimilyan bir elçi heyetini, hediye ve Macaristan vergisiyle birlikte İstanbul’a göndermişti. Bu Maksimilyan’in Haçlı birliğinden uzak duracağını gösteriyordu.</span></p>

      <p class="Style11-1 para-style-override-30" xml:lang="en-US"><span class="Font-Style79-2" xml:lang="tr-TR">Haçlı birliğinin kurucusu ve organizatörü Papa V. Pius’un, 1572 Mayıs’ındaki ölümü Osmanlılar’a karşı yeni bir ittifak oluşturulması hayallerinin sonu oldu. Yeni papa XIII. Gregor’un kafasında Haçlı Seferi yerine başka planlar vardı.</span></p>

      <p class="KB" id="toc_marker-22-8"><span class="Font-Style80-1" style="font-size:1em;">Soru 8: Osmanlılar, İnebahtı mağlubiyeti üzerine ne tedbir­ler aldılar?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">İnebahtı Muharebesi’nde yaşanan hezimetin haberi 23 Ekim’de İstanbul’a ulaştı. Hemen tedbirler alınmaya başlandı. Mora kıyılarının korunması için Vezir Ahmed Paşa ile Rumeli Beylerbeyi’ne emirler gönderildi. Savaşta ölen idarecilerin yerine yeni tayinler yapıldı. Savaştan kaçanlar olduğu için, savaşta batan gemilerden kurtulanların dışında, donanmada yapılan tayinlerin ve maaş artışlarının geçersiz olduğu ilân edildi. Şeyhülislâm Ebussuud Efendi, “Savaştan kaçarken boğulanların ve kaçıp kurtulanların Allah’ın gazabına uğrayacaklarına” dair bir fetva yayınladı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu Mehmed Paşa, Kıbrıs seferini Haçlı tehlikesini Osmanlı’nın üzerine çekebileceği gerekçesiyle istememişti. Nitekim veziriazamın tahmini doğru</span> <span class="Font-Style79-2" xml:lang="tr-TR">çıkmış, Kıbrıs’ın fethini engelleyemeyen Haçlı donanması İnebahtı’da Osmanlı donanmasının hemen hemen tamamını yok etmişti. Ama Avrupa bayram yaparken, Osmanlılar metanet ve cesaretlerini koruyorlardı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İdareciler, Osmanlı İmparatorluğu’nun birkaç ay içerisinde yeni bir do­nanma oluşturabilecek güçte olduğunu ve zafer kazanan Hristiyanlar’ın kendi aralarında denizde ikinci bir teşebbüsde bulunamayacak derecede anlaşmazlıklar içinde olduklarını biliyorlardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İtalya’da kutlamalar sürerken, veziriazam mağlubiyetin yaralarını sarmak için süratle harekete geçti. Yeni bir donanmanın hazırlıkları derhal olağanüstü bir çabayla başlatıldı. İlk olarak bu mağlubiyet sırasında emrindeki gemilerini kurtarmayı başaran Uluç Ali Paşa’yı 28 Ekim 1571’de Cezayir Beylerbeyiliği ile birlikte kaptanıderyalığa getirdi ve dağılmış donanmayı toplamakla görev­lendirdi. Ali Paşa, İstanbul’a geldiğinde hizmetlerinden dolayı onun lakabını “Kılıç”a çevirdi. Donanma Serdarı Pertev Paşa da emekli edildi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Afrika sahillerindeki Osmanlı topraklarına İspanyolların muhtemel bir saldırısına karşı destek birlikleri gönderildi. Garb Ocakları’nın idaresi Arap Ahmed Paşa’ya verildi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Osmanlı yönetimi muharebede esir düşenleri kurtarmak için harekete geçti. Haçlı birliği komutanı Don Juan’a hediyeler gönderildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İnebahtı’dan sonra Mora’daki Maynotlar ile İlbasan ve Hersek’te bulu­nan Hristiyanlar yer yer isyan ettilerse de, alınan tedbirlerle ayaklanmalar bastırıldı.</span></p>

      <p class="KB" id="toc_marker-22-9"><span class="Font-Style80-1" style="font-size:1em;">Soru 9: İnebahtı’dan sonra yeni bir donanma nasıl inşa edildi?</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Osmanlı kıyılarının muhafazası için süratle yeni bir donanmanın inşa edilmesi gerekliydi. Kılıç Ali Paşa bahara kadar hazırlanması istenen gemilerin inşası için yoğun bir gayret göstermekteydi. Ancak yapılacak işin büyüklüğü de gözünü korkutuyordu. Bu yüzden Sokollu Mehmed Paşa’ya:</span> <span class="Font-Style77-1" xml:lang="tr-TR">“Gemilerin teknesinin yapılması mümkündür, lakin gemi lengerlerini, yelkenleri ve sair levazımatın tekmilinin gerçekleşmesi zordur”</span> <span class="Font-Style79-2" xml:lang="tr-TR">demesi üzerine, veziriazam tarihe geçmiş şu meşhur sözlerini söylemiştir:</span> <span class="Font-Style77-1" xml:lang="tr-TR">“Paşa, Osmanlı İmparatorluğu’nun kuvvet ve kudreti ol mertebededir ki, donanma lengerlerini gümüşten, resen-lerini (ipleri) ibrişimden, yelkenlerini atlastan temin etmek ferman olunsa müyesserdir”.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">O kış İstanbul, İzmit, Sakarya, Sinop, Gelibolu, Varna, Silistre, Semendire, Burgaz, Vize, Ahyolu, İğneada, Süzebolu, Midye, Alanya, Antalya, Samsun, Kefken, Bartın, Biga, Gemlik ve Rodos’taki Osmanlı tersaneleri, 1571 kışında yeni gemileri inşa etmek için hummalı bir faaliyete girişildi. İmparatorluk bütün ekonomik imkânlarını seferber ederek gemi yapımı için ülkenin her tarafından kendir, üstüpü, donyağı, urgan, yelken bezi, zift, kereste, gemi direği, çivi, demir toplanıp, tersanelere gönderildi. Bir taraftan da silah ve top yaptırılıp, yeni donanma için kürekçi ve asker toplandı. Gemi inşasında görevli yetkililer sık sık uyarılarak işlerini zamanında bitiremezlerse cezalan­dırılacakları hatırlatıldı. İnsanüstü gayretlerin sonucunda 50 gemi Rumeli tersanelerinde, 50 gemi de Anadolu’da inşa edildi. İstanbul’da inşa edilenlerle birlikte beş altı ay içerisinde 134 yeni gemi ortaya çıkmıştı. Ayrıca mevcut hasarlı gemiler de onarılmıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">13 Haziran 1572’de, içine 20 bin asker konulmuş 250 kadırgadan müteşek­kil Osmanlı donanması Kılıç Ali Paşa’nın komutasında denize açıldı. Osmanlı donanmasının tamamen yok olduğu İnebahtı Muharebesi’nden sonra beş altı ay içinde, 250 gemilik bir donanma ortaya çıkınca Hristiyanlar şaşkına dönmüşlerdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Bu tarihlerde İstanbul’da bulunan ve Venedik’le Osmanlılar arasında barış antlaşması yapılmasına çalışan Fransız elçisi Osmanlı’nın muhteşem organi­zasyonu ve kapasitesi karşısında büyülenmişti. Aslında Osmanlı gücünün bir hayranı olmayan Acqs Piskoposu, 8 Mayıs 1572’de Kral IX. Charles’e gönderdiği mektubunda şöyle diyordu:</span> <span class="Font-Style77-1" xml:lang="tr-TR">“Kendi gözlerimle görüp, değerlendirmesini yapma fırsatını bulmamış olsaydım, asla bu monarşinin gücüne inanmazdım. Ama gerçekten de tek bir gün geçmiyor ki, yeni etkilerle karşılaşmayayım”.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı donanması 250 gemiyle tekrar Akdeniz’e çıktığında, Mora’nın güney sahillerindeki Haçlı birliği liderleri arasındaki köklü anlaşmazlıklar da bariz bir şekilde su yüzüne çıktı. Birkaç önemsiz çarpışma ve Venedikliler’in Ayamavra Adası’na başarısız olan birkaç saldırısı dışında önemli bir gelişme olmadı. Bir yıl sonra da Osmanlı donanması, Tunus’u fethetti.</span></p>

      <p class="KB" id="toc_marker-22-10"><span class="Font-Style80-1" style="font-size:1em;">Soru 10: İnebahtı’dan sonra inşa edilen donanmaya ne oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı donanması inanılmayacak kadar kısa bir sürede inşa edilmişti. Ancak gemi yapımı için normal süreç dışına çıkıldığı için daha sonra prob­lemler yaşanacaktı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Gemi yapımı için imparatorlukta malzemeler bolca vardı; ahşap kısımlar ve yelkenlerin de bir kusuru yoktu. Toplar da tamamdı. En önemli eksiklik ise mürettebattı. Yetenekli denizciler İnebahtı’da kaybedilmişti ve bu eksiğin telafisi yoktu. Özellikle yetenekli gemi reisleri bulmak neredeyse imkânsızdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Gemi yapımı sırasındaki en büyük zorluklardan biri, ağaçların kesimin-deydi. Ağaçlar ne zaman gerek duyulursa o zaman sadece o anki ihtiyaç için kesilir, asla önceden yeterli miktarda kurumuş ağaç depolanmazdı. Bu yüzden çoğunlukla henüz yaşken ve yeşilken biçilmeye ve işlenmeye başlanırsa, gemi­ler daha suya salındıkları gibi kurumaya ya da çürümeye ve daha limandan çıkmadan su almaya başlarlardı.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Zinkeisen’in, dönemin İtalyan gözlemcilerinden aktardığı bilgilere göre Osmanlı donanması yapıldıktan bir süre sonra kullanılamaz hâle gelmişti.</span></p>

      <p class="KB" id="toc_marker-22-11"><span class="Font-Style80-1" style="font-size:1em;">Soru 11: Venedik, nasıl barış antlaşması imzaladı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Venedik, Türkler üzerine daha büyük bir faaliyette bulunulamayacağını görünce, Osmanlı yönetiminin niyetini anlamak ve kendi lehlerine sulh ak­detmek için İstanbul’daki elçisini görevlendirmişti. Elçi Barbaro, Sokollu ile yaptığı görüşmede tarihe geçen şu cevabı aldı:</span> <span class="Font-Style77-1" xml:lang="tr-TR">“Sizden bir krallık yer almakla, bir kolunuzu kesmiş olduk. Siz ise donanmamızı mağlup etmekle sakalımızı tıraş ettiniz. Kesilmiş bir kol yerine gelmez, ama tıraş edilmiş sakal evvel­kinden daha gür çıkar”.</span> <span class="Font-Style79-2" xml:lang="tr-TR">Gerçekten de o kış yapılan büyük çalışma neticesinde 200’den fazla gemi inşa edildi ve Haziran ayında bu donanma Akdeniz’e açıldı. Bu hadisenin ardından müttefikler bir daha toparlanamadılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1572 Eylül’ünde Venedik Balyosu ve Sokollu Mehmed Paşa arasında görüşmeler başladı. 7 Mart 1573’te antlaşma imzalandı. Venedik, Kıbrıs ve Sopoto Kalesi’nden feragat etti, ayrıca üç yıl içinde Osmanlı İmparatorluğu’na 300 bin altın savaş tazminatı ödeyecekti. Venedik’in elindeki Zenta’nın vergisi 500 altın artırıldı. Dalmaçya’da iki tarafın birbirinden aldığı topraklar karşılıklı olarak geri verildi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Yelken açmaya hazır bekleyen 250 kadırgalık yeni Osmanlı donanmasının yarattığı korku Venedik’i barışsever yapmıştı. Venedik antlaşmanın ardından, yapılan antlaşmanın şerefli olduğuna dair açıklamalar yaptı. Antlaşmayla Girit ve Dalmaçya’daki topraklarını güvence altına aldıklarına inanıyorlardı. Savaş Venedik’e çok pahalıya mal olmuştu. Venedik, İnebahtı Muharebesi için mil­yonlarca altın harcamıştı.</span></p>

      <p class="Style29 para-style-override-70" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu lehine gelişen bu durum için Hammer,</span> <span class="Font-Style77-1" xml:lang="tr-TR">“İnebahtı Muharebesini Türkler kazanmış zan olunur”,</span> <span class="Font-Style79-2" xml:lang="tr-TR">yorumunu yaparken, Voltaire ise</span> <span class="Font-Style77-1" xml:lang="tr-TR">“Türkler İnebahtı Muharebesini sanki kaybetmemiş de, kazanmış gibiy­diler”</span> <span class="Font-Style79-2" xml:lang="tr-TR">demişti.</span></p>

      <p class="KB" id="toc_marker-22-12"><span class="Font-Style80-1" style="font-size:1em;">Soru 12: Don Kişot’un yazarı Cervantes, İnebahtı’da kolunu na­sıl kaybetti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Don Kişot’u herkes bilir. Miguel de Cervantes Savedra’nın yel değirmen-leriyle savaşan şövalyesinin romanı bütün dünyada olduğu gibi, Türkiye’de de pekçok kişi tarafından okunmuştur. Don Kişot’u, atı Rozinante’yi ve seyisi Sanço Panço’yu hemen hatırlarız. Günlük hayatımızda sık sık sıra dışı bir işe soyunanlara da, “Donkişotluk yapma” denildiğine şahit oluruz. Cervantes’in diğer yönlerini ise bilmeyiz. İspanya’nın bu en meşhur yazarı 1571’de İnebahtı savaşı sırasında yaralanmış ve sol elini kaybetmiş, daha sonraki yıllarda da Türkler tarafından yakalanarak beş yıl Cezayir zindanlarında esaret hayatı geçirmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1547’de İspanya’da doğan Cervantes bir doktorun oğlu idi. Baba Rodrigo Cervantes soylu olduğunu iddia eden, ama zengin olmayan bir adamdı. Yedi çocuklu bir ailenin dördüncü çocuğu olarak doğan Miguel de Cervantes’in hayatı ailesi ile birlikte şehirden şehire dolaşmakla geçti. Bu yer değiştirmenin sebebi, alacaklılardan kaçmak içindi. Sevilla’da bir Cizvit okulunda okuduktan sonra Madrid’de üniversiteye gitti. Avrupa’nın önemli düşünürlerinden Erasmus’un öğrencisi olan Lopez de Hoyos’dan dersler aldı. Şehirden şehire dolaştığı için iyi bir tahsil yapamamıştı. Bir kavga sırasında birisini yaralayınca hayatının gidişatı değişti. Tutuklama kararı çıkınca 1569’da İtalya’ya kaçtı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu sırada Osmanlı İmparatorluğu’nun Kıbrıs seferi dolayısıyla bütün İtalya ayaktaydı. Osmanlılar’ın Kıbrıs’ı fethi 1453’ten beri bir Haçlı Seferi oluşturmak için çabalayan, ancak muvaffak olamayan Papalığa istediği fırsatı vermişti. Papa V. Pius ile İspanya ve Venedik’in başını çektiği bu Haçlı birliğine Ceneviz, Sicilya, Napoli ve Avrupa’daki diğer Hristiyan devletler de asker ve gemi gönderdiler. Hazırlıklarını tamamlayan donanma Kıbrıs’ı geri almak için harekete geçti. Bu donanmaya İtalya’da bulunan Cervantes de katılmıştı. Don Kişot’un yazarı, Haçlı donanmasındaki bir İspanyol gemisi olan Marquesa’yla kendisini bekleyen kaderinden habersiz olarak, Hristiyanlık aşkıyla, Türkler’e karşı savaşmaya gitmekteydi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Cervantes, 7 Ekim 1571’de Yunanistan’ın Patrai Körfezi’nde Türkler’in İne-bahtı, Avrupalılar’ın Lepanto dedikleri yerde Osmanlı donanması ile karşılaştı. Cervantes bu savaşta Türkler’e karşı büyük bir heyecanla savaştı. Fakat göğsüne yediği iki kurşun koluna gelen bir gülle ile yaralanmış ve yarası yüzünden sol elini kaybetmişti. Bu yüzden de “el Manco de Lepanto”, yani “İnebahtı’nın tek kollusu, İnebahtı’nın sakatı” diye anıldı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Cervantes’in talihsizliği kolunu kaybetmekle bitmedi. Durumuna bakmadan İnebahtı’dan sonra da İspanyol donanmasında askerliğe devam etti. 1575’te bir İspanyol gemisi ile birlikte Akdeniz’de yol alırken Afrika’daki Türk korsanları tarafından esir alındı ve Cezayir’de köle olarak satıldı. Ailesi fakir olduğu için fidye parasını ödeyemedi. Miguel de Cervantes de defalarca kaçıp kurtulmaya çalıştı ancak her defasında başarısız oldu, zindanda prangaya vurularak tutuldu. İstanbul’a köle olarak gönderilmek üzereyken ailesi, kilisenin de yardımı ile topladığı fidyesini gönderdi ve Miguel de Cervantes de böylece özgürlüğüne kavuştu. Beş yıl Cezayir’de esir kalan Cervantes bu sırada Türk ve İslâm kül­türlerini yakından tanımış, Türkçe’yi de öğrenmişti. Esaret hayatı ve buradaki öğrendiklerinin tesirleri daha sonra yazacağı eserlerine yansıdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Esaretten kurtulup ülkesine döndükten sonra 1585’te evlendi. İş bulamadığı için yazarlığa başladı ve ilk kitabını 1585’te yayınladı. Ancak geçim sıkıntısı çekiyordu. Evini ve eşini bırakıp İspanya’nın Endülüs bölgesinde gezici vergi memurluğu yapmaya başladı. 1587’de buğday toplama görevi karşılığında halktan aldığı parayı bir bankere kaptırınca, hesap defterleri açık verdi ve hapse atıldı. Yaklaşık iki yıl hapiste kaldı. Hapisten çıktıktan sonra bir talihsizlikten dolayı ikinci kez hapse düştü. Evinin önünde ölen bir İspanyol asilzâdesinin ölümünden sorumlu tutulmuştu. Bir süre sonra aklanarak hapisten çıktı. 1605’te yeni bir devlet memuriyetine başladı ve kendisini tarihe geçirecek olan Don Kişot’u yayınladı.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Miguel de Cervantes daha önce başka kitaplar yazmasına rağmen başarılı olamamıştı. Don Kişot, yazarı yalnız İspanya’da değil bütün Avrupa’da zirveye taşıdı. Miguel de Cervantes, 1605’te yayınladığı Don Kişot ile modern romanın ilk örneğini verdi. Don Kişot, bütün dünyada en fazla okunan ve birçok dile çevirisi yapılan bir kitap oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Don Kişot yayınlandıktan kısa bir süre sonra hemen popüler oldu ve günümüzde olduğu gibi anında korsan baskıları neşredildi. İspanya’da arka arkaya defalarca basılan kitap neşrinden birkaç yıl sonra Avrupa’daki birçok dile çevrildi. Cervantes romanının ikinci cildini hazırlamadan Tordesillaslı Alonso Fernandez de Avelaneda takma ismini taşıyan bir yazar 1614’te Don Kişot’un ikinci cildini yayınladı. Cervantes eserinin ikinci cildini, ancak 1615’in sonlarında neşredebildi. İkinci cilt de arka arkaya baskılar yaptı ve birçok Avrupa diline çevrildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cervantes, Don Kişot’tan fazla para kazanamadı, ama eserini Lemos Kontu’na ithaf etmişti. Lemos Kontu, bu yüzden yazarı himayesine aldı ve Cervantes böylece geçim sıkıntısından bir nebze kurtulup, kendini tamamen yazarlığa verdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cervantes’in kitabı insanların hafızasında unutulmayacak anekdotlar bıraktı. Don Kişot oldukça eğlendirici bir romandı. İspanya Kralı III. Felibe, kendinden geçmiş bir şekilde kitap okuyan birini gördüğünde “Ya kendini kaybetmiş veya Don Kişot okuyor” demişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Romanın kahramanı La Manşalı Don Kişot şövalye romanları okumaktan beyni sulanmış bir kahramandı. Cervantes İspanya’nın hem en parlak döne­mine, hem de ülkenin çökmeye başlamasına şahit olmuştu. Yazar, bu yüzden Don Kişot’ta ülkesindeki değişimi yansıtır. Ortaçağ Avrupası’na şövalyelik ruhu damgasını vurmuştu, ama XVI. yüzyılın sonlarında kahraman şövalyelerin artık izi kalmamıştı. Cervantes, romanında İspanya’daki düzeni tenkit eder.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Romana Don Kişot’un yanısıra şövalyenin hayali sevgilisi Dulcinea, atı Rozinante, seyisi Sanço Panço ve seyisinin eşi Teresa tipleri ayrı bir renk ka­tar. Cervantes, Don Kişot’ta Türkler’i, Araplar’ı ve Yahudiler’i olumsuz tipler olarak kullanır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cervantes’in hayatında oldukça etkili olan İnebahtı Muharebesi ve esaret yıllarının izlerine başta Don Kişot olmak üzere, eserlerinde sıkça rastlanılır. Cervantes, Don Kişot’ta “İnebahtı’da ölen Hristiyanlar, sağ kalan ve galip gelen­lerden daha mutluydular” diyerek Haçlı zaferini vurgular. Osmanlı sarayında geçen hadiseleri anlattığı “la Gran Sultana”, yani Yüce Sultan isimli tiyatro eserini de zaten esaret yıllarında yazmıştı.</span></p>
    </div>
  </div>
</body>
</html>
