<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-22.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-22.html" xml:lang="tr-TR">
    <div class="Basic-Text-Frame">
      <p class="BB" id="toc_marker-23"><span class="Font-Style78" style="font-size:0.93em;">OSMANLI-İRAN İLİŞKİLERİ (1578-1639)</span></p>

      <p class="KB" id="toc_marker-23-1"><span class="Font-Style80-1" style="font-size:1em;">Soru 1: Osmanlı-Safevi mücadelesinin arka planında neler vardı?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı-Safevi savaşları genellikle Sünnî-Şiî mücadelesi olarak değerlen­dirilir. Ancak meselenin bu şekilde tek bir sebebe irca edilerek, izah ve ifade edilmesi yüzünden iki devlet arasındaki ilişkilerde siyasî, askerî, toplumsal ve ekonomik sebepler gözardı edilmiştir.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı-Safevi rekabeti, en genel anlamıyla, Doğu ile Batı’nın binlerce yıldan beri süregelen Anadolu üzerinde hâkim olma mücadelesidir. Şah İs­mail liderliğinde 1501’de kurulan Safevi Devleti, Anadolu Türkleri tarafından İran’da kurulmuş bir Türk devletidir. Safevi Devleti’nin asıl kurucuları Antalya, Maraş, Amasya, Sivas ve Tokat gibi Anadolu’nun çeşitli bölgelerinden, Erdebil şeyhlerinin davetine uyarak İran’a gidip, bölgedeki Akkoyunlu hâkimiyetini yıkan Anadolu Türkleri’dir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Batıdan doğuya Türk göçleri, daha Anadolu’nun orta, güney ve doğusunun önemli bir bölümü ile İran’daki İlhanlı hâkimiyetinin XIV. yüzyılın başlarında zayıflaması üzerine İlhanlı beyleri arasında baş gösteren üstünlük mücade­leleri esnasında başlamış ve Karakoyunlular ile Akkoyunlular devrinde de devam etmiştir. İran’da devlet kuran Karakoyunlular Muş’tan, Akkoyunlular ise Diyarbakır’dan göç etmişlerdi. Safeviler devrinde ise bu göçler evvelkilerle</span> <span class="Font-Style79-2" xml:lang="tr-TR">kıyaslanamayacak miktarlarda arttı. Anadolu’dan gelen Ustacalu, Rumlu, Te-kelü, Dulkadir, Türkmen, Varsak gibi aşiretler siyasî ve askerî açıdan İran’ın kaderini belirleyen aktörler hâline geldiler. Şah Abbas’a kadar Safevi ordusu neredeyse bütünüyle bu aşiretlere mensup birliklerden oluşmaktaydı. İran’ın yerli unsurları sadece devletin malî ve mülkî idaresinde söz sahibiydiler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Anadolu’da yaşayan Safevi taraftarı Türkmenler’in tamamı değil, yalnızca bir kısmı İran’a gitmişti. Şah İsmail ve daha sonraki şahlar, gerek yeni insan gücü kazanmak ve batıya doğru genişlemek, gerekse rakiplerini, yani Osmanlılar’ı zayıflatmak için Anadolu ile ilgilenmeye devam ettiler. İran’dan gönderilen casus ve halifeler, Anadolu’da yeni Safevi taraftarları kazanmaya ve mümkün olursa Türkmenler’in İran’a göçmesini sağlamaya, nezir ve sadaka ismiyle toplanan paraların şaha ulaştırılmasını temin etmeye çalıştılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, II. Bâyezid devrinden itibaren Safevi tehdidinin farkına varıp, Anadolu’da huzuru sağlayabilmek için Safevi propagandasını engellemeye çalış­tılar. Saim Savaş’ın tespitlerine göre, XVI. yüzyılın ikinci yarısında İstanbul’dan gönderilen emirlerde, en üst makamdakilerden en alt rütbedekilere kadar bütün resmi görevlilere, Anadolu’daki Safevi taraftarlarını tespit edip cezalan­dırmaları kesin olarak bildirilmiş, zaman zaman bizzat bu iş için özel görevliler tayin edilmişti. İleri gelen Safevi taraftarları genellikle hırsızlık, eşkıyalık gibi bahanelerle öldürülmüş, hapse atılmış, kürek cezasına çarptırılmış veya aileleri ve müridleri ile birlikte Kıbrıs, Rumeli gibi bölgelere sürgüne gönderilmiştir. İran’dan gelen elçilerin Osmanlı halkı ile temas kurması engellenmiş ve yolda elçiye muhabbet gösteren, hediyeler takdim eden kimseler tespit edilerek daha sonra cezalandırılmıştır. Aynı şekilde İranlı hacılar, Osmanlı topraklarında aleyhte bir faaliyet gösterir ve bir tehdit hâline gelirlerse sessizce ortadan kal­dırılırlardı. 1569’da Osmanlılar’dan hacca gitmek için izin alan Safevi Veziri Masum Sultan, hac yolculuğu sırasında Osmanlılar aleyhine faaliyetler içe­risine girince, Şam Beylerbeyi’nin eşkıya kılığına girmiş adamları tarafından öldürülmüştü. Ancak Osmanlılar’ın bütün gayretlerine rağmen Anadolu’dan İran’a göçler XVIII. yüzyılın başlarına kadar devam etti.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İki devlet arasındaki savaşların bir diğer önemli sebebi, ipek ticareti üzerindeki hâkimiyet mücadelesiydi. Tebriz ile Bursa arasında yoğun bir kervan ticaretine konu olan ipek hem Osmanlı hem de İran ekonomilerinin en önemli gelir kaynaklarından birisiydi. Benzer bir mücadele Safeviler’den önce İran’a hâkim olan Akkoyunlular ile Osmanlılar arasında da yaşanmıştı.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Safeviler’i tarih sahnesinden silmek isteyen Yavuz Sultan Selim, İran’dan ipek ithal edilmesini yasakladı. İran’dan ipek getiren bütün tüccarlar yakalanarak mallarına el konuldu ve İranlı tüccarlar hapse atıldı. Sultan Selim’in radikal kararları etkisini, Bursa’dan aldıkları ipeği Avrupa’ya pazarlayan ve bu işten muazzam kârlar elde eden İtalyan devletlerinde de hissettirdi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kanunî Sultan Süleyman, babasının ipek politikalarını terkederek bu tica­retin yine eskisi gibi devam etmesini sağladı, hapisteki tüccarları serbest bırakıp mallarını iade veya tazmin ettirdi. Yavuz döneminde Mısır’ı ele geçirerek baharat yolunu denetim altına alan Osmanlılar, Kanunî devrinden itibaren ipek yolunu da kontrolleri altına alarak doğunun batıya yaptığı muazzam büyüklükteki iki büyük ticarî malı kendi ekonomilerinin tekeline sokmaya çalıştılar. 1534’te Bağdat’ın fethedilmesi, 1538’de Basra’nın Osmanlı hâkimiyetini tanımasıyla bu politika nispeten başarıldı. Bundan sonra yeni hedef, Azerbaycan’daki ipek üretim bölgelerinin doğrudan Osmanlı egemenliğine sokulmasıydı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlılar, XVI. yüzyılın ortalarından itibaren kuzeyde günden güne gelişen Ruslar’ın, kendilerine yönelik nasıl bir tehdit unsuru olduğunun farkındaydılar. Bu yüzden devletin kuzey politikalarında köklü değişikliler yapıldı. 1569’da teşebbüs edilen Don-Volga Kanalı projesi ve Ejderhan Seferi, Osmanlılar’ın, Orta Asya’dan gelen tarihi hac ve ticaret yolunun denetim altına alınması ve Orta Asya Sünni âlemiyle ittifak kurup, Ruslar ve Safeviler’e karşı yürütülecek mücadelelerde bu ittifaktan faydalanma arzularının bir sonucu olarak gerçekleştirildi. Ancak sefer başarısız olduğu gibi proje de yarım kaldı. Buna rağmen Osmanlılar, Orta Asya ile irtibat kuracakları yeni bir yol arayı­şından vazgeçmediler.</span></p>

      <p class="KB" id="toc_marker-23-2"><span class="Font-Style80-1" style="font-size:1em;">Soru 2: Safevi Devleti’nde taht kargaşası nasıl meydana geldi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî Sultan Süleyman devrinde 1555’teki Amasya Antlaşması ile iki devlet arasında belirlenen sınır, Gürcistan’ı ikiye bölen dağ sıralarını aşıp, Zağanos Dağı’nın batı eteklerinden İran Körfezi’ne ulaşıyordu.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">İran’ı uzun süreden beri idare eden Şah Tahmasb’ın saltanatının sonlarına doğru ağır bir hastalığa yakalanması üzerine Tahmasb’tan sonra şahlığa kimin geçirileceği hususunda emirler ve hanedan mensupları arasında başlayan re­kabet, şahın 1576’da ölmesiyle fiili mücadeleye dönüştü. Gürcülerin ve ülkede büyük nüfus ve nüfuza sahip Ustacalu oymağının desteğiyle tahta çıkan Haydar Mirza, daha ertesi gün öldürüldü. Tahmasb’ın oğullarından İsmail Mirza, başta Türkmen ve Rumlu oymakları olmak üzere İran’daki diğer oymakların ve Çer-keslerin desteğiyle mahbus tutulduğu Kahkaha/Alamut Kalesi’nden çıkartılıp, Şah II. İsmail ismiyle Safevi tahtına oturtuldu. II. İsmail, ülkede otoritesini tesis etmek adına ileri gelen bazı emirleri ve gözleri görmeyen kardeşi Muhammed Hudabende ile onun oğulları dışında bütün hanedan mensuplarını katlettirdi. Yeni şah, önceki Safevi hükümdarlarının aksine, İran’da Şiiliği daha mutedil bir hâle getirmeye çalıştı, Sünnilere karşı müsamahakâr davrandı, Hz. Ayşe ve ilk üç halifeye lanet edilmesini yasakladı. Bu yönüyle ülkede kendisi aleyhinde bir havanın doğmasına sebep oldu. Bu arada, Osmanlı ülkesine gelmekte olan bir kervanın İran topraklarında saldırıya uğraması ve Osmanlılar’la anlaşmazlığa düşüp İran’a kaçan bazı beylerin şah tarafından himaye edilmesi, iki devlet arasındaki ilişkilerin gerginleşmesine yol açtı. II. İsmail, 1578’de, yuttuğu aşırı miktardaki afyonun tesiriyle öldü. Ancak ismi, gerek Osmanlı topraklarında gerekse İran’da birbiri ardına baş gösteren dört ayrı sahte “Şah İsmail İsyanı” ile bir süre daha hafızalardan silinmedi. Saim Savaş, mühimme defterlerinde rastladığı bazı belgelere dayanarak, 1578’de Şam Bayadı Türkmenleri arasında ortaya çıkan ve faaliyetlerini Sivas taraflarına kadar yaymayı başaran sahte Şah İsmail’in isyanı sırasında, Pîr Sultan’ın, “Şeyh Haydar” adıyla önemli roller üstlendiğini ifade etmektedir.</span></p>

      <p class="KB" id="toc_marker-23-3"><span class="Font-Style80-1" style="font-size:1em;">Soru 3: İran savaşlarının başlama sebebi ne idi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı-İran Savaşı 1578’de başladı. Bekir Kütükoğlu, Şah II. İsmail’in, Anadolu halkı ve huduttaki beyler arasında tahriklerde bulunarak Osmanlı sınır güvenliğini tehlikeye düşürdüğünü ve İran’ın riayet ettiği müddetçe geçerli olmak şartıyla imzalanan barış antlaşmasını ihlal edip Osmanlılar’ı kendisini müdafaa etme zorunda bıraktığını, bu yüzden savaşın birinci derece sorum­lusunun II. İsmail olduğunu belirtir. Faruk Sümer ise, Şah İsmail’in, barışı bozacak ve bunun mesuliyetine katlanacak bir durumda bulunmadığını, buna karşılık İran’da yaşanan buhranı her zaman ele geçmez bir fırsat olarak gören III. Murad’ın bir takım bahanelerle savaşı başlattığını söyler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1578’e gelindiğinde Safeviler arasında buhranın baş göstermesi üzerine, Osmanlılar’ın Van Beylerbeyi’nin İran’ın mevcut durumundan yararlanılmasına yönelik haberleri, Safeviler’i doğudan sıkıştırabilecek Sünni Özbeklerle ittifak arayışları, Kafkaslar’da İran hâkimiyetine karşı isyan eden Sünni Şirvan halkının İstanbul’dan yardım istemesi gibi sebeplerle Divân-ı Hümâyûn’da savaş kararı alındı. II. Selim’in saltanat devresinden itibaren İstanbul’a yerleşen Lala Mustafa Paşa, Koca Sinan Paşa gibi yeni iktidar odaklarının, artık hayli yaşlanan ve nüfuzu yıpratılan Veziriazam Sokollu Mehmed Paşa’ya karşı yürüttükleri mücadele de bu kararın alınmasında etkili olmuştur. Halil İnalcık, XVI. yüzyılın sonlarında önce İran, sonra da Avusturya ile girişilen savaşların, kısmen, imparatorluk bünyesinde çeşitli toplumsal, siyasal ve finansal dinamikleri harekete geçiren Anadolu’daki aşırı nüfus artışının bir sonucu olduğunu söyler.</span></p>

      <p class="KB" id="toc_marker-23-4"><span class="Font-Style80-1" style="font-size:1em;">Soru 4: İran savaşlarının ilk safhası nasıl cereyan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Seferin yönü, orduyu Hristiyan Gürcü prensliklerine karşı gaza-ganimet duy­gusuyla şevke getirme arzusu ve lojistik desteğin kolayca temini gibi sebeplerden dolayı İran’a tâbi Kafkaslar olarak belirlendi. Savaşın komutası Kıbrıs fatihi Lala Mustafa Paşa’ya verildi. 1578’de Çıldır’da, Özdemiroğlu Osman Paşa’nın gayret­leriyle Tokmak Han idaresindeki İran ordusunun mağlup edilmesi Gürcistan kapılarını Osmanlılar’a açtı. Bu galibiyetten sonra Meshiya Prensi Minuçihr, annesi adına Osmanlı ordugâhına gelerek itaatini arz etti. Tiflis’in fethi üzerine önde gelen Gürcü beylerinden Aleksandre Han’ın da bağlılığını bildirmesiyle Gürcistan’daki Osmanlı hâkimiyeti pekiştirildi. Koyun Geçidi (Kür) kenarını tutarak Osmanlı ileri hareketini engellemek isteyen Emir Han komutasındaki İran ordusunu mağlup eden Lala Mustafa Paşa Şirvan’a girdi. Derbend, Bakü, Şemahi gibi mühim şehirler Sünni Şirvanlıların da yardımlarıyla Osmanlı toprak­larına katıldı. Mustafa Paşa, kışın yaklaşması üzerine Erzurum’a çekildi. Serdarın geri dönmesinden sonra saldırıya geçen İran ve Gürcü birlikleri ile mücadele, karargâhını önce Şemahi’de, buranın Safeviler tarafından alınması üzerine de Derbend’de kuran Özdemiroğlu Osman Paşa tarafından yürütüldü. 1579’da Lala Mustafa Paşa, Kars Kalesi’ni inşa etmeye çalışırken, Anadolu Beylerbeyi Cafer Paşa idaresindeki Osmanlı birlikleri Revan’ı tahrip etti. Hudut kalelerini tamir ettikten sonra Kırım kuvvetleri yetişinceye kadar Kars’ta kalmak isteyen serdar, kışın erken bastırması üzerine Erzurum’a döndü. Bu arada İstanbul’da bir devre damgasını vuran Sokollu Mehmed Paşa, cinayete kurban gitmişti. Lala Mustafa Paşa, Erzurum’da iken serdarlıktan azledildiği ve İstanbul’a çağrıldığı haberini aldı. Genelde batıdaki seferlerde yardımlarına başvurulan Kırım kuvvetleri ilk defa bu savaşlar esnasında İran’a karşı da kullanılmıştır. Uzun İran ve Avusturya harplerinde Osmanlılar’ın artan asker ihtiyacını karşılamak için Kırım kuvvetlerini sürekli seferlere iştirak etmeye zorlamaları, Kırım’ın, Rus ve Kazak saldırılarına karşı açık hale gelmesine sebep olmuş ve bu durum Kırım’da zaman zaman Osmanlı aleyhtarı bir ortam doğurmuştur.</span></p>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">1580’de İran serdarlığına tayin edilen Yemen fatihi Koca Sinan Paşa, yeni bir sefer düzenlemek yerine hudut kalelerini tamir ettirdi ve Gürcüler arasın­daki huzursuzlukları ortadan kaldırmaya çalıştı. 1581’de azledilerek İstanbul’a çağrıldı. Osmanlılar’ın, bu tarihlerde şiddetlenen Safevi saldırıları karşısında Kafkaslar’da tutunabilmeleri ancak Özdemiroğlu Osman Paşa’nın üstün gay­retleriyle mümkün olabilmiştir. Osmanlılar, 1582’de Kür Irmağı kenarında mağlup oldularsa da ertesi sene Özdemiroğlu Osman Paşa, Meşaleler Savaşı da denilen Beştepe muharebesinde İran’ın önde gelen kumandanlarından İmam Kulu Han’ı yendi. İran savaşlarının yeni serdarı Ferhad Paşa, aynı tarihlerde Revan’ı fethedip, isyan eden Gürcüleri tekrar itaat altına aldı. İstanbul’un emirlerini yerine getirmede gevşek davranan Kırım Hanı Mehmed Giray’ı ce­zalandırıp İstanbul’a gelen ve veziriazamlığa getirilip yine doğuya gönderilen Osman Paşa, 1585’te Tebriz’i ele geçirdi, fakat Safevi veliahdı Hamza Mirza ile yaptığı muharebe esnasında eceliyle vefat etti. İkinci defa İran serdarlığına tayin edilen Ferhad Paşa mücadeleyi başarıyla devam ettirdi. İran tahtına 1587’de I. Abbas’ın geçmesi de Safeviler için savaşın kaderini değiştirmeye yetmedi. Bağdat ve Şehrizor kuvvetleri de güneyde yeni bir cephe açarak Safeviler’i bu taraftan sıkıştırmaya başlamıştı. Osmanlı birlikleri, 1588’de Karadağ’ı fethet­tiler. Bu arada Osmanlılar’la müttefik olarak hareket eden Özbek hükümdarı Abdullah Han, Herat’ı alıp Horasan’a girmiş ve İran’ı doğudan tazyik etmeye başlamıştı. Zor durumda kalan Şah Abbas barış istemek zorunda kaldı. Os­manlılar da batıda savaş rüzgârlarının yeniden esmeye başlaması ve iç nizamda gözlenen bazı çalkantılar nedeniyle artık doğudaki savaşın sona erdirilmesini istiyorlardı. 1590’da İstanbul’da imzalanan Ferhad Paşa Antlaşması ile İran, Osmanlı üstünlüğünü tanıdı.</span></p>

      <p class="KB" id="toc_marker-23-5"><span class="Font-Style80-1" style="font-size:1em;">Soru 5: Osmanlılar fethettikleri bölgede neler yaptılar?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Kafkasya harekâtı ile Hazar kıyılarına kadar ulaşan Osmanlılar, fethet­tikleri bu yeni sahada sağlam bir şekilde yerleşmek için uğraşmışlardır. Şimdi Hazar Denizi’ne de komşu olan Osmanlılar, doğuda yapılacak mücadelelerde stratejik önemi olan bu denize hâkim olabilmek için burada yeni bir kaptanlık kurdular. Hazar Kaptanlığı olarak anılan bu göreve ilk olarak Mehmed Bey adlı birisi tayin edildi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Osmanlılar, yeni fethettikleri alanlarda tutunmak için, bu tarihe kadar İranlılar ile yaptıkları mücadelelerde edindikleri tecrübeden de geniş bir şekilde faydalandılar. Bundan önceki savaşlarda Osmanlılar, genelde, Safeviler’e gözdağı vermeyi ve onların Osmanlı topraklarına yönelik emellerine set çekmeyi amaçla­mışlardı. Özellikle Doğu Anadolu taraflarında fethedilen sahalarda kalıcı olmak ve iskân fazla düşünülmemişti. Bu dönemde, Osmanlı hâkimiyeti altına alınan bölgelerden stratejik öneme sahip yerler çeşitli beylerbeyiliklere ve sancaklara bölünerek doğrudan doğruya İstanbul’dan tayin edilen görevliler tarafından yönetildi. Özellikle Gürcü nüfusunun yoğun olduğu yerler, Osmanlılar’a tâbi olmayı ve haraç vermeyi kabul eden Aleksandre Han gibi eski Gürcü beylerinin idaresinde bırakıldı. Bölgedeki mevcut kaleler tamir edilerek, askerî öneme sahip yerlere yeni kaleler yapıldı ve buralara yeniçeri, sipahi, azeb ve gönüllü gibi ulûfeli muhafaza birlikleri yerleştirildi. İlk dönemlerde bölgenin gelirleri savunma giderlerini dahi karşılamakta yetersiz kaldığı için devlet bu ihtiyacı Diyarbakır, Halep, Erzurum ve Sivas gibi şehirlerin vergilerinden karşılamaya çalıştı. Savaşlar sırasında etrafa dağılan bölge halkının tekrar eski yerlerine dönmelerini sağlanmak üzere çeşitli tedbirle alındı, bunların bir kısmı kendi rızalarıyla dönerken bir kısmı da zorla veya bazı kolaylıklar gösterilmek sure­tiyle eski yurtlarına iskân edildiler. Nizam ve asayişin sağlanmasından sonra fethedilen sahanın tahriri yapılarak, arazi timar sistemi çerçevesinde taksim edildi.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bütün gayretlere rağmen Osmanlı hâkimiyeti, İran’ın 1603’te karşı saldırıya geçmesine kadar ana ulaşım yollarının ve önemli mevkilerin kontrolünden öteye gidemedi ve bölgenin Şiî halkı tarafından benimsenmedi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Avusturya ile sürüp giden savaşlar, malî yetersizlik, imparatorluğun özel­likle Anadolu toprakları üzerinde etkisini gittikçe arttıran isyanlar ve bunalım, Osmanlılar’ın Kafkas illeriyle yeterince ilgilenmesini engelledi. Bu durumun sonuçları, Osmanlı-İran savaşlarının ikinci döneminde açık biçimde ortaya çıkacaktır.</span></p>

      <p class="KB" id="toc_marker-23-6"><span class="Font-Style80-1" style="font-size:1em;">Soru 6: Şah Abbas, taarruza geçmeden önce nasıl hazırlandı?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlılar’ın, İran savaşlarındaki en büyük talihsizliklerinden birisi de karşılarına, Safevi İranı’nı gerçek manada bir imparatorluk hâline getiren ve yaptıklarıyla “Büyük” sıfatını hak eden Şah Abbas gibi muktedir bir şahsiye­tin çıkmasıdır. Şah Abbas 1587’de tahta oturduğu zaman Safeviler, batıdan Osmanlılar’ın, doğudan Özbeklerin taarruzları arasında sıkışmış ve ülkenin asıl askerî kudretini ellerinde bulunduran çeşitli boylara mensup emirler arasında bitip tükenmek bilmeyen kanlı mücadeleler yüzünden yıkılmanın eşiğine gelmişti.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Şah Abbas, önce Osmanlılar’la antlaşma imzalayıp İran’ın kuzeybatı eya-letlerindeki hâkimiyetinden vazgeçti. Sonra memleketinde bazı askerî ve idarî düzenlemeler yaparak vaziyetini kuvvetlendirmeye çalıştı. Güçlü Türkmen beylerinin nüfuzlarını kırarak merkezî yapıyı pekiştirdi. Orduda, Osmanlı askerî sistemini örnek alarak kapıkulu teşkilatına benzer yeni bir gulam birliği ve yaya kıtaları kurdu, orduyu top ve tüfeklerle takviye etti. Eyaletlerin yerli halkından tüfenkçi birlikleri oluşturdu. Şah, 1598’de Özbek hükümdarı Abdullah Han’ın ölmesinden sonra Horasan bölgesini tekrar ele geçirdi. 1600’de düzenlediği yeni bir seferle İran hudutlarını Ceyhun Nehri’ne kadar genişletti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Şah’ın Hüseyin Ali Bey adındaki elçisi, yanında tercüman olarak İngiliz Shirley ile birlikte Moskova, Norveç ve Hollanda üzerinden Prag’a geldi (1600). Fransa Kralı, İran heyetini huzuruna kabul etmeyi reddetti. Alman İmparatoru, İran’ın ittifak teklifine müspet cevap verdi. Şah Abbas, Osmanlılar’ı kuzeyden sıkıştırmak için Rus Çarı ile ittifak kurmaya çalıştı ve Dinyeper Kazakları’nı Osmanlılar’a karşı saldırıya geçmeye teşvik etti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Safevi hükümdarı, 1603-1629 arasında ülkesini dünya ticaretinin mer­kezlerinden birisi hâline getirmeye ve Osmanlılar’ı ekonomik açıdan çökert­meye uğraştı. Basra Körfezi’nde Bender Abbas ismiyle yeni bir şehir kurarak, Osmanlı ekonomisi için hayati öneme sahip İpek Yolu’nun güzergâhını bu şehre yönlendirmeye çalıştı. Şah, bu sıralarda Hint ticaretinde Portekiz ve İspanyolların yerini almaya başlayan İngilizler ve Hollandalıları, bazı imtiyaz­lar vererek doğrudan doğruya İran’a yönlendirmek istedi. Kendi ekonomileri için büyük miktarlarda ipeğe ihtiyaç duyan İngilizler, denizlerdeki Portekiz ve İspanya saldırıları yüzünden eski Moskova yolunu devreye sokmaya uğraştı. Osmanlılar, bir taraftan Şah Abbas’ın faaliyetlerini endişeyle takip ederken diğer taraftan da İran ekonomisinin şiddetle ihtiyaç duyduğu Osmanlı bakırı ve diğer kıymetli madenlerinin bu ülkeye ihracını yasakladılar. İngiltere-İran yakınlaşmasına karşılık, Osmanlılar ile İspanyol ve Portekizliler arasında yeni bir işbirliği gelişmeye başladı.</span></p>

      <p class="KB" id="toc_marker-23-7"><span class="Font-Style80-1" style="font-size:1em;">Soru 7: İran savaşlarının ikinci safhasında neler oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, batıda Avusturya savaşları ve Anadolu’da da celali isyanları ile fazlasıyla meşguldü. Bu sırada Osmanlılar’ın Tebriz Paşası Sarhoş Ali Paşa ile anlaşmazlığa düşen Selmas beylerinden Gazi Bey’in Şah Abbas’tan yardım istemesi, İran hükümdarına uzun süredir beklediği fırsatı verdi. Osmanlılar’la yaptığı antlaşmayı bozup 1603’te Tebriz’e girdi. Kısa sürede Şirvan, Revan, Gence, Derbend ve Nahcivan gibi merkezleri ele geçirip, Anadolu kapılarına dayandı. Sultan I. Ahmed, 1604’te Veziriazam Malkoç Ali Paşa’yı Avusturya üzerine, Ciğalazâde Sinan Paşa’yı İran taraflarına gönderdi. Ciğalazâde Sinan Paşa, yol boyunca celalileri itaat altına almaya çalışarak ilerledi. İran sınırına ulaştığında, Akçakale’de hazırlıksız bir şekilde bulunan Şah Abbas’ın üzerine yürümek yerine Karakaş Paşa’nın gelmesini bekleyerek zaman kaybetti. Du­rumdan haberdar olan İranlılar, geri çekilirken Osmanlı ordusunun kendilerini takip etmesini engellemek için geçtikleri yerleri harabe hâline getirdiler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Serdar Sinan Paşa, sefer mevsiminin geçmesi üzerine orduyu kışlaklara dağıtıp, kendisi de Van kışlağına çekildi. Ancak İranlılar’ın kışa rağmen Van’a saldırmaları üzerine karargâhını Erzurum’a taşıdı. 1605’te Tebriz üzerine yü-rüdüyse de Urmiye Gölü yakınlarında Şah Abbas’ın komuta ettiği İran ordusu karşısında mağlup olup Diyarbakır’a çekildi ve burada hastalanıp öldü. I. Ahmed, batıda önemli başarılar kazanan ve veziriazam tayin edilen Lala Mehmed Paşa’yı İstanbul’a çağırıp İran meselesini halletmekle görevlendirdi. Veziriazam, Avusturya ile başlayan barış görüşmelerini bir neticeye bağlayıp daha sonra İran tarafına gitmek istediyse de I. Ahmed’in kendisini ölümle tehdit etmesi üzerine çaresiz emre itaat etti, fakat daha Üsküdar’da iken kederinden öldü. Bu hadiseden sonra Osmanlılar, İran savaşlarını 1610’a kadar beş sene serdarsız sürdürdüler. Bu süre zarfında İran üzerine düzenlenen Osmanlı seferleri celali tenkilinden öteye gidemedi.</span></p>

      <p class="Style11-1 para-style-override-30" xml:lang="en-US"><span class="Font-Style79-2" xml:lang="tr-TR">Veziriazamlığa önce Derviş Paşa, kısa süre sonra da Kuyucu Murad Paşa tayin edildi. Yeni veziriazam, evvela Avusturya ile Zitvatorok Antlaşması’nı imzalayarak batıdaki savaşa son verdi. Bundan sonra, yıllardır süregelen pahalı Avusturya ve İran harpleri, XVI. yüzyılın sonlarındaki aşırı nüfus artışı, savaş usullerindeki yeni gelişmeler, dünya ekonomik sisteminde meydana gelen de­ğişimler gibi nedenlerle Osmanlı düzeninin altüst olması üzerine baş gösteren büyük buhran ortamında ortaya çıkan celali isyanlarını bastırmaya çalıştı. 1607’de Canbolatoğlu Ali Paşa’nın isyanını bastırıp, dönüşte de Orta Anadolu’da faaliyet gösteren Kalenderoğlu’nu mağlup etti. Şah Abbas, Kuyucu Murad Paşa’nın önünden kaçan yaklaşık 15 bin kişilik bir celali topluluğunu ve Kalenderoğlu’nu kendi ordusuna dâhil etti. Ancak bu yeni misafirler, kısa sürede, disiplinsizlikleri nedeniyle Osmanlılar’ın olduğu gibi İranlılar’ın da başını ağrıtmaya başladı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kuyucu Murad Paşa, sert tedbirlerle Anadolu’da devletin otoritesini ye­niden tesis ettikten sonra nihayet 1610’da Tebriz’e yöneldi. Ancak hem sefer mevsiminin geçmesi hem de Şah Abbas’tan barış teklifi gelmesi nedeniyle kışı Diyarbakır’da geçirmeye ve gerekirse yazın İran üzerine yürümeye karar verdi. 90 yaşında olan Murad Paşa, seferin son hazırlıklarını tamamlamaya çalışırken vefat etti, bir rivayete göre ise veziriazamlığa göz diken Nasuh Paşa tarafından zehirletildi. Padişah, sefer vakti geçer endişesiyle derhal Nasuh Paşa’yı veziriazam ve serdar tayin etti. Yeni veziriazam, bir taraftan İran’la Murad Paşa zamanında başlayan barış görüşmelerine devam ederken diğer taraftan da sefer hazırlıklarını tamamlamaya çalıştı. İran tarafına kaçan birçok celali grubu, Nasuh Paşa’nın 1610’da ilân ettiği aftan istifadeyle tekrar Anadolu’ya döndü. Nihayet 20 Kasım 1612’de iki devlet arasında antlaşma imzalandı. Osmanlılar, Şah Abbas’ın, yıllık 200 yük ipek ödemesi koşuluyla, savaşta ele geçirdiği yerlerdeki hâkimiyetini tanıyıp, 1555’teki sınırlara çekildiler. Doğu işlerini yoluna koyan Nasuh Paşa, İran elçileri ile birlikte İstanbul’a geldi ve elçilere Osmanlılar’ın gücünü göstermek isteyen I. Ahmed tarafından oldukça şaşalı bir törenle karşılandı.</span></p>

      <p class="KB" id="toc_marker-23-8"><span class="Font-Style80-1" style="font-size:1em;">Soru 8: İran’la ilişkiler neden bozuldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İran ile Osmanlı ilişkileri, Şah Abbas’ın 1615’ten itibaren Nasuh Paşa Antlaşması’nın şartlarına uymaması nedeniyle tekrar bozuldu ve iki devlet arasında yeni bir savaş başladı. 1612 antlaşmasını Nasuh Paşa’nın ısrarları nedeniyle kabul eden I. Ahmed, Öküz Mehmed Paşa’yı İran serdarı tayin etti. Mehmed Paşa, Revan’ı kuşattıysa da alamadı. Bu sırada Nahcivan’da bekleyen Şah Abbas, senelik 200 yük ipeğin 100 yüke indirilmesi şartıyla Mehmed Paşa ile antlaşma yaptı. Sultan Ahmed, yapılan antlaşmayı kabul etmediği gibi Mehmed Paşa’yı da azledip veziriazamlığa ve İran serdarlığına Halil Paşa’yı tayin etti. I. Ahmed, İran’a karşı büyük başarılar kazanmayı ümit ederken, 51 gün süren hastalığı nedeniyle 22 Kasım 1617’de, henüz 28 yaşında vefat edince yerine kardeşi I. Mustafa geçti. Halil Paşa, Tatar Hanı Canbey Giray’ın da katılımıyla Erdebil önlerine kadar ulaştıysa da önemli bir iş yapamadı. Şah Abbas’ın barış istemesi üzerine, 1618’de, 200 yük ipek 100 yük kumaşa indirilerek Nasuh Paşa Antlaşması küçük tadillerle tekrar kabul edildi.</span></p>

      <p class="KB" id="toc_marker-23-9"><span class="Font-Style80-1" style="font-size:1em;">Soru 9: İran savaşlarının üçüncü safhasında neler oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu antlaşma iki taraf için de kısa süreli bir mütareke olmaktan öteye gi­demedi. Osmanlılar büyük bir buhran yaşamalarına rağmen, Kafkaslar’daki kazançlarından vazgeçmeye niyetli değillerdi. Bu, hem devletin İran karşısında ısrarla vurguladığı Sünni âleminin koruyuculuğu imajına halel gelmemesi hem de Anadolu’nun emniyeti için hayati bir mesele idi. Halil İnalcık, Şah Abbas’ın, Kafkaslar’da elde ettiği başarıyı Irak taraflarında da tekrarlamak ve 13. yüzyılda İlhanlılar’ın da yapmak istediği gibi Halep’i ele geçirip, Avrupa ile Hindistan arasındaki ticareti kendi kontrolü altına almak istediğini belirtir. Şah, bu amaçla, İngilizler’in de desteğiyle, 1622’de Hürmüz Adası’nı Portekizliler’den aldı, 1623’te de İran-Hindistan ticaretinin merkezi Kandahar’ı topraklarına kattı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’da II. Osman’ın katledilmesiyle başlayan kargaşa ve bunun taşraya yansıması olarak Anadolu’daki bazı paşaların Abaza Mehmed Paşa liderliğinde merkeze karşı ayaklanması, Şah Abbas’ın batı komşusuna yönelik emellerini gerçekleştirmesi için bulunmaz bir fırsattı. 1623’te Yusuf Paşa’yı öldürüp Bağdat’a hâkim olan Bekir Subaşı’nın, üzerine Hafız Ahmed Paşa idaresinde bir Osmanlı ordusu gönderilince, Şah Abbas’tan yardım istemesi Osmanlılar ile İran arasında yeni bir savaş başlattı. Şah Abbas, fırsattan istifade ederek 1624’te Bağdat’ı ele geçirdi. İranlılar, şehirdeki Sünni ahalinin büyük bölümünü kılıçtan geçirdi ve Ebu Hanife ile Abdülkadir Geylani’nin türbelerini tahrip et­tiler. Bağdat’la birlikte Necef ve Kerbela gibi Şiilerin kutsal mekânları da Safevi hâkimiyetine girdi. İranlılar, birkaç hafta sonra Musul’u ele geçirip Kuzey Irak’ı kontrolleri altına aldılarsa da İran ordusunda baş gösteren bir salgın hastalık ve bazı Arap aşiretlerinin isyanı Musul’un tekrar Osmanlı idaresine girmesini sağladı. Aynı tarihlerde Safeviler’in Şiraz valisi Basra’ya saldırdıysa da şehri savunan Osmanlı paşası Portekizliler’le ittifak kurup bu saldırıyı püskürtmeyi başardı. Hafız Ahmed Paşa, 1625-1626 arasında Bağdat’ı muhasara etti, fakat Şah Abbas’ın yardıma gelmesi ve Osmanlı ordusunda çıkan isyan nedeniyle geri çekilmek zorunda kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu muhasara esnasında, kalem sahibi bir zat olan Hafız Ahmed Paşa’nın orduya asker, zahire ve cephane gönderilmesi için IV. Murad’a gönderdiği manzumenin şu ilk beyti hayli meşhurdur:</span></p>

      <p class="Style31 para-style-override-71" xml:lang="en-US"><span class="Font-Style76-1" xml:lang="tr-TR">“Aldı etrâfı adû imdâda asker yok mudur?</span></p>

      <p class="Style31 para-style-override-72" xml:lang="en-US"><span class="Font-Style76-1" xml:lang="tr-TR">Din yolunda baş verir merdâne server yok mudur?”</span></p>

      <p class="Style11-1 para-style-override-73" xml:lang="en-US"><span class="Font-Style79-2" xml:lang="tr-TR">Atalarının birçoğu gibi şair olan IV. Murad’ın, Ahmed Paşa’ya gönderdiği manzum cevabın ilk beyti ise şöyledir:</span></p>

      <p class="Style31 para-style-override-53" xml:lang="en-US"><span class="Font-Style76-1" xml:lang="tr-TR">“Hâfızâ Bağdat’a imdad etmeğe er yok mudur?</span></p>

      <p class="Style31 para-style-override-74" xml:lang="en-US"><span class="Font-Style76-1" xml:lang="tr-TR">Bizden istimdad edersin sende asker yok mudur?”</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Osmanlılar, ancak IV. Murad’ın 1632’den itibaren İstanbul’da otoriteyi demir pençeleri arasına almasıyla İran meselesi üzerine ciddi biçimde eğilebil-diler. İran seferine gönderilen Veziriazam Tabanıyassı Mehmed Paşa, ciddi bir başarı kazanamadı. İstanbul’da ve Anadolu’da rüştünü ispatlayan ve 1634’te Lehistan’la barış yapan IV. Murad, Avrupa’daki Otuzyıl Savaşları (1618-1648) dolayısıyla batı sınırlarından emin bir şekilde İran savaşının hazırlıklarına başladı. Bizzat sultanın komutasındaki bir Osmanlı ordusu 1635’te İstanbul’dan ayrıldı. Önce Azerbaycan taraflarına girilip Revan fethedildi. Sultan, İstanbul’a, Revan fetihnâmesi ile birlikte kardeşlerinden Bâyezid ve Süleyman’ın ölüm fermanlarını da gönderdi. Osmanlı ordusu kısa süre sonra Tebriz’e girdi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">IV. Murad, 1628’de ölen Şah Abbas’ın yerine geçen Şah Safi’nin karşısına çıkmaması üzerine İstanbul’a döndü. Şehre başında altından bir miğfer, beyaz bir tülbent ve buna yanlamasına iliştirilmiş pırlanta süslü tuğ ile gösterişli bir Nogay atının üzerinde, atalarının zaferlerle yâd edilen mazisinden çıkmış gelmiş bir cihangir misali muazzam bir debdebeyle girdi. İstanbul’un yıllardır anarşiden yılmış, mağlubiyet haberlerinden bezmiş halkı, muzaffer sultanlarını, tıpkı ata­larının Fatih Sultan Mehmed’i, Yavuz Sultan Selim’i, Kanunî Sultan Süleyman’ı karşıladıkları gibi büyük coşkuyla karşıladılar. Yolun her iki tarafına sıralanan tüccarlar askerlere hediye edilen kadife ve brokarlardan çadırlar kurmuşlardı. Yer ordunun ayakları altında titrerken, gök kubbe halkın gemilerden atılan top atışlarının sesine karışan zafer naraları ile inliyordu. Büyük dev uyanmış ve artık Osmanlı geri gelmişti. IV. Murad, bu zaferin anısına Topkapı Sarayı’nda Revan Köşkü’nü yaptırdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İranlılar, 1636’da saldırıya geçip Revan’ı geri aldılar. Diyarbakır’da bu­lunan Tabanıyassı Mehmed Paşa, Revan’ın yardımına gidemediği için azle­dilerek veziriazamlığa Bayram Paşa tayin edildi. Kafkaslar’da bu gelişmeler yaşanmasına rağmen Osmanlılar için öncelikli mesele Bağdat’ın kurtarılması idi. IV. Murad, 1638’de Bayram Paşa’yı önden gönderip hemen arkasından kendisi de Bağdat tarafına yöneldi. Yolda Bayram Paşa vefat edince Tayyar Mehmed Paşa veziriazam tayin edildi. Sultan, Bayram Paşa’nın ölümünü ha­ber alınca çadırına çekilip ağlamıştı. Bağdat, 15 Kasım ile 24 Aralık arasında Osmanlı ordusu tarafından muhasara edildi. Veziriazam, Bağdat’ı müdafaa eden İranlılar’ın biraz daha yıpratılmasını istiyordu, fakat padişahın şehrin bir an önce ele geçirilmesini istemesi üzerine nihaî saldırıyı başlattı. Tayyar Mehmed Paşa, elinde kılıcı bizzat saldırıya geçtiği sırada alnına isabet eden bir kurşunla şehid düştü. Bunu duyan IV. Murad, “Ah Tayyar, Bağdat Kalesi gibi yüz kale değerdin” diyerek teessürünü ifade etmişti. Derhal veziriazamlığa getirilen Kemankeş Kara Mustafa Paşa’nın idaresinde Osmanlı saldırısı devam ederken İranlılar aman dileyip Bağdat’ı Osmanlılar’a teslim ettiler. Sultan, veziriazamı İran cephesinde bırakıp İstanbul’a döndü. 1639’da Kasrışirin’de yapılan barış antlaşması Osmanlı-İran sınırını belirledi; Osmanlılar Safeviler’in Azerbaycan’daki kazançlarını kabul ederken, Safeviler de Bağdat, Şehrizor, Van ve Kars’daki Osmanlı hâkimiyetini tanıdılar. Böylece İran ile Osmanlılar arasında 1578’den beri kısa fasılalarla devam edegelen 61 yıllık savaş durumu sona erdi. Daha sonraki yüzyıllarda iki devlet arasında yapılan sınır antlaşma­larında genellikle bu anlaşma temel alındı.</span></p>

      <p class="KB" id="toc_marker-23-10"><span class="Font-Style80-1" style="font-size:1em;">Soru 10: Osmanlı ordusu, İran seferlerine nasıl hazırlandı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bütün savaşlarda olduğu gibi İran savaşlarında da devletin karşılaştığı en önemli mesele, binlerce askerin erzakının ve ordunun ağırlıklarını taşıyan hay­vanların yeminin zamanında temini ve ulaştırılmasıdır. Bu da ancak harekâtın finansmanını sağlayacak güçlü bir ekonomi ile mümkündür.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sefer yolu üzerinde belli noktalara menzilhaneler kurularak, gerekli ihtiyaç maddeleri, mahalli kadılar aracılığıyla buralardaki ambarlarda depolanırdı. Menzillerde toplanan maddeler orduya gerekli değilse satılır veya kıtlık gibi acil durumlarda bölge halkına dağıtılırdı. Devlet, hareket hâlindeki ordunun zahire ihtiyacının karşılanmasında başlıca üç yöntem kullanırdı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bunlardan ilki, belli bir miktardaki zahirenin Avarız-ı Divâniye ve Tekâlif-i Örfiye adı verilen vergiler karşılığında halktan teminiydi. 1579’da yirmi hanelik her avarız hane birimi 25 kilogram civarında tahıl vermekle mükellef tutulmuştu. İkinci yöntem, bölge halkının önceden belirlenen konaklama merkezlerine erzak getirip, buralarda devletin belirlediği fiyat üzerinden askerlere satmakla yükümlü tutulmasıydı. Bir diğer yöntem ise erzakın sefer yolu üzerindeki bölgelerden yerel piyasa fiyatlarıyla satın alınmasıydı. Eğer sefer yolu üzerin­deki bölgelerde kıtlık varsa gerekli yiyecek maddeleri imparatorluğun diğer bölgelerinden satın alınarak orduya ulaştırılırdı. Mesela, 1578’deki İran seferi esnasında, sefer yolu üzerindeki Erzurum ve Halep gibi yerlerde yaşanan kıt­lık yüzünden gerekli zahire Boğdan’dan satın alınmıştı. Yine de Gürcistan’da ilerleyen orduda şiddetli bir kıtlık baş göstermiş, geri dönmek isteyen sipahiler ve yeniçeriler güçlükle sakinleştirilebilmişti.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Koyun Geçidi (Kür) kenarına gelindiğinde askerler bir türlü çare buluna­mayan kıtlık yüzünden nehri geçmeyi reddetmiş, bir grup açıkça isyan etmiş, ordunun karşıya geçirilmesi ancak Serdar Lala Mustafa Paşa’nın gayretleriyle mümkün olabilmişti. Seferin başından beri askeri perişan eden kıtlık, Şirvan’a girilip, bol miktarlarda zahireye ulaşılmasıyla önlendi. XVI. yüzyılın sonlarından itibaren Osmanlı ziraî ekonomisinin temeli olan timar sisteminde meydana gelen sarsıntılar ve Anadolu’yu kasıp kavuran celali isyanları İran savaşların-daki ordunun erzak teminini büsbütün zorlaştırdı. Nitekim Kuyucu Murad Paşa’nın 1610’lara kadar sert tedbirlerle celalileri ortadan kaldırmasından sonra Anadolu’da zahire fiyatları önemli miktarda düşmüş ve Osmanlı ordusu İran cephesine giderken eskiye nispetle daha rahat bir şekilde zahire temin edebilmişti. Fakat sefer sırasında kış erken gelmiş ve Erzurum’daki zahire de zamanında getirtilemeyince ordu büyük bir kıtlıkla yüz yüze kalmıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyılın sonları, Osmanlı askerî sisteminde büyük bir değişimin ve dönüşümün yaşanmaya başladığı yıllardır. Osmanlı ordusunun temel direği olan timarlı sipahi ordusunun, özellikle batı askerî sistemlerinde meydana gelen gelişmeler neticesinde savaşlarda yetersiz kalmaya başlaması devleti yeni arayışlara yöneltti. Geleneksel silahlarıyla ve geleneksel usullerle savaşan timarlı sipahilerin sayısı azaltılarak, Avrupa’da olduğu gibi tüfek kullanan ve merkezî hazineden ücret alan birliklerin sayısı arttırıldı. 1578-1590 savaşlarında değişimin etkisi nispeten az hissedildi. Ancak daha bu savaşların ekonomik yükü tam olarak giderilemeden 1593’te bu defa batıda Avusturya ile yeni bir mücadeleye girişildi. 1603’te korkulan oldu ve Şah Abbas’ın da saldırıya geç­mesiyle Osmanlılar aynı anda hem batıda hem de doğuda mücadele etmek zorunda kaldılar. 1604’te ordunun yarısı Veziriazam Malkoç Ali Paşa idaresinde Avusturya cephesine, diğer yarısı da Ciğalazâde Sinan Paşa idaresinde İran taraflarına gönderildi. Bu sırada Anadolu’da etkisini gittikçe şiddetlendiren celali isyanları adeta devleti üçüncü bir cephede daha mücadele etmek zorunda bıraktı. Doğuya gönderilen serdarlar daha ziyade askerleri arasındaki isyanları önlemek ve yol üstündeki celalileri ortadan kaldırmakla uğraştılar. 1604’te İran şahını hazırlıksız bir şekilde yakalayan Cağalazade Sinan Paşa idaresindeki orduda bazı beylerbeyilerin, serdarı derhal saldırıya geçmeye ikna etmek için galip gelirlerse düşmanın ortadan kaldırılacağını, mağlup olurlarsa da ordudaki celalilerin düşman eliyle yok edilmiş olacağını söyledikleri iddia edilir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar’ın doğuya düzenledikleri seferlerde en büyük eksiklikleri, bu bölgelerde imparatorluğun batıdaki topraklarında olduğu gibi iyi bir lojistik altyapının kurulamamasıdır. Devletin en güçlü dönemi olarak gösterilen Yavuz ve Kanunî dönemlerinde dahi, İran taraflarına düzenlenen seferlerde ordunun erzak ihtiyacının karşılanmasında büyük zorluklarla karşılaşılmıştı. Uzun müddet Avrupalılar’ı kendisine hayran bırakan Osmanlı ikmal sisteminin doğuda tesis edilememesinin en önemli sebepleri bölgenin coğrafi yapısı ve doğu savaşlarının nitelik itibariyle batıdakilerden farklı olmasıdır. Doğu Anadolu tarafları dağlık arazisi ve sert iklimiyle tarımsal üretim açısından imparatorluğun batı toprakla­rına nazaran daha geriydi. İran savaşları sırasında, birçok defa ordunun ihtiyaç duyduğu zahire Tuna deltası, Mısır gibi zengin tarım alanlarından getirilmişti. Nakil vasıtalarının yavaş ve pahalı olduğu bir zamanda bu durum, savaşların başarılı bir şekilde yürütülebilmesinin önünde ciddi bir engeldir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Daha ziyade süvarilerden oluşan ve Çaldıran’da yediği ağır darbeden sonra bir meydan muharebesinden özenle kaçınan Safevi ordusu da Osmanlılar’ın işini hayli zorlaştırmaktaydı. Askeri düzenini meydan muharebelerine göre şekillendiren Osmanlı ordusu, vur-kaç taktiğini benimseyen düşmanın ani saldırılarıyla yıpranıyor ve ıssız topraklarda aylarca yürümekten bezgin dü­şüyordu. Safeviler, geri çekilirken, her yeri harabeye çevirerek Osmanlı ordu­sunun yerel kaynaklardan faydalanmasını imkânsız hale getiriyorlardı. Sefer mevsimin geçmesi nedeniyle Osmanlı ordusunun geri dönmesi veya kışlaklara çekilmesi üzerine ortaya çıkan Safevi ordusu kaybettiği yerleri geri almakta fazla zorlanmıyordu.</span></p>

      <p class="Normal-1" xml:lang="en-US"/>
    </div>
  </div>
</body>
</html>
