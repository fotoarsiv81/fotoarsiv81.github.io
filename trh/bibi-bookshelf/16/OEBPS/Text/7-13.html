<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-13.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-13.html" xml:lang="tr-TR">
    <div class="Basic-Text-Frame">
      <p class="BB" id="toc_marker-14"><span class="Font-Style78" style="font-size:0.93em;">CEM SULTAN</span></p>

      <p class="KB" id="toc_marker-14-1"><span class="Font-Style80-1" style="font-size:1em;">Soru 1: Cem Sultan Fatih’in veliahdı mıydı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Fatih’in üç oğlu olmuş, ancak ortanca oğlu Mustafa onun sağlığında, 1474’te ölmüştü. Fatih’in ölümünde 33 yaşında olan en büyük oğlu Bâyezid, Amasya Sancakbeyi iken çevresinin tesiri ile girdiği bazı eğlence meclisleri yüzünden babasından sert tepki görünce, bu alışkanlıklarından vazgeçmişti. II. Mehmed’in ömrünün son yıllarında gerçekleştirdiği mülk ve vakıf toprakların önemli bir kısmını timar sistemine dahil etme siyaseti yüzünden mağdur olanlar, Amasya’da Şehzâde Bâyezid’in etrafına toplanmaya başlamışlardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in en küçük oğlu olan Cem ise babasının ölümünde 22 yaşındaydı ve Konya’da bulunuyordu. Ağabeyinde bulunmayan atak bir yapısı vardı. Babası­nın padişahlık döneminde doğduğu için tahta kendisinin geçmesi gerektiğine inanıyordu. Babasının sağlığında bir kez tahta geçme teşebbüsü olmuştu. Os­manlı İmparatorluğu ile Akkoyunlular arasında cereyan eden Otlukbeli Savaşı (1472) esnasında İstanbul’a Fatih’in öldüğü ve savaşın kaybedildiği haberlerinin ulaşması üzerine Cem Sultan, lalalarının da teşviki ile tahta çıkmaya ve devlet ricalinden biat almaya çalışmıştı. Fatih, İstanbul’a döndüğünde bu hareketine sebep olan lalalarını şiddetle cezalandırmıştır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan’ın devlet ricali arasında taraftarı fazla değildi. En büyük des­tekçisi Veziriazam Karamanî Mehmed Paşa idi. Bazı tarihçiler, Fatih’in devlet teşkilatına ait Kanunnâmesinde şehzâdelere hitaben yazılacak elkab anlatılırken Cem’in elkabının yazılmasını, Fatih’in gönlünün, kendi yerine geçmesi için Cem Sultan’da olduğuna işaret eden bir delil olarak yorumlamışlardır. Ancak bu ifade Fatih’in arzusundan değil, kanunnâmeyi Cem’in destekçisi olan Veziriazam Karamanî Mehmed Paşa’nın kaleme almasından dolayıdır. Devrin tarihlerinde Cem’in babası tarafından yerine hazırlandığı yönünde bir kayıt bulunmadığı gibi, İbn Kemal eserinde Fatih’in ölmeden önce yerine büyük oğlu Bâyezid’in geçirilmesini vasiyet ettiğini yazar. Ancak İbn Kemal’in yazdıkları da II. Bâyezid’in hükümdarlığı döneminde kaleme alındığı için pek güvenilir değildir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Türk devlet geleneğinde veliahtlık kurumu yoktur. Fatih de sağlığında bir veliaht seçmemiştir. Cem Sultan’ın Fatih’in veliahdı olduğu yönündeki bilgiler, modern dönem tarihçilerinin yorumlarıdır. Cem Sultan, Fatih’in veliahdı değildi.</span></p>

      <p class="KB" id="toc_marker-14-2"><span class="Font-Style80-1" style="font-size:1em;">Soru 2: Cem Sultan taht mücadelesini nasıl kaybetti?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">II. Bâyezid’in padişah olması üzerine Cem Sultan, vakit geçirmeden ha­rekete geçip, Konya ve çevresinden asker toplamaya başladı. Bursa’ya yaklaş­tığında, ağabeyinin gönderdiği askerlerle karşılaştı ve onları mağlup etti. Bu zaferin ardından Bursa şehri kapılarını ona açtı. Cem Sultan, Bursa’ya girince padişahlığını ilân edip, hutbeyi kendi adına okuttu ve para bastırdı.</span></p>

      <p class="Style11-1 para-style-override-30" xml:lang="en-US"><span class="Font-Style79-2" xml:lang="tr-TR">Cem Sultan daha sonra ağabeyine, Çelebi Mehmed’in kızı Selçuk Hatun ile zamanın muteber ulemasından Mevlana İlyas ve tarihçi Şükrullah’ın oğlu Ahmed Çelebi’den oluşan bir heyet gönderdi. Bu heyet II. Bâyezid’e Osmanlı ülkesini iki kardeş arasında Anadolu ve Rumeli olarak ikiye bölmeyi teklif etti. Selçuk Hatun, II. Bâyezid’e iki kardeş arasında kan dökülmemesi için Rumeli ile yetinmesi tavsiyesinde bulundu. Ancak II. Bâyezid devletin bölünemeyeceğini söyleyerek bu teklifi reddetti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">II. Bâyezid’in kuvvetleri Bursa üzerine hareket edince, Cem ordusunu ikiye bölüp, Yenişehir’e çekildi. Ancak adamlarından Astinoğlu Yakup Bey ihanet etmiş ve onun Yenişehir’e çekilmesini sağlayarak, genç şehzâdeyi tuzağa düşürmüştü. Cem’in, Gedik Nasuh Bey kumandasındaki kuvvetleri İznik civarında Sinan Paşa tarafından bozguna uğratıldı. Padişahın kumandasındaki ordu Yenişehir’e vardığı gün, İtalya’dan dönen Otranto fatihi Gedik Ahmed Paşa da onlara ka­tılmıştı. Gedik Ahmed Paşa, Cem’in eski lalası idi ve II. Bâyezid’i hiç sevmezdi. Ancak Cem’e iltihakla asi durumuna düşmemek için II. Bâyezid’in yanında kalmayı uygun bulmuştu. Önemli bir komutanın karşı tarafta bulunmasının yanısıra, kendi taraftarı olarak tanınan Gedik Ahmed Paşa’nın hasımlarıyla birlikte olması Cem Sultan için manevî açıdan da bir sarsıntıydı.</span></p>

      <p class="Style11-1 para-style-override-34" xml:lang="en-US"><span class="Font-Style79-2" xml:lang="tr-TR">Yenişehir Ovası’nda, Göksu Çayı’nın kıyısında 20 Haziran 1481’de meydana gelen savaş, sabahleyin başladı ve öğlene kadar devam etti. Astinoğlu’nun karşı tarafa geçmesinin ardından Cem’in ordusu iyice bozuldu ve şehzâde kaçmak zorunda kaldı. Yolda eşkıyaların saldırısına da uğrayan Cem Sultan perişan bir şekilde Konya’ya vardı. Buradaki divân toplantısına yorgan içerisinde, dört kişi tarafından taşınarak katılabildi. Üç günlük istirahatın ardından ailesini ve sadık adamlarını alarak Konya’dan ayrıldı. Cem Sultan’ın, Konya’dan ayrılışı çok dramatik olmuş, halk arkasından gözyaşları dökmüştür. Cem, peşinden gelen Gedik Ahmed Paşa’ya yakalanmadan Memlük Sultanlığı’na sığınabil-mişti. Bu hadiseden dolayı şehzâdeyi belki kasten, beki de bir ihmal neticesi yakalayamayan Gedik Ahmed Paşa hakkındaki şüpheler iyice arttı ve onun II. Bâyezid’e karşı olduğu yönündeki dedikodular çoğaldı.</span></p>

      <p class="KB" id="toc_marker-14-3"><span class="Font-Style80-1" style="font-size:1em;">Soru 3: Cem Sultan, Mısır’dan niçin döndü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan, Mısır’da büyük bir merasimle karşılanmıştı. Mülteci Osmanlı şehzâdesine Mısır’da çok hürmet gösterilip, şerefine ziyafet ve eğlenceler tertip olundu. Cem, Mısır’daki durumunu bir mektup yazarak padişaha bildirdiği zaman, II. Bâyezid ona “saltanat davasından vazgeçerse, karşılığında kendi­sine yıllık 1 milyon akçe vereceği”, cevabını verdi. Ancak Cem Sultan, düştüğü duruma rağmen saltanat hırsından vazgeçememişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu sırada Osmanlı İmparatorluğu’ndaki saltanat mücadelesini fırsat bilen Karamanoğlu Kasım Bey İçel’e gelerek, çevredeki Türkmenler’i toplayıp eski topraklarını geri alma teşebbüsüne girmişti. Konya’yı muhasara edince Gedik Ahmed Paşa, Karamanoğlu üzerine gönderildi. Kasım Bey’i mağlup eden Gedik Ahmed Paşa, İçel’e girip, burada direnen Türkmenler’i kılıçtan geçirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı kuvvetleri karşısında mağlup olan Kasım Bey, Cem’i Anadolu’ya geri getirmek için faaliyete geçti. Cem Sultan’a çeşitli kişilerin ağzından davet mektupları yazdırdı. Hatta Gedik Ahmed Paşa’nın ağzından dahi mektup yaz­dırdığı iddia edilir. Bu yüzden aklı ve yüreği saltanat hırsı ile dolu olan Cem, Sultan Kayıtbay’dan izin alarak, Anadolu’ya geri döndü. Çukurova’ya gelerek, burada Kasım Bey ile buluştu ve onunla bir anlaşma yaptı. Buna göre tahtı ele geçirirse Karaman ülkesini Kasım Bey’e verecek, o da hayatta olduğu sürece Cem’e itaat edecekti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Şehzâdenin Osmanlı topraklarına girmesi üzerine, II. Bâyezid bir ordu toplayarak harekete geçti. Ancak padişah hâlâ Gedik Ahmed Paşa’ya güvenmiyor</span></p>

      <p class="Style11-1 para-style-override-50" xml:lang="en-US"/>

      <p class="Style11-1 para-style-override-50" xml:lang="en-US"><span class="Font-Style79-2" xml:lang="tr-TR">ve dedikodu kazanı da kaynamağa devam ediyordu. Cem’in Ankara üzerine gönderdiği kuvvetlerin mağlup olması ile durumun hemen onun aleyhine döndüğü görüldü. Şehzâde üzerine gelenlerden çekilirken askerlerinin çoğu dağıldı. Kasım Bey, Aksaray’ı da ele geçiremeyince, birlikte Akdeniz’e doğru çekilmeye başladılar. Cem Sultan, bütün bu durumuna rağmen ağabeyinin daha önce yaptığı anlaşma teklifini tekrar öne sürmesini kabul etmeyerek, Anadolu’daki bazı eyaletlerin kendisine verilmesini istedi. Ancak Cem’in bu teklifini II. Bâyezid, “mülkün bölünemeyeceğini ve boşuna Müslüman kanının aktığını” söyleyerek reddetti. Devlet topraklarının aile fertleri arasında bölün­mesinin kabul edilmemesi, Osmanlılar’ın Türk devlet geleneğinden uzaklaşarak, merkeziyetçi bir devlete doğru gittiğini açıkça göstermektedir.</span></p>

      <p class="KB" id="toc_marker-14-4"><span class="Font-Style80-1" style="font-size:1em;">Soru 4: Cem Sultan ilk önce hangi Hristiyan devlete sığındı?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Cem, ağabeyine karşı yaptığı ikinci mücadeleyi de kaybettikten sonra, Hersekzâde Ahmed Paşa’nın kuvvetleri tarafından takibe başlanmıştı. Sığına­cak bir yer düşünen şehzâde, Karaman oğlu Kasım Bey ile nereye gideceğini müzakere etti. Kasım Bey, İran veya Arabistan’a gitmemesi gerektiğini, fetret devrinde Rumeli’ye geçen şehzâdelerin başarılı olduğunu, onun da bu yolu izlemesi gerektiğini söyledi. Cem Sultan, onun tavsiyesine uyarak Rumeli’ye geçmek için Rodos şövalyelerinin yardımını almayı tasarladı ve bir adamını Rodos’a gönderdi. İlk gönderdiği adamından haber alamayınca Frenk Süleyman ve Doğan isimli iki adamını daha gönderdi. Kendisi de Kasım Bey’in yardımı ile Gorigos Limanı’na indi. Otuz kişilik maiyeti ile bir Karaman gemisine bi­nip Anadolu’dan ayrıldığı sırada Rodos şövalyelerinin gönderdiği üç gemilik, Cem’in Rodos’a giriş iznini taşıyan filo da gelmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan’ın, tahtı ele geçirme rüyaları ile Rodos gemisine binmesinden sonra ömrünün karanlık dönemi başlıyordu. Başına gelecekleri hesaplamadan, Rodos’a sığınmıştı. Oysa şehzâdenin adamlarından Frenk Süleyman, şehzâdeyi şövalyelere iltica etmemesi konusunda uyarmış, ancak Cem, Frenklerin sözle­rine sadık olduklarını söyleyerek, onu dinlememişti.</span></p>

      <p class="KB" id="toc_marker-14-5"><span class="Font-Style80-1" style="font-size:1em;">Soru 5: Cem Sultan Avrupa’da hangi ülkelerde kaldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem’in Rodos’ta kalmasını mahzurlu gören şövalyeler, onu Fransa’ya götürüp orada tarikatlarına ait şatolarda tutmayı uygun buldular. Cem Sultan ilk olarak 15 Ekim 1482’de Savoia Dükalığı’na bağlı Villefranche’ye, burada veba salgını çıkınca Nice’e nakledildi ve 4 ay sonra Chambery’e götürüldü. Cem, Rumeli’ye gitmek istiyor, şövalyeler buna izin vermiyordu. Şövalyelerin onu gönderme­yeceğini anlayınca çeşitli defalar kaçmaya çalıştı, çeşitli ülkelerin krallarından yardım istedi, ancak Rodos şövalyelerinin elinden kurtulmaya muvaffak olamadı. Durumu yakından takip etmeye çalışan II. Bâyezid ise kardeşinin durumundan haber almak için Avrupa’ya çeşitli casuslar gönderiyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Papa VIII. Innocent, Cem’i Haçlı seferinde kullanmak için Rodos şövalyele­rinin üstadıazamı Pierre d’Aubusson ile anlaşıp, 4 Mart 1489’da Roma’ya getirtti. Ancak Cem, Osmanlılar’a karşı bir harekette yer almamak için direndi. Böyle bir hadiseye sebep olursa lanetleneceğini söylüyordu. VIII. Innocent, 1492 yılının Ağustosunda ölünce, yerine VI. Alexandre Borgia geçmişti. O da hem bir Haçlı seferi düzenleme fikrini taşıyor, hem de II. Bâyezid’den bir şeyler koparmaya çalışıyordu. Bu sırada Fransa Kralı VIII. Charles, 1494 Eylül’ünde ordusu ile İtalya’ya girdi. 1495 yılının ilk günlerinde Roma’ya geldiğinde papa, Cem’i alıp Saint Angelo şatosuna sığındı. Kral ile papa arasında cereyan eden uzun müza­kereler sonucunda Cem Sultan, VIII. Charles’a verildi. Fransa Kralı’nın düşüncesi Cem’i de beraberine alarak Kudüs’e bir Haçlı seferi düzenlemekti. Talihsiz şehzâde böylece üçüncü kez sahip değiştiriyordu. Ancak 27 Ocak 1495’te Roma’dan ayrı­lan Cem Sultan, Fransa’ya varamadan 25 Şubat 1495’te Castel Capuana’da öldü.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Cem’in ölüm haberini alan II. Bâyezid, üç günlük yas ilân etti ve gıyabî cenaze namazı kıldırttı. Yaklaşık 13 yıl Avrupa ülkelerinde esaret hayatı yaşayan Fatih’in talihsiz oğlu burada Zizim diye tanınmıştı.</span></p>

      <p class="KB" id="toc_marker-14-6"><span class="Font-Style80-1" style="font-size:1em;">Soru 6: Cem Sultan hadisesinin Osmanlı’ya ve Avrupalılar’a ne tesiri oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan hadisesi, Osmanlı İmparatorluğu’nun uzun süre Avrupa’ya karşı hareketsiz kalmasına sebep olmuş ve şehzâdenin hayatta olduğu yıllarda II. Bâyezid devamlı şüphe içerisinde yaşamıştı. II. Bâyezid, Cem’in Avrupa’daki durumunu yakından takip etmek ve onun Osmanlı İmparatorluğu’na karşı bir faaliyete karışmasını önlemek için azami çaba harcadı. Birçok Avrupa ülkesine çeşitli tavizler verdi, paralar ve hediyeler gönderdi. Rodos şövalyeleri, Osmanlı İmparatorluğu’ndan her yıl 45 bin altın aldılar. Cem, Papalığa götürüldüğünde bu para oraya tahsis edildi. Ayrıca II. Bâyezid, Hristiyanlar için kutsal sayılan çeşitli eşyaları (Rodos şövalyelerine: Saint Jean Baptiste’nin (Yahya) elini, Papa’ya: Hazreti İsa’nın böğrünü deldiğine inanılan mızrak ile sirkeye batırı-larak Hazreti İsa’nın susuzluğunu gideren sünger) da gönderdi. Venedikliler’e ise çeşitli vergi muafiyetleri sağlandı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Fransa Kralı, Alman İmparatoru, Macar Kralı, Papalık ve Memlük Sultanı Cem’i ele geçirip, kendi siyasî amaçları için kullanmaya çalıştılar. Avrupa’da Cem’i kullanarak bir Haçlı seferi düzenleme fikri devamlı gündemdeydi. Cem ve Mısır’da bulunan ailesi yüzünden gerilen Osmanlı-Memlük münasebetleri, sonunda savaşa kadar gitti.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Cem Sultan hadisesinden en çok faydalananlar Rodos şövalyeleri oldu. II. Bâyezid’den, Cem’in masrafları adı altında her yıl 45 bin altın aldıkları gibi, kendileri için Osmanlı topraklarında ve kıyılarında ticaret serbestîsini de elde ettiler. Şövalyeler, Cem’in Mısır’da bulunan annesi Çiçek Hatun’dan para kopar­dıkları gibi, Memlük Sultanı Kayıtbay’dan da şehzâdeyi ona teslim edeceklerini söyleyerek, 20 bin altın almışlardı. Şövalyeler Cem’i ellerinde tuttukları sürece Avrupa’nın çeşitli devletleriyle Papalık nezdinde itibar gördüler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan’ın ölümü ile Osmanlı İmparatorluğu üzerindeki izleri silinmedi. Hayatta kalan Murad adlı oğlu Rodos’ta bulunuyordu. Bu şehzâde herhangi bir hadiseye karışmamış ve Hristiyan olmuştu. Ancak Osmanlı padişahları onu yakından takip ettiler. Kanunî, 1522’de Rodos’u aldığında şövalyelerle yaptığı antlaşmaya Cem’in oğlunu teslim şartını da koydurmuştu. Adayı teslim alınca ilk iş olarak Murad’ı ve onun Cem adını taşıyan oğlunu buldurup, öldürttü. Osmanlı kaynakları bu iki şehzâdenin ölümüyle Cem’in soyunun bittiğini belirtirken, Avrupa kaynakları ise Cem’in bir oğlunun daha bulunduğunu ve soyunun devam ettiğini yazmaktadırlar.</span></p>

      <p class="KB" id="toc_marker-14-7"><span class="Font-Style80-1" style="font-size:1em;">Soru 7: Cem Sultan, Osmanlı hanedanındaki hacca gitmiş tek şahsiyet midir?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Cem Sultan, Mısır’a sığındığında Memlük Sultanı Kayıtbay’dan hacca gitmek için müsaade istemişti. Sultanın bu hareketini onaylaması üzerine genç şehzâde yanına annesini ve eşini alarak hacca giden kafileye katıldı. Cem Sultan hacca gittiği için o yılın hac kafilesi daha da ihtişamlı olarak hazırlandı. Mekke ve Medine’yi ziyaret edip, hac görevini yerine getiren Şehzâde Cem 1482 Mart’ının başlarında Kahire’ye geri döndü. Osmanlı hanedanından hacca gitmiş tek şahsiyet Cem Sultan olmuştur. Osmanlı İmparatorluğu döneminde, ne ondan önce ne de sonra Osmanlı hanedanının erkek üyelerinden başka hiçbir kimse hacca gitmemiştir. İmparatorluğun sona ermesinden sonra Sultan Vahdettin hacca gitmişse de, siyasî karışıklıklar yüzünden haccı tamamlayamadan umre yapıp dönmek zorunda kalmıştır.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Osmanlı padişahlarının niçin hacca gitmediği yıllardan beri tartışılan bir konudur. Ancak bir husus gözden kaçmaktadır. Osmanlılar’dan önceki Türk devletlerinin hükümdarlarının da hacca gitmediğine dikkat etmek gerekir. Gazneli, Karahanlı, Büyük Selçuklu, Türkiye Selçukluları gibi Osmanlılar’dan önce hüküm sürmüş Türk devletlerini yöneten hanedanların erkek üyeleri hacca gitmemiştir. Yani Osmanlılar’dan önce hükümdar ailelerinin hacca gitmesi gibi bir gelenek yoktur. Ayrıca Osmanlı İmparatorluğu ile çağdaş Babür, Safevi ve İran Avşar devletlerinin hükümdar ailelerinin erkek üyelerini de hacda göremiyoruz. Osmanlılar’dan önceki Türk devletleri ile Babür Devleti’ni yöneten hanedanların kadın mensuplarından hacca gidenler olmuştur. Osmanlı hanedanına mensup kadınlardan bir kısmının da hacca gittikleri görülmektedir. Osmanlı ve diğer devletlerin hanedanlarını, hacda bu kadın üyeler temsil ederdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun yönetim sistemi yaklaşık 9 ay süren hac yolculuğu yüzünden merkezden bir hükümdarın ayrı kalmasına müsaade etmemekteydi. XIX. yüzyıldan önce böyle bir yolculuğa çıkan bir padişahın döndüğünde tahtını kaybetmiş olması ihtimali oldukça yüksekti. Ayrıca İran ve Habsburglar gibi iki büyük düşman varken, imparatorluğun siyasî merkezinden fazla uzaklaşılmaması da gerekiyordu. Ancak XIX. yüzyılın ikinci yarısında ulaşım imkânlarının artmasıyla, hac seyahatinin kısalmasına ve Osmanlı hükümdarlığının bir sisteme bağlanmış olmasına rağmen, padişahların niçin hacca gitmediği hususu hâlâ bir soru işareti olarak durmaktadır. Bu dönemde Abdülaziz, Avrupa’ya seyahat ederken, Sultan Reşad da Kosova bölgesine uzun süren bir geziye çıkmıştır. Ancak hacca gitmek gibi bir niyetlerinin olduğu yö­nünde bir bilgi yoktur. Padişahlar hacca gitmek yerine, kendi yerlerine birden fazla vekil göndermişlerdir. Hanedan mensubu şehzâdelere de, denetimden uzak kalacakları ve siyasî bir etkinlik fırsatı bulabilecekleri için hacca gitme izni verilmemiştir. Osmanlı hanım sultanları hanedanın siyasî olarak en az mesele çıkarabilecek temsilcileri olduğundan onların gidişi bir problem olmamıştır. Birçok hanedan mensubu kadın hacca gitmiştir. Örneğin 1573’te hacda Osmanlı hanedanını, II. Selim’in kızı Şah Sultan temsil etmiştir.</span></p>

      <p class="KB" id="toc_marker-14-8"><span class="Font-Style80-1" style="font-size:1em;">Soru 8: Cem Sultan zehirlendi mi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem Sultan’ın bir hastalıktan mı, yoksa zehirlenerek mi öldüğü hâlâ tar­tışılan bir konudur. Ancak bazı tarih kitaplarında yazıldığı gibi İstanbul’dan gönderilen Kapıcıbaşı Mustafa Ağa tarafından zehirli bir ustura ile traş edilerek zehirlendiği yolundaki iddianın hiçbir dayanağı yoktur. Genel kanaat, Cem’in Fransa Kralı’na teslim edilmeden önce Borgialar tarafından ağır ağır tesir eden bir zehir ile zehirlendiğidir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Talihsiz şehzâdenin cesedi dahi rahat edememiş, birçok devletin çekişmesine sebep olmuştur. Cenazesi, namazı Celal ve Sinan beyler ile birkaç sadık adamı tarafından kılındıktan 86 gün sonra Gaeta’ya götürülmüştü. Fransa, Papalık, Napoli ve Osmanlı İmparatorluğu arasında iki yıldan fazla süren çekişmeden sonra Lecce’ye nakledildi, orada bir süre bekletildikten sonra 1499’da Napoli Kralı tarafından Osmanlı İmparatorluğu’na gönderildi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Cem Sultan’ın cenazesi Bursa’da Muradiye Camii haziresindeki Mustafa-yı Atik türbesine gömüldü. Ancak şehzâdenin talihsizliği mezarda da devam etmiş, 1855 Bursa depreminde sandukası kaybolmuştur.</span></p>

      <p class="KB" id="toc_marker-14-9"><span class="Font-Style80-1" style="font-size:1em;">Soru 9: Cem Sultan’ın şairlik yönü nedir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in talihsiz oğlu Cem’in ağabeyi II. Bâyezid ile olan mücadelesi ve vata­nından uzakta geçirdiği acıklı hayatı kadar, şairliği de dikkat çekmektedir. Şair hüviyetine sahip olarak doğmuş olan Cem Sultan, başına gelen hadiseler dolayı­sıyla kendisini daha fazla şiire vererek hem içini dökmüş, hem de oyalanmıştır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cem’in, Selman-ı Saveci’den çevirerek babasına ithaf ettiği</span> <span class="Font-Style77-1" xml:lang="tr-TR">Cemşid ü Hurşid (Âyât-ı Uşşâk)</span> <span class="Font-Style79-2" xml:lang="tr-TR">adlı bir mesnevisi vardır. Ayrıca</span> <span class="Font-Style77-1" xml:lang="tr-TR">Fâl-ı Reyhân-ı Cem</span> <span class="Font-Style77-1" xml:lang="tr-TR">Sultan</span> <span class="Font-Style79-2" xml:lang="tr-TR">adlı 48 beyitlik bir mesnevisi daha bulunmaktadır. Cem Sultan’ın Farsça şiirlerine bakıldığında Osmanlı hanedanı içerisinde bu dili en iyi bilenlerden birisi ol­duğu görülür. Türkçe şiirlerinde Bursalı Ahmed Paşa’dan etkilenmiştir. Çeşitli hususları (aşk, tabiat vs.) işlediği şiirleri çok kuvvetli manzumeler olmamakla birlikte Avrupa’da geçen ızdıraplı günlerinde müessir şiirler yazmıştır. Cem Sultan’ın biri Farsça diğeri ise Türkçe olmak üzere iki divânı vardır. Cem bazı şiirlerinde ağabeyine acı sitemlerde bulunmaktadır. Bir şiirinde II. Bâyezid’e şöyle seslenmektedir:</span></p>

      <p class="Style31 para-style-override-51" xml:lang="en-US"><span class="Font-Style76-1" xml:lang="tr-TR">Sen pister-i gülde yatasun şevk ile handân</span></p>

      <p class="Style31 para-style-override-52" xml:lang="en-US"><span class="Font-Style76-1" xml:lang="tr-TR">Ben kül döşenem külhan-ı mihnetde sebep ne?</span></p>

      <p class="Style31 para-style-override-51" xml:lang="en-US"><span class="Font-Style79-2">Cem gibi bir şair olan II. Bâyezid ise ona şu şekilde cevap vermiştir:</span></p>

      <p class="Style31 para-style-override-53" xml:lang="en-US"><span class="Font-Style76-1" xml:lang="tr-TR">Çün rûz-ı ezel kısmet olunmuş bize devlet</span></p>

      <p class="Style31 para-style-override-54" xml:lang="en-US"><span class="Font-Style76-1" xml:lang="tr-TR">Takdire rızâ virmiyesün böyle sebep ne?</span></p>

      <p class="Style31 para-style-override-54" xml:lang="en-US"><span class="Font-Style76-1" xml:lang="tr-TR">Haceü’l-Haremeynüm diyüben da’vi kılırsun</span></p>

      <p class="Style31 para-style-override-54" xml:lang="en-US"><span class="Font-Style76-1" xml:lang="tr-TR">Bu saltanat-ı dünyeviyeye bunca sebep ne?</span></p>
    </div>
  </div>
</body>
</html>
