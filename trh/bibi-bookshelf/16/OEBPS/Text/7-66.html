<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-66.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-66.html" xml:lang="tr-TR">
    <div class="Basic-Text-Frame">
      <p class="BB" id="toc_marker-67"><span class="Font-Style78" style="font-size:0.93em;">OSMANLI İDARESİNDE GAYRİMÜSLİMLER</span></p>

      <p class="KB" id="toc_marker-67-1">Soru 1: Gayrimüslim ne demektir?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">İslâmiyet’te</span> <span class="Font-Style77-1" xml:lang="tr-TR">Kur’an-ı Kerim’in</span> <span class="Font-Style79-2" xml:lang="tr-TR">getirdiği mesajı kabul edenler Müslim, İslâm dinini kabul etmeyenler de gayrimüslim olarak adlandırılır. Bunun dışında İslâmiyet’te insanlar arasında ırk, renk, dil ve ülke esasına dayanan bir ayrım yoktur.</span></p>

      <p class="Style55 para-style-override-41" xml:lang="en-US"><span class="Font-Style79-2" xml:lang="tr-TR">Klasik İslâm Hukuk doktrininde gayrimüslimler, ehl-i kitap sahibi olanlar, yani semavî kitap sahibi olanlar; semavî kitap sahibi olup olmadıklarında şüphe bulunanlar ve diğer inanç sahipleri olmak üzere üçe ayrılmıştır. Müslüman hukukçular, Hristiyan ve Yahudiler ehl-i kitap saymışlardır.</span></p>

      <p class="Style55 para-style-override-22" xml:lang="en-US"><span class="Font-Style79-2" xml:lang="tr-TR">İslâmiyet’in doğuşundan itibaren Müslümanlar’la gayrimüslimlerin mil­letlerarası ilişkileri ve Müslümanlar’la birlikte yaşayanların hukukî statüleri belirlenmişti.</span></p>

      <p class="KB" id="toc_marker-67-2">Soru 2: Osmanlı İmparatorluğu’nda hangi gayrimüslim toplu­lukları vardı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı Beyliği, Hristiyanlar’ın yoğun olarak bulunduğu bölgelerde kurulup, genişlemişti. Osmanlılar, bu yüzden beyliğin ilk dönemlerinden itibaren gayrimüslimlerle ilişki içindeydiler. Osmanlı İmparatorluğu’nda en büyük gayrimüslim topluluk Ortodokslar’dı. Gregoryen Ermeniler, Museviler ve Katolikler diğer gayrimüslim topluluklardı.</span></p>

      <p class="KB" id="toc_marker-67-3">Soru 3: Osmanlılar, hâkimiyetleri altındaki gayrimüslimlere nasıl davrandılar?</p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Osmanlılar, kendi idareleri altına giren Hristiyanlar ve Yahudiler’in özel vergileri ödemeleri şartıyla inançlarına karışmadılar. Kendi dinî liderlerini seçmelerine, kutsal mekânlarını ziyaret etmelerine, ibadetlerini sürdürme­lerine müsaade ettiler. Genellikle bir yer fethedildiğinde o şehrin en büyük kilisesi camiye çevirilirken, diğer ibadet yerlerine dokunulmuyor fakat yeni kilise inşasına izin verilmiyordu. Kiliselerin, camilerden daha yüksek yerlerde bulunmasına ve kiliselerin daha yüksek olmasına da izin verilmezdi. Kiliselerin tamirlerine de çok zor izin verilirdi. Ancak bu durum mutlak bir yasak değildi, ihtiyacı karşılamak amacıyla Balkanlar’da birçok yeni kilise inşa edilmişti. Fazıl Mustafa Paşa, Viyana bozgun yıllarında gayrimüslimlerin vergilerinde düzenleme yaptığı gibi kilise tamirine de izin vermişti.</span></p>

      <p class="Style55 para-style-override-43" xml:lang="en-US"><span class="Font-Style79-2" xml:lang="tr-TR">II. Mahmud devrinde imparatorluğun gücünü iyice yitirmesinden sonra gayrimüslimlerin devletle bütünleşmesini sağlamak için kiliselerini tamir et­melerine izin verildi. 1856 Islahat fermanından sonra kilise inşası ve tamirinde bürokratik engeller büyük ölçüde ortadan kalktı.</span></p>

      <p class="Style55 para-style-override-22" xml:lang="en-US"><span class="Font-Style79-2" xml:lang="tr-TR">Osmanlı yönetiminde gayrimüslimler, Müslümanlar’dan farklı olarak “cizye” adı altında bir vergi verirlerdi.</span></p>

      <p class="Style55 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda, başka dinlerden olan kişilere baskı yapan ve ibadet yerlerine zarar veren Müslümanlar cezalandırılırdı. XVIII. yüzyılın ikinci yarısında Kırım’da Hazreti İsa’nın tasvirini yırtan birkaç Nogay, Kırım Hanı Kırım Giray tarafından kilisenin önünde yüzer sopa vurdurularak ceza­landırılmıştı.</span></p>

      <p class="KB" id="toc_marker-67-4">Soru 4: Yavuz Sultan Selim’in gayrimüslimlere karşı nasıl bir teşebbüsü oldu?</p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Fatih Sultan Mehmed, İstanbul’un fethinden sonra şehirde bulunan gayrimüslimlere istedikleri gibi ibadetlerini yapma hakkını vermişti. Yavuz Sultan Selim, bütün Hristiyanlar’ın ya Müslüman olmasını ya da İstanbul’u terketmelerini emretti. Vezirinin kendisine karşı çıkması üzerine kiliselerini ellerinden almak istedi.</span></p>

      <p class="Style55 para-style-override-36" xml:lang="en-US"><span class="Font-Style79-2" xml:lang="tr-TR">Gayrimüslimlerin ileri gelenleri Fatih’in kendilerine inançlarını rahatça yaşamaları konusunda bir ferman verdiğini söylediler. Fakat ferman kaybol­muştu. Bunun üzerine İstanbul’un fethini gören yaşlı birkaç yeniçeri bulundu ve onların Fatih’in gayrimüslimlerin kendi dinlerinde yaşamalarına müsaade ettiğini belirtmeleri üzerine sultan emrini geri aldı.</span></p>

      <p class="KB" id="toc_marker-67-5">Soru 5: Kanunî Sultan Süleyman’ın gayrimüslimler hakkındaki düşünceleri nasıldı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Rüstem Paşa, Kanunî Sultan Süleyman’ı ülkede bir tek din olmasını ve faydadan çok zarara sebep olduklarına inandığı Yahudiler’i ülkeden kovmaya ikna etmek isteyince, padişahın veziriazamına verdiği dersi Tübingenli bir ilahiyatçı olan ve 1573-1578 yılları arasında İstanbul’da Avusturya elçiliğinde din görevlisi olarak, Stephan Gerlach şöyle anlatır:</span></p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">“Sultan Süleyman, beyaz ve sarı yapraklı bir çiçek koparmış ve paşaya bu çiçeği beğenip beğenmediğini sormuş. Paşa da elbette beğendiğini, çünkü onu bu biçimiyle yaratanın Tanrı olduğunu söylemiş. Bu sefer Sultan Süleyman çiçeğin bütün sarı yapraklarını yolmuş ve paşaya çiçeği şimdi nasıl bulduğunu sormuş. Paşa da cevap olarak çiçeğin artık bütünlüğünden yoksun ve renk­siz olduğunu söylemiş. Padişah bir başka çiçek koparmış ve onun da beyaz yapraklarını yolmuş, sonra da az önceki sorusunu yinelemiş. Paşa gene aynı cevabı vermiş. O zaman padişah demiş ki: “Madem çiçeklerin renkli olmalarını bir mükemmeliyet olarak kabul edip bundan hoşlanıyorsun, neden Tanrı’nın yaratmış olduğu insanların da çeşitliliklerini kabul etmiyorsun? Bir çiçekte ne kadar çok renk olursa, o kadar güzel görünür. Tıpkı bunun gibi Türkler beyaz, Müslümanlar yeşil, Rumlar mavi, Ermeniler beyaz, kırmızı ve mavi veya siyah renklerin karışımı, Yahudiler de sarı renkte sarık kullanırlar. Bu renklilik nasıl hoşa gidiyorsa, Tanrı da dinlerin çeşitliliğinden hoşlanır!”</span><span class="char-style-override-7" xml:lang="tr-TR"><a class="footnote-link" href="#footnote-225-29" id="footnote-225-29-backlink">29</a></span></p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-29-backlink" id="footnote-225-29">29</a> <span class="Font-Style75" xml:lang="tr-TR">Türkiye Günlüğü,</span> <span class="Font-Style76-1" xml:lang="tr-TR">İstanbul 2007, I, 145-146.</span></p>
      </div>

      <p class="KB" id="toc_marker-67-6">Soru 6: Osmanlı İmparatorluğu’nda görev yapan gayrimüslim­ler hangileriydi?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda ilk dönemlerde orduda görev yapan birçok Hristiyan asker vardı. Ancak gayrimüslimlerin devletin üst makamlarına gelmek için Müslüman olmaları gerekiyordu. XVI. yüzyılda ordudaki gayrimüslim as­kerler, voynuk, martolos gibi geri hizmet kıtaları dışında ortadan kalktı. Fakat gayrimüslimler devlet kademelerinde hekim, mimar, tercüman gibi görevlerde bulunmaya devam ettiler.</span></p>

      <p class="KB" id="toc_marker-67-7">Soru 7: Osmanlı İmparatorluğu’nda gayrimüslimlere uygula­nan kıyafet yasakları nasıl başladı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar’ın ilk dönemlerinde gayrimüslimlerin kılık kıyafetlerine karışıl-mazdı. Yavuz Ercan bu konuda şöyle bir örnek verir: “XV. yüzyılın ortalarında Türkiye’ye yerleşen Yahudi İsak Zarfati, “Burada en iyi elbiseleri giyebilirsiniz. Hristiyan egemenliğinde çocuklarınızı mosmor veya kıpkızıl dövülme tehlikesiyle karşı karşıya bırakmadan asla mavi ve kırmızı renkli elbiseler giydiremezsiniz” diyerek Avrupa’daki Yahudileri Osmanlı topraklarına çağırıyordu.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda XV. yüzyılın ikinci yarısına kadar istedikleri gibi giyinebilen gayrimüslimler, devletin baskısıyla Fatih döneminden itibaren yavaş yavaş istedikleri gibi giyinme hürriyetlerini kaybettiler. Ahmed Refik’in yayınladığı belgeler ve Yavuz Ercan’ın incelemelerine göre gayrimüslimlerin giyimleriyle ilgili gelişmeler şu şekilde cereyan etti:</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">II. Selim devrinde, ekonomik sıkıntılardan dolayı giyim konusunda gayri­müslimler üzerindeki baskı arttı. 1 Ağustos 1568’de yayınlanan fermanda hiçbir Hristiyan ve Yahudi’nin gösterişli ve kaliteli elbiseler giymemesi emredildi. 15 Ağustos 1568’de yayınlanan başka bir fermanda da gayrimüslimlerin Müslü­manlar gibi giyindikleri için kumaş ve ayakkabı fiyatlarının arttığı, bu yüzden de Hristiyan ve Yahudilerin daha kalitesiz ürünleri kullanmaları emri vardı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">XVI. yüzyılın sonlarında, Kanunî’nin torunu III. Murad devrinde giyim konusunda gayrimüslimlere devletin baskısı iyice arttı. Gayrimüslimler, dev­letin emriyle kendi kimliklerini belli edecek şekilde giyinmeye başladılar. 4 Eylül 1577 tarihli fermanla Müslüman olmayanların ipek elbise giymesi, hatta elbiselerine ipek işlemeler yaptırmaları bile yasaklandı.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Gayrimüslimler, Müslümanlar gibi sarıkla dolaşırlardı. Yahudiler sarı renkli sarık, Ermeniler alaca renkli tülbent, Hristiyanlar mavi sarık takarlardı. Osmanlı İmparatorluğu’na gelen Frenkler, yani Avrupalı Hristiyanlar da siyah renkli şapka kullanırlardı. Ancak 1592’de III. Murad’ın hocası Vakurzâde, gayrimüslimlerin kıyafetlerinin Allah’ın emrettiği ölçülere uymadığını ileri sürerek, yeni bir düzenleme yaptı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Vakurzâde, Sultan III. Murad’a “Kâfirlerin renk renk sarık giymelerinin tülbendin değerini artırdığını ve Müslümanlar’ı zarara soktuğunu” söyleyerek, durumun düzeltilmesi için padişahtan izin aldı. Kıyafet düzenlemesindeki ilk işi Yahudi ve Hristiyanlar’ın sarık giymelerini yasaklamak oldu. Gayrimüslimler devletin emirleri doğrultusunda sarıklarını çıkartarak, Avrupalı Hristiyanlar gibi renk renk şapka giymeye başladılar.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">III. Murad devrinde gayrimüslimlere uygulanan kıyafet yasaklarının dene­timi de sıkılaştırıldı. Daha önceki padişahlar döneminde gayrimüslimlerin giyim kuşamlarını muhtesib denetlerken, III. Murad’dan itibaren kıyafet kontrolünü yeniçeri ağası yapmaya başladı.</span></p>

      <p class="KB" id="toc_marker-67-8">Soru 8: Gayrimüslimler hangi kısıtlamalara tâbiydiler?</p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Sultan III. Murad’dan itibaren Müslümanlar’ın ayrı, Hristiyanlar’ın ayrı, Yahudilerin ayrı kıyafetleri olmuştu. Bunun haricinde Müslümanlar ve gay­rimüslimler arasında oturdukları evlerin tiplerinden binecekleri hayvanlara kadar ayrım yapıldı.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Gayrimüslimlerin, Müslümanlar için kutsal sayılan cami ve türbelerin etrafında oturmaları yasaktı. Yine kiliselerde çan çalınması, paskalya gibi dinî günlerde silah ve havai fişek atılması yasaktı. 1856’dan sonra bu kısıtlamaların çoğu ortadan kalktı.</span></p>

      <p class="KB" id="toc_marker-67-9">Soru 9: Gayrimüslimlerin Müslümanlaşma oranları ne kadardır?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar, idareleri altında bulunan gayrimüslimleri Müslümanlaştırma siyaseti takip etmemişlerdir. Bu durum kimsenin din değiştirmeye zorlana-mayacağı yönündeki klasik İslâm anlayışına dayanır. Bu yüzden imparatorluk döneminde Boşnak ve Arnavutlar dışında büyük oranda Müslümanlaşan topluluk yoktur.</span></p>

      <p class="KB" id="toc_marker-67-10">Soru 10: Millet sistemi nedir?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı millet sistemi sık sık kullanılan bir tabirdir. Ancak bu ele alı­nırken imparatorluğun tarihi gelişimine dikkat edilmelidir. Dini cemaatlerle ilgili olarak XVIII. yüzyıldan itibaren millet tabiri kullanılmaya başlandı. Bu dönemde Avrupalılar’ın Osmanlı gayrimüslim toplulukları üzerinde misyonerlik faaliyetleri artmıştı. Osmanlı yönetimi millet olarak adlandırdığı dinî cemaatle­rin liderlerinin yetkilerini artırarak misyonerlik faaliyetlerini azaltmaya çalıştı. “Millet sistemi” bugün bilinen manasını, XVIII. yüzyıldan itibaren ve özellikle de 1856 Islahat Fermanı’ndan sonra kazandı.</span></p>

      <p class="Style55 para-style-override-13" xml:lang="en-US"><span class="Font-Style79-2" xml:lang="tr-TR">Bu kavram, her milletin kendi organizasyonu içerisinde, kendi inanç ve gelenekleri etrafında bir topluluk olarak örgütlenmesini ifade eder. Ancak mil­let sistemi, esas olarak etnik ve dil aidiyetine değil, din ve mezhep aidiyetine dayanır. Meselâ, Ermeniler tek bir ulus olarak değil Gregoryen, Katolik veya Protestan olmalarına göre üç millete ayrılmışlardı.</span></p>

      <p class="KB" id="toc_marker-67-11">Soru 11: Osmanlı İmparatorluğu’nda hoşgörü var mıydı?</p>

      <p class="Style55 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda Müslüman olmayanlar, din değiştirmeye zorlanmadan devletin tespit ettiği kanunlar çerçevesinde ibadetlerini yerine getirip, yaşama hakkına sahiplerken, aynı durum Avrupa’da yoktu. İspanya’da 1492’de Gırnata’nın düşüşünden sonra bir müddet Müslümanlar’a karışılma­mış, ancak daha sonra zorla Hristiyanlaştırma faaliyeti başlamıştı. Hristiyan olmayı kabul etmeyenler ya öldürülmüş, ya da Osmanlı gemileri tarafından İspanya’dan alınarak Afrika’ya götürülmüşlerdi. Avrupa’da başka dinlere karşı müsamahasızlık yalnız Müslümanlar için değil Yahudiler ve diğer Hristiyan mezhepleri için de mevcuttu.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun gayrimüslimlere davranışı çağına göre çok ileri ve kendi döneminde dünyanın diğer bölgelerinde mevcut olmayan bir tavırdır. Ancak Osmanlı yönetiminin, gayrimüslimlere karşı davranışı devamlı olarak söylenildiği gibi “hoşgörü” değildir. O dönemde mevcut anlayışa göre bir Müslüman,</span> <span class="Font-Style77-1" xml:lang="tr-TR">Kur’an-ı Kerimin</span> <span class="Font-Style79-2" xml:lang="tr-TR">emirlerine inanmayan birisini hoşgöremezdi. Hoşgörü, son din olarak iman ettiği inancına aykırıydı. Osmanlılar’ın gayri­müslimlere karşı davranışı ananevî İslâm anlayışı çerçevesinde “tahammül”dür. Ayrıca gayrimüslimlerin istedikleri gibi yaşadıkları ve ibadetlerini sürdürdükleri iddiaları da yanlıştır. Gayrimüslimler devletin koyduğu kanunlar çerçevesinde hayatlarını sürdürmüşler ve Müslümanlar’a göre vatandaşlık hakları yönün­den ikinci sınıf vatandaş olarak görülmüşlerdir. Gayrimüslimler, 1856 Islahat Fermanı’ndan sonra Müslümanlar’la eşit seviyeye gelmişlerdir.</span></p>
    </div>
  </div>
</body>
</html>
