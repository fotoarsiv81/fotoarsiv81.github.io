<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-20.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-20.html" xml:lang="tr-TR">
    <div class="Basic-Text-Frame">
      <p class="BB" id="toc_marker-21"><span class="Font-Style78" style="font-size:0.93em;">KIBRIS SEFERİ</span></p>

      <p class="KB" id="toc_marker-21-1"><span class="Font-Style80-1" style="font-size:1em;">Soru 1: Kıbrıs, Osmanlılar’dan önce hangi milletlerin hakimi­yetinde kaldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çok eski çağlardan itibaren insanların yaşadığı Kıbrıs, çeşitli milletlerin elinde bulunduktan sonra, M.Ö. 59’da Roma’nın hakimiyetine girmişti. İm­paratorluğun ikiye ayrılmasından sonra ise Bizans İmparatorluğu tarafından idare edildi. Müslümanlar’ın Kıbrıs’ı ilk fethetme teşebbüsleri Halife Hazreti Osman zamanında oldu. Suriye Valisi Muaviye’nin ısrarı ile yapılan bu sefer sonucunda, Kıbrıs vergiye bağlandı. Bu seferde, Hazreti Peygamber’in süt halası Ümmü Haram da şehid düştü. Türbesi bugün Kıbrıs Rum kesiminde, Larnaka şehrinin dışındadır ve Hala Sultan Tekkesi diye anılır. Osmanlı gemileri Kıbrıs önlerinden geçerken bu türbeyi top atışlarıyla selamlarlardı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Emeviler ve Abbasiler zamanında, Kıbrıs ele geçirilmek için uğraşıldıysa da fethedilemedi, ancak vergiye bağlandı. Bizans ile Müslümanlar arasında muhtariyetini koruyan Kıbrıs, her iki devlete de vergi verdi. 1191’de İngiltere Kralı Arslan Yürekli Richard, Kıbrıs’ı ele geçirip, Templier şövalyelerine sattı. Kıbrıs onlardan da, 1193’te Lusignan hanedanına intikal etti. Bu hanedanın kurduğu Frank Krallığı ise 1489’a kadar sürdü. Venedikli Caterina Cornaro ile evlenen son Kıbrıs Kralı II. Jacgues Gicomo’nun ölümünden sonra dünyaya gelen oğlunun bir yaşında ölmesi üzerine, Caterina bir süre tek başına Kıbrıs’ı idare ettiyse de, Venedik’in zorlaması üzerine 1489’da idareyi bırakmak zorunda kaldı. Venedik, Kıbrıs için Memlük Devleti’ne yılda 8.000 düka altını değerinde kumaşı vergi olarak vermiştir.</span></p>

      <p class="KB" id="toc_marker-21-2"><span class="Font-Style80-1" style="font-size:1em;">Soru 2: Osmanlılar’ın Kıbrıs’ı alma sebepleri nelerdir?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun, Memlük Devleti’ni ortadan kaldırmasının ardından, Venedik onlara verdiği Kıbrıs vergisini Osmanlılar’a ödemeye baş­lamış, Kanunî devrinde bu vergi 10 bin altına çıkmıştı. Osmanlılar, bu vergiyi Memlükler’de olduğu gibi kumaş biçiminde değil, nakit para olarak alıyordu. Doğu Akdeniz’de hâkimiyet kurmaya başlayan Osmanlılar için Kıbrıs’ın Venedikliler’in elinde bulunması mahzurluydu. Mısır ile Anadolu’nun güvenli bir şekilde irtibat kurmasına engel olduğu gibi, Osmanlı İmparatorluğu’nun kıyılarının güvenliğini de tehdit etmekteydi. Kıbrıs’ta üslenen korsanların Os­manlı gemilerine verdiği zararlardan dolayı Osmanlılar defalarca Venedik’e bu durumun düzeltilmesi için müracaat etmişlerse de bir sonuç çıkmamıştı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Bazı yazarlar, Kıbrıs’a sefer açılmasına II. Selim’in çevresinde bulunan Nakşa Dukası Yasef Nassi’nin padişaha, Kıbrıs’ın şaraplarını methetmesinin sebep olduğunu iddia ederler. Ancak bu görüş doğru değildir ve tarihçiler tarafından kabul edilmez. Osmanlılar’ın Doğu Akdeniz’e hakim olma süreci çerçevesinde Kıbrıs’ı bu yıllarda ele geçirmeye çalışmaları kaçınılmazdı. Nitekim 1569’da Fransa’yla çok kapsamlı bir kapitülasyon antlaşması imzalanması da, Kıbrıs’a sefer açıldığında batıda Osmanlılar aleyhine yürütülecek bir ittifakın gücünü azaltmak içindi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kıbrıs’a açılacak seferin tarihi ise Osmanlı İmparatorluğu’nun o dönemde yürüttüğü siyasete göre değil, devlet adamlarının padişah üzerindeki tesirlerine göre oldu. İmparatorluğun çok yakın gündeminde İspanya Müslümanları’na yardım ve Don-Volga kanalı projesi vardı. Sokollu Mehmed Paşa bunları ön planda tutmakta ve Kıbrıs’a yapılacak bir seferin batıda Osmanlı aleyhine bir ittifaka dönüşebileceğini ileri sürmekteydi. Ayrıca padişahı bu sefere teşvik eden Lala Mustafa Paşa, onun rakibiydi ve kazanacağı bir başarı ona veziriazamlık yolunu açabilirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1570’de Mısır’dan şeker ve pirinç getiren bir geminin Kıbrıs’ta barınan korsanlar tarafından zapt edilmesi üzerine, Lala Mustafa Paşa’nın fikri galip gelerek, Kıbrıs seferine karar verildi. Devrin Şeyhülislâmı Ebussuud Efendi de, bir zamanlar İslâm toprağı olan Kıbrıs’ın Hristiyanlar’ın eline geçmesiyle, buradaki mescid ve medreselerin harap olduğu ve bu beldenin tekrar Müslümanlar’ın eline geçmesinin İslâm aleminin lideri olan Osmanlılar’a düştüğü şeklinde bir fetva vererek, Kıbrıs seferine dinî cepheden bir meşruiyet kazandırdı.</span></p>

      <p class="KB" id="toc_marker-21-3"><span class="Font-Style80-1" style="font-size:1em;">Soru 3: Kıbrıs seferi öncesinde neler oldu?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, Kıbrıs seferi sırasında cephenin genişlememesi için Avusturya ve İran ile ilişkilerini iyi tutmaya gayret gösterdi. Venedik, Osmanlılar’ın donanmayı hazırlamasından, kendi üzerine bir sefer hazırlığına giriştiğinden şüphelenmekteydi. 13 Ekim 1569 gecesi Venedik’teki barut deposu infilak etti ve çıkan yangın tersaneye de zarar verdi. Batılı tarihçiler bu hadiseyi Türk casus teşkilatının bir eseri olarak gösterirler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Venedikliler, Türkler’in hazırlıklarının kendi üzerlerine olduğunu anlayınca, papanın aracılığı ile müttefik bulmak için harekete geçtiler. Alman İmparatoru Maksimilyan, Avusturya’nın Osmanlılar’la sulh içerisinde olmasından dolayı ittifaka yanaşmadı. Fransa ise Osmanlı İmparatorluğu’yla olan ticarî ilişkileri yüzünden Haçlı ittifakına katılmayıp, ayrıca Venedik’in aleyhine çalışıp, Alman prensliklerinin ittifaka katılmasını önledi. Venedik’le ittifaka sadece İspanya ve Papalık katıldı. Malta şövalyeleri ile bazı İtalyan prenslikleri de müttefikleri desteklediler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı yönetimi, bu ittifakı haber alınca Bosna Eyaleti’nin güney sancak­larını tahkim ettirip, donanmadaki gemi miktarını artırdı. Savaş ilân edilmeden Venedik’e bir elçi gönderildi. Osmanlı elçisi Kubad Çavuş, Kıbrıs ve Dalmaçya kıyılarında meydana gelen korsan saldırılarından devletinin şikâyetini dile getirerek, sulhun devamı için Kıbrıs’ın kendilerine verilmesini istedi. Venedik senatosunun bu talebi reddetmesi üzerine iki devlet arasındaki sulh bozuldu ve Osmanlı kuvvetleri harekete geçti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kıbrıs’ın fethi için Lala Mustafa Paşa serdar, Piyale Paşa ise donanma komutanı tayin edildi. Sefer için görevlendirilen 300 civarında gemi ile 60 bin asker, 1570 yılının bahar aylarında üç grup hâlinde Kıbrıs üzerine hareket etti. Osmanlı kuvvetleri müttefik donanması adaya yardıma yetişmeden Kıbrıs’a çıkmıştı.</span></p>

      <p class="KB" id="toc_marker-21-4"><span class="Font-Style80-1" style="font-size:1em;">Soru 4: Kıbrıs seferi ne şekilde cereyan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’dan hareket eden Osmanlı donanması Finike’ye yaklaşarak, burada bekleyen askerleri de alıp, Temmuz ayının başında Limasol Koyu’na demirledi. İlk olarak ele geçirilen yer bu koydaki Leftari Kalesi oldu. Donan­manın bir kısım gemileri çıkarmayı desteklerken, bir kısmı ise Girit tarafından gelebilecek düşman donanmasını bekliyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Adaya ayak basılmasının ikinci haftası Girne fethedildi. Ardından adanın önemli merkezlerinden Lefkoşe kuşatıldı. Behram Paşa, Larnaka koyunda zahire ve cephane gemilerini muhafaza ederken, Piyale Paşa da denizden gelebilecek düşman kuvvetlerini bekliyordu. Bir kısım kuvvetler ise Magosa’nın dışarı ile irtibatını engellemek için görevlendirilmişti. Bu sırada Şam ve Halep eyaletlerinin askerleri de, adaya gelmişti. Lefkoşe’nin 50 günlük bir kuşatmanın ardından ele geçirilmesi üzerine, Baf ve Limasol kaleleri teslim oldu. Bunların ardından Osmanlılar tarafından Tuzla diye anılan Larnaka fethedildi. Adada ele geçirilemeyen tek önemli merkez olarak Magosa kalmıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Lefkoşe’nin fethinden sonra ele geçen ganimet ve esirlerin bir kısmının yüklendiği Veziriazam Sokollu Mehmed Paşa’nın kalyonu, esir bir kadının barut deposunu ateşlemesi üzerine, yanındaki iki gemi ile birlikte battı. Bu durum Magosa müdafilerinin morallerini yükselten bir unsur oldu.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Adanın son önemli mevkii olan Magosa kuşatıldığında kış yaklaşmıştı. Kale bir tarafı deniz olduğu için Lefkoşe derecesinde sıkıştırılamıyordu. Muhasara sürerken Venedik gemileri, Magosa’ya mühimmat ve asker ikmalinde bulun­mayı başardılar. Bahar geldiğinde Türk kuvvetleri şehri tekrar sıkıştırmaya başladı. Bir taraftan topçu ateşi sürerken, bir taraftan da kazılan lağımlarla kalenin surları tahrip edilmeye çalışılıyordu. Türk kuvvetlerinin bütün uğ­raşlarına rağmen, kale komutanı Marco-Antonio Bragandino’nun çabaları ve kahramanlığı şehrin düşmesini engellemekteydi. Magosa’nın ikmal yollarının kesilmesi, şehrin daha fazla direnmesi imkânını ortadan kaldırınca, kale 1 Ağustos 1571’de teslim olmaya karar verdi. On bir aydan beri muhasara edilen Magosa’nın zaptıyla Kıbrıs’ın fethi tamamlanıyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Askerler silahları, şehir halkı da malları ile Magosa’yı terkedebilecek, kalanların da mal ve canlarına dokunulmayacaktı. Venedikliler de ellerinde bulunan Türk esirlerini iade edeceklerdi. Lala Mustafa Paşa, kale komutanına kahramanlığından dolayı büyük iltifat etmiş ve askerleri ile birlikte Girit’e Türk gemileriyle gitmelerini kabul etmişti. Ancak Bragandino’nun serdar ile ters konuşması, Türk esirlerin de antlaşmanın yapıldığı akşam öldürüldüğünün anlaşılması üzerine iki taraf arasındaki hava değişti. Lala Mustafa Paşa, Bra-gandino ile on Venedikli komutanı öldürttü, diğerlerini de esir etti.</span></p>

      <p class="Style17 para-style-override-19" xml:lang="en-US"/>

      <p class="KB" id="toc_marker-21-5"><span class="Font-Style80-1" style="font-size:1em;">Soru 5: Fetihten sonra Osmanlılar, Kıbrıs’a karşı nasıl bir si­yaset takip ettiler?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kıbrıs’ın fethi tamamlanınca Lefkoşe merkezli bir beylerbeylik oluşturuldu. İlk beylerbeyi olarak da Muzaffer Paşa tayin edildi. Kıbrıs Beylerbeyliği Baf, Magosa, Girne, Alanya, İçel, Tarsus ve Trablusşam sancaklarından meydana gelmekteydi. Görüldüğü gibi sadece adanın kendisi değil, Anadolu ve Suriye’den de bazı yerler bir araya getirilerek, idarî bir birim oluşturulmuştu. Ancak Trablusşam bir müddet sonra Kıbrıs Beylerbeyiliği’nden geri alındı. Adanın güvenliğini sağlamak için bırakılan 8 bin civarında askerin önemli bir kısmı kale muhafızı olarak örgütlenmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kıbrıs’ta fethi daimi kılmak için aşağıda teferruatlı olarak bahsedeceğimiz bir iskân siyaseti takip edilerek, önemli sayıda Türk Anadolu’dan getirilerek, buraya yerleştirildi. Bu işlemin tam tersi olarak da, savaş sırasında Venedikliler’e yardım eden 300 kişilik bir topluluk Antalya’ya iskân edildi. Savaş sırasında Osmanlılar’a yardım eden yerlerin ahalisine vergi kolaylıkları sağlandı. Örneğin Girne savaşsız teslim olduğu için bazı vergilerden muaf tutulmuştu. Osmanlı saflarına geçen askerlerin bir kısmına imparatorluğun başka taraflarında timar verildi, bir kısmı ise Kıbrıs’taki Osmanlı askerî teşkilatı içerisinde gö­revlendirildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kıbrıs’ın fetihten sonra, nüfus ve gelir kaynaklarının sayımı demek olan tahriri yapıldı. Eyaletin gelir ve giderlerini gösteren bütçesi hazırlandı. Kıbrıs’ta başlangıçta timar sistemi uygulanmadı, ancak fetihten yaklaşık on yıl sonra adanın tekrar tahriri yapılarak, timar sisteminin uygulanmasına geçildi. Adada bulunan asker sayısının fazlalığından gider, gelirden fazlaydı. Adanın önemli ürünleri ise şeker ve tuzdu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Venedikliler’in bir köye sürdükleri Ortodoks baş piskoposu buradan getir­tilerek, Kıbrıs baş piskoposluğuna tayin edildi ve ona veziriazamın huzuruna çıkabilmek dahil, çeşitli imtiyazlar verildi. Kıbrıs’ta, Franklar zamanından beri uygulanan ahalinin mecburi ücretsiz çalıştırılması angaryası, bidat sayılarak kaldırıldı. Venedik’te bulunan küçük bir Kıbrıs kolonisinin adaya dönmesi de kabul edildi.</span></p>

      <p class="KB" id="toc_marker-21-6"><span class="Font-Style80-1" style="font-size:1em;">Soru 6: Kıbrıslı Türkler din değiştirmiş Rumlar mıdır?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Kıbrıslı Rumlar, adada bulunan Türkler’in din değiştirmiş Rumlar olduğu iddiasını zaman zaman tekrarlarlar. Ancak yapılan tarihi araştırmalar Kıbrıs’taki Türkler’in fethin hemen ardından Anadolu’dan getirilerek yerleştirilen Ana­dolu Türkleri’nin torunları olduğunu göstermektedir. Osmanlı fetihlerinde, ilk dönemlerden itibaren fethin akabinde o bölgeye Türk nüfus getirilerek yerleştirilirdi. Kıbrıs’ta da bu yöntem uygulanmıştır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fethin sonrasında Kıbrıs’ta Türkler’in yerleşmesi için iki yıl vergi muafiyeti tanınmış ve Anadolu’da belirlenmiş bazı bölgelerden, on hanede bir hanenin zorla Kıbrıs’a yerleştirilmesi emri çıkarılmıştı. Adaya gönderilmek üzere Ak­saray, Beyşehir, Seydişehir, Develi, Anduğı, Ürgüp, Niğde, Bor, Ilgın, İshaklı, (Sultandağı), Akşehir, Koçhisar ve Mersin’den 12 bin hanenin gönderilmesi planlanmıştı. Ancak ada iklimi Anadolulu Türkler tarafından beğenilmediği için 1572-1581 yılları arasında sadece 8 bin hane adaya gönderilebildi. Bu da yaklaşık 40 bin kişilik bir nüfusa tekabül eder. İskân edilen Türkler’in bir kısmı ise sonradan olumsuz ada şartlarından dolayı Anadolu’ya geri döndü. Kıbrıs’a Türkler’in iskânı daha sonraki yıllarda da sürdü ve XVII. yüzyılın sonları ile XVIII. yüzyılın başlarında çevreye zarar veren bazı aşiretler Kıbrıs’a yerleştirildi.</span></p>
    </div>
  </div>
</body>
</html>
