<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-32.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-32.html" xml:lang="tr-TR">
    <div class="Basic-Text-Frame">
      <p class="BB" id="toc_marker-33"><span class="Font-Style78" style="font-size:0.93em;">VİYANA BOZGUN YILLARI</span></p>

      <p class="KB" id="toc_marker-33-1"><span class="Font-Style80-1" style="font-size:1em;">Soru 1: Viyana Bozgunu’ndan sonra ne tedbirler alındı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Merzifonlu Kara Mustafa Paşa’nın 12 Eylül 1683’te Kahlenberg Muharebesi’nin kaybedilmesi üzerine iki aydan beri Viyana’yı kuşatan Türk ordusuna Budin’e çekilme emri vermesi, yeni bir dönemin başlangıcıydı. Avusturyalılar, Viyana kuşatması öncesinde barış yapmak için çırpınmışlar, ancak Merzifonlu’nun Avusturya seferini engelleyememişlerdi. Kuşatma öncesi aciz durumda olan Avrupalılar, Osmanlılar’ın beklenmedik bozgunu üzerine farklı bir konuma gelmişlerdi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Viyana’yı kurtaran Haçlı ordusundaki müttefikler, önce Osmanlı ordugâhını yağmayla, daha sonra da şehre kimin ilk gireceği ile uğraştıkları için bozguna uğrayan Türk ordusunu takip edemediler.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu, bozgundan bir gün sonra Yanıkkale’ye vardı. Sadrazam, Viyana önlerindeki muharebede cepheyi terkeden ve sefer sırasında çeşitli anlaşmazlıklar yaşadığı Budin Valisi Uzun İbrahim Paşa’yı 14 Eylül’de idam ettirdi. İbrahim Paşa, idam edilmeden önce çevresindekilere, “Sultana haksız yere idam edildiğini, ancak devleti içine düştüğü bu badireden de Merzifonlu’nun çıkaracağını söylediğini” iletmelerini istedi. Hammer, paşanın devlet menfaatleri için kendisini idam ettiren sadrazamı korumasını, “Bu durum Roma’da bile görülmez” şeklinde yorumlar.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Sadrazam, bozulan orduyu toparladıktan sonra, 22 Eylül’de Budin’e vardı. Zaman zaman ağır cezalar vererek, bozgundan dolayı yılgınlık göste­renleri disiplin altına almaya çalıştı. Düşmanı karşılamak üzere kalelerinde beklemeyen Vesprem ve Papa komutanlarını, kendisinin arkasından Budin’e gelmeleri üzerine idam ettirdi. Bozgunda rolü olan Kırım Hanı Murad Giray, padişahtan onay alınarak azledildi ve yerine 30 Eylül’de II. Hacı Giray Kırım Hanı tayin edildi.</span></p>

      <p class="KB" id="toc_marker-33-2"><span class="Font-Style80-1" style="font-size:1em;">Soru 2: Merzifonlu niçin öldürüldü?</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Viyana’yı kurtaran müttefikler, üzerlerinden zafer sarhoşluğunu attıktan sonra 18 Eylül’de Osmanlı topraklarına doğru harekete geçtiler. Merzifonlu, bunun üzerine Budin Valisi Kara Mehmed Paşa’yı düşmanı karşılamak üzere gönderdi. Kara Mehmed Paşa, 7 Ekim’de Ciğerdelen Kalesi önlerinde, Lehistan Kralı Sobiesky’i mağlup etti. Ancak Sobiesky’nin arkasından gelen düşman ordusu kalabalıktı. Kara Mehmed Paşa, 9 Ekim’de yine Ciğerdelen önlerinde meydana gelen muharebede mağlup oldu. Bu gelişme üzerine Ciğerdelen Kalesi, düşmana teslim oldu. Müttefikler, daha sonra Estergon’a doğru yola çıktılar. Sadrazam da bu sırada düşmanı karşılamak üzere bazı birlikler gönderdikten sonra 16 Ekim’de Belgrad’a doğru hareket etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Haçlılar, Estergon önlerine vardıklarında kale komutanı Deli Bekir Paşa, savaş taraftarıydı. Ancak asker kalenin verilmesi için isyan edince, Estergon müttefiklerin eline geçti.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Viyana bozgununda önemli suçu olmasına rağmen Kara Mustafa Paşa, orduyu tekrar toplayarak düşman saldırılarını püskürtür umuduyla görevinde bırakılmış, cezalandırılmamıştı. Ancak Viyana bozgunu haberi gelince sadrazamın en büyük düşmanları olan Mirahur Sarı Süleyman ve Harem Ağası Yusuf Ağa oturdukları yerden kalkıp, döne döne oynamışlardı. Merzifonlu, sadrazamlığı sırasında Mirahur Süleyman Ağa’yı idam ettirmek için padişaha 18 defa telhis sunmuş ama muvaffak olamamıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Mirahur Sarı Süleyman Ağa’nın ölüm korkusu çektiği günler geride kalmış, sıra kendisine gelmişti. Sarı Süleyman ve Yusuf Ağa, 1 Ekim 1683’te serhaddeki en önemli kalelerden Estergon Kalesi’nin düşman eline geçmesi üzerine sadra­zamla bu işin yürümeyeceğine padişahı ikna ettiler ve IV. Mehmed, Merzifonlu hakkında ölüm emrini verdi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">İstanbul’dan gönderilen görevliler, 25 Aralık 1683’te İkinci Viyana Seferi’nin ihtişamlı serdarının ölüm fermanını Belgrad’a getirdiler. Orduda teşrifatçı ola­rak görev yapan ve ismini bilmediğimiz bir müellif Vekayi Beç isimli eserinde Merzifonlu Mustafa Paşa’nın nasıl idam edildiği şöyle anlatır:</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">“Bugün öğlen vaktinde İstanbul tarafından Kapıcılar Kethüdası Ahmed Ağa gelip ve Çavuşbaşı Mehmed Ağa gelip sâhib-i devlet olan Veziriazam Mustafa Paşa’dan mührü ve sancak-ı şerif ve Ka’be-i Mükerreme’nin anahtarını alıp kendisini rahmete gönderdiler ve Yeniçeri Ağası Vezir-i Mükerrem Mustafa Paşa hazretleri veziriazam vekili ve Kapıcılar Kethüdası ve Çavuşbaşı Mehmed Ağa Kethüdâ Ali Ağa’ya misafir oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu işin tafsilatı şöyle olduki, merhum veziriazam öğlen namazını edâ için seccadeler serdirip, imam efendi sünnete başlamışken Kara Mustafa Paşa da kalkıp namaza başlayacakken, sokakta at şamatası meydana gelince, kendileri nedir diye sokağa nâzır pencereden baktıkta, yeniçeri ağası ardınca kapıcılar kethüdası ve çavuşbaşı geldiğini görünce, imam efendi namazı boz, birşeyler oldu derken, gelen görevliler de duraklamadan saraya girip yukarıya çıktılar. Kethüda Ali Ağa, durumdan haberdar olarak önlerine çıkıp, hiç söz söylemeden veziriazamın yanına girdiler. Yeniçeri ağası etek öptükten sonra, kapıcılar kethüdasıyla, çavuşbaşı ağa selam verip, veziriazamın karşısında durdular.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Veziriazam, “ne haber” dedikte kapıcılar kethüdası ağa, “Şevketli padişa­hımız mührü şerif ile sancak-ı şerifi ister” dedi. Kara Mustafa Paşa da, emir padişahımın deyip koynundan mührü çıkarıp ve sancak-ı şerifi de sandığıyla getirip teslim eylediler. Daha sonra “ölüm var mıdır?” dedikde kapıcılar ket­hüdası, “Açık olmak gerek, Allah imandan ayırmaya” dedi. Bunun üzerine veziriazam “Rıza Allah’ın deyip seccâde koy” dedi. İstanbul’dan gelen ağalar dışarı çıktılar. Veziriazam, öğlen namazını edâ edip, asla öfkelenmedi. Duasını bitirip, ellerini yüzüne sürdükte iç ağalarına, “Varın siz gidin” deyüp “Kendi eliyle kürkünü ve sarığını çıkarıp, gelsinler” dedi. Cellatlar gelince, “Şu halıyı kaldırın. Cürm toprağa düşsün” deyip halıyı kaldırttı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cellatlar iplerin hazır eyledikte, veziriazam elleriyle sakalın kaldırıp, “Bir hoşça üslupla takın” deyip kadere rızâ dedi. Cellatlar da ipi iki üç defa çektikte veziriazam ruhunu teslim eyledi. Daha sonra veziriazamın cesedi soyulup, aşağı saray avlusunda bir köhne çadırda yıkanıp, yine avluda namazı edâ olunduktan sonra cenaze çadıra götürülüp tabut içine kellesin yüzüp, ardından, kaldırılıp veziriazamın sarayının karşısında olan caminin avlusuna defnedildi. Daha sonra defterdar gelip veziriazamın mallarının yazımına başladı.</span></p>

      <p class="KB" id="toc_marker-33-3"><span class="Font-Style80-1" style="font-size:1em;">Soru 3: Merzifonlu’nun öldürülmesinden sonra ne oldu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Merzifonlu’nun öldürülmesinden sonra ordu serdarlığına da Yeniçeri Ağası Bekri Mustafa Paşa getirildi. Avusturya ve Lehistan birliklerinin kazandığı ba­şarılar üzerine cephe genişledi. Venedik, 1684’te, Rusya’da 1686’da Osmanlı’ya savaş ilân etti. Osmanlı birlikleri, dört cephede birden mücadele etmeye baş­lamışlardı. En büyük sıkıntı da Avusturya karşısında çekiliyordu.</span></p>

      <p class="KB" id="toc_marker-33-4"><span class="Font-Style80-1" style="font-size:1em;">Soru 4: Avusturya’nın ilk Budin kuşatması nasıl sonuçlandı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Charles de Lorraine komutasındaki Avusturya ordusu, Vayçen’i işgal edip Budin’e doğru ilerleyince Osmanlılar, Peşte’yi boşaltıp köprüyü yıktıktan sonra Budin’e çekildiler. Avusturya ordusu, Budin önlerine gelince Akkilise mevkiinde Bekri Mustafa Paşa komutasındaki Osmanlı ordusuyla karşılaştı. Charles de Lorraine, Mustafa Paşa’yı mağlup ettikten sonra 14 Temmuz 1684’te Budin’i kuşattı. Kara Mehmed Paşa, 10 Ağustos’ta şehid oluncaya kadar Budin’i canla başla savundu. Valinin şehadetinden sonra yerine Şeytan İbrahim Paşa geçti.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bekri Mustafa Paşa, Akkilise mağlubiyetinden sonra Ösek’te de mağlup oldu. İstanbul’dan Budin’e yardım etmeyip şehrin düşmesi hâlinde katledileceği emri geldi. Serdar, bunun üzerine Budin’e yardıma gitti, ancak ilk çatışmalarda Avusturya ordusunu kuşatmadan vazgeçiremedi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya ordusu komutanı Maksimilyan, teslim teklifinin reddedilmesi üzerine 4 Ekim’de Budin’e büyük bir hücum yaptırdı, ancak başarısız oldu. Bir süre sonra Osmanlı kuvvetleri, Budin’e yardım birliklerini sokabildi. Kaleden yapılan huruç hareketiyle de düşmana zayiat verdirildi. Bu arada Kırım birlikleri de Osmanlı ordusuna yardıma yetişti. Serdar, Budin’e haber gönderterek aynı anda düşmana hücum edilmesi emrini verdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kuşatmanın uzamasından dolayı zor durumda kalan Avusturyalılar, Os­manlı ordusunun bu teşebbüsünden haberdar olunca muhasarayı bırakarak alelacele çekildiler. Osmanlı birlikleri kaçan düşmanı yakalayarak 20 bin kadarını öldürdü. Budin’de 113 gün direnen Şeytan İbrahim Paşa’nın ünvanı Melek’e çevrildi ve paşa Avusturya cephesi serdarlığına tayin edildi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Melek İbrahim Paşa, 1685 baharında Uyvar’ı kuşatan Charles de Lorraine üzerine yürüdü. Düşmanın Uyvar muhasarasını kaldırması için, Ağustos başla­rında Estergon’u kuşattı. Charles de Lorraine, birliklerinin bir kısmını Uyvar’da bıraktıktan sonra ordusuyla Estergon’a yürüyerek yaptığı manevrayla Osmanlı ordusunu mağlup etti. Avusturyalılar, bu zaferlerinin ardından Uyvar’ı aldılar. Daha sonra Eğri de ellerine geçti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam Kara İbrahim Paşa, Budin’i kurtardığı için şöhret bulan Melek İbrahim Paşa’ya makamını kaptırmamak için Estergon mağlubiyetini bahane ederek, serdarı öldürttü. Daha sonra da Avusturya cephesine tayin edilen serdarlar ardı ardına değiştirildi. IV. Mehmed de savaşa gitmeyip, serdarlarla düşmanı durdurmaya çalışan sadrazamı azlederek Sarı Süleyman Paşa’yı sad­razamlığa tayin etti. İstanbul’da yapılan toplantıda sadrazamın cepheye gitmesi kararı çıkınca, Sarı Süleyman Paşa Mart 1686’da Belgrad’a gitti.</span></p>

      <p class="KB" id="toc_marker-33-5"><span class="Font-Style80-1" style="font-size:1em;">Soru 5: Budin nasıl düştü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî Sultan Süleyman tarafından 1541’de fethedilen Macaristan’ın başkenti Budin, imparatorluğun Avrupa topraklarındaki en önemli birkaç merkezinden birisiydi. Avusturya ve Almanya’ya bir serhad şehri olan Budin’den akın yapılırdı.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Avusturya, Budin’i Osmanlılar’dan almak için 1542, 1598, 1602 ve 1603’te şehri kuşatmış, ancak ele geçirememiş; XVII. yüzyılın başlarından itibaren de Budin’i işgal planlarını unutup, kendi topraklarını korumaya çalışmıştı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Avusturyalılar, 1683’te İkinci Viyana Kuşatması bozgunundan sonra Osmanlı İmparatorluğu’nun hakimiyeti altında bulunan Macar topraklarını işgal etmeye başladı. İlk hedefleri Budin’di. Charles de Lorraine komutasındaki Avusturya ordusu, 18 Haziran 1686’da Budin’i kuşattı. Stratejik bir mevkide olan Budin’in işgal edilmesi, Osmanlı İmparatorluğu’nun elindeki bütün Macar topraklarının kaybı demekti. Ömrünü cephelerde geçirmiş 70 yaşında tecrübeli bir komutan olan Budin Valisi Abdurrahman Abdi Paşa, bu durumun farkında olduğu için direnmeye kararlıydı. Avusturya ordusu Budin’i kuşattığında, ka­lede 16 bin Türk askeri vardı. Düşman ordusu tepeleri tuttuğu için dışarıdan Budin’e yardım gelemiyordu. Cephaneliğe isabet eden bir humbara binlerce askeri şehid edince müdafaa zayıflamıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Budin’in son Osmanlı valisi Abdurrahman Abdi Paşa, Avusturyalılar’a iki buçuk ay direndi ancak sonunda askerleriyle birlikte şehid düştü. 2 Eylül 1686’da da Budin’deki 145 yıllık Türk hakimiyeti sona ermişti.</span></p>

      <p class="Style11-1 para-style-override-34" xml:lang="en-US"><span class="Font-Style79-2" xml:lang="tr-TR">Macarlar, Abdurrahman Abdi Paşa’nın şehid düştüğü yere bir mezartaşı diktiler ve üzerine “145 yıllık Türk egemenliğinin son Budin Valisi Abdurrah-man Abdi Arnavut Paşa bu yerin yakınında 1686 Eylül ayının 2. günü öğle­den sonra yaşamının 70. yılında maktul düştü. Kahraman düşmandı, rahat uyusun!” yazdılar.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturyalılar, Budin’i işgal ettikten sonra şehirde Müslüman bırakma­dıkları gibi, Macarlar’ı da uzun süre Budin’e sokmadılar. Osmanlı döneminde Budin’de 72 cami, 12 medrese, 10 tekke, 9 han, 2 hamam vardı. İşgalden sonra Türk eserlerinin hemen hemen tamamı yok edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Budin’in elden çıkmasından sonra Osmanlı hakimiyetindeki diğer Macar toprakları da bir bir elden çıktı. Ama Osmanlılar için en acı kayıp Budin’di. Serhadlerde Budin’le ilgili destanlar yazıldı.</span></p>

      <p class="Style31 para-style-override-81" xml:lang="en-US"/>

      <p class="Style31 para-style-override-68" xml:lang="en-US"><span class="Font-Style76-1" xml:lang="tr-TR">Ötme bülbül ötme yaz bahar oldu</span></p>

      <p class="Style31 para-style-override-82" xml:lang="en-US"><span class="Font-Style76-1" xml:lang="tr-TR">Bülbülün figanı bağrımı deldi</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Gül alıp satmanın zamanı geldi</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Aldı Nemçe bizim nazlı Budin’i</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Çeşmelerden abdest alınmaz oldu</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Camilerde namaz kılınmaz oldu</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Mamur olan yerler hep harap oldu</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Aldı Nemçe bizim nazlı Budin’i</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Kıble tarafından üç top atıldı</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Perşembe günüydü güneş tutuldu</span></p>

      <p class="Style31 para-style-override-81" xml:lang="en-US"><span class="Font-Style76-1" xml:lang="tr-TR">Cuma günü idi Budin alındı</span></p>

      <p class="Style31 para-style-override-69" xml:lang="en-US"><span class="Font-Style76-1" xml:lang="tr-TR">Aldı Nemçe bizim nazlı Budin’i</span></p>

      <p class="Style11-1 para-style-override-38" xml:lang="en-US"/>

      <p class="Style11-1 para-style-override-30" xml:lang="en-US"><span class="Font-Style79-2" xml:lang="tr-TR">Budin’in işgalinden sonra, Osmanlı askerleri, paniğe kapıldıkları için kendilerinden daha zayıf olan düşman birlikleri karşısında ardı ardına mağlup oldular. Bu yüzden Macaristan cephesinde birçok kale kaybedildi. Segedin, Şimontorna, Peçuy, Sikloş gibi önemli kaleler doğru dürüst direnilmeden Avusturyalılar’a teslim edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam, Ösek’i kuşatan düşmanı mağlup edince Avusturya birliklerini takibe kalktı. 12 Ağustos 1687’de Sarı Süleyman Paşa’nın başında bulunduğu Osmanlı ordusu Mohaç Ovası yakınlarında, Sikloş önlerinde meydana gelen muharebede Charles de Lorraine komutasındaki Avusturya ordusu karşısında disiplinini kaybederek büyük bir mağlubiyete uğradı. Bu mağlubiyetle Güney Macaristan’daki Osmanlı hakimiyeti sona ererken, Sırbistan da tehdit altına giriyordu.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Avusturyalılar’ın ilerleyişi sonraki yıllarda da durdurulamadı ve 1688’de Belgrad, 1689’da ise Niş Habsburg kuvvetlerinin eline geçti.</span></p>

      <p class="KB" id="toc_marker-33-6"><span class="Font-Style80-1" style="font-size:1em;">Soru 6: Mora nasıl kaybedildi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İkinci Viyana bozgunundan sonra Venedik Cumhuriyeti de harekete geçti ve 25 Nisan 1684’te Avusturya ile Mukaddes İttifak Antlaşması’nı imzaladı. Ve­nedik, bu ittifaka katılmakla aslında Girit’in elinden çıkmasının acısını çıkarmak istiyordu. Venedik tüccarlarının mallarının Sadrazam Kara Mustafa Paşa’nın emriyle müsadere edilmesi ve müsadere edilen malların Kurşunlu Mahzen’de iken kuşkulu bir şekilde yanması, buna mukabil Venedikliler’in de Müslüman tüccarların mallarına el koymaları ve hatta bazılarını katletmeleri; İkinci Viyana bozgunundan sonra Merzifonlu’nun çadırını basan Avusturya birliklerinin çadırda Avusturya’dan sonra sıranın Venedik’te olduğunu belirten yazışmaları ele geçirmeleri Osmanlı-Venedik Harbi’ni, görünürde başlatan sebeplerdi. Venedik Cumhuriyeti 15 Temmuz 1684’te Osmanlı İmparatorluğu’na savaş ilân etti ve başta Papa, Floransa, Malta, Ceneviz ve İspanyol donanmalarının gemilerinden oluşmak üzere büyük bir donanma tertip ederek harekete geçti. Bu büyük donanmanın komutasına da Girit’i Türkler’e terkeden Morosini getirildi. Osmanlı İmparatorluğu ise bu müttefik donanma karşısında bazı tedbirler aldı ise de bunlar yeterli olmayacaktı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Morosini ilk iş olarak 8 Ağustos 1685’te Ayamavra Adası’nı işgal etti. Rumlar’ın da yardımı ile kale on beş günde Venedikliler’e teslim oldu. Bunun üzerine Osmanlı İmparatorluğu Boğaz muhafızı Şahin Mustafa Paşa’yı serdar olarak Mora’ya gönderdi. Mustafa Paşa, Limni’yi işgal etmek isteyen Morosini’yi bozguna uğrattı. Ancak özellikle Mora, Yanya ve Yenişehir’in yerli halkının Venedik lehine isyan etmeleri Osmanlı yöneticilerini zor duruma sokuyordu. İçerden aldığı destekle birlikte Venedik donanması 28 Eylül 1685’te Preveze’yi işgal etti.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Venedik birlikleri Dalmaçya sahillerinde de saldırılar düzenlemekteydi. 7 Nisan 1685’te Sign’de Venedik askeri Bosna Valisi Fındık Mustafa Paşa tarafından mağlup edildi. Ancak 1687’de Sign, Kartaro ve Karnaro kaleleri Venedik’in eline geçti.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">3 Haziran 1685’te Morosini komutasındaki Papa, İspanya, Ceneviz, Malta ve Venedik gemilerinden oluşan yaklaşık 220 parçadan oluşan müttefik donan­ması Koron önlerine geldi ve kale surlarını dövmeye başladı. Kaleye yardım için gelen Mora Seraskeri Halil Paşa muharebede şehid düştü ve yerine tayin edilen Siyavuş Paşa da aynı kaderi paylaştı. Siyavuş Paşa’nın şehadeti üzerine Mora seraskerliğine Şahin Mustafa Paşa atandıysa da, paşa kaleye ulaşamadan Venedik askeri 12 Ağustos 1685’te surlardan içeri girdi. Bundan sonra da büyük bir katliam başladı. Morosini daha sonra Zarnata, Kalamata Kelfa ve Pasova kalelerini de ele geçirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1686’da Morosini Navarin, Modon, Arkadia ve Argos’u da işgal etti. 1687’de de Korint, İnebahtı ve Mezistre ile 25 Eylül 1687’de de Atina Venedik birlikleri tarafından işgal edilmekten kurtulamadı. Venedikliler adaya hakim olduktan sonra Mora’da Romanya, Lakonya, Mezonya ve Ahiya olmak üzere dört idarî bölge oluşturdular. Böylece kendi idarelerini yarımadada hakim kılmak iste­yen Venedikliler yerli Ortodoks Rum halka Katolikliği dayattıkları için birçok Rum, Müslümanlar’la birlikte Ege adalarına kaçtı. Mora Yarımadası Karlofça Antlaşması ile resmen Venedik’e verildi, ancak bu yenilginin rövanşı 1714-1716 Osmanlı-Venedik savaşında alındı ve bu savaştan sonra imzalanan Pasarofça Antlaşması’yla da Mora tekrar Osmanlı hakimiyeti altına girdi.</span></p>

      <p class="KB" id="toc_marker-33-7"><span class="Font-Style80-1" style="font-size:1em;">Soru 7: IV. Mehmed tahttan indirildikten sonra neler oldu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">IV. Mehmed, yaşanan bozguna rağmen devlet işleriyle fazla ilgilenmemeye devam edince asker isyan ederek, sultanı tahttan indirip Şehzâde Süleyman’ı tahtta çıkardı. II. Süleyman’ın saltanatının ilk aylarında İstanbul’da büyük bir kaos yaşandı. Yeni sultan İstanbul’da emniyet sağlandıktan sonra sefere çıkmaya niyetlendi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">II. Süleyman, Macaristan seferi için İstanbul’dan Edirne’ye hareket ettiğinde Avusturyalılar’ın Belgrad’ı işgal ettiği haberi geldi. Kanunî Sultan Süleyman tarafından 1521’de fethedilen Belgrad, Orta Avrupa’nın en stratejik noktalarından biriydi. Haberi alan padişah ağlayarak “Emir Allah’ındır” dedi. Belgrad’ın kaybı üzerine padişah, kışı Edirne’de geçirmeye karar verdi. Düşmanla savaş devam ederken, eşkıyalar imparatorluğun her yanını kasıp kavuruyordu. Anadolu ve Rumeli’de eşkıyaların ortadan kaldırılması için müfettişler görevlendirildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Başta Yeğen Osman Paşa olmak üzere eşkıyalar uzun süren uğraşlar sonucu ortadan kaldırıldı. Bu arada Kırım Hanı Selim Giray Han, Kırım’a saldıran Ruslar’ı mağlup etti. Avusturya cephesinde yeni mağlubiyetlerin alınması üzerine Bekri Mustafa Paşa azledilerek, 25 Ekim 1689’da Köprülü ailesinden Fazıl Mustafa Paşa sadrazamlığa getirildi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Sadrazam iç düzenlemelerin ardından Avusturya’ya karşı harekete geçti. 1690 sonbaharında önce Vidin ve Niş’i ele geçirdi, ardından 9 Kasım’da da Belgrad Kalesi’ni ani bir hücumla fethetti. Belgrad’ın zaptıyla Tuna’nın güneyi güven altına alınırken, Tımışvar ile bağlantı kuruldu ve Macaristan yolu Osmanlılar’a yeniden açıldı. Tuna savunma hattı yeniden kurulmuştu. Belgrad’ın fethi hem padişahı, hem de halkı rahatlattı ve sadrazama karşı büyük bir güven sağladı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya’ya yardım eden Sırplar, Katolik baskısı sebebiyle yaptıklarından pişman olmuşlardı. Sadrazam Sırplar’ı cezalandırmadı, bağlılıklarını kazanmak için çaba gösterdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Şehzâdeliğinden beri çile çeken ve tahta çıktıktan sonra birçok sadrazam değiştiren II. Süleyman’ın tek iyi giden işi Fazıl Mustafa Paşa’nın dirayetli ve becerikli bir sadrazam olarak görev yapmasıydı.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">II. Süleyman, ömrünün son iki senesini hasta olarak geçirdi. Hastalığından dolayı rahat hareket edemiyordu. Gün geçtikçe vücudu şişiyor ve içoğlanları tarafından yerinden kaldırılırken bile dayanılmaz ağrılar çekiyordu. Sultanın vücudu hekimlerin tedavisine cevap vermiyordu. Hekimler, sadrazama padi­şahın birkaç aylık ömrü kaldığını söylediler.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Padişahın günden güne daha da fenalaştığını gören devrik sultan IV. Mehmed’in taraftarları ve Sadrazam Fazıl Mustafa Paşa muhalifleri gizliden gizliye örgütlendiler. Bunlar, hükümdarlığının son iki yılını hasta geçiren II. Süleyman’ı tahttan indirmek için faaliyete geçtiler. Bilhassa, IV. Mehmed devrinde memuriyette bulunmuş bazı devlet adamları Sultan Mehmed’i veya büyük oğlu Şehzâde Mustafa’yı tekrar tahta çıkarmak istiyorlardı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1691 baharında Sadrazam Fazıl Mustafa Paşa, Avusturya üzerine yeni bir sefer düzenlemek için büyük bir ordu topladı. Paşa, Macaristan seferinde iken padişahın ölmesi durumunda IV. Mehmed veya oğlu Şehzâde Mustafa’nın tahta geçirilmesinden çekiniyordu. Devlet ricalinin hazır bulunduğu bir toplantıda ordu seferdeyken II. Süleyman’ın da Edirne’ye götürülmesine karar verildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam Fazıl Mustafa Paşa toplantıdan çıkan kararı II. Süleyman’a arz ettiğinde padişah, “Behey Paşa, gör bak ne haldeyim. Bu, hastalık ile nasıl mümkün olur? Vezirler hâlimi bilmez. Ancak dün gel bugün git derler” diye­rek tepkisini dile getirdi. Fakat sadrazamın gerekçelerini dinleyince Edirne’ye gitmekten başka çaresinin olmadığını anladı. Önce hanedanın diğer erkek üyeleri Edirne’ye gönderildi.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Fazıl Mustafa Paşa başkanlığında toplanan mecliste padişahın yolda ölmesi durumunda yerine kardeşi Şehzâde Ahmed’in geçirilmesine karar verildi. Sultan öldüğünde cesedinin bozulmaması için gerekli malzemeler de tedarik edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">II. Süleyman sağ salim Edirne’ye ulaştı ama uzun ve yorucu yolculuk padişahın hastalığını iyice artırmıştı. Fazıl Mustafa Paşa, Avusturya seferi için Edirne’den hareket etti. Onun hareketinden dokuz gün sonra Sultan II. Süleyman Edirne Sarayı’nda öldü. Daha önceden gerekli hazırlıklar tamamlandığı için cesedin teçhiz, tekfin ve tahniti için gerekli malzemeler hemen tedarik edildi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">II. Süleyman 40 yıl hapis hayatı yaşadığı için dört yıl süren hükümdarlığı döneminde gölge sultan durumundaydı. İyi bir eğitim almadığı ve devlet işlerini bilmediği için yakınlarının ve Harem’in tesiri altında kalmıştı.</span></p>

      <p class="KB" id="toc_marker-33-8"><span class="Font-Style80-1" style="font-size:1em;">Soru 8: Fazıl Mustafa Paşa, devleti nasıl toparladı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Viyana bozgunu, Köprülü ailesinin itibarına büyük bir darbe vurmuştu. Ancak II. Süleyman, Avusturya karşısında mağlubiyetlerin artması üzerine 25 Ekim 1689’da Köprülü Mehmed Paşa’nın küçük oğlu olan Fazıl Mustafa Paşa’yı sadrazamlığa getirdi. Yeni sadrazam orduyu yeniden düzenleyerek, görev yap­mayan 30 bin yeniçeriyi askerlikten çıkardı. Devletin ve ordunun üst noktalarına güvenilir ve dürüst kişileri getirdi. Bakırköy yakınlarında Baruthâne-i Âmire’yi kurdu. Ayrıca eyaletlerde tesis ettirdiği atölyelerde de barut ürettirerek, ordunun ihtiyacının karşılanmasına çalıştı. Bütçeyi denkleştirmeye uğraştı. Osmanlı topraklarının önemli bir kısmının işgal altında olması sebebiyle kıtlık ve fiyat artışını ortadan kaldıramadı. Savaşların oluşturduğu ortamdan istifade ederek haksız servet kazananlar idam edilerek, mallarına el konuldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Mustafa Paşa, devletin kaybolan otoritesinin tesisi ve halkın itima­dının yeniden kazanılması için çeşitli tedbirler aldı. Özellikle harp döneminin masrafları üzerlerine yıkılan gayrimüslim reayanın gönlünü kazanmak için bazı tedbirler alındı, cizye vergisinde ıslahat yapılırken, kiliselerin tadilatına izin verildi ayrıca halkın belini büken avarızlar kaldırıldı. Osmanlılar böylece İmparator Leopold’un Osmanlı Hristiyanları’nı çekmeye yönelik hamlesinin de önüne geçtiler. Fazıl Mustafa Paşa bu reformları bütün sadâret süresine yaymış, ayrıca piyasadaki değeri düşük paraları piyasadan çekerek ekonomiyi rahatlatmıştı.</span></p>

      <p class="Style11-1 para-style-override-83" xml:lang="en-US"><span class="Font-Style79-2" xml:lang="tr-TR">İç düzenlemenin ardından Avusturya’ya karşı harekete geçildi. Niş, Semen-dire ve Belgrad’ı geri alarak, Tuna savunma hattı yeniden kuruldu. Ancak ikinci Avusturya seferinde sadrazamın şehid olmasıyla devletin yeniden toparlanma imkânı ortadan kalktı ve Osmanlılar’ın karşı saldırısı durdu.</span></p>

      <p class="KB" id="toc_marker-33-9"><span class="Font-Style80-1" style="font-size:1em;">Soru 9: Salankamen Muharebesi nasıl cereyan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Mustafa Paşa, kışı sefer hazırlıkları ile geçirmiş, geçen yılki kayıp­larını telafi etmek isteyen Avusturyalılar’ın kış harekâtına karşıda Tımışvar’ın muhafazası için Büyük Cafer Paşa vazifelendirmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam 15 Haziran’da Edirne’den ayrıldıktan sekiz gün sonra II. Süley­man ölünce tahta II. Ahmed geçirildi. Sadrazam sultanın ölüm haberini ve yeni sultanın gönderdiği mühr-i hümâyûnu Sofya’da teslim aldı. Yaklaşık 100.000 kişilik Osmanlı ordusu 21 Temmuz’da Belgrad’a ulaştı. Eyalet askerleri ve Kırım Hanı Saadet Giray’a bağlı kuvvetler de yola çıkmıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Avusturya ordusu ise bölünmüş durumdaydı. Nitekim başkomutan Charles de Lorraine ile birçok birlik, Fransız Kralı XIV. Louis’le savaşmak üzere Ren cephesinde bulunmaktaydı. Bu yüzden İmparator Leopold Macaristan’daki ordunun idaresini “İmparatorluğun Kalkanı” veya “Türk Ludwig” olarak bilinen Ludwig von Baden’e (Baden Margrafı Louis) vermişti. Bütün kış boyunca Macar asi Tökeli’ye bağlı birliklerle ve Tatarlar’la mücadele eden Ludwig, Osmanlı ordusunun bu yardımcı unsurlarla birleşmesinden endişe etmekteydi. Diğer Alman prensliklerinin de desteklediği yaklaşık 100.000 kişilik Alman ordusu Petervaradin ile Zemun arasında beklemekteydi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam, Alman ordusunun Zemun’daki köprüyü kontrolüne geçirme­sinden endişe etmekteydi. Bu yüzden, yeniçeri ağasının muhalefetine rağmen, acele etti. Hâlbuki henüz Kırım Tatarları yoldaydılar. Türk ordusu Sava Nehri üzerinden sekiz günde tamamlanan bir köprü ile Zemun (Zemlin) sahrasına geçti. Köprüden toplam 150 adet kolonborno ve şahi-darbezen topuda karşı yakaya geçirilmiş, ayrıca bir miktar asker Tımışvar’a zahire yollamak üzere görevlendirilmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fazıl Mustafa Paşa Belgrad’a geldiğinde Tımışvar muhafazasıyla görevli olan Tökeli İmre az sayıda adamıyla Osmanlı ordusuna iltihak etti. Bu sırada Kapudan Ali Paşa’nın gayretleriyle Titel Kalesi’nin ele geçirildiği haberi sad­razama bildirildi. Petervaradin yolu Avusturyalılar’a kapanmış olduğundan düşman bir an önce savaşmak istiyordu. Aksi halde hanın gelmesiyle Avusturya ordusu iki ateş arasında kalacaktı. Osmanlı ordusunun Zemun’dan Tisa ile Tuna arasındaki kasabaya gelmesiyle 19 Ağustos’ta muharebe başladı. Osmanlı ordusunun merkezinde Serdar-ı Ekrem Fazıl Mustafa Paşa bulunurken sağ kanatta Kemankeş Ahmed Paşa, sol kanatta ise Rumeli Beylerbeyi Küçük Cafer Paşa yer almaktaydı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu bataklıklarla dolu bölgede kendi tahkimatlı siperlerine yerleşmişlerdi. Tatar kuvvetleri gelmeden Osmanlı ordusunu bozmak isteyen Margraf Ludwig Baden, askerlerine hücum emri verdi. Bunun üzerine Fazıl Mustafa Paşa Sancak-ı Şerifi açarak askerlerine metrislerden çıkma emri verdi ve askerler saf bağladı. Ancak Anadolu Beylerbeyi Kemankeş Ahmed Paşa’ya bağlı aşiret birliklerinden oluşan süvariler düşman piyadesinin tüfek ve top ateşinden korkarak bozuldular. Ahmed Paşa toparlanıp bir kez daha hücum ettiyse de aşiret birlikleriyle Şam Beylerbeyi Abaza Koca Murtaza Paşa, Maraş Beylerbeyi Mehmed Paşa’ya bağlı birlikler taarruzlarını durdurdular. Durumdan faydalanmak isteyen Avusturya başkomutanı hem piyadesine hem de süvarisine aynı anda Türk ordusunun sağ kanadına hücum emri verdi. Düşmanın tazyikine dayanamayan Kemankeş Ali Paşa’nın birlikleri bozularak geri çekildiler. Bunun üzerine sadrazam elinde kılıcı ile ileri doğru atılıp, askeri cesaretlendirmek için düşman üzerine hamle yaptı. Karaman Beylerbeyi Çelebi İsmail Paşa’nın da sağ kanadın imdadına yetişmesiyle galibiyet ibresi Türk ordusuna döndü. Ancak ileri atılan sadrazamın alnından vurularak atından düşmesi savaşın kaderini değiştirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Serdarın, şehadet haberinin yayılmasında Sadaret Kethüdası Mustafa Efendi’nin kabahati büyüktü. Haber bir anda yayılarak, ordu içerisinde panik havası oluşturdu. Sipahi Ağası Ömer Ağa’nın yeterli sebatı gösterememesi yüzünden bozgun daha da büyüdü. Halep Valisi Koca Halil Paşa’nın ve Rumeli Beylerbeyi Küçük Cafer Paşa’nın duruma el koyması ve düşmanın çok sayıda kayıp vermesinden ötürü hücum gücünün zayıflaması ordunun bir nebze toparlanmasına ve düzenli bir şekilde geri çekilmesine olanak verdi. Sancak-ı Şerif ise Karaman Valisi İbrahim Paşa’ya teslim edilmişti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı ordusu sadrazamın yanısıra Yeniçeri Ağası Eğinli Mehmed Ağa’yla birlikte 8000 kadar şehid verdi. Ayrıca 150 top ve ordu hazinesi de düşman eline geçti. Fazıl Mustafa Paşa’nın cesedi bulunamadı. Avusturyalılar’ın ka­yıpları da Osmanlılar’dan az değildi. Holstein Dükü Christian, Albay Kaunitz, Poettinden Dükü ölenler arasındaydı. Zafer haberini alan İmparator Leopold bu kadar pahalıya mal olan başka zaferler istemediğini dile getirmişti. Kara muharebesindeki muvaffakiyetsizliğe rağmen Tuna Kapudanı Mustafa Kaptan düşman donanmasını mağlup etmiş ve önemli miktarda zahire ve mühimmat ele geçirmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ordu Belgrad’a dönünce padişah yeni sadrazamı tayin edinceye kadar tecrübeli Halep Valisi Koca Halil Paşa serdar olarak kabul edildi. Mağlubiyetin müsebbibi olarak görülen Ömer Ağa idam edildi. Bu sırada Kırım Hanı Saadet Giray birlikleriyle Belgrad’a geldiyse de artık iş işten geçmişti. Muharebeye yetişmek için yeterli çabayı göstermeyen Kırım Hanı padişah tarafından ağır bir üslupla azarlandı.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Muharebe sonrasında Avusturyalılar Lippa, Karansebes ve Lugoş kalele­rini geri aldılar, ancak Banat’ın merkezi konumundaki Tımışvar’ı almayı yine başaramadılar. Sultan II. Ahmed sadârete Arabacı Ali Paşa’yı tayin etti.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Salankamen Muharebesi, İkinci Viyana Kuşatması sonrasındaki mücadele de önemli bir dönüm noktasıdır. Öncelikle Avusturya’nın Fransa ile uğraştığı bir dönemde bu savaşın kaybedilmesi Macaristan’ı yeniden ele geçirme şan­sının kaybedilmesine neden oldu. Kuşkusuz bu savaştaki askerî kayıplardan daha önemlisi yetenekli devlet adamına bu kadar ihtiyaç duyulduğu bir sırada Fazıl Mustafa Paşa’nın şehid olmasıydı. Bu değerli sadrazamın şehadeti hem kendisinin başlattığı reformların durmasına hem de cephelerde ordunun ye­niden toparlanmasına engel oldu.</span></p>

      <p class="Normal-1" xml:lang="en-US"/>
    </div>
  </div>
</body>
</html>
