<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-48.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-48.html" xml:lang="tr-TR">
    <div class="Basic-Text-Frame">
      <p class="BB" id="toc_marker-49"><span class="Font-Style78" style="font-size:0.93em;">93 HARBİ</span></p>

      <p class="KB" id="toc_marker-49-1"><span>Soru 1: 1877-1878 Osmanlı Rus savaşına neden 93 Harbi de­nilmektedir?</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">1877-1878 Osmanlı Rus Savaşı, miladî takvimle 24 Nisan 1877’de başla­mıştı. Hicrî takvimle ise savaşın başlangıcı 1294 yılıdır. Ancak bu dönemde malî işlerde kullanılan Rumî takvime göre savaşın başlangıcı 1293 yılına rastladığı için bu savaş</span> <span class="Font-Style77-1" xml:lang="tr-TR">Doksanüç Harbi</span> <span class="Font-Style79-2" xml:lang="tr-TR">olarak adlandırıldı.</span></p>

      <p class="KB" id="toc_marker-49-2"><span>Soru 2: 93 Harbi’nin sebepleri nelerdir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Rusya, 1856’da imzalanan Paris Antlaşması’nın aleyhinde olan hüküm­lerinden, Almanya’nın Fransa’yı mağlup etmesi üzerine değişen Avrupa den­gelerinden faydalanarak kurtuldu. Osmanlılar’a karşı Balkanlar’daki milletleri silahlandırıp, isyana teşvik etti. Kırım Savaşı’ndan sonra barış politikası takip eden Osmanlı İmparatorluğu’nu savaşa sokup, Kırım mağlubiyetinin intikamını almak isteyen Rusya, bu amacını gerçekleştirmek için Slavlar’ı kışkırtma yolunu seçti. Hersek ve Bulgar isyanlarında, Osmanlı İmparatorluğu’nu yalnız bırak­mak için uğraştı. 1876 Bulgar isyanında Türkler’in binlerce Bulgar’ı, katlettiği propagandasını yayarak, dış borçlarını ödemediği için Avrupa kamuoyunda aleyhinde olumsuz hava esen Osmanlı İmparatorluğu’nun Avrupa siyasetinde iyice yalnız kalmasını sağladı.</span></p>

      <p class="Style42 para-style-override-41" xml:lang="en-US"><span class="Font-Style79-2" xml:lang="tr-TR">Rusya, Sırbistan ve Karadağ’ı Osmanlılar’a karşı savaşa teşvik etti. Osmanlı İmparatorluğu’nun savaşı kazanması üzerine, hadiselere bir çözüm bulmak üzere İstanbul’da İngiltere, Fransa, Rusya, Almanya, Avusturya, İtalya ve Osmanlı İmparatorluğu’nun iştirakiyle bir konferans düzenlendiyse de, imparatorluğun bağımsızlığına ve toprak bütünlüğüne aykırı istekler sebebiyle bir anlaşma sağlanamadı. İstanbul Konferansı (Tersane Konferansı)’nın toplandığı sırada I. Meşrutiyet ilân edilerek, bu toplantıdan Osmanlı lehine bir sonuç çıkarılmak istenilmişti. Ancak Avrupa devletleri bu duruma itibar etmediler.</span></p>

      <p class="Style42 para-style-override-86" xml:lang="en-US"><span class="Font-Style79-2" xml:lang="tr-TR">Konferansa katılan devletler, İstanbul’da bir çözüm yolu bulunamaması üzerine Londra’da toplanarak, 31 Mart 1877’de Londra Protokolü’nü imzaladılar. İstanbul Konferansı’ndaki tekliflerin hemen hemen aynısı olan bu kararları, Osmanlı İmparatorluğu reddetti. Belki Karadağ’a biraz toprak verilip, ıslahat çalışmaları yapılarak barış sağlanabilirdi. Ancak Osmanlı hükümeti ve Meclis-i Mebusan arazi vermeyi kabul etmemişti. Bunun üzerine harekete geçen Rusya, Avrupa hukukunu ve imparatorluktaki Hristiyanlar’ı savunma iddiasıyla 24 Nisan 1877’de Osmanlı İmparatorluğu’na savaş açtı.</span></p>

      <p class="KB" id="toc_marker-49-3"><span>Soru 3: 93 Harbi’ne Osmanlı İmparatorlu</span><span>ğu’nu kim soktu?</span></p>

      <p class="Style42 para-style-override-84" xml:lang="en-US"><span class="Font-Style79-2" xml:lang="tr-TR">İngiltere baş delegesi Salisbury, II. Abdülhamid’e bir defasında mektupla, bir defasında da huzuruna çıkarak Ruslar’ın savaşacaklarını, Osmanlılar’ın hazırlıksız ve müttefiksiz olduğunu, bu durumu dikkate alarak hareket et­melerini söylemiş ve kongre kararları kabul edilmezse delegelerin İstanbul’u terkedeceklerini de bildirmişti. Bu hadise üzerine devlet adamlarını saraya çağıran padişah durumu müzakere etmelerini istedi. Müzakerenin sonunda Midhat Paşa, “Bu tekliflere karşı savaşmak için askerin gücüne bakılmaz. Biz Anadolu’ya 400 kişi ile geldik. Yine 400 kişi kalıncaya kadar savaşırız” dedi. Sadrazam Midhat Paşa’nın yanısıra Serasker Redif Paşa ve Mahmud Cela-leddin Paşa da savaş taraftarıydılar. Cevdet Paşa, bu hadiseyi “Midhat Paşa tüfeği doldurdu. Mahmud Celaleddin Paşa üst tetiği çıkardı. Redif Paşa ateş etti” şeklinde anlatır.</span></p>

      <p class="KB" id="toc_marker-49-4"><span>Soru 4: 93 Harbi’nde hangi cephelerde savaşıldı?</span></p>

      <p class="Style42 para-style-override-11" xml:lang="en-US"><span class="Font-Style79-2" xml:lang="tr-TR">1877-78 Osmanlı-Rus Harbi Tuna ve Doğu Anadolu’da olmak üzere iki cephede cereyan etti. Harbin başlamasıyla birlikte hızla Romanya’ya giren Ruslar, bu prensliği de kendi yanlarına çekerek Dobruca ve Bükreş yönlerinden Osmanlı topraklarına saldırdılar. Kısa sürede Ziştovi, Tırnova ve Niğbolu’yu ele geçiren Ruslar, 19 Temmuz’da Şıpka Geçidi’ni aştılar. Ruslar’ın başarıları, İstanbul’da paniğe yol açtı. Başkentin Bursa’ya taşına­cağı söylentileri dahi çıktı. Savaşın İstanbul’da kurulacak bir askerî meclis tarafından yönetilmesi kararlaştırıldı. Görevlerinden alınan serasker ve serdar-ı ekrem Divân-ı harbe verildi. Bu arada Süleyman Paşa, Ruslar’dan bir kısım toprakları geri almaya muvaffak oldu ve Plevne’de de Gazi Osman Paşa Ruslar’ı durdurdu. Ancak Plevne düştükten sonra Rus ilerleyişi tekrar başladı ve Sırbistan da Osmanlılar’a karşı savaşa girdi. Plevne’den sonra Edirne’ye yürüyen Rus kuvvetleri iyi bir savunma yapma imkânına sahip bu şehri, Vali Eyüp Paşa’nın mühimmatları havaya uçurup, çekilmesi üzerine, 20 Ocak 1878’de teslim aldılar. Bunun üzerine, II. Abdülhamid, bizzat Rus Çarı’ndan ateşkes talebinde bulundu.</span></p>

      <p class="Style42 para-style-override-41" xml:lang="en-US"><span class="Font-Style79-2" xml:lang="tr-TR">Doğu Anadolu cephesinde ise Ruslar üç koldan harekete geçip, Erzurum’a ulaştılar. Aziziye tabyalarında Nene Hatun’un halkı teşvikiyle Ruslar durdu-rulabildi. Bu cephede Ruslar’a karşı koyan Ahmed Muhtar Paşa’ydı. Paşa’nın daha önemli bir cephe sayılan Rumeli’ye gönderilmek üzere İstanbul’a çağrıl­masından sonra, hiçbir ümidi kalmamasına rağmen Erzurum sonuna kadar dayandı. Ruslar ancak ateşkesten sonra boşaltılan şehre girebildiler. Ruslar’ın, Batum’a karşı taarruzları da ateşkes yapılıncaya kadar başarı ile durduruldu.</span></p>

      <p class="KB" id="toc_marker-49-5"><span>Soru 5: Plevne müdafaasının 93 Harbi’ndeki yeri nedir?</span></p>

      <p class="Style42 para-style-override-29" xml:lang="en-US"><span class="Font-Style79-2" xml:lang="tr-TR">Kısa bir sürede Osmanlı topraklarının büyük bir bölümünü ele geçiren Rus kuvvetleri karşısında önemli bir direniş olmamıştı. Ancak Vidin’de bulu­nan Osman Paşa’nın Plevne’yi geri alması üzerine burada bir direniş noktası oluşturuldu. Müstahkem bir mevki olan Plevne, Gazi Osman Paşa’nın askerî zekâsıyla birleşince, Tuna cephesindeki Rus askerî hareketi kilitlendi. Plevne’yi geri almak için iki defa saldıran Ruslar, mağlup olmaları üzerine Romenler-den yardım istemek zorunda kaldılar. Plevne müdafaasının başarılı olması İstanbul’da sevinçle karşılandı ve savaşın başlangıcındaki Rus başarıları üzerine oluşan panik havasını dağıttı. II. Abdülhamid, Osman Paşa’ya bu başarısından dolayı “Gazi” ünvanını verdi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Romenlerin yardımıyla girişilen birçok saldırı da sonuçsuz kaldı. Ancak Plevne’de baş gösteren yiyecek sıkıntısı yüzünden Gazi Osman Paşa, 10 Aralık 1877’de düşman kuşatmasını yarma hareketine girişmek zorunda kaldı. Paşa’nın yaralanması üzerine başarılı olunamadı ve Plevne’deki Osmanlı kuvvetleri esir düştüler. 93 harbinde, Rus kuvvetleri 9 ayda İstanbul önlerine gelmişlerdi. Gazi Osman Paşa ise Plevne önlerinde Rus kuvvetlerini 5 ay tutmaya muvaffak olmuştu.</span></p>

      <p class="KB" id="toc_marker-49-6"><span>Soru 6: 93 Harbi esnasında büyük devletlerin tutumu ne oldu?</span></p>

      <p class="Style42 para-style-override-80" xml:lang="en-US"><span class="Font-Style79-2" xml:lang="tr-TR">1853’te meydana gelen Kırım savaşında Osmanlı İmparatorluğu’yla beraber hareket eden Avrupa devletleri, ne 93 Harbi’nin başlangıcında, ne de ilerleyen safhalarında harekete geçmediler. Almanya savaşın başından itibaren Rusya’yı desteklemiş, Avusturya, Macar tebaasının Osmanlılar lehine yaptıkları göste­rilere rağmen savaşın sonunda Bosna-Hersek’i almak şartıyla tarafsız kalmayı kabul etmişti. İngiltere ise bu savaşa karşı olmasına rağmen, Rusya’ya karşı bir tavır takınmadı.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">II. Abdülhamid, Rusya’nın savaş ilân ettiği gün Avrupa devletlerine telg­raflar çektirerek, Paris Antlaşması’nın sekizinci maddesine göre arabuluculuk yapmalarını istemişse de, bir karşılık bulamamıştı. Başta Fransa olmak üzere İngiltere, Almanya ve Avusturya hemen tarafsızlıklarını ilân etmişlerdi. Yalnız İngiltere, Osmanlı menfaatlerine karışmayacağını, ancak Rusya’nın İngiltere’nin menfaatlerini tehdit etmesi hâlinde tarafsız kalamayacağını Petersburg’a bildirdi. Bunun üzerine Rusya, İngiltere’ye gerekli teminatı vererek, tarafsız kalmasını sağladı.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Savaş sırasında II. Abdülhamid, Hobart Paşa vasıtasıyla Avrupa kamuoyunu Osmanlı tarafına çekebilmek için mektuplar yayınlattı; yabancı gazetecileri bizzat kabul edip Rus zulmü hakkında bilgilendirdi ve onlara çeşitli nişanlar vererek etkilemeye çalıştı. Ancak Avrupa devletleri ve kamuoyu Osmanlı İm­paratorluğu lehine önemli bir faaliyete girişmedi.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Savaşın sonlarında da Edirne’nin düşmesi üzerine Osmanlı hükümeti, savaşın başından itibaren tarafsızlıklarını sürdüren Avrupalı devletlerden ateşkes için arabuluculuk yapmalarını istemişse de, yine olumlu bir cevap alamamıştı. İngiltere ve Fransa, ancak Ayastefanos Antlaşması’yla Ruslar’ın, Balkanlar’da büyük nüfuz kazanması ve Akdeniz’e inme imkânını bulmaları üzerine harekete geçerek, Berlin Antlaşması ile önceki antlaşmanın şartlarını biraz hafiflettiler.</span></p>

      <p class="KB" id="toc_marker-49-7"><span>Soru 7: Osmanlı İmparatorluğu savaşı niçin kaybetti?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu gerek askerî teçhizat açısından, gerekse eğitimli asker açısından savaşa hazır değildi. Askeri malzeme bakımından önemli ölçüde dışa bağımlıydı. Harp için gerekli malzeme ve mühimmatın eksikliği ile Osmanlı donanmasının hiçbir varlık gösteremeyişi bu büyük mağlubiyetin önemli sebeplerindendir. Osmanlı donanması asker naklinin dışında Ruslar’a karşı fazlaca kullanılamamıştı. Osmanlı donanmasındaki gemilerin iyi durumda olmasına karşılık, yeterli eğitime sahip üst düzey subayların bulunmaması sebebiyle donanmadan, bilhassa en gerekli yer olan Tuna’da Ruslar’a karşı faydalanılamadı.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Bu savaşta imparatorluğun çok geniş bir alanda mücadele etmek zorunda kalması, kuvvetler arasındaki irtibatsızlık ve savaşın İstanbul’dan idare edilmesi de yenilgiyi kolaylaştıran sebeplerdendir.</span></p>

      <p class="KB" id="toc_marker-49-8"><span>Soru 8: 93 Harbi’nin sonunda gerçekle</span><span>şen göç hadisesi nasıl oldu?</span></p>

      <p class="Style42 para-style-override-11" xml:lang="en-US"><span class="Font-Style79-2" xml:lang="tr-TR">93 Harbinin en önemli sonuçlarından birisi Bulgaristan’daki Türk ahalinin, katliam ve baskılarla göçe mecbur edilerek, yaklaşık 500 yıldır yaşadıkları topraklarını bırakıp Anadolu’ya sığınmak zorunda kalmalarıdır. Harbin sonunda Edirne ve Tuna vilayetlerinin iki bölgesi (Şumnu, Varna ve Silistre havalisi ile Rodoplar ve civarı) dışında kalan yerlerdeki Türkler hemen hemen tamamen yok olmuştu. 500 bin kişi savaşta katledilerek veya açlık ve hastalıktan öldü. Bir milyonu aşkın insan ise göç ederek, daha güvenli buldukları Şumnu, Batı Trakya, Makedonya, İstanbul ve Rodoplar bölgesine sığındı.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı hükümeti, Bulgaristan Emareti ve Şarkî Rumeli Vilayeti’nde Türk nüfusunun azalmaması için çalıştıysa da, mahalli idarelerin baskısıyla kalan ahali de bir müddet sonra kesin olarak yurtlarını terketti. Osmanlı İmparatorluğu, muhacirlerin bir kısmını Balkanlar’daki jeostratejik yerler ile imparatorluğun diğer taraflarındaki boş ve harabe olmuş arazilere yerleştir­meye çalıştı. Ancak Diyarbekir, Van, Musul, Halep, Bağdat ve Basra’daki boş arazilerin İstanbul ve Rumeli’ye uzak olması, iklimin göçmenler için elverişli olmaması, yeterli ulaşım ağının bulunmaması ve Müslüman olmayan ahalinin tepkileri gibi sebeplerden muhacirler büyük kitleler hâlinde yerleştirilemedi. Göçmenler Edirne, Aydın, Ankara, Kastamonu ve Hüdavendigar (Bursa ve civarı) vilayetlerine gönderildiler; bu durum da başta Bursa, İzmit ve Aydın olmak üzere Batı Anadolu bölgesinde izdihama sebep oldu.</span></p>

      <p class="KB" id="toc_marker-49-9"><span>Soru 9: 93 Harbi’nin sonunda hangi antlaşmalar imzalandı?</span></p>

      <p class="Style42 para-style-override-11" xml:lang="en-US"><span class="Font-Style79-2" xml:lang="tr-TR">Savaşı sona erdirmek için Kızanlıkta başlayan ateşkes görüşmelerine, Edirne’nin Ruslar tarafından alınması üzerine burada devam edildi ve 31 Ocak 1878’de imzalanan Edirne Mütarekesi ile savaş sona erdi. Barış görüşmeleri daha sonra Ruslar’ın karargâhlarını naklettikleri Yeşilköy’de (Ayastefanos) devam etti ve 3 Mart 1878’de Ayastefanos Antlaşması imzalandı. 29 maddelik bu antlaşmaya göre Osmanlı İmparatorluğu Sırbistan, Romanya ve Karadağ’ın bağımsızlıklarını kabul edecek, Karadağ’ın sınırları Adriyatik’e kadar uzana­cak, Sırbistan Niş’i alacaktı. Bulgaristan özerk bir prenslik hâline getirilecek, sınırları Tuna’dan Ege’ye, Arnavutluk’tan Karadeniz’e kadar uzanacaktı. Bulgaristan prensini halk seçecek ve bu prens Avrupa devletleri ile Osmanlı İmparatorluğu’nun onayıyla atanacaktı. Rusya ve Avusturya’nın kontrolünde, Bosna Hersek’te, Rumeli’de Hristiyan nüfusun yoğun olduğu bölgelerde ve Doğu Anadolu’da Ermenilerin bulunduğu yerlerde ıslahat yapılacaktı. Osmanlılar, savaş tazminatı olarak 1 milyar 410 bin ruble vereceklerdi. Ancak bu tazmi­natın büyük bir kısmına karşılık Rumeli’deki bir kısım topraklar ile Batum, Kars, Ardahan ve Doğu Bayezid, Ruslar’a bırakılacaktı. 300 milyon ruble ise para olarak ödenecekti.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Ayastefanos Antlaşması, Panslavizm’in bir zaferiydi ve Rusya’nın bu kadar avantajlı bir konuma gelmesi mevcut siyasî dengeyi bozuyordu. Bu yüzden antlaşma başta İngiltere olmak üzere Avrupa devletlerinin yoğun muhalefeti ile karşılandı. 13 Haziran 1878’de toplanan Berlin Kongresi’nde, Ayastefanos Antlaşması’nın maddeleri yeniden ele alındı ve değiştirildi. Altmış dört maddelik bu yeni antlaşma ile Ayastefanos Antlaşması’yla ku­rulmak istenen büyük Bulgaristan üçe bölünerek, önemli bir kısmı Osmanlı İmparatorluğu’nun denetimi altında bırakıldı. Bosna-Hersek Avusturya’ya terkedildi. Harp tazminatı 802.500.000 frank olarak tespit edilerek, yedi yıl içerisinde 21 eşit taksitte ödenmesi kararlaştırıldı. Balkan ülkeleri ile Osmanlı İmparatorluğu arasındaki ilişkiler öyle belirsiz esaslara bağlanmıştı ki, çözümsüz kalan sorunlar yüzünden Osmanlı ordusu kısmî seferberlikten bir süre daha çıkamadı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Büyük devletler bu antlaşma ile Osmanlı İmparatorluğu’nun durumunu sağlama aldıklarını söylemişlerdi. Ancak üzerinde 5.5 milyon insanın yaşadığı 212 bin km</span><span class="Font-Style79-2 char-style-override-10" xml:lang="tr-TR">2</span><span class="Font-Style79-2" xml:lang="tr-TR">lik arazinin terkedilmek zorunda kalındığına dikkat edilirse, bunun çok doğru olmadığı görülür.</span></p>

      <p class="KB" id="toc_marker-49-10"><span>Soru 10: 93 Harbi’nin Osmanlı İmparatorluğ</span><span>u’na tesirleri nedir?</span></p>

      <p class="Style42 para-style-override-93" xml:lang="en-US"><span class="Font-Style79-2" xml:lang="tr-TR">İmparatorluk önemli miktarda toprak kaybının yanısıra, Rusya’ya öde­mek zorunda kaldığı savaş tazminatı sebebiyle büyük bir maddî yük altına girdi. Ayastefanos Antlaşması’nın ağır hükümlerinden kurtulmak için Kıbrıs’ı İngiltere’ye bırakmak zorunda kaldı. Bir süre sonra da durumdan istifade eden Fransa, Tunus’u işgal etti (1881).</span></p>

      <p class="Style42 para-style-override-49" xml:lang="en-US"><span class="Font-Style79-2" xml:lang="tr-TR">Meclis-i Mebusan’ın kapatılmasıyla, her ne kadar resmî olarak kaldırılmamış olsa da, Meşrutiyet filizlenmeden sona erdi. Bu sıralarda Ali Suavi, V. Murad’ı yeniden tahta geçirmek için Çırağan Sarayı’na bir baskın düzenlemişse de ba­şarıya ulaşamamıştı. Ancak bu baskın II. Abdülhamid’in ömür boyu tahttan indirilme korkusuna girmesine ve herşeyi kontrol etmek istemesine yol açtı.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">93 Harbi’nin buhranlı yılları ve acı deneyimleri II. Abdülhamid’in siyasî fikirlerinin olgunlaşmasına önemli tesirlerde bulundu. Savaşın başlangıcında ve sonrasında II. Abdülhamid karar mekanizmasına hakim değildi ve gerçek diplomatik bilgiler hakkında da yeterince bilgi sahibi olamamıştı. Bir daha benzer yanılgılara düşmemek için dahili ve harici bütün işleri Yıldız Sarayı’na taşıdı.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Balkanlar’daki Türk nüfusunun önemli bir bölümü asırlardır yaşadığı toprakları terkederek, Anadolu’ya yerleşmek zorunda kaldı. Ruslar planlı olarak Tuna bölgesindeki Türk ahaliyi, bu bölgelerden göç ettirmek için baskı ve katliamlar yaptılar. Bunun sonucu olarak da Tulca, Ruscuk, Tırnova, Eski Cuma, Filibe, Kızanlık, Eski Zağra, Yeni Zağra, Lofca gibi yerlerde bulunan Türkler yaşadıkları yerleri terkederek Edirne, İstanbul, Çanakkale, İzmir gibi şehir ve bölgelere yerleşmek zorunda kaldılar. Ruslar’ın, Bulgar çetelerini si­lahlandırarak Türkler’i katlettirmeleri yüzünden Burgos, Ahyolu, Yanbolu ve İslimiye gibi bölgelerin ahalisi de göç etti. Bu göç dalgası vatanlarını terkeden insanların perişan bir şekilde yolculuk etmelerine ve devletin ekonomik açıdan daha da sıkışmasına sebep oldu. Muhacirler, Anadolu’da yerleştikleri yerlerde büyük sıkıntı çektiler, ayrıca o bölgelerin eski ahalileri ile de aralarında çeşitli ihtilaflar meydana geldi. İstanbul’a gelen aşırı göç yüzünden şehrin yapısı bozulmaya başladı.</span></p>

      <p class="Normal-1" xml:lang="en-US"/>

      <p class="Style25 para-style-override-102" xml:lang="en-US"><span class="Font-Style78" xml:lang="tr-TR">I. MEŞRUTİYET</span></p>

      <p class="KB" id="toc_marker-49-11"><span>Soru 1: Meşrutiyet fikri nasıl doğdu?</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">1876 Anayasası sistemli bir düşünce akımının sonucu olarak ve geniş halk kitlelerinin isteğiyle (toplumsal dinamizm) ortaya çıkmadı. II. Mahmud devrinden itibaren başlayan Tanzimat ortamında yetişen Midhat Paşa, Namık Kemal gibi bir grup insanın, yapılan ıslahatları yeterli görmemeleri ve Osmanlı İmparatorluğu’nun kurtuluşu için meşrutî idarenin getirilmesi yönündeki çabalarıyla 1876 Anayasası ilân edilmiştir.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Meşrutiyet’in doğuşundaki en önemli etken, Avrupa’da öğrenim gör­müş ve oradaki anayasal hareketleri inceleyen ve imparatorluğun geleceğini parlamenter sistemde gören Genç Osmanlılar hareketinin çabalarıdır. Ancak Meşrutiyet’i hazırlayan başka faktörler de vardır. 1831’den itibaren gazetelerin çıkmasıyla birçok fikir tartışılmaya ve aydın kesim arasında yayılmaya başla­mıştı. II. Mahmud devrinde başlayan yeniden yapılanmanın bir sonucu olarak kurulan yeni müesseseler de Meşrutiyet’in oluşmasına tesir etmiştir. Örneğin Tanzimat devrinde gayrimüslimlerin de katılımıyla oluşturulan taşra meclisleri, Meşrutiyet dönemi için bir hazırlık safhasını oluşturmuştur.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">Meşrutiyet’in ilânı Osmanlı ülkesinin her tarafında duyurulmuştu. Bu durumdan memnun olanlar kadar, olmayanlar da vardı. Meşrutiyet’in ilânına karşı çıkarak, aleyhte risaleler yazanlar da oldu. O dönemde halk parlamenter sistemi kavrayabilecek bir düşünce olgunluğuna erişmediğinden ilk anayasa ve ilk meclise sahip çıkmadı.</span></p>

      <p class="KB" id="toc_marker-49-12"><span>Soru 2: Sultan Abdülaziz nasıl tahttan indirildi?</span></p>

      <p class="Style42 para-style-override-93" xml:lang="en-US"><span class="Font-Style79-2" xml:lang="tr-TR">1875’te dış borçlar ödenemediğinden Osmanlı İmparatorluğu malî açıdan iflas etti. Balkanlar’da Osmanlı aleyhtarı hareketler artmaktaydı. Bütün bunlar Sultan Abdülaziz’in hükümdarlığını sarstı. Midhat ve Hüseyin Avni paşalar, Abdülaziz’i kendileri ve devlet için tehlikeli görüp, padişahı tahttan indirmek için faaliyete geçtiler. İstanbul medreselerindeki talebeler kışkırtılarak, 10 Mayıs 1876’da dersleri boykot edip, gösteriler yapmaları sağlandı. Ulemanın ileri gelenleri da göstericilere katıldı. Göstericiler şeyhülislâm ile sadrazamın azlini istediler. Bu durum karşısında Sultan Abdülaziz, sadrazamlığa Mütercim Rüşdü Paşa’yı, seraskerliğe Hüseyin Avni Paşa’yı, şeyhülislâmlığa da Hasan Hayrullah Efendi’yi atadı. Midhat Paşa’yı da Meclis-i Vükela üyeliğine tayin etti. Bu tayinler üzerine talebenin gösterisi son buldu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Sultan Abdülaziz, olayların yatıştığını zannetti. Ancak yönetime yeni gelen bu grup, padişahı tahttan indirmek için faaliyetlerini sürdürdüler. Fetva Emini Halil Efendi’den padişahın halli için fetva alındıktan sonra, 30 Mayıs’ta Sultan Abdülaziz bir darbeyle tahttan indirilerek, Topkapı Sarayı’na getirildi. Tahta Veliaht V. Murad çıkarıldı. Sultan Abdülaziz, Topkapı Sarayı’nda yaklaşık yarım asır önce katledilen III. Selim’i hatırlayınca naklini istedi. Nakledildiği Feriye Sarayı’nda, 1 Haziran günü bilek damarları kesilmiş olarak ölü bulundu. Onun ölümünün intihar mı yoksa bir tertip sonucu mu olduğu hâlâ tartışılır. Ancak eldeki delillere göre Sultan Abdülaziz öldürülmüştür.</span></p>

      <p class="KB" id="toc_marker-49-13"><span>Soru 3: Şehzâde Abdülhamid tahta çıkarken ne pazarlık yaptı?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">V. Murad, sağlık durumunun hükümdarlık yapmaya elverişsiz olması yüzünden tahttan indirilerek, yerine veliaht Şehzâde Abdülhamid geçirildi. II. Abdülhamid tahta geçerken Yeni Osmanlılar, özellikle Şura-yı Devlet Reisi Midhat Paşa şehzâdeyle pazarlık yapmış ve Meşrutiyet’i ilân edeceği sözünü almıştı.</span></p>

      <p class="KB" id="toc_marker-49-14"><span>Soru 4: Kanun-ı Esasî nasıl hazırlandı?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Midhat Paşa, anayasal bir düzene geçildiği takdirde Avrupalı devletlerin müdahalelerinden kurtulacaklarına inanıyordu. Bir anayasa taslağı da hazır­lamıştı. Ancak II. Abdülhamid, onun hazırladığı</span> <span class="Font-Style77-1" xml:lang="tr-TR">Kanun-ı Cedid</span> <span class="Font-Style79-2" xml:lang="tr-TR">isimli taslak yerine Fransız Anayasası’nı çevirtip, danışmanlarına ve nazırlara inceleterek, yeni bir anayasa taslağı oluşturttu. Fransız anayasasından geniş ölçüde istifade edilmekle birlikte Kanun-ı Esasî, Fransız Anayasası’nın tam bir çevirisi değildi. Osmanlı sistemine uygun bazı değişiklikler yapılmıştı. Anayasayı hazırlamakla görevli Said Paşa’nın başkanlığındaki 28 kişilik “Cemiyet-i Mahsusa” bir metin hazırladı. II. Abdülhamid, komisyonun hazırladığı anayasanın her maddesi üzerinde bizzat uğraşıp, ekleme ve çıkarmalar yaptı. Hazırlanan metin Midhat Paşa’nın başkanlığındaki Meclis-i Vükelâ’da kesin şeklini aldıktan sonra II. Abdülhamid’in hatt-ı hümâyûnu ile kabul edildi.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Anayasanın hazırlanması sırasında en çok padişaha, polis tahkikatına dayanarak herhangi birisini sürgüne gönderme yetkisini veren 113. madde tartışılmıştı. Nitekim bir süre sonra II. Abdülhamid, bu maddeye dayanarak Midhat Paşa’yı sürgüne gönderdi.</span></p>

      <p class="KB" id="toc_marker-49-15"><span>Soru 5: İlk Türk anayasasının özellikleri nelerdir?</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Halkın temsilcilerinden oluşan bir meclisin ürünü olmayan Kanun-ı Esasî padişahın iradesinden kaynaklandığı için ferman anayasası olarak değerlen­dirilmektedir. Meşruti idare öngörülmekle beraber padişahın yetki ve iradesi anayasa hükmü hâline gelmişti. Hukuken sorumsuz olan padişah sistemin yürütülmesinde tek yetkili olan kişiydi. Sadrazam, şeyhülislâm ve nazırlar padişah tarafından seçilir ve ona karşı sorumlu olurlardı. Meclisin feshi de dahil padişahın yetki alanı oldukça genişti.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1876 Anayasası’nın içerdiği sistemde gerçek egemen güç halk ve onun temsilcisi meclis değil, padişahtı. Yasama ve yürütme faaliyetleri padişahın arzusu doğrultusunda olabilmekteydi. Padişahın üstünlüğü anayasanın en önde gelen özelliğidir. Suna Kili, 1876 Anayasası’nın, başarılı bir anayasa düzeninin kurulmasına olanak tanıyacak bazı temel görüşler, kavramlar, kurumlar, yap­tırımlar ve ulusal bütünleşmeyi çağdaş öğeler üzerinde sağlayacak bir içerikten yoksun olduğunu belirtir.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Bir güvence mekanizması altına alınmamasına rağmen Kanun-ı Esasî’yle kişiye eğitim özgürlüğü, mal güvencesi, kişi dokunulmazlığı, kanunlar önünde eşitlik, işkence yasağı gibi klasik haklar verilmişti.</span></p>

      <p class="Style42 para-style-override-91" xml:lang="en-US"><span class="Font-Style79-2" xml:lang="tr-TR">1924 Anayasası komisyon sözcüsü Celal Nuri Bey, 1876 Anayasası’nı “1876 Anayasası hukuk-ı milliyeyi değil, hukuk-ı şahaneyi temsil ediyordu ve öyle bir kanun idi ki, hakikat halde bir Kanun-ı Esasi mahiyetinde bile değildi. Çünkü verilen bütün hakların diğer bazı maddeler ile geriye alınabilmek imkânı hâsıl oluyordu” sözleri ile değerlendirmiştir.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Gerçek bir anayasal düzen olmamasına karşılık I. Meşrutiyet, Osmanlı İmparatorluğu’na anayasa düşüncesinin somutlaşması, yasama ve temsili meclis sistemlerinin oluşması, bazı hakların anayasada yer alması gibi açılardan demokrasi kültürümüzün oluşmasına katkılarda bulunmuştur.</span></p>

      <p class="KB" id="toc_marker-49-16"><span>Soru 6: Meşrutiyet nası</span><span>l ilân edildi?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Kanun-ı Esasî son şeklini alıp, padişah tarafından onaylandıktan sonra, Osmanlı İmparatorluğu’ndaki gayrimüslimlerin durumunu görüşmek üzere İstanbul’da toplanan Tersane Konferansı’nın ilk oturumunda 101 pare top atışıyla batılı delegelere ilân edildi. 23 Aralık 1876’da Kanun-ı Esasî’nin yürürlüğe girmesiyle I. Meşrutiyet devri resmen başlamıştı. Ancak Batılı müdahaleleri önlemek amacıyla yapılan bu girişim, karşı tarafta Osmanlı lehine bir havanın doğmasını sağlamadı. Anayasanın ilânı Avrupalılar’ın isteklerine karşı bir kalkan olarak düşünülmüştü. Ancak Avrupalı devletle­rin amacı Osmanlı İmparatorluğu’nda daha fazla hürriyet ve demokrasinin olması değil, kendi çıkarlarını koruyup, geliştirmekti. Nitekim konferansın başkanı Saffet Paşa Meşrutiyet’in ilânını delegelere kısa bir konuşma ile bil­dirirken, halka yeni haklar verildiğini, bu yüzden toplantının bir manasının kalmadığını belirttiğinde Rus elçisi, buz gibi bir cevap vererek, gündeme geçilmesini söylemişti.</span></p>

      <p class="Style42 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı devlet adamları Avrupalı devletlerin temsilcilerini bu atakları ile psikolojik olarak sarsarak, onların isteklerine karşı direnmek için anayasayı kullanmayı düşünmüşlerdi. Batılıların her istekleri karşısında anayasa göste­rildi, ancak bu da toplantının bir çözüme ulaşmasını engelledi. Bir ay süren toplantı, bir çözüm bulamadan 20 Ocak 1877’de dağıldı. Meşrutiyet’in ilânı, 1877-78 Osmanlı-Rus harbine giden süreci engelleyemedi.</span></p>

      <p class="KB" id="toc_marker-49-17"><span>Soru 7: İlk Türk parlamentosu nasıl açıldı?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">II. Abdülhamid, anayasal düzenin hazırlayıcısı Midhat Paşa’yı sad­razamlıktan alıp, sürgüne göndermiş olmasına rağmen meşrutî idareden vazgeçmemişti. Anayasa gereğince 3 ay içinde seçimler yapılmış ve 19 Mart 1877’de Dolmabahçe Sarayı’nda padişahın, Said Paşa tarafından okunan açılış nutku ile çalışmaya başlamıştı. Meclis çalışmalarını Ayasofya’nın karşısındaki Darülfünun’da sürdürdü. 141 üyeden oluşan Türk tarihinin ilk parlamentosu, 115’i mebus, 26’sı ise âyan üyesinden meydana geliyordu. 115 mebusun 46’sı gayrimüslimdi. İlk Osmanlı meclisinde Türkler’in dışındaki diğer milletlerden temsilcilerin oranı Avusturya Parlamentosu ve Çarlık Rusyası Duması’na göre daha yüksekti.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">İlk mecliste başka ülkelerdeki kadar etkin bir şekilde olmasa da bir milli­yetler çatışması yaşanmıştı. Rumeli’den gelen bazı gayrimüslim mebuslar taşra meclislerinde Müslüman ve gayrimüslimlerin eşit oranda temsil edilmesine karşı çıkarak, nüfus oranına göre temsil ilkesinin getirilmesini istediler. Resmî dil Türkçe olmasına rağmen Ermeni ve Rumlar kendi dillerinin de resmî dil olarak kullanılması için uğraşarak, kendi milletlerinin sorunlarını herşeyin üzerine çıkarmaya çalıştılar. Mebus olmak için Türkçe bilmek zorunluydu. Bu şartın değişmesi için, özellikle Arabistan’dan gelen mebuslar teklifte bulundular. Bu talebe karşı Ahmed Vefik Paşa “Gelecek seçime 4 yıl var. Akılları varsa bu süre içinde Türkçe öğrenirler” cevabını vermişti.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">İlk meclis 4 aylık bir çalışmanın ardından 28 Haziran 1877’de dağıldı, anayasa gereği 1877’nin sonlarında yeni bir seçim yapıldı ve ikinci meclis 13 Aralık 1877’de göreve başladı. Bu dönemki meclis, 56’sı Müslüman, 40’ı gay­rimüslim 96 mebus ve 38 âyandan oluşuyordu.</span></p>

      <p class="KB" id="toc_marker-49-18"><span>Soru 8: I. Meşrutiyet’in meclis sistemi nasıld</span><span>ı?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">I. Meşrutiyet dönemindeki parlamento iki bölümden oluşuyordu. Heyet-i Mebusan 130 üyeden oluşuyordu ve bunlar seçimle geliyorlardı. Her 50 bin erkek için bir mebus seçiliyordu. 80 mebus Müslüman, 50 mebus ise gay­rimüslimlerden olacaktı. Heyet-i Ayan ise 21 Müslüman, 5 gayrimüslimden oluşuyordu ve padişah tarafından atanıyordu. Her iki meclis, Meclis-i Umumi’yi meydana getiriyordu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Heyet-i Ayan’a bir kez seçilen kişi hayatı boyunca meclis üyeliğine de­vam ediyordu. Kendi görev alanlarıyla ilgili sınırlı olarak kanun önerebilme yetkileri vardı. Esas vazifeleri Heyet-i Mebusan’ın kabul ettiği kanun metin­lerini, padişahın haklarına, dine, Kanun-ı Esasî’nin hükümlerine, devlet ve vatanın menfaatlerine uygunluk durumuna göre incelemekti. Heyet-i Ayan’ın kabul etmediği bir metin kanunlaşmazdı. Ne Heyet-i Ayan’ın, ne de Heyet-i Mebusan’ın hükümet üzerinde siyasal denetim yetkisi vardı. Heyet-i Mebusan, bir vekili cezai sorumluluk altına sokmak için Divân-ı Âli’ye gönderebilirdi. Ancak bunda da padişahın onayının alınması gerekiyordu. Meclis-i Vükela, padişah tarafından seçilirdi ve ona karşı sorumluydu.</span></p>

      <p class="Style42 para-style-override-13" xml:lang="en-US"><span class="Font-Style79-2" xml:lang="tr-TR">Heyet-i Mebusan üyeleri Kanun-ı Esasî’ye değil padişaha bağlılık yemini ederek, göreve başlarlardı. Meclis başkanı meclisin gösterdiği adaylar arasından padişah tarafından seçilirdi. Heyet-i Ayan kabul etse dahi, padişahın onayla­madığı bir metin kanunlaşamazdı. Padişahın 6 ay içerisinde seçime gitmek şartıyla, meclisi dağıtma yetkisi vardı.</span></p>

      <p class="KB" id="toc_marker-49-19"><span>Soru 9: İlk Türk Parlamentosu niçin kapatıldı?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1877-1878 Osmanlı-Rus Savaşı’nın sonlarında Rus ordusunun ilerleyişi karşısında ne yapılacağını tartışmak üzere Yıldız’da, padişahın da katıldığı fevkalade bir meclis toplandı. Bu toplantıda devletin içinde bulunduğu buhrana çare olabilecek herhangi bir karar alınamadığı gibi, bazı üyelerin yenilginin sorumluluğunu II. Abdülhamid’e yıkmaları yüzünden meclis kapatıldı.</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">Ruslar’ın barış teklifleri görüşülürken toplantıya katılan Astarcılar Kethüdası Ahmed Efendi ayağa kalkarak olanlardan meclisin değil, padişahın sorumlu ve suçlu olduğunu belirtmesi üzerine, padişah bizzat cevap verdi, daha sonra sözü bıraktığı Hazine-i hassa nazırı Said Paşa savaşa nasıl girildiğini anlattı. Ancak Astarcılar Kethüdası Ahmed Efendi’nin, padişahı suçlamayı sürdürmesi üzerine, II. Abdülhamid, “Ben artık Sultan Mahmud’un izinden gitmeye mec­bur olacağım” diyerek, toplantıdan ayrıldı. Ardından da anayasadaki yetkisine dayanarak 13 Şubat 1878’de Meclis-i Mebusan’ı süresiz olarak tatil etti.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Meclis tatil edilmiş, ancak Kanun-i Esasî resmen yürürlükten kaldırılma­mıştır. Kanun-ı Esasî her yıl çıkan devlet salnâmesinin başında zikredilmiştir. Çıkarılan kanunlar da Meclis-i Mebusan tekrar toplandığı zaman onaylanmak üzere muvakkaten çıkarılmıştır. Hatta meclis fiilen dağıtılmadığı gibi, daha sonraki tarihlerde âyan meclisine atamalar bile yapılmıştır. Örneğin 1879’da padişahın başhekimi Mavroyani Efendi ile Kostantin Efendi Meclis-i Ayan’a tayin edilmişlerdi.</span></p>

      <p class="KB" id="toc_marker-49-20"><span>Soru 10: Meşrutiyet neden yaşamadı?</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Meclisin resmen kapatılmasa da aynı manaya gelecek şekilde süresiz tatil edilmesi, yeni filizlenmeye başlayan parlamento rejimi açısından önemli bir yaraydı. Bu kapatma hadisesini bir kısım yazarlar, II. Abdülhamid’in despot yönetimini oluşturmak için gerçekleştirdiğini belirtirler. Bazı tarihçiler ise Meclisin buhrana sebep olduğunu ve Müslüman olmayan mebusların kendi milletlerinin menfaatleri için imparatorluğun aleyhine çalıştıklarını, tek bir milletten oluşmayan devletlerde meclisin faydadan çok zarar getireceğini, bu yüzden kapatıldığını ifade ederler. İlber Ortaylı bu fikre karşı çıkmaktadır. Ona göre ilk Osmanlı meclisi azınlıkların geniş şekilde temsil edildiği, ancak milli­yetçilik sorununun en az görüldüğü bir parlamentoydu. Ortaylı, parlamentonun milliyetçiliği körüklediği bir durumun 1866’dan sonraki Avusturya-Macaristan İmparatorluğu’nda söz konusu olduğunu, II. Abdülhamid’in buradaki gelişmeleri dikkate almış olabileceğini belirtmektedir.</span></p>

      <p class="Style42 para-style-override-80" xml:lang="en-US"><span class="Font-Style79-2" xml:lang="tr-TR">I. Meşrutiyet’in ilânını II. Abdülhamid taraftar olduğundan değil, emr-i vaki karşısında kaldığından kabul etmişti. Osmanlı devlet adamları ve padişah zihinleri itibarıyla bu durumu hazmedebilecek durumda değildi. Engin Akarlı, meclisin kapatılmasının gerçek sebebinin “Osmanlı devlet adamlarının halkın siyasete karışmalarından duydukları rahatsızlık” olduğunu söyler. Akarlı, ilk Osmanlı parlamentosunun ömrünün kısalığını bir padişahın eğilimine bağlamamak gerektiğini, sorunun sebebinin II. Mahmud devrinde yeniden canlandırılan devleti toplumun üstünde ve dışında bir yönetim-yönlendirme mekanizması olarak görmede yattığını belirtmektedir.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">İlk Türk anayasası olan Kanun-ı Esasî, özgürlükler yönünden cılız olmasına rağmen, aydınlar tarafından özgürlüğün sembolü olarak görülmüş ve tekrar yürürlüğe sokulması için yıllarca uğraşılmıştır. 1908’de Makedonya’daki Türk subaylarının Kanun-ı Esasî’nin yürürlüğe konulması için faaliyete geçmeleri üzerine II. Abdülhamid, anayasayı tekrar yürürlüğe koydu. II. Meşrutiyet dö­neminde üzerinde çeşitli defalar (9 kez) düzeltmeler yapılarak, Kanun-ı Esasî kullanıldı. İlk Türk anayasası daha sonra da TBMM tarafından Milli Mücadele döneminde değişiklikler ve düzeltmeler yapılarak uygulandı. 1924 anayasasının kabulü ile tamamen yürürlükten kalktı.</span></p>

      <p class="Normal-1" xml:lang="en-US"/>
    </div>
  </div>
</body>
</html>
