<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-70.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-70.html" xml:lang="tr-TR">
    <div class="Basic-Text-Frame">
      <p class="BB" id="toc_marker-71"><span class="Font-Style78" style="font-size:0.93em;">TİMAR SİSTEMİ</span></p>

      <p class="KB" id="toc_marker-71-1">Soru 1: Timar nedir?</p>

      <p class="Style55 para-style-override-29" xml:lang="en-US"><span class="Font-Style79-2" xml:lang="tr-TR">Osmanlı idarî, askerî ve sosyal hayatının temel taşlarından olan timar sistemi, kelimenin genel manasıyla, bir kısım asker ve memurlara, icra ettikleri belirli bir vazife ve hizmet karşılığında imparatorluğa ait devlet topraklarından kendi nam ve hesaplarına vergi toplama yetkisinin verilmesidir. 20.000 akçeye kadar olan tahsislere timar, 20.000 ile 100.000 akçe arasındakilere zeamet, 100.000 akçeden fazla olan tahsislere de has denirdi. Ancak özellikle XVI. yüzyılın sonu ile XVII. yüzyılın başlarında tahsis rakamlarındaki bu sınırlara uyulmadığı görülmektedir.</span></p>

      <p class="KB" id="toc_marker-71-2">Soru 2: Timar sisteminin kökeni nedir?</p>

      <p class="Style55 para-style-override-29" xml:lang="en-US"><span class="Font-Style79-2" xml:lang="tr-TR">Timar sisteminin kökeni veya Osmanlılar’a özgü olup olmadığı meselesi, son zamanlarda eski hararetini kaybetmiş olmakla birlikte, Osmanlı tarihçiliğinin en sert tartışma konularından birisidir. Oryantalistler, genelde, Osmanlılar’ı birçok müessesede olduğu gibi timar sisteminde de Bizans geleneğinin yeni bir takipçisi olarak görürler. Türk tarihçileri ise, Bizans tesirinin nisbîliğini kabul etmekle birlikte, daha ziyade Türkiye Selçukluları aracılığıyla tevarüs edilen Türk-İslâm mirasını vurgularlar. Konunun bu şekilde köken meselesi üzerine bina edilen bir zeminde tartışılmasının, özelde bazı ehemmiyetli noktaların aydınlatılmasında inkâr edilemez faydalar sağlayacağı açık olmakla birlikte,</span> <span class="Font-Style79-2" xml:lang="tr-TR">genel itibariyle bir kördüğümle neticelenmesi de kaçınılmazdır. Zira yakın veya aynı coğrafyalarda hükümran olmuş farklı devletlerin, benzer meselelerin hallinde orijinal çözüm yolları geliştirebilecekleri gibi birbirlerinden az veya çok etkilenebilecekleri de aşikârdır.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Devlet topraklarının, hizmet karşılığı belli kişilere dağıtılmasına dair kayıtlar hayli eskilere kadar uzanmaktadır. Eski Mısır’da, firavunların Nil va­disindeki toprakları askerler arasında bu şekilde taksim ettikleri bilinmektedir. Müslümanlar’ın yeni bir güç olarak tarih sahnesine çıktıkları dönemde de Hz. Peygamber’in fethedilen toprakları gaziler arasında paylaştırdığı, Hz. Ömer zamanında bu konuda bir takım düzenlemeler yapıldığı ve uygulamanın daha sonra da devam etmiştir.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Osmanlılar’ın komşusu Bizans İmparatorluğu’nda, “pronoia” ismi verilen ve askerlere yahut sivil şahıslara hizmet karşılığı belirli miktarlardaki devlet topraklarının tahsis edilmesi esasına dayanan bir uygulama vardır. Pronoia-larda, toprak ve üzerindeki halk imparatorun malı sayılır, bu yüzden pronoia sahibi toprağı satamaz, miras bırakamaz, başkasına devredemez ve hizmetini yapmadığı takdirde arazisini kaybederdi. Ancak imparatorluktaki merkezî otoritenin zayıflamasıyla pronoia sahipleri, toprakları ve bu topraklardaki halk üzerindeki hak ve yetkilerini son derece genişlettiler.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Büyük Selçukluların askerî-idârî teşkilatında önemli bir yeri olan “iktâ” sisteminde, toprağın mülkiyeti devlete ait olup, dirlik sahibi bölgesindeki halktan yalnızca kanunlarca belirlenmiş miktarlarda vergi tahsiline yetki­liydi. İktâyı tasarruf eden kimse, memur kılındığı hizmetleri yapmazsa arazi elinden geri alınırdı. Aynı hizmetleri yerine getirmek şartıyla ve aynı kanunî çerçevede arazinin babadan oğula intikaline müsaade edilirdi. Gerek Türkiye Selçukluları’nda gerek Büyük Selçuklu enkazı üzerinde yükselen diğer birçok devlette iktâ sistemi benzer veya gelişmiş şekillerde uygulandı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Hizmete karşılık toprak tahsisi uygulaması, çeşitli devletler tarafından, kendi devlet felsefeleri, idarî ve sosyal karakterleri ile ihtiyaçları paralelinde benimsenmiş ve bir hayat alanı bulmuştur. Esasında ulaşım vasıtalarının sı­nırlı ve masraflı olduğu, iktisadî yapının daha ziyade ziraata dayandığı ve bu yüzden de vergilerin genelde aynî olarak, yani mahsul şeklinde tahsil edildiği bir zamanda, bir takım hizmetlerin karşılığının timar ve benzeri şekillerde ödenmesi ekonomik açıdan tâbi bir durumdu. Ömer Lütfi Barkan’ın da işaret ettiği üzere sisteminin kime ait olduğundan ziyade tatbik edildikleri zaman ve zemine yahut aktörlere göre numunelerin kazandıkları yeni muhteva özelik­lerinin tespiti, tarihî gelişimlerinin tahlili ve nihayet sonuç veya sebep statü­sünde o toplumda ne gibi roller ifâ ettiklerinin analizi, bizi çok daha verimli çalışmalara yönlendirecektir.</span></p>

      <p class="KB" id="toc_marker-71-3">Soru 3: Osmanlı İmparatorluğu’nda timar sistemi ne zaman başladı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Timar sisteminin Osmanlılarda, daha devletin yeni teşekkül etmeye başladığı dönemlerden itibaren tatbik sahası bulduğuna dair kayıtlar vardır. Bu konuda timar siteminin temel kaynağı olan bazı erken dönem tahrir def­terlerinde, I. Murad, hatta Orhan Gazi’ye kadar uzanan atıflar bulunmaktadır. Diğer taraftan Aşıkpaşazâde Tarihi gibi ilk dönem kroniklerinde Osman Gazi dönemi anlatılırken zaman zaman “timar üleşdirmek”, “timar-eri” türünden timar sisteminine ait terimler kullanılmaktadır. Ancak devletin tarih sahnesine çıkmasından 100-150 yıl sonra yazıldığını bildiğimiz bu kroniklerin, gerçekten Osman Gazi’nin uygulamalarını mı yansıttıkları, yoksa kendi dönemlerini geçmişe taşıma eğiliminde mi bulundukları hususunda kesin bir şey söylemek zordur.</span></p>

      <p class="Style55 para-style-override-20" xml:lang="en-US"><span class="Font-Style79-2" xml:lang="tr-TR">Timar sistemi, imparatorluğun tarihi gelişimine paralel olarak düşünülürse Orhan Gazi veya en geç I. Murad devrinde ortaya çıkmış olmalıdır.</span></p>

      <p class="KB" id="toc_marker-71-4">Soru 4: Osmanlı timarlarının malî niteliği nelerdir?</p>

      <p class="Style55 para-style-override-29" xml:lang="en-US"><span class="Font-Style79-2" xml:lang="tr-TR">Yeni ele geçirilen bir bölgede, Osmanlı düzenin yerleşmesi ancak fethin sonrasında o bölgenin bütün vergi kaynaklarının tespit edilerek kayda geçi­rilmesi şeklinde tanımlanabilecek tahririn yapılması, yani vergi nüfusu yazıl-masıyla mümkündü. Tahrirle birlikte bölgede timar sistemi de uygulanmaya başlardı.</span></p>

      <p class="Style55 para-style-override-35" xml:lang="en-US"><span class="Font-Style79-2" xml:lang="tr-TR">Timar sistemi, Osmanlılar’ın muazzam büyüklükteki topraklarının tamamına şamil bir uygulama değildi. Eflak, Boğdan, Kırım gibi bazı bölgelerin, belirli mükellefiyetler karşılığında özerkliklerini muhafaza etmelerine izin verilmişti. Yine Mısır, Habeşistan gibi bazı eyaletlerde de timar sistemi tatbik edilmemiş, buralardan toplanan verginin bir kısmı eyâletin askerî ve idârî giderleri için sarf edildikten sonra kalan meblağdan sabit bir miktar her yıl “salyâne” ismiyle merkeze gönderilmiştir.</span></p>

      <p class="Style55 para-style-override-38" xml:lang="en-US"><span class="Font-Style79-2" xml:lang="tr-TR">Nüfusunun önemli bir kısmı kırsal alanlarda yaşayan ve iktisadî yapısı büyük nispette ziraat dayanan Osmanlı İmparatorluğu’nda, timara konu olan vergilerin de daha ziyade bu yapıya uygun bir karakter sergilemesi kaçınılmazdı. Böyle olmakla birlikte, timar sistemi ile ziraî ekonomi arasında ayniliğe varan bir ilişkinin kurulması, diğer bir deyişle Osmanlı idaresinin yalnızca ziraî faaliyetlerden alınan vergileri timar tahsisinin kaynağı ve dayanağı olarak kullandığı fikrine mebni değerlendirmeler, hem bu sistemin genel çehresini ve çerçevesini sınırlayan hem de işleyişini anlamamıza imkân bırakmayan bir yaklaşım tarzıdır.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Konunun temel kaynakları niteliğindeki tahrir defterleri ve timar tevcih defterleri ışığında XVI. yüzyıla kadar Osmanlılarda timar sistemi üzerine önemli bir çalışma yapan Nicoara Beldiceanu, devletin çok farklı vergi kay­naklarının timar olarak tahsis edebileceğini ortaya çıkarmıştır. Meselâ, Hamid Sancağı’na ait II. Bâyezid zamanında düzenlemiş bir tahrir defterinde, bir kişiye, Kemer bölgesinde yetişip, hasır ve evlerin çatıları için örtü yapımında kullanılan kamışların tasarruf hakkının verildiği kayıtlıdır. Timar sahibi, bu hakkına karşılık bir refakatinde bir cebelü olduğu halde seferlere katılmak zorundaydı. Balıkçılık yapılan bölgelerde, timar sahibi devletin tahsisine göre, balık avlanma tekelini veya dalyanları bir timar sıfatıyla tasarruf edebilmek­teydi. Padişah, Doğu Makedonya’da yerel bir panayırın vergilerini timar olarak tahsis etmişti. Devlet, bir su akıntısının geçidini veya bir iskelenin vergilerini de pekâlâ timara esas kabul edebilmekteydi. Bir Türk hamamı, eğirme değir­menleri, zeytinyağı presleri ve hatta bir hasır imalat atölyesi gelirleriyle timar sistemi içindeki yerini almıştı.</span></p>

      <p class="KB" id="toc_marker-71-5">Soru 5: Osmanlılar’da kimlere timar verilirdi?</p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda timar tahsisleri askerî sınıf mensuplarına yapılmaktaydı. Buradaki askerî teriminin, ordu ile birlikte sefere katılmak zorunda bulunan zümreleri değil, vergi mükellefiyeti olmayan, çeşitli idarî grupları ifade ettiğini unutulmamalıdır.</span></p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Tahrir ve timar tevcih defterleri incelendiğinde, birçok timar sahibinin beylerbeylerinin adamları, kul kökenli kişiler veya bir dönem saray hizmet­lerinde istihdam edilip daha sonra belirli bir görevle taşraya gönderilenler olduğu görülür. Özellikle hâs veya daha az kıymetteki zeâmet adıyla bilinen büyük timarları tasarruf eden beylerbeyiler ve sancakbeyleri genellikle saray hizmetlileriydi. XV ve XVI. yüzyıllarda timarlı sipahilerin önemli bir kısmı yeniçeriler gibi kul kökenli kişilerdi. Müslüman Türkler’den, gönüllü olarak seferlere katılıp üstün hizmet gösterenler, akıncı teşkilatının mevcut olduğu dönemlerde Balkanlar’da uç beylerinin maiyetinde savaşlara katılanlar, Anadolu’dan gönüllü veya sürgün olarak çeşitli bölgelere göçürülüp iskâna tâbi tutulan bazı kimselere de timar verilmekteydi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Reâyadan, yani vergi vermekle mükellef zümreden bir kimsenin timar tasarruf etmesi kanunlarla yasaklanmıştı. Ancak bu yasağı, mutlak manada reayayı sistemin dışında tuttuğu şeklinde yorumlamamak gerekir. Nitekim uygulamalara baktığımızda, devletin zamana ve ihtiyaçlara göre halktan kim­seleri de asker olarak istihdam ettiği, buna karşılık da onlara timar tevcihi de dâhil bir takım mükâfatlar verdiği müşahede edilebilir. Ömer Lütfi Barkan, II. Bâyezid devrinde yapılan Kili ve Akkirman seferine asker tedarik etmek için böyle bir yola başvurulduğuna dair bir emirnâmeye işaret etmiştir.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar’ın, bir fetih metodu olarak kullandıkları istimâlet, yani gönül çekme siyaseti çerçevesinde de timar tahsisine başvurdukları görülebilir. Bu sayede hem yeni fethedilen bölgelerde mevcut potansiyel muhalefet grupları­nın direnişleri azaltılması hem de bunların Osmanlı sistemi ile bütünleştirilip sahip oldukları gücün Osmanlı hizmetinde kullanılması amaçlanmıştır. Bu şekilde, Balkanlar’da birçok eski Rum, Sırp ya da Arnavut asil ve askerî sınıf mensupları, hatta kilise hizmetlileri, Osmanlı kanunları çerçevesinde yerlerinde bırakıldı ve dinlerini değiştirmek şartı olmaksızın Osmanlı timar kadrosunda istihdam edildi. Halil İnalcık’ın verdiği bilgilere göre, 1431’de Arnavutluk’ta timar sahiplerinin yüzde altısı önceki feodal Hristiyan beyleri, yüzde otuzu Anadolu Türkleri, yüzde dördü kadı, piskopos veya saray mensupları, kalan yüzde ellisi ise sultan ya da bey kulları idi. Anadolu’da ele geçirilen diğer bey­liklerin askerî zümreleri de çok defa birer Osmanlı timarlısı olarak varlıklarını devam ettirdiler.</span></p>

      <p class="Style55 para-style-override-22" xml:lang="en-US"><span class="Font-Style79-2" xml:lang="tr-TR">Timar sahipleri genellikle timarlı sipahi kavramı çerçevesinde ele alınmış ve bunların sefer dönemlerindeki yükümlülükleri vurgulanmıştır. Buna kar­şılık, Nicoara Beldiceanu timarların sivil karakteri hususunda ehemmiyetli bilgilere ulaşmıştır. Mesela, şehirlerin gece güvenliğini temin eden aseslerin idarecisi konumundaki asesbaşı, bu hizmetine karşılık bir timar tasarruf edebilmekteydi. Fatih Sultan Mehmed devrinde Üsküp asesbaşısı gelirini bu şehirdeki dükkânların vergilerinden sağlamaktaydı ve tasarrufundaki bu hakka karşılık sefer zamanı herhangi bir mükellefiyeti yoktu. 1464-1465 yılına ait Batı Makedonya’ya ilişkin bir tahrir defterinde Mezid Bey oğlu Mehmed Bey, II. Murad devrinden beri sürdürdüğü imrahorluk görevi karşılığında bir timar tasarruf etmekteydi ve onun da seferle ilgili bir yükümlülüğü yoktu. Osmanlı adlî ve beledî sisteminin en önemli unsurlarında olan kadılar da diğerleri gibi bir timara sahip olabilirdi. Timarlı kadı, bunun mukabilinde, timarın veriliş şartına uygun olarak, bazen bizzat sefere katılır, bazen kendi yerine adam yol­lar, bazen de bunların tümünden muaf olarak timarını tasarruf edebilirdi. Bazı imamlara, geçimlerini sağlamak üzere timar verilebilirdi. II. Murad devrinde Arnavutluk’taki bir imam masraflarını karşıladığı bir adamı kendi yerine sefere yollamak zorundaydı, 1454-1455 yılı Teselya tahrir defterine göre Fener Kalesi imamı ibâdetle bağlantılı görevlerine ilâveten ok ve yay imâl etmekle yüküm­lüydü, bazı tahrir kayıtlarına göre ise bir timara sahip bazı imamlar bunların hepsinden muaf olarak sivil hayata ilişkin hizmetlerini ifâ etmekle mükelleftiler. II. Bâyezid devrine ait bir tahrir defterine göre Boğazkesen Kalesi’nin tamiri ile görevli Balaban isimli kişi yaptığı işe karşılık bir timar tasarruf etmekteydi. Nâdir olmakla birlikte bu tür sivil timarların zaman zaman kadınlara da ve­rilebildiği görülmektedir. Meselâ, 1431-1432 yılı Arnavutluk tahrir defterinde, oğlu Müslüman olmuş Hristiyan bir kadının bir görev karşılığı, hiçbir askerî yükümlülüğü olmaksızın bir timara sahip olduğu kayıtlıdır.</span></p>

      <p class="KB" id="toc_marker-71-6">Soru 6: Timarlı sipahilerin askerî rolleri nedir?</p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Timar sisteminin diğer fonksiyonların yanında belki de en önemli rolü, devletin kalabalık bir askerî gücü merkezî hazineye yük olmaksızın finanse etmesini sağlamasıdır. Bu sistemden beslenen timarlı sipahi ordusu XVI. yüzyılın sonlarına kadar Osmanlı ordusunun en etkili askerî gücü olmuş ve kazanılan zafer bu birlikler ile ücretli merkezî kuvvetlerin işbirliği sayesinde gerçekleşmiştir.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Timar sahipleri, şayet devlet kendilerine bir muafiyet sağlamamışsa, bizzat ve tasarruflarındaki gelirin büyüklüğü nispetinde cebelü ile sefere katılmak zorundaydılar. Bir timarlı sipahi, kılıç, yay, kalkan, gürz gibi geleneksel silahları kullanır, geliri belli aşıyorsa zırh da giyerdi. Sipahi gelirinin her üç bin akçesi için bir cebelü, subaşı her dört bin akçelik gelir için bir cebelü, beyler ise her beş bin akçe için bir cebelü temin etmek zorundaydı. Cebelüler, sipahinin para ile aldığı ya da savaşlarda ele geçirdiği esirleri veya başta yeni bir timar olmak üzere bazı mükâfatlar kazanmak gayesiyle sipahinin hizmetine katılan kimse­lerdi. Timarlı sipahiler, savaş teçhizatlarının yanısıra iaşeleri ve barınmaları için gerekli malzemeyi de temin etmekle yükümlüydüler.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Orduya gelen askerlerin tam teçhizatlı olmaları gerekliydi. Atları, silahları, zırhları eksiksiz olmalıydı. Yavuz Sultan Selim zamanında orduya katılması emredilen timarlı sipahilere hitaben gönderilen bir fermanda</span> <span class="Font-Style77-1" xml:lang="tr-TR">“Tolgası eksik olanın kafasının, kolçağı eksik olanın kolunun kesileceği”</span> <span class="Font-Style79-2" xml:lang="tr-TR">belirtilmişti.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Timarlı sipahi ordusunun atlı askerlerden oluştuğu şeklinde yaygın bir kanaat vardır. Fakat timarların genellikle süvarilere verilmekle birlikte, diğer askerî grupların da bu kurumdan istifade edebildikleri unutulmamalıdır. Bazı timarlar, kaleleri korumakla görevli dizdarlara veya diğer memurlara tahsis edilmişti. Bu dizdarlardan bir kısmı süvari değillerdi ve yalnızca o kalenin muhafazası ile yükümlüydüler, bir kısmı kendisi sefere katılmak zorunda olmadığı halde belli sayıda süvariyi sefere göndermekle mükellef kimselerdi. Bazı dizdarlar ise bütün süvari timarlılar gibi bizzat atlı olarak savaşa iştirak ederlerdi. Kimi kalelerde ise görevliler merkezî hazineden maaş almaktaydı. Görevleri denizlerle bağlantılı bazı kişilere de timar verilebilmekteydi.</span></p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Timarlı sipahiler, bulundukları bölgelerde bir kısım bölüklere ayrılmışlardı ve her bölüğün subaşı isimli bir zâbiti vardı. Her on bölük bir alay beyinin ku­mandası altında bulurdu. Merkezden sefer emri gönderildiği zaman alaybeyiler sancakbeylerinin, sancakbeyiler de beylerbeyilerin kumandası altında topla­nır, beylerbeyi emredilen zamanda ve yer orduya katılırdı. Timarlı sipahiler, muharebe esnasında ordunun sağ ve sol kanatlarında yer alırlar, yanlardan gelebilecek saldırılara karşı merkezî korumalarını ve gerektiğinde hızla düşmanı çevirmelerini sağlayacak bir hilâl şeklinde mevzilenirlerdi.</span></p>

      <p class="Style55 para-style-override-80" xml:lang="en-US"><span class="Font-Style79-2" xml:lang="tr-TR">Savaşta ölen sipahinin çocukları varsa büyüğüne dört bin, küçüğüne de üç bin akçelik timar verilirdi. Sipahiler, savaş bitiminde tekrar kendi timarlarına dönerler, kendi işleri ve bölgenin asayişi ile meşgul olurlardı.</span></p>

      <p class="KB" id="toc_marker-71-7">Soru 7: Timar türleri nelerdir?</p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Timar türleri hakkında kesin bir sınıflama yapmak hemen hemen imkânsızdır. Zirâ yapılacak herhangi bir tasnifin zamana ve zemine göre hemen daima birkaç istisnası çıkabilmektedir. Ancak yine de sistemi tanımak ve tanımlamak adına farklı kıstasları referans alarak bazı sınıflandırmalar yapmak faydalıdır.</span></p>

      <p class="Style55 para-style-override-13" xml:lang="en-US"><span class="Font-Style79-2" xml:lang="tr-TR">Timar sahibinin, o timardaki vergileri tasarruf şekline göre timarlar ser­best ve serbest olmayan timar diye ikili bir sınıflandırmaya tâbi tutulurdu. Serbest timarda timar sahibi, o timardaki bütün vergileri bizzat kendisi tahsil ve tasarruf eder, serbest olmayan timarda ise bu vergilerin merkezî idarece belirlenen bazı türlerini bir diğer timar sahibine aitti.</span></p>

      <p class="Style55 para-style-override-20" xml:lang="en-US"><span class="Font-Style79-2" xml:lang="tr-TR">Timarların gelir miktarını temel alırsak timar, zeâmet ve hâs ismiyle üç ayrı kategori oluşturabiliriz. Hâs, geliri 100 bin akçenin üzerinde olan dirlik­lerdi ve bunlar vezirler, beylerbeyiler gibi üst düzey ricâle verilirdi. Zeâmet, yıllık geliri 20 bin ile 100 bin akçe arasında değişen dirliklerdi. Ağır zeâmet olarak adlandırılan bazı zeâmetlerin geliri 300 bin akçeye kadar çıkabilmek­teydi. Nihayet timar ise geliri 20 bine kadar olan dirliklerdi ve Osmanlılar’daki timarların çoğu bu türdendi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Oluşum şekilleri noktasından hareket edilirse bizzat Osmanlılar tarafından düzenlenen timarlar ve fethedilen bölgede mevcut yapılanmanın Osmanlı sis­temine uyarlanmasıyla oluşturulan timarlar şeklinde ikili bir ayrım yapılabilir. Malikâne-divânî ismiyle anılan timarlar ikinci gruba örnek olarak verilebilir. Bunlar daha ziyade Orta Anadolu’da yer alan ve Türkiye Selçukluları’ndan intikâl etmiş timarlardır. Malikâne-divânîde, sahib-i malikâne ismiyle anılan kişi bu bölgenin yalnızca şer’i vergilerini toplayabilir, bunları istediği gibi tasarruf edebilir, miras olara bırakabilirdi. Buna karşılık aynı bölgedeki örfî vergiler devlete ait olup, devlet bunları istediği birisine yeni bir timar olarak verebilirdi. Bizzat Osmanlılar’ın oluşturduğu timarlarda, bölgenin hem şerî hem de örfî vergileri devlete aittir ve merkezî idare bunları ayrı ayrı veya bir bütün hâlinde timar olarak tahsis edebilirdi.</span></p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Timar sahibinin mükellef olduğu hizmetlerin türü esasına dayanan bir tasnif yaparsak timarı, askerî timar ve sivil timar şeklinde ikiye ayırabiliriz. Askerî timarlarda, timarlı bizzat veya gelirine uygun olarak belli sayıdaki ada­mıyla sefere katılmak zorundaydı. Bazen kendisi gitmez, ancak yerine adam göndermekle mükellef tutulurdu. Sivil timarlar ise bazı kişilere sivil hayata ilişkin hizmetlerinin bir karşılığı olarak verilirdi.</span></p>

      <p class="KB" id="toc_marker-71-8">Soru 8: Timar sistemi feodalite miydi?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Bazı araştırmacılar timar sistemini, feodalite ile aynı kefede değerlendirme eğilimindedirler. Ancak iki nizâm arasındaki benzerlik ancak yüzeysel boyutlarda olup, gaye ve muhteva açısından fevkalâde farklılıklar vardır.</span></p>

      <p class="Style55 para-style-override-13" xml:lang="en-US"><span class="Font-Style79-2" xml:lang="tr-TR">Feodalite, özel manada Batı Avrupa’ya has bir kavram olup, merkezî oto­ritenin yok olması üzerine hayat sahası bulmuş bir yapılanmadır. Avrupa’da kralların veya imparatorların ünvanları çoğu zaman kâğıt üzerindeydi. Feodal beyler, kralı sadece birinci senyör sayar, savaş anında doğrudan kendilerine bağlı birliklerle asıl orduya katılırlardı. Kral bir feodal beyi azletmeye yetkili değildi. Bir feodal bey, kendi bölgesinin sadece idarecisi değil aynı zamanda o bölgedeki arazilerin tamamından, bir ölüden geriye kalan yırtık abaya kadar menkul-gayrimenkul herşeyin ve hatta bizzat insanların mutlak sahibiydi. İda­resi altındakileri yargılayabilir, onlara yeni vergiler koyabilirdi. Sahip olduğu tüm ayrıcalıklar ölümü hâlinde evlâdına intikal ederdi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlılar ise daha ilk dönemlerden itibaren padişahın mutlak otorite­sine dayanan merkeziyetçi bir devlet sistemi benimsemişlerdir. Bu anlayışın ürünü olan timar sisteminde, timar sahibi sadece hizmeti karşılığı hak ettiği ücreti o bölgenin vergilerinden tasarruf eden bir devlet memuru idi. Devlet çıplak mülkiyet hususundaki hakkını daima muhafaza ediyordu. Timar sahibi ile o timardaki reâya arasındaki ilişkiler kanunlar tarafından ayrıntılı şekilde belirlenmişti. Timarı tasarruf eden kimse, halktan kanunların belirlediğinin haricinde veya üzerinde bir vergi isteyemezdi. Yetkilerini ancak yasaların belir­lediği çerçevelerde kullanabilirdi. Babalar timarlarını miras olarak evlatlarına bırakamazdı. Timar sahibi, mükellef tutulduğu hizmetleri yapmaması veya reayaya kötü davranması sebebiyle azledilebilirdi. Bu husus mahallî kadılar veya merkezden görevlendirilen kimseler tarafından sık sık araştırılırdı. Devlet bir timar sahibinin mahallî güç odaklarıyla kuracağı ilişkiler sayesinde o bölgede güçlenip, kök salmasını önlemek için aynı timarın uzun süre tek kişinin elinde kalmasına müsaade etmemiştir. Aynı gerekçeyle, özelikle büyük timarlar tek bir bölgeden değil çok defa küçük parçalar hâlinde farklı bölgelerden verilirdi.</span></p>

      <p class="KB" id="toc_marker-71-9">Soru 9: Timar sistemi bozuldu mu, dönüştü mü?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Bazı XVII. yüzyıl ıslahât layihası yazarları timar sisteminin, merkezî ida­renin timar sahipleri üzerindeki otoritesini gevşetmesi, ehil olmayanlara timar dağıtılması gibi sebeplerle artık işleyemez hale geldiğini, bu durum da Osmanlı İmparatorluğu’nun gerilemesinin başlıca sebebi olduğunu yazmışlardır. Onların verdikleri bilgileri bir tahlil süzgecinden geçirmeden kullanan bazı günümüz araştırmacıları da meseleyi bu bakış açısıyla değerlendirmişlerdir. Hâlbuki XVI. yüzyılın sonlarına doğru dünya konjonktüründe meydana gelen değişim ve dönüşümleri hesaba katmadan bu meselenin doğru bir şekilde incelenmesi mümkün değildir.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Yavuz Cezar, Osmanlı maliyesinin, Hazîne-i Âmire denilen merkezî hazine, timar sistemi ve iç hazine ya da ceyb-i hümâyûn ismiyle bilinen padişahların hazinesinden oluşan bir sacayağının üzerine oturtulduğunu ve bu üçü arasında hassas bir dengenin kurulduğunu belirtir. Yazara göre sistemin iyi işlediği dö­nemlerde üç öğenin sistem içindeki ağırlıkları üzerindeki küçük oynamalarla sıkıntılar halledilebiliyor ve denge yeniden kuruluyordu. Ancak coğrafî keşiflerle ticaret yol ve dengelerinin değişmesi, yeni bölgelerden Avrupa’ya akan altın ve gümüşün bütün Akdeniz havzasını etkisi altına alan enflasyon baskısı, XVI. sonlarındaki aşırı nüfus artışı gibi etkiler Osmanlı maliyesini sarsmaya başladı. Aynı dönemde Avrupa’da ateşli silahlarla donatılmış daimi orduların karşısında geleneksel silahlarıyla savaşan Osmanlı timarlı sipahi birlikleri artık yetersiz kalıyordu. Devlet gitgide daha fazla sayıda yeniçeri istihdam etmeye başladı. Yeni askerî birliklerin maaşlarının ödenmesi sorunu Osmanlı maliyecilerinin en büyük uğraşı hâline geldi. Dünyada aynî ekonomiden nakdî ekonomiye geçiş timar sisteminin temel felsefesini yıprattı. Bu yeni dönemde, Mehmet Genç’in ifadesiyle, klasik Osmanlı iktisadî felsefesinin üç prensibinden önce gelenekçilik, ardından da iaşecilik ilkeleri hızlı bir yıpranma sürecine girerken, fiskalizm ilkesi devlete sürekli yeni kaynak bulunması gayesiyle varlığını daha geniş alanlara yayarak sürdürmeye devam etmiştir.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Devlet artan para ihtiyacını çözmek için vergilerin arttırılması, müsadere uygulamasının daha sık başvurulması ve iltizâm usulünün yaygınlaştırılması gibi çözüm yollarını kullanmaya başladı. Aslında devletin ilk dönemlerinden itibaren timar sisteminin yanısıra kullanılagelen, ancak kendisine fazla geniş bir uygulama sahası bulamayan iltizâm sistemi, bir bölgenin vergi gelirinin belli bir ücret karşılığı isteyen kişiye belirli bir süre için satılması esasına da­yanıyordu. Nakit ihtiyacının büyümesiyle iltizam uygulaması da daha geniş alanlarda kullanılmaya başlandı. Mültezimlerin temel gayesi kâr olduğu için bu sistem vergi mükelleflerini ve dolayısıyla ekonomiyi gitgide tahrip etti. Ni­hayet timar sisteminin vergi kaynağı konumundaki reayanın himaye ve ihya ettirilmesi fikri ile iltizâm sisteminin vergilerin nakdî olarak toplanması gâyesi birleştirilerek malikâne adlı yeni bir sistem geliştirdi. Malikâne sistemi XVIII. yüzyıl boyunca devamlı ve karlı bir şekilde genişleyerek Osmanlı maliyesindeki yerini sağlamlaştırdı. Nakdî ekonominin ağır baskısı karşısında, tarihî fonksiyonunu tamam­layan timar sistemi de değişim ve dönüşümden nasibini aldı. Zaman zaman timar tevcihleri yapılmaya devam edilmekle birlikte sistem yavaş yavaş tasfiye edilmeye başlandı. 1697 tarihli bir fermanla hasların da malikâne olarak satıl­ması kararlaştırıldı. Buna göre, böyle bir malikâneyi alan kişi muaccele isimli peşinatı hazineye teslim edecek, mal adı verilen yıllık vergiyi ise has sahibine verecekti. Önce vezir, beylerbeyi ve sancakbeyi gibi haslar malikâne sistemi içine çekildi. Burada zeamet ve timarlar da ya birleştirilip has statüsüyle ya da boşaldığı zaman başka birine tahsis edilmeyerek malikâne olarak satışa çıkartıldı. Üst düzey idarecilere, malikânelerden aldıkları payın yanısıra başta imdadiyeler olmak üzere bazı vergilerden de pay ayrıldı. Bu imdadiyeler, eyâlet yöneticilerine belli sayılarda asker beslemek ve bunlarla sefere katılmak üzere veriliyordu. Böylece timarlı sipahilerin tasfiyesiyle boşalan askerî kadronun yerine yenisi konulmaya çalışıldı.</span></p>

      <p class="Normal-1" xml:lang="en-US"/>
    </div>
  </div>
</body>
</html>
