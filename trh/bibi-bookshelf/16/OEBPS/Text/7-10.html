<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-10.html" xml:lang="tr-TR">
    <div class="Basic-Text-Frame">
      <p class="BB" id="toc_marker-11"><span class="Font-Style78" style="font-size:0.93em;">TARİHTE İSTANBUL KUŞATMALARI VE İSTANBUL’UN FETHİ</span></p>

      <p class="KB" id="toc_marker-11-1"><span class="Font-Style80-1" style="font-size:1em;">Soru 1: İstanbul, Müslümanlardan önce kaç defa kuşatıldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul kuruluşundan itibaren onlarca kuşatma geçirdi. Milattan Önce 340’da Makedonya Kralı Filip kuşattı, ancak alamadı. Milattan Önce 194’te ise Roma İmparatoru Septim Sever’in kuşatmasına dayanamayarak, teslim oldu. Böylece İstanbul Roma İmparatorluğu’nun bir parçası olmuştu. Daha sonra 616’da İran hükümdarı Keyhüsrev, 626’da ise İranlılar, Avar Türkleri ile birlikte şehri kuşattılarsa da hüsrana uğradılar.</span></p>

      <p class="KB" id="toc_marker-11-2"><span class="Font-Style80-1" style="font-size:1em;">Soru 2: Müslümanlar İstanbul’u kaç defa kuşattılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İslâmiyet ortaya çıkışından kısa bir süre sonra hızla yayılmış ve Müslüman Arap orduları İstanbul kapılarına dayanmıştı. Müslümanlar’ın ilk İstanbul ku­şatması Emevi halifesi Muaviye zamanında, 665’te oldu. Kuşatmadan bir netice alınamadı ancak iki yıl sonra 667’de tekrar kuşatıldı. Ebu Eyyüb el-Ensari, yani Eyüp Sultan bu sefere katılarak, kuşatma sırasında vefat etmişti. Şiddetli bir salgın hastalık yüzünden kuşatma yarım kaldı. Ancak Muaviye vazgeçmemişti. 672’de üçüncü defa İstanbul kuşatıldı, fakat bundan da bir netice alınamadı.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">İstanbul’un Müslümanlar tarafından dördüncü defa kuşatılması 712’de, Emevi halifesi Birinci Velid zamanındaydı. 722’deki beşinci kuşatmada ise Galata fethedildi ve Arap Camii inşa edildi. 782’deki altıncı kuşatma Abbasi­ler tarafından yapıldı ve şehrin haraca bağlanması ile sonuçlandı. Bir netice alınamayan yedinci kuşatma ise 854’te Abbasi halifesi Mütevekkil zamanında oldu. 869’da dört ay süren sekizinci kuşatmada da sonuç aynıydı. Araplar’ın dokuzuncu ve son kuşatması 970’de oldu ve sadece İstanbul’un haraca bağ­lanması sağlanabildi.</span></p>

      <p class="KB" id="toc_marker-11-3"><span class="Font-Style80-1" style="font-size:1em;">Soru 3: İstanbul, Osmanlılar’dan önce kimler tarafından alın­mıştı?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İstanbul, Müslüman Araplar tarafından ardı ardına kuşatılırken, zaman zaman başka milletlerin saldırılarına da uğramıştı. 864’te Ruslar, İstanbul’a saldırdılar, ancak mağlup olarak geri döndüler. Ruslar daha sonra 936’da de­nizden kuşatmaya teşebbüs ettilerse de gemileri Rum ateşi ile yakıldı. 959’da ise İstanbul surlarının karşısında Macarlar vardı. Ancak onlar da bir sonuç alamadılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1203’te ise Latinlerden oluşan Haçlı ordusu İstanbul’a saldırdı. 1203 Haziran’ında İstanbul önlerine gelen Haçlılar, Kadıköy ve Üsküdar’ı kısa sürede zapt ettiler. Ardından Beşiktaş’ta karaya çıkıp, Galata ve civarını ele geçirdiler. Haliç’te bulunan zinciri kıran Haçlı donanması, bu bölgeden şehre saldırdı. Bizanslılar’ın direnmesi üzerine Haçlılar, yangınlar çıkarak şehri harap ettiler. Bir süre ara verilen kuşatma Bizans’ta, Haçlılara karşı direnme taraftarı olan Morsufi Dukas’ın tahta geçmesi üzerine 9 Nisan 1204’te tekrar başladı. 12 Nisan’da Fener bölgesinden İstanbul’a giren Latinler, şehri işgal ederek yağmaladılar. Bu defa İstanbul direnememişti. İstanbul’u işgal eden Latinler, 1261’e kadar şehri ellerinde tuttular. 1261’de, İznik Rum İmparatoru Mihail Paliologos, İstanbul’u Latinlerden geri aldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1302’de Venedik donanması İstanbul surlarının önündeydi. Ancak ne onların, ne de 1348’de Cenevizlilerin hücumlarından bir netice çıkmadı. Cenevizliler, 1437’de ikinci defa şanslarını denedilerse de yine muvaffak olamadılar.</span></p>

      <p class="KB" id="toc_marker-11-4"><span class="Font-Style80-1" style="font-size:1em;">Soru 4: Fatih’ten önce Osmanlılar’ın İstanbul kuşatmaları na­sıl gerçekleşti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bizans, 1372’den itibaren Osmanlılar’a haraç ödemeye başlamıştı. Şehrin doğrudan Osmanlı hakimiyeti altına sokulma teşebbüsü ise Yıldırım Bâyezid zamanında oldu. Bursa’da rehin olarak tutulurken babasının ölümü üzerine kaçarak Bizans tahtına çıkan Manuel Paliologos, Yıldırım’ın İstanbul’da bir Türk mahallesi, cami ve mahkeme kurulması isteğini reddedince şehir uzun süren bir ablukaya alındı. 1391’de başlayan abluka 1396 yılına kadar devam etti. Avrupa’dan bir Haçlı ordusunun Bizans’ın yardımına gelmesi üzerine meydana gelen Niğbolu Muharebesi’nde Osmanlılar, büyük bir zafer kazandılar. Bunun üzerine Bizans, Osmanlılar’ın bütün isteklerini kabul etmek zorunda kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İleriki yıllarda tekrar kuşatılan İstanbul, Osmanlılar’ın eline geçmek üzere iken Anadolu’ya girerek Yıldırım’ın üzerine yürüyen Timur şehri kurtardı. Bir müddet rahat nefes alan İstanbul, fetret devrinde, 1412’de Musa Çelebi tara­fından kuşatıldı. Ancak Bizans’ın onun karşısına Çelebi Mehmed’i çıkarması yüzünden kuşatma kaldırıldı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fetihten önceki son kuşatması II. Murad tarafından 1422’de oldu. Ancak bir netice alınamadı. Bu dönemlerde topun yeterince gelişmemesi, İstanbul kuşatmaları sırasında devamlı olarak bir dış veya iç tehdidin meydana gelmesi şehrin Fatih’ten önce Osmanlılar’ın eline geçmesini engellemişti.</span></p>

      <p class="KB" id="toc_marker-11-5"><span class="Font-Style80-1" style="font-size:1em;">Soru 5: II. Mehmed niçin tahta geçer-geçmez İstanbul’un fethi için hazırlıklara başladı?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Halil İnalcık’a göre bu sorunun cevabı II. Mehmed’in ilk hükümdarlık dönemindedir. II. Murad, 1444’te devamlı mücadele ile geçen yılların yıprat­ması ve oğlu Alaeddin’in ölümünün verdiği üzüntü yüzünden tahttan ayrılarak yerine hayattaki tek oğlu Şehzâde Mehmed’i geçirdi. Tahttan ayrılmadan önce gerek Karamanlılar’a, gerekse Haçlılara bazı tavizler vererek barışı sağlamıştı. Ancak tahta geçen II. Mehmed’in henüz 12 yaşında olması büyük bir buhrana sebep oldu. Halil İnalcık, 1444-1446 yılları arasındaki bu buhranlı yılların II. Mehmed’in hayat ve faaliyetlerinin yönünü çizdiğini belirtir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in ilk hükümdarlık döneminde Veziriazam Çandarlı Halil Paşa ile kul asıllı vezirleri arasında büyük bir çekişme meydana geldi. Kanlı Hurufî ayaklanması ve Edirne’yi harap eden büyük yangın buhranı iyice arttırdı. Bu sırada Avrupa’daki Osmanlı topraklarına çeşitli taarruzlar başlamış ve Haçlı ordusu Tuna’yı aşmıştı. II. Mehmed’in istememesine rağmen, Çandarlı’nın baskısıyla gönderilen Kasabzâde Mehmed Bey’in ısrarlarıyla, II. Murad, Bursa’dan gelerek ordunun başına geçti. Çandarlı ve II. Murad, genç padişahı ordunun başına geçme arzusundan zorla alıkoyabildiler. II. Murad idaresindeki Osmanlı ordusu Varna’da Haçlı kuvvetlerini büyük bir mağlubiyete uğrattı.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Çandarlı Halil Paşa’nın ısrarlarına rağmen, II. Murad oğlunun istikbali için tehlikeli olacağını düşündüğünden tekrar hükümdar olmadı, oğlunu tahtta bırakarak Manisa’ya gitti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Varna’da babasının kazandığı büyük zafer, II. Mehmed’in hükümdarlığını gölgelemişti. Çandarlı, Manisa Sarayı’nı devletin en yüksek yeri olarak görü­yordu. Genç padişahın kazanacağı Varna’dan daha büyük bir zafer hükümdarlığı üzerindeki gölgeyi kaldırabilirdi. Bu başarı da İstanbul’un fethi idi. II. Mehmed, Zağanos Paşa’nın etkisi ile İstanbul’un fethini otoritesini kurabileceği tek hadise olarak görmeye başladı. Ancak Balkanlar’ın tekrar karışması ve Çandarlı’nın desteği ile çıkan yeniçeri ayaklanması sonucunda babasının tekrar tahta çık­masıyla, II. Mehmed bu teşebbüsünü bir süre için ertelemek zorunda kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">II. Mehmed ilk hükümdarlığında başarısız olup, tahttan inmek zorunda kalınca, Manisa’nın idarecisi olarak görevlendirildi. Ancak, şehzâde Manisa’da hâlâ hükümdarmış gibi hareket ederek, kendi adına para bastırdı, Ege Denizi’ndeki Venedikliler’e ait adalara gazâ faaliyetlerinde bulundu. II. Mehmed’in babasının 1451’de ölümü üzerine ikinci kez tahta geçişi rahat olmadı. Birinci hükümdar­lığında başarısız olan II. Mehmed, 1451’de tahta çıktığında herkeste birinci hükümdarlık dönemine ait hatıralar canlanmıştı. Tahta çıktığı sırada ayaklanan yeniçeriler Veziriazam Çandarlı Halil Paşa’nın nüfuzu ile zorla sakinleştirildiler. Babasının Varna’dan sonra kazandığı II. Kosova Savaşı ve Balkanlar’daki diğer başarıları, batıdan gelebilecek tehlikenin önüne önemli ölçüde set çekmişti. Ancak, II. Mehmed’in ilk hükümdarlığındaki başarısızlığı, hâlâ padişahlığını tehlikeye düşüren bir gölge idi ve bunu ortadan kaldırmak için yıllardır aklında olan İstanbul’un fethini gerçekleştirmesi gerekiyordu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İkinci saltanatının başlarında gerek Anadolu’daki beylikler, gerekse Balkan devletleri ve Bizans, harekete geçerek Osmanlı İmparatorluğu’ndan tavizler koparmaya çalıştılar. II. Mehmed, Sırplar’a bazı tavizler vererek babası za­manındaki barış antlaşmasını yeniledi. Venedik ve Bizans’la da antlaşmalar imzalandı. Bizans’a bazı topraklar ve İstanbul’da bulunan Orhan Çelebi için 300 bin akçe verilmesi taahhüt edilmişti. Ancak Bizans’ın istekleri bitmedi, daha sonra taleplerine yenilerini ekledi. Fakat bu ters tepti ve sultan 300 bin akçeyi vermekten de vazgeçti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı topraklarına giren Karamanlılar’ın üzerine yürüyen genç pa­dişah, onlara Alanya’yı bırakarak antlaşma yaptı. Dönüşünde isyan eden yeniçerileri şiddetli bir şekilde cezalandırdı. II. Mehmed bu kargaşa ortamı ve yeniçerilerin üzerindeki nüfuzu yüzünden Çandarlı Halil Paşa’yı görevinden uzaklaştıramamış, ancak onun çevresini dağıtarak kendi adamlarını Divân-ı Hümâyûn’a almıştır.</span></p>

      <p class="KB" id="toc_marker-11-6"><span class="Font-Style80-1" style="font-size:1em;">Soru 6: İstanbul’un fethinde Bizans’a hangi gerekçeyle savaş ilân edildi?</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">İstanbul’un fethi Türk tarihinin en büyük olaylarından birisidir. Bu konuda çok laf edilmiş, ancak az araştırma yapılmıştır. Bu yüzden birçok ilginç hadise fazla bilinmez. Fetih sırasındaki en ilginç hadise Osmanlılar’la Bizans’ın arasının bir koyun alışverişi yüzünden bozulması ve bu olayın savaş sebebi olmasıdır. İstanbul’un fethinde tetiği ateşleyen hadise budur. İstanbul’un fethi için birçok sebep gösterilir. Ancak bu olaydan fazla bahsedilmez.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">II. Mehmed, tahta çıkarken karşılaştığı kargaşa ortamından çıkmasının tek yolunun İstanbul’un fethi olduğunu bildiği için, Karaman seferinden döner dönmez Anadolu Hisarı’nın karşısına bir kale yapılmasını emretti. Bu durum karşısında Bizans, inşaat durdurulursa Şehzâde Orhan için istediği paradan vazgeçeceğini bildirdi. Ancak II. Mehmed, babası II. Murad’ın 1444’teki Varna Savaşı’na giderken boğazdan geçişine Bizanslılar’ın engel olduğunu, bu yüzden de babasının Rumeli tarafında bir kale yaptırmaya ahdettiğini söyledi. Bizans İmparatoru Konstantin bu kalenin yapılmasına mani olmak için Türkler’e karşı savaşılmasını önerdiyse de, destekleyen olmadı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Rumeli Hisarı’nın inşaatı hızla ilerliyordu. Üç burçlu olarak inşa edilen kalenin burçları Saruca, Çandarlı Halil ve Zağanos Paşalar tarafından, duvar­lar ve diğer yerler ise bizzat padişah tarafından yaptırılıyordu. Binlerce insan inşaatta çalıştı. Boğazda bulunan eski bina harabeleri hisarın inşasında kul­lanıldı. Bu gelişmeye rağmen Bizans’la savaş durumuna girilmemişti. Ancak inşaat sırasında Bizanslı köylüler ve çobanlarla Osmanlı askerleri arasında zaman zaman çatışmalar meydana geliyordu. İmparator Konstantin çaresiz bir şekilde engel olamayacağı bu faaliyeti seyrettiği gibi, Osmanlı askerlerine yiyecek de gönderiyordu. Osmanlı askerleri İstanbul’u gezebilirken, Bizanslılar da Osmanlı ordugâhında dolaşıyorlardı.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">İmparator, Osmanlı padişahından Rumlar’ın ekili tarlalarını korumaları için asker göndermesini bile istemişti. Bunu üzerine bir miktar asker gönderilmişti. Ancak bunların asıl amacı Osmanlı askerlerinin atları Bizanslılar’ın çayırlarına girdiğinde, Rumlar’ın Türk atlarını kovmalarına engel olmaktı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">1452 yılının yazına gelindiğinde Boğazkesen, yani Rumeli Hisarı tamam­lanmıştı. Edirne’ye hareket eden padişah, askerlere de izin vermişti. Aylardır çalışmaktan yorulmuş olan Osmanlı askerleri çevrede dolaşıyorlardı. 1452 yılının Ağustos ayında bir grup Osmanlı askeri Beşiktaş ile Kâğıthâne arasın­daki Kanlıkavak denilen yerde rastladıkları Bizanslı çobanlardan koyun almak istediler. Ancak çobanlar koyunlarını satmadılar. Karşılıklı laf atılmasıyla baş­layan sürtüşme, kılıç ve bıçakların çekilmesi ile büyük bir çatışmaya dönüştü. İki taraftan da yaralananlar oldu. Birkaç koyun da parçalandı. Olay yerine gelen diğer Osmanlı askerleri kavgayı durdurdular. Ancak çatışma haberi İstanbul’a kadar ulaşmıştı. Süvari ve piyade olarak olay yerine gelen Bizanslılar, Türklere saldırdılar. Bir kısmını şehid edip, bir kısmını da esir aldılar.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bu çatışma üzerine Bizans İmparatoru Konstantin şehrin kapılarını kapat­tırdı. İstanbul’da durumdan habersiz gezmekte olan Türkler’i de hapse attırdı. Bir müddet sonra esirleri serbest bıraktıysa da iş işten geçmişti. Bu çatışma Bizans’ın sonunu hazırlayan hadise oldu. Osmanlı tarihçileri bu olayla ilgili olarak Bizanslılar’ın çobanlara yardım etmek isterlerken Osmanlı padişahına ihanet ettiklerini yazarlar.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Hapisteki Türkler’i serbest bırakan İmparator, Fatih’e de bir elçi göndererek özür diledi. Ancak elçiye yüz vermeyen Fatih, bu hadisenin aradaki dostluğu bozduğunu ve Bizanslılar’ın ya İstanbul’u teslim etmelerini, ya da savaşa hazır olmalarını söyledi. Böylece Osmanlılar Bizans’a resmen harp ilân ettiler. Ço­banların esirgedikleri birkaç koyun Bizans’ın sonunun başlangıcıydı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İbn Kemal’in “Tevârih-i Âl-i Osman” isimli eserinin yedinci cildi ile Tursun Bey’in “Tarih-i Ebu’l-Feth” adlı kitabında bu şekilde anlatılan hadise, Bizanslı Dukas’ın tarihinde ise biraz değişik biçimde yer alır:</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">“Rumeli Hisarı inşa edilirken Osmanlı ordusuna katılmak üzere II. Mehmed’in eniştesi olan İsfendiyaroğlu da İstanbul önlerine geldi. Silivri civarlarında askerlerinin atlarının ekili tarlalara girmesi üzerine köylülerle aralarında münakaşa başladı. Atlara müdahale eden Bizanslı, bir seyis tara­fından dövüldü. Bunun üzerine köylünün akrabaları Türkler’e saldırdılar. İki taraf arasındaki çatışmada birçok insan öldü. Daha sonra padişahın huzuruna çıkılıp durum anlatılınca, II. Mehmed köylülerin cezalandırılmasını emretti. Bizanslılar bu hadise üzerine şehrin kapılarını kapatıp, İstanbul’daki Türkler’i hapse attılar. Sonradan özür dileyerek, esirleri serbest bırakırlarsa da iş işten geçmişti. Fatih, Bizans’a savaş ilân etti”.</span></p>

      <p class="KB" id="toc_marker-11-7"><span class="Font-Style80-1" style="font-size:1em;">Soru 7: İstanbul kuşatması nasıl cereyan etti?</span></p>

      <p class="Style30 para-style-override-37" xml:lang="en-US"><span class="Font-Style79-2" xml:lang="tr-TR">6 Nisan 1453’te Osmanlı ordusu Bizans surlarının önündeydi. 6 Nisan gecesinden itibaren surlar top ateşi ile dövülmeye başlandı. Surlarda yıkılan yerler, müdafiler tarafından hemen dolduruluyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı donanması da bu sırada Haliç’e girmeye çalıştı, ancak muvaffak olamadı. 18 Nisan’da ilk büyük saldırı gerçekleştirildiyse de, dört saat süren hücumda bir netice alınamadı. 20 Nisan’da Papa’nın gönderdiği üç Ceneviz gemisi ile yapılan deniz muharebesi kaybedildi ve gemiler Haliç’e girdi. Bu mağlubiyet Osmanlı ordusunda büyük bir moral bozukluğuna sebep oldu. Askerler arasında firarlar görülmeye başlandı. Osmanlı’nın buna cevabı, çok önceden düşünülmüş bir hamleyle oldu. Ormanlık alanda inşa edilen Osmanlı gemileri karadan hareket ettirilerek Haliç’e indirildi. Bu başarı üzerine Bizans’ın morali bozuldu, Osmanlı ordusunun cesareti arttı.</span></p>

      <p class="Style30 para-style-override-37" xml:lang="en-US"><span class="Font-Style79-2" xml:lang="tr-TR">7 ve 12 Mayıs tarihlerinde iki büyük saldırı gerçekleştirildiyse de, bir netice alınamadı. Bunun üzerine Osmanlı toplarının çoğu Topkapı-Edirnekapı arasına kaydırıldı ve bu bölgeye yüklenilmeye başlanıldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kuşatmanın uzaması, Avrupa’dan gelebilecek yardım yüzünden Osmanlı ordusunu zor duruma sokmuştu. Bu sırada Venedik donanması Ege’ye gelmişti. 25 Mayıs’ta Bizans’a son kez teslim ol çağrısı yapıldı. Bizanslılar’dan şehri teslim etmek isteyenler oldu. Ancak İtalyanlar buna şiddetle karşı çıktılar. Bu sırada Macarlar’ın, yardıma geldiği haberleri Osmanlı ordusunun moralini bozmuştu. Tehlike büyüktü. Veziriazam Çandarlı Halil Paşa, baştan beri savunduğu ku­şatmayı kaldırma fikrinde ısrar etti. Ancak Zağanos Paşa, Şehabeddin Paşa, Turahan Bey ve Akşemseddin saldırıya devam edilmesi gerektiğini söylediler. Büyük bir saldırıya geçilmesi için karar alındı. Askere şehir alındığında üç gün yağma izni verildiği duyurusu yapıldı.</span></p>

      <p class="KB" id="toc_marker-11-8"><span class="Font-Style80-1" style="font-size:1em;">Soru 8: Son hücum nasıl yapıldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kuşatma esnasında Osmanlı ordusu zaman zaman çok zor durumlara düşmüştü. Çandarlı Halil Paşa, devamlı olarak kuşatmayı kaldırıp, Bizans’ı vergiye bağlama fikrini ileri sürüyordu. Ancak genç padişah o zamana kadar hiçbir İslâm hükümdarının alamadığı bu şehri almaya kararlıydı ve sonuna kadar ısrar etti. 28 Mayıs 1453’te bütün orduya İstanbul’a yapılacak son saldırı için hazırlanmaları emri verildi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">29 Mayıs sabahı gün ağarmadan genç padişahın emriyle savaş naraları atarak saldıran askerlerin sesleriyle son hücum başladı. Hiç durmadan çalan mehter askeri coşturuyordu. Bizanslılar bu seslere karşılık vermek için şehirdeki bütün kiliselerin çanlarını çalmaya başladılar. Bir tarafta mehter, diğer tarafta çanlar çalıyordu. İstanbul halkı meleklerin ve azizlerin koruyuculuğuna kendilerini teslim etmişlerdi. Ayasofya’ya doluşan halk eski bir kehanetin gerçekleşmesini bekliyordu. Düşman buraya geldiğinde karşısında melekleri bulacak, onlar da kılıçlarını çekerek kâfirleri cehenneme göndereceklerdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı askerleri şehre dur-durak bilmeden saldırıyorlardı. Fatih ilk olarak azebleri ve ordusundaki Hristiyanlar’ı surlara saldırttı. İşin en garibi Avrupalı Hristiyanlar’dan Bizans’a birkaç yüz kişilik yardım gel­mişken, Osmanlı ordusunda Alman’dan Macar’a, Hırvat’tan Sırp’a kadar binlerce Hristiyan vardı. Hatta ganimet almak umuduyla şehre saldıran bu Hristiyanlar’ın içerisinde Rum kökenli olanlar bile bulunuyordu. Osmanlı ordusunun en seçkin birlikleri surlara saldıran askerlerin arkasında düş­manın yorulmasını ve sıranın kendilerine gelmesini bekliyorlardı. Saatler süren çatışmaların ardından II. Mehmed son darbeyi vurmak üzere yeni­çerileri savaşa soktu.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Binlerce askerini arka arkaya şehid veren Osmanlı ordusu karşısında Bizans’ın dayanma direnci kalmamıştı. Şehre her taraftan saldırılıyordu. Ancak asıl savaş Topkapı-Edirnekapı arasındaki surlarda oluyordu. Fatih, şehrin en zayıf kısmı olduğunu anladığı Topkapı-Edirnekapı arasındaki surları günlerce süren top ateşiyle tahrip ettirmişti. Bu yüzden asıl hücum bu bölge­den yapılmaktaydı. Bir gülle parçası şehrin en büyük savunucularından olan Cenevizli Giustiniani’yi yaraladı. Adamlarının komutanlarını alarak Haliç’teki gemilerine gitmeleri, Bizanslılar’ın son direncini de kırdı. Bu sırada Topkapı civarındaki surlara çıkan Türk askerlerini gören Bizanslılar haykırarak şeh­rin iç kısımlarına doğru kaçmaya başladılar. Topkapı surlarında ardı ardına Türk bayrakları dalgalanmaya başladı. İstanbul bir anda “Şehir düştü, şehir düştü” sesleriyle çalkalanmaya başladı. Surlarda dalgalanan Bizans kartalı ve Aziz Markos’un aslanı bulunan bayrakların yerini Türk sancakları almıştı. Şehrin savunması çökmüştü. Binlerce Türk askeri içeriye girmeye başladı. Bizanslılar evlerine, ailelerinin yanına giderken, bir kısım ahali ile yabancılar Haliç’teki gemilere kaçıyorlardı. Öğlen olduğunda şehir tamamen Türkler’in eline geçmişti. Şehir zorla alındığı için askerin yağma hakkı vardı. İstanbul üç gün yağmalandı.</span></p>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">Durumun tehlikeli bir hâl aldığını gören Bizans İmparatoru bir kısım adamlarıyla kaçarken, yolda ganimet arayan Osmanlı askerlerine rastladı. Sayıca az olan Osmanlı askerleri şehid olurken, yaralı durumda bulunan bir tanesi üzerine saldıran imparatoru öldürdü. Son imparator kim vurduya git­mişti. İmparatorun Fatih’in arattığı cesedi, daha sonra ölüler arasında bulundu. Kafası olmayan vücut Bizans kartalı işlemeli çoraplar ve zırhlarından tanın­mıştı. İmparatorun cesedi Bizanslılar’a verildi. Ancak onun gerçek imparator olup-olmadığı şüpheliydi. Vefa semtindeki isimsiz bir mezarın son Bizans İmparatoru Konstantin’e ait olduğu söylendi, durdu.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Şehir tam olarak Osmanlılar’ın eline geçince artık Fatih ünvanını kazanan II. Mehmed şehre yeniçerileri ve vezirleriyle birlikte girdi. Kafile şehrin so­kaklarından geçerek, Ayasofya’ya geldi. Burada atından inen genç hükümdar, yerden aldığı bir avuç toprağı kavuğunun üzerine serpti. Bu hareketi ile Allah’a sığındığını belirtiyordu. Ayasofya’ya girdi. Bir müddet sessizce bekledi. Belki de bu zafer için şükrediyordu. Bu sırada bir askerin kilisenin mermerlerini sökmeye çalıştığını gördü. Askere kızarak bunların ganimet olmadığını söyledi. Bu yapılar padişahındı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Kilisenin içerisinde korku ile bekleşen Bizanslılar’ın emniyet içerisinde evlerine götürülmelerini söyledi. Daha sonra kilisenin camiye dönüştürülmesini emretti. Ulemadan birisi ezan okudu. Fatih, namaz kıldıktan sonra bu zaferi için dua edip, ayrılmadan önce Ayasofya’nın kubbesine çıkan padişahın şu mısraları söylediği duyulmuştur: “İmparatorun sarayında örümcek perdedârlık ediyor, Efrasiyab’ın kulelerinde baykuş nevbet vuruyor”.</span></p>

      <p class="KB" id="toc_marker-11-9"><span class="Font-Style80-1" style="font-size:1em;">Soru 9: İstanbul’un fethinde gemiler karadan yürütüldü mü?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">İstanbul’un fethinin en renkli sahneleri gemilerin karadan yürütülerek Haliç’e getirilmesidir. 20 Nisan’daki deniz savaşında mağlubiyete uğrayan Osmanlılar, 22 Nisan gecesi 70 civarında gemiyi Tophane veya Beşiktaş’tan alarak Kasımpaşa’ya indirmişlerdi. Ancak bu hadise her ne kadar çok parıltılı görünüyorsa da, acaba gerçek bu mudur? Gemiler gerçekten karadan yürütü­lerek mi Haliç’e indirilmiştir?</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">İstanbul’un fethini anlatan kaynaklar, bu hadiseyi ayrıntılarıyla zikretmez­ler. Özellikle Türk tarihçilerinde gemilerin karadan yürütülmesi ile ilgili fazla bir bilgi yoktur. Bu meseleyi zaman zaman çeşitli araştırmacılar sorgulayarak, hadisenin anlatıldığı gibi olamayacağını belirtmişlerdir.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Gemilerin bir gecede karadan yürütülerek Haliç’e indirilmesi mümkün değildir. Bu işin gerçekleştirilmesi için önceden günlerce hazırlık yapılması gerekir. Gemilerin geçirileceği güzergahın tespiti, arazinin düzeltilmesi, yol­daki engelleyici unsurların ortadan kaldırılması, gemileri çekme işleminde kullanılacak vasıtaların hazırlanması birkaç günden çok daha fazla zamanda gerçekleşebilecek işlerdir. Ayrıca gemilerin karaya çıkarıldığı yer olarak bahse­dilen Tophane veya Beşiktaş da bu iş için uygun yerler değildir. Çünkü buraları Bizanslılar tarafından rahatlıkla görülebilecek yerlerdir. Rumeli Hisarı’nın bulunduğu yerden karaya çıkıldığını ileri sürenler de vardır. Ancak burasının olması durumunda, gemilerin karadan çekilerek götürüleceği mesafenin uzun­luğuna dikkat edilirse, bu işin o günün şartlarında gerçekleştirilme ihtimalinin oldukça zor olduğu açıkça görülür.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Gemilerin karadan yürütülmesi hakkında teferruatlı bilgi veren Dukas, kuşatma esnasında Midilli’dedir. Bir diğer yazar Kritovulos ise Gökçeada’dır. Dolayısıyla onlar, gördüklerini değil, duyduklarını aktarmışlardır. Şehirde bu­lunan Barbaro ve Francis’in ise kuşatma altındayken dışarıda meydana gelen ve</span> <span class="Font-Style77-1" xml:lang="tr-TR">askerî</span> <span class="Font-Style77-1" xml:lang="tr-TR">bir sır</span> <span class="Font-Style79-2" xml:lang="tr-TR">olan bir mesele hakkında tam olarak sağlıklı bilgi vermeleri beklenemez. Bu yazarlar, Haliç’te gördükleri donanmanın nasıl gelmiş olabileceği üzerine kafa yormuş ve sonunda Beşiktaş’ta bulunan Osmanlı donanmasının buradan alınıp, karadan çekilerek indirildiği neticesine varmış olmalıdırlar.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fethinde bulunmuş olan Aşıkpaşazâde bu konudan hiç bahset­mezken, Tursun Bey ise gemilerin Galata ardından çekildiğini ifade eder, ancak teferruat vermez. Bu konudan bahseden Neşri Tarihi ve</span> <span class="Font-Style77-1" xml:lang="tr-TR">Anonim Tevârih-i Al-i Osmanlar</span> <span class="Font-Style79-2" xml:lang="tr-TR">gibi bazı Türk kaynakları ise denizdeki gemilerin çekildiğinden bahsetmeyip, sadece gemilerin korudan Haliç’e indirildiğini belirtirler. Acaba bunlar koruluk arazide yapılan gemilerin buradan çekilerek indirilmesini mi kastetmektedirler?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fethi sırasında Osmanlı ordusunda asker olarak görev yapan Konstantin Mihailoviç, bu konuya farklı bir görüş getirir</span><span class="char-style-override-7" xml:lang="tr-TR"><a class="footnote-link" href="#footnote-225-17" id="footnote-225-17-backlink">17</a></span><span class="Font-Style79-2" xml:lang="tr-TR">. Mihailoviç, Rumeli Hisarı’nın inşaatının ardından, denizden 4 İtalyan mili içerideki korulukta 30 beylik geminin yapıldığını, daha sonra da bunların dağlık araziden çekilerek Haliç’e indirildiğini belirtir. Ayrıca İstanbul’un fethinden bir-iki yüzyıl sonra eserlerini yazan Mehmed bin Mehmed, Evliya Çelebi, Müneccimbaşı gibi bazı yazarlar da, gemilerin Okmeydanı’nda inşa edilip, karadan çekilerek denize</span> <span class="Font-Style79-2" xml:lang="tr-TR">indirildiğini söylerler. Bu görüş karadan gemilerin çekilerek, götürülmesi ha­disesine göre daha tutarlı gözükmektedir. Bu konuya gelen itirazlardan birisi karada gemi inşa edilemeyeceğidir. Ancak geminin karaya çekilmesinin de kolay olmadığına ve Osmanlı donanmasındaki gemilerin çok büyük olmadığına da dikkat edilmelidir.</span></p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-17-backlink" id="footnote-225-17">17</a> <span class="Font-Style75" xml:lang="tr-TR">Bir Yeniçerinin Hatıratı,</span> <span class="Font-Style76-1" xml:lang="tr-TR">çev. ve yay. haz. Kemal Beydilli, İstanbul 2003, s. 57.</span></p>
      </div>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu konudaki bir diğer mesele de Osmanlı donanmasındaki gemilerin büyüklüğü ve sayısı ile ilgilidir. Haliç’e indirilen gemilerin sayısı hakkında kaynaklarda bir tutarlılık yoktur. Türk ve yabancı tarihçiler 30 ile 70 arasında değişen sayılarda geminin Haliç’e indirildiğini belirtirler. Burada üzerinde du­rulması gereken bir nokta da şudur. Gerek Haliç’e indirilen, gerekse Osmanlı donanmasındaki diğer gemilerin çok büyük olmadığıdır. Kaynaklar İstanbul kuşatmasına, Osmanlı donanmasının 145 ile 300 arasında değişen sayıda gemiyle katıldığını belirtirler. Bu kadar çok sayıdaki gemi 20 Nisan’da Yeni-kapı önlerinde meydana gelen deniz savaşında üç Ceneviz bir Bizans gemisini durdurmayı başaramamış ve bunlar Haliç’e girmişlerdi. İstanbul düştüğünde de Haliç’te bulunan Bizans ve Latinlere ait gemilerin çoğu şehirden kaçmaya muvaffak olmuştu. Bu iki hadise dikkatli incelenirse Osmanlı donanmasının gücü daha iyi anlaşılır. Nitekim Alman tarihçi Kissling, Osmanlı donanmasının asıl gücüne II. Bâyezid devrinde ulaştığını, Fatih devrinde donanmanın ağırlıklı olarak asker ve iaşe naklini sağladığını söyler.</span></p>

      <p class="KB" id="toc_marker-11-10"><span class="Font-Style80-1" style="font-size:1em;" xml:lang="en-GB">Soru 10: İstanbul’a ilk giren Ulubatlı Hasan mıdır?</span></p>

      <p class="Style29 para-style-override-39" xml:lang="en-US"><span class="Font-Style79-2" xml:lang="tr-TR">İstanbul surlarına bayrağı ilk dikenin Ulubatlı Hasan olduğu kabul edilir ve onun surlara tırmanışı, bayrağı dikişi tarih kitaplarında bir destan hava­sında anlatılır. Bu hadisenin kaynağı İstanbul’un fethi sırasında, bizzat orada bulunan Bizanslı tarihçi Francis’tir. Francis bu sahneyi şu şekilde anlatır; “...</span> <span class="Font-Style77-1" xml:lang="tr-TR">İşte o sıralarda Hasan adlı bir</span> <span class="Font-Style77-1" xml:lang="tr-TR">yeniçeri (memleketi Ulubat olup, koca bir vücuda sahipti), sol eli ile</span> <span class="Font-Style77-1" xml:lang="tr-TR">başının üstüne kalkanı tutup, sağ eli ile kılıcını çekti ve bizimkilerin</span> <span class="Font-Style77-1" xml:lang="tr-TR">şaşkınlık içinde geri çekildikleri o bölgede surun tepe­sine doğru atıldı.</span> <span class="Font-Style77-1" xml:lang="tr-TR">Onunla aynı cesareti göstermek isteyen otuz kadar diğeri de kendisini takip</span> <span class="Font-Style77-1" xml:lang="tr-TR">etti. Bizimkilerden hâlâ surlarda kalanlar ise, üzerlerine kayaları yuvarlıyorlardı ve onlardan</span> <span class="Font-Style77-1" xml:lang="tr-TR">on sekizini aşağı yuvarladılar. Ne var ki, Hasan kendisine özgü şiddeti</span> <span class="Font-Style77-1" xml:lang="tr-TR">ile surun üstüne çıkmayı ve bizimkileri ka­çırmayı başardı. Bu başarı</span> <span class="Font-Style77-1" xml:lang="tr-TR">ile birlikte diğerleri de onu takip ederek surlara tırmanma fırsatını buldular.</span> <span class="Font-Style77-1" xml:lang="tr-TR">Bizimkiler, sayılarının pek az olması nedeni ile sura tırmananlara mani</span> <span class="Font-Style77-1" xml:lang="tr-TR">olamadılar; düşmanın sayısı fazla idi; buna rağ­men yukarıya çıkanlara saldırdılar</span> <span class="Font-Style77-1" xml:lang="tr-TR">ve onlardan birçoğunu öldürdüler. Bu savaş sırasında bir taş Hasan’a isabet</span> <span class="Font-Style77-1" xml:lang="tr-TR">etti ve onu yere yıktı. Kendisini yere yıkılmış görünce, bizimkiler de</span> <span class="Font-Style77-1" xml:lang="tr-TR">üstüne her taraftan taş fırlatmaya başladılar. O ise dizleri üstüne kalkmış</span> <span class="Font-Style77-1" xml:lang="tr-TR">kendini savunmaya çalışıyordu; ancak almış olduğu pek çok yaradan sağ kolu</span> <span class="Font-Style77-1" xml:lang="tr-TR">işlemez oldu ve oklarla kaplandı. Pek çok kişi daha öldü...</span><span class="Font-Style79-2" xml:lang="tr-TR">”</span><span class="char-style-override-11" xml:lang="tr-TR"><a class="footnote-link" href="#footnote-225-18" id="footnote-225-18-backlink">18</a></span><span class="Font-Style79-2" xml:lang="tr-TR">.</span></p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-18-backlink" id="footnote-225-18">18</a> <span class="Font-Style75" xml:lang="tr-TR">Şehir Düştü,</span> <span class="Font-Style76-1" xml:lang="tr-TR">çev. Kriton Dinçmen, İstanbul 1992, s. 95-96.</span></p>
      </div>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Ancak bu bilgi Francis’in eserinin orijinalinde yoktur. Sahte Francis ola­rak anılan ve daha sonraki tarihlerde Francis’in eserine geniş ilaveler yapan Melissinos’un yazdığı kitapta yer almaktadır.</span></p>

      <p class="Style11-1 para-style-override-21" xml:lang="en-US"><span class="Font-Style79-2" xml:lang="tr-TR">Francis, İstanbul’un fethi sırasında hadiseleri canlı olarak yaşamış ve şehir Osmanlılar’ın eline geçince kaçmayı başarmıştı. Daha sonra 1477’de, 1401-1477 yılları arasındaki hadiseleri anlatan bir kitap kaleme aldı. Daha sonra bu eser 1573-1575 yılları arasında Monemvasia metropoliti Makarios Melissinos tara­fından ilaveler yapılarak yeniden yazıldı. Melissinos, Francis’in eserine iki misli daha ilave yapmıştır. Melissinos’un yazdığı bu kitap sahte (Pseudo) Francis olarak bilinir. Gerçek Francis’in 1966’daki yayınında İstanbul’un fethi ile ilgili kısım 2 sayfa iken, sahte Francis’te ise 80 sayfadır. Melissinos, İstanbul’un fethine çok geniş ilaveler yapmıştır. Bunlardan birisi de İstanbul surlarına ilk çıkanın yeniçeri Ulubatlı (Lupadionlu) Hasan olduğudur. Ulubatlı Hasan’la ilgili yukarıda bahsettiğimiz bilgiyi bir tarafa bırakın, ismi dahi Francis’in eserinin orijinalinde yoktur. Melissinos tarafından sonradan ilave edilmiştir. Ancak bu bilginin nereden alındığı hususu karanlık bir noktadır. Muhtemelen Melissinos eseri renklendirmek için böyle bir ilave yapmış olabilir</span><span class="char-style-override-7" xml:lang="tr-TR"><a class="footnote-link" href="#footnote-225-19" id="footnote-225-19-backlink">19</a></span><span class="Font-Style79-2" xml:lang="tr-TR">.</span></p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-19-backlink" id="footnote-225-19">19</a> <span class="Font-Style76-1" xml:lang="tr-TR">Francis’in kitabının orijinali V. Grecu tarafından Georgios Sphrantzes,</span> <span class="Font-Style75" xml:lang="tr-TR">Ta Kath Eauton 1401-1477</span> <span class="Font-Style76-1" xml:lang="tr-TR">adı ile 1966 yılında Bükreş’te Romence çevirisi ile birlikte basılmıştır. Francis’in eseri 73 sayfa tutmaktadır. Melissinos tarafından yazılan sahte (Pseudo)</span> <span class="Font-Style76-1" xml:lang="tr-TR">Sfrances de yine Grecu’nun yukarıda adını verdiğimiz eserine ilave olarak</span> <span class="Font-Style75" xml:lang="tr-TR">In anexa Pseudo-Phrantzes: Macarii Meliseni, Chronicon 1258-1481</span> <span class="Font-Style76-1" xml:lang="tr-TR">adı ile kitabın 149-591. sayfaları arasında Romence tercümesi ile birlikte yayınlanmıştır. Melissinos’un yazdıkları 220 sayfa tutmaktadır. Yani 73 sayfalık gerçek Sfrances, sahtede 220 sayfaya çıkmıştır. Bu 220 sayfa içinde 73 sayfa bazı tahrifatlara uğramış olsa da yer alır. Ancak kalan yaklaşık 150 sayfada gerçek Francis de hiç yer almayan konular, ya da yer alan konuların aşırı detaylandırılarak anlatımı vardır. Gerçek Francis bilim aleminde</span> <span class="Font-Style75" xml:lang="tr-TR">Chronikon Minus</span> <span class="Font-Style76-1" xml:lang="tr-TR">olarak, sahtesi ise</span> <span class="Font-Style75" xml:lang="tr-TR">Chronikon Majus</span> <span class="Font-Style76-1" xml:lang="tr-TR">olarak bilinir (Geniş bilgi için bk.</span> <span class="Font-Style75" xml:lang="tr-TR">Yorgios Sfrancis’in Anıları,</span> <span class="Font-Style76-1" xml:lang="tr-TR">çev. Levent Kayapınar, İstanbul 2009).</span></p>
      </div>

      <p class="Style11-1 para-style-override-38" xml:lang="en-US"><span class="Font-Style79-2" xml:lang="tr-TR">Ulubatlı Hasan’la ilgili bu bilgi başka hiçbir yerde yoktur. Gerek Türk kaynaklarında, gerekse İstanbul’un fethinde bulunmuş yabancı tarihçilerin eserlerinde Ulubatlı Hasan’dan bahsedilmez. Melissinos, Francis’in eserine ilave yaparken şimdi elimizde olmayan bazı kaynakları kullanmıştır. Eğer böyle bir kaynaktan bu bilgiyi almamışsa, Ulubatlı Hasan diye bir tarihî şahsiyet hiçbir zaman mevcut olmamış olabilir. Belki de Melissinos, tarafından tarih kitabını renklendirmek için böyle bir bilgi ilave edilmiştir. Zaten şehirde kuşatma altında bulunan birisinin, o kargaşa esnasında surlara çıkan ilk kişiyi sağlıklı bir biçimde zikretmesi de pek mümkün değildir. Bunlardan dolayı Ulubatlı Hasan diye bir tarihî şahsiyetin olabileceği kanaatinde değiliz.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Türk ve batılı yazarların eserlerinde İstanbul’a ilk giren kişi ile ilgili farklı rivayetler vardır. Bihişti şehre ilk giren kişinin babası Karışdıran Süleyman Bey olduğunu belirtir. Jorga tarafından yayınlanmış bir Romen kaynağında ise İstanbul surlarına ilk çıkanların korkunç görünüşlü beş Türk olduğu ve dev cüsseli Mustafa Bey’in emrindeki askerlerle içeriye girdiği anlatılmaktadır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih dönemi kaynaklarında surlara ilk çıkan kişi Balaban Bey olarak gösterilir. Tarihçi Zinkeisen’in dönemin kaynaklarından Barletti’nin İskender Bey’le ilgili eserinden naklettiği bu bilgiye göre Balaban Bey, fethin üzerinden 11 yıl geçtikten sonra bile onun bu durumu konuşuluyordu.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Marin Barletti, “Historia de Vita et gestis Scanderbegi Epirotarum Principis” isimli eserinde 1464’te İskender Bey’e karşı Baderalı Balaban komutasında 15 bin atlı ve 3 bin piyade gönderdiğini anlatırken şöyle bir anekdotu da zikreder: “Balaban Bey, İstanbul fethedildiğinde şehrin surlarına ilk çıktı ve bizzat şehre girdi. Bu yüzden Sultan Mehmed onu daha alt mevkilerden valiliğe yükseltti. Kısa boylu, mütevazi yapılıydı ama eylemlerinde marifetli, karakterli, yüce gönüllü ve cesaretliydi, tıpkı Homeros’un Tideos icin söylediği gibi... “</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Balaban Bey, aslen Arnavut’tur. Matia’da Badera’da doğan Balaban Paşa, daha çocukluğunda sultanın sarayına gönderilmiş ve Enderun’da yetiştirilmiş­tir. İstanbul’un fethinde başarı gösterdikten sonra Fatih döneminde özellikle kendi memleketi olan Arnavutluk’ta isyan eden İskender Bey’e karşı görevlen­dirilmiştir. 1464’ten itibaren İskender Bey’le mücadele etmiştir. Balaban Bey, İskender Bey’le üç yıl kadar süren mücadelenin sonucunda 1467’de Akçahisar’ı kuşatırken yaralanıp, şehid düşmüştür.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Balaban ismi 20. yüzyılın başlarında tekrar karşımıza çıkar. İttihat ve Te­rakki iktidarı yönetime geldikten sonra Osmanlı İmparatorluğu büyük toprak ve prestij kayıplarına uğradı. Bu durum Türk milletinde büyük bir yıkıma yol açtı. Bunun üzerine yönetimin toplumu ayakta tutacak millî ve manevî değerleri sahiplenme teşebbüsleri bir kat daha arttı. 1914’te çok büyük fetih kutlamaları yapıldı. Prof. Dr. Vahdettin Engin, 1914’teki kutlamalarda ilginç bir detay bulmuştur. 1914’teki kutlamaları anlatan Tanin gazetesine göre, İstanbul surlarına bayrağı ilk diken kişi Balaban Çavuş isimli bir yeniçeriydi. Gazete bu konuyu şöyle ele almıştı: “İstanbul Hicrî 857 senesi Mayıs’ının güzel bir sabahına tesadüf eden 29 Mayıs günü fethedilmişti. Yeniçeri askerlerinden Balaban Çavuş, Hz. Muhammed’in bayrağını ilk defa olarak Topkapı suru üzerine dikip yükseltmeyi başarmıştı”.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bu konuyla ilgili yazıyı kaleme alan İhtifalci Mehmed Ziya Bey’dir. Acaba o dönemde Balaban Çavuş halk arasında şehre ilk giren kişi olarak mı bilini­yordu? Yoksa bu tür anma toplantıları düzenlemesi yüzünden adı “İhtifalci” olarak anılan Mehmed Ziya Bey bu bilgiye başka bir kaynaktan mı ulaştı? Şu an için bu konuda net bir malumata sahip değiliz. Balaban Paşa’nın Fatih dönemi sekbanbaşılarından Balaban Ağa tarafından kiliseden camiye çevri­len, ancak bugün izi bile kalmayan Balaban Ağa Mescidi’nin de bânisi olma ihtimali de vardır.</span></p>

      <p class="KB" id="toc_marker-11-11"><span class="Font-Style80-1" style="font-size:1em;">Soru 11: İstanbul hangi gün fethedildi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">2003, İstanbul’un fethinin 550. yıldönümüydü, ancak 500. yıldönümün­deki yoğun yayın faaliyeti tekrarlanamadı. Yukarıda zikrettiğimiz konularda görüldüğü gibi bu büyük askerî başarının üzeri birçok konuda sis perdesi ile kapalı kalmaya birçok hadise yanlış bilinmeye devam etti. Bunun en büyük sebebi Türk tarihçilerinin fetihle ilgili çok az bilgi vermeleri. İstanbul’un fethi ile ilgili bildiğimiz teferruatların önemli bir kısmını Rum ve batılı tarihçilerin eserlerinden öğreniyoruz. İstanbul’un kuşatması ve fethi ile ilgili Türk tarihçilerin Fatih’in bu büyük zaferini en küçük ayrıntıları ile yazmaları beklenirdi. Ancak bu eserlerde çok az bilgi bulunduğu gibi, bazı hadiselerde karıştırılmış veya yanlış anlatılmıştır. Bunun en ilginç örneği İstanbul’un hangi gün fethedildiğidir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu 53 günlük bir kuşatmanın ardından, 29 Mayıs 1453’te İstanbul’u fetheder. Ancak bu fetih tarihi genellikle Türk tarihçilerde yoktur. İstanbul’un fethi ile ilgili bilgi veren o dönemde veya daha sonra yazılmış Os­manlı tarihlerine baktığımızda değişik tarihlerle karşılaşırız. Kimileri 13 Mart, 31 Mart, 1 Nisan gibi daha önceki tarihleri verirlerken, kimileri ise 28 Haziran, 6 Temmuz gibi 1, 1.5 ay sonranın tarihini verirler.</span></p>

      <p class="Style15 para-style-override-40" xml:lang="en-US"/>

      <p class="Style15 para-style-override-40" xml:lang="en-US"><span class="Font-Style79-2" xml:lang="tr-TR">Tursun Bey : 28 Cemaziyelahir 857 (6 Temmuz 1453) İdris-i Bitlisi : 28 Cemaziyelahir 857 (6 Temmuz 1453) Oruç Bey: 21 Rebiülevvel 857 (1 Nisan 1453) Gelibolulu Mustafa Âlî: 21 Rebiülevvel 857 (1 Nisan 1453)</span> <span class="Font-Style77-1" xml:lang="tr-TR">Neşri Tarihi:</span> <span class="Font-Style79-2" xml:lang="tr-TR">20 Cemaziyelahir 857 (28 Haziran 1453) Enverî: 20 Cemaziyelahir 857 (28 Haziran 1453) Hoca Saadeddin: 20 Cemaziyelahir 857 (28 Haziran 1453) Anonim Tevârih-i Âl-i Osmânlar (Giese neşri): 20 Rebiülevvel 857 (31</span></p>

      <p class="Style27 para-style-override-41" xml:lang="en-US"><span class="Font-Style79-2" xml:lang="tr-TR">Mart 1453)</span></p>

      <p class="Style15 para-style-override-41" xml:lang="en-US"><span class="Font-Style79-2" xml:lang="tr-TR">Lütfi Paşa: 20 Rebiülevvel 857 (31 Mart 1453) tarihini verirler. Müneccimbaşı Ahmed Dede: 21 Cemaziyelahir 857, bir başka rivayete göre ise 2 Rebiülevvel 857 (29 Haziran veya 13 Mart 1453) tarihini verir.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İşin en ilginci kuşatmaya katılan iki Türk tarihçiden Aşıkpaşazâde’nin gün ve ay vermemesi ve diğeri olan Tursun Bey’in ise 28 Cemaziyelahir 857 (6 Temmuz 1453) tarihini zikretmesidir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Türk tarihçilerinden İbn Kemal ve Tacizâde Cafer Çelebi 20 Cemaziyelevvel 857 (29 Mayıs 1453) tarihini verir. Fetihten sonra Memlük Sultanı Melik Eşref İnal ve Karakoyunlu hükümdarı Cihanşah’a gönderilen fetihnâmelerde de bu tarih 20 Cemaziyelevvel 857 (29 Mayıs 1453) vardır. Kuşatmada bulunmuş Rum ve batılı tarihçiler ise 29 Mayıs 1453 tarihini verirler. Ancak burada da bir mesele karşımıza çıkmaktadır. Bu tarihçilerin verdiği 29 Mayıs tarihi Jülyen takvimine göredir. 1582’de bu takvim bırakılarak, şimdi bütün dünyada kullanılan Gregoryen takvimine geçilmiştir. Bu yeni sisteme geçilirken takvime 10 günlük bir ilave yapılmıştır. Bu durumda İstanbul’un fethi 9 Haziran olmaktadır.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Daha da ilginç olan bir durum ise Osmanlılar’ın İstanbul’un fethini 11 Haziran’da kutlamalarıdır. 11 Haziran tarihinin nereden çıktığı anlaşılamamak­tadır. Yukarıda bahsettiğimiz Türk tarihçiler böyle bir tarihi vermezler. Rumi tarihe göre hesaplasalar, 16 Mayıs’ta kutlama yaparlardı. Acaba Rumi-Miladi hesaplaması yaparken, tarihi yanlış mı belirlediler?</span></p>

      <p class="Style11-1 para-style-override-31" xml:lang="en-US"><span class="Font-Style79-2" xml:lang="tr-TR">Osmanlı’nın son döneminde, İttihat ve Terakki’nin iktidara gelmesinden sonra Osmanlı İmparatorluğu tarihindeki önemli hadiseler kutlanmaya baş­landı. Hatta İttihatçılar, önceki dönemdekileri böyle kutlamalar yapmadıkları için suçladılar. 1914’te İstanbul’da çıkan gazetelerde bu kutlamalarla ilgili bilgi bulabiliyoruz.</span> <span class="Font-Style77-1" xml:lang="tr-TR">Le Monitour Oriental</span> <span class="Font-Style79-2" xml:lang="tr-TR">isimli gazete Osmanlılar’ın İstanbul’un fethini 11 Haziran’da büyük bir coşku ile kutlarken, Yunanlılar’ın ise büyük bir üzüntü ile aynı hadisenin mateminde olduğunu yazıyor.</span></p>

      <p class="KB" id="toc_marker-11-12"><span class="Font-Style80-1" style="font-size:1em;">Soru 12: Veziriazam Çandarlı Halil Paşa İstanbul’un fethini en­gellemek için Bizans’tan rüşvet aldı mı?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Fatih, İstanbul’un fethini müteakip Veziriazam Çandarlı Halil Paşa’yı idam ettirdi. Halil Paşa İstanbul kuşatmasının başından beri bu işe karşı olup, Bizanslılar’la iyi geçinme taraftarıydı. Çandarlı’nın bu siyaseti, ona karşı olan diğer vezirler tarafından Bizans İmparatoru’ndan rüşvet aldığı şeklinde propa­ganda edilmişti. Ancak onun İstanbul kuşatmasına karşı olmasının asıl sebebi, Osmanlı’ya karşı Haçlı kuvvetlerinin harekete geçme ihtimalidir. Çandarlı, II. Murad’ın barış siyasetini devam ettirmek istiyordu ve İstanbul fethedilemediği takdirde, Osmanlı İmparatorluğu’nun başına gelebilecek büyük tehlikelerin farkındaydı. Ayrıca Fatih’le arasındaki husumet yüzünden İstanbul’un fethinin ona sağlayacağı sonsuz kudretin kendi sonunu getireceğini de biliyordu. İstan­bul kuşatmasına karşı çıkmasının asıl sebebi bunlardır. Bizanslılar’dan rüşvet aldığı yolundaki iddialar onu yıpratmak için çıkarılmıştır ve asılsızdır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in ilk hükümdarlığı (1444-1446) sırasında Çandarlı Halil Paşa ile genç padişah arasında bir husumet oluşmuş ve II. Mehmed, Halil Paşa yüzünden tahtı babasına bırakmak zorunda kalmıştı. Ayrıca Fatih’in etrafındaki kapıkulu kökenli vezirler de onu Halil Paşa aleyhine kışkırtmaktaydılar. Fatih, kendi otoritesine engel olarak gördüğü Çandarlı Halil Paşa’yı, fetihten hemen sonra, rüşvet dedikodularını kullanarak ortadan kaldırtmıştır.</span></p>

      <p class="KB" id="toc_marker-11-13"><span class="Font-Style80-1" style="font-size:1em;">Soru 13: İstanbul fetihten sonra yağmalandı mı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İslâm hukukuna göre zorla alınan bir şehirde bulunan mallar askerlerin hakkı sayılır ve yağmalanmasına müsaade edilirdi. İstanbul’un fethinden sonra da bu kaide uygulandı. Şehir üç gün yağma, halkı da esir edildi. Şehri canlan­dırmak isteyen Fatih, fidyesini sağlayan ve kaçtığı yerden geri gelen Rumlar’ın şehirde yerleşmesine izin verdiği gibi, bir kısım esir Rumlar’ı da kendi parası ile satın alıp, serbest bıraktı.</span></p>

      <p class="KB" id="toc_marker-11-14"><span class="Font-Style80-1" style="font-size:1em;">Soru 14: İstanbul’un fethi açık unutulan bir kapıdan mı oldu?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Hammer’den Stefan Zweig’e kadar birçok batılı tarihçi ve edebiyatçı İstanbul’un fethinin son safhasını şu şekilde anlatırlar; Surların arasında dolaşan birkaç Türk askeri Edirnekapı ile Eğrikapı arasında bulunan “Kerko-porta/Cambazhâne” denilen yayalara ayrılmış küçük kapılardan birisinin aklın alamayacağı bir unutkanlık yüzünden açık kaldığını görürler. Diğer askerlere de haber verilir ve Türkler bu kapıdan girerek İstanbul’u fethederler. Herke­sin unuttuğu bir kapı olan Kerkoporta, küçücük bir rastlantı, dünya tarihinin gidişini değiştirmiştir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu bilgi sadece Dukas Tarihi’nde vardır ve dönemin diğer kaynakları ile uyuşmaz. Dönemin Türk kaynakları ile Barbaro ve Dolfin incelendiğinde fethin son aşamasının hiç de bu şekilde olmadığı anlaşılmaktadır.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Açık kapı söylentilerinin gerçekle alakası yoktur. Fethin şokunu atlatmak ve şehrin Türkler’in eline geçmesini küçümsemek için çıkarılmıştır. Bu riva­yet batıda çok yaygındır. Ancak yerli ve yabancı tarihlerin çoğuna göre Türk askerleri bugünkü Topkapı’ya yakın bir yerden savaşarak şehre girmişlerdir. Nitekim bu bölgenin ismi de, surların gördüğü tahribat yüzünden, fetihten sonra Top Yıkığu Mahallesi olarak anılmıştır.</span></p>

      <p class="KB" id="toc_marker-11-15"><span class="Font-Style80-1" style="font-size:1em;">Soru 15: İstanbul’un fethi Hristiyan dünyasında nasıl karşılandı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’dan kaçanların Ege’deki adalara varmasından sonra, İstanbul’un düştüğü haberi her tarafa yayıldı. Mektuplar yazılarak hızlı gemilerle Venedik senatosuna ve papaya gönderildi. 29 Haziran akşamı haber İtalya’ya ulaşmıştı. Mektup senatoda okunduğunda salonu derin bir sessizlik kapladı. Senato üyeleri korku ve şaşkınlık ile birbirlerine baktılar. Ağıtlar, çığlıklar birbirini takip etti. Kimisi saçını başını yolarken, kimisi de göğsünü yumrukluyordu.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Hristiyan dünyası bugün dahi atlatamadığı bir şoka girmişti. Kimse bu duruma inanamıyordu. Kimisi Bizans’ın yardımına gidilmediği için Avrupa’daki Hristiyan devletleri suçlarken, kimisi de Bizanslılar’ın işledikleri günahların sonucunda bunların olduğunu ifade ediyordu. Haber yayıldıkça her yerde yeni bir Haçlı seferi düzenleme fikri hakim oldu. Haber papaya ulaştığında, Papa V. Nicolas, “Hristiyanlığın utancıdır bu!” diye bağırmıştı. En başta papa olmak üzere birkaç yıl heyecanla birlik sağlamaya çalışıldıysa da, namuslarını kurtaracak bir sonuca varamadılar.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İtalya’dan Sırbistan’a herkes sıranın kendilerine geldiğine inanıyor ve korkuyordu. Vaizler şehir şehir dolaşarak halka durumu duyurdular. İnsanların günahları yüzünden Doğu Roma’nın başkentinin Türkler’in eline geçtiği, eğer insanlar dine dönmezlerse Fatih’in Roma’ya kadar geleceğini anlattılar.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">İstanbul’un Türkler’in eline geçmesi Hristiyan dünyasında birçok ağıt yakılmasına sebep oldu. Bir Venedik şiirinde Hristiyanlığa şöyle sesleniliyordu: “Ağıtlar yaksın, korkunç düşüşüme gökyüzü ve bütün Hristiyanlar! Bu ne biçim kader. Hristiyanlar’ı körleştiren günahım ne benim. Felaketin bana yaklaştığını görmedi mi onlar”. Bir diğer anonim çağrıda da Hristiyanlar bir araya gelmeye çağrılıyordu: “Herşeye kadir Tanrım lütfunla Hristiyanlığa güç ver. Barış ve birlik sağla. Ne Yunanistan’da ne Asya’da ve ne Avrupa’da tek bir Türk kalmayana kadar kovalamamız için bize büyük bir ordu kurmayı nasip et”.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Hristiyanlar İstanbul’un Türkler’in eline geçmesini Romalıların Kudüs’ü yakıp yıkması, Hazreti İsa’nın çarmıha gerilmesi ve dünyanın sonu gibi insanlık tarihindeki büyük felaketlerden birisi olarak algıladılar.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">İstanbul’un fethi üzerine birçok ağıt yakıldı. Bunların en ilginçlerinden birisi Bizanslı tarihçi Dukas’ın yazdığı şu ağıttır:</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">“Ey şehir, şehir, bütün şehirlerin başı! Ey şehir, şehir, dünyanın dört tarafının merkezi! Ey şehir, şehir, Hristiyanlar’ın iftihar sebebi ve barbarların hezimeti! Ey şehir, şehir, içinde manevî meyvelerle dolu ikinci bir cennet! Ey cennet şimdi güzelliğin nerede? Vücut ve ruhun, manevî zarafetlerinin, faydalı kuvvetleri nerede? Solmak bilmeyen cennet yeşillikleri arasında, çok zaman evvel dikilmiş olan Hazreti İsa efendimin, havarilerinin gömülü bulunduğu vücutları nerede? Azizlerin, şehitlerin kalıntıları nerede? İmpara­torların cesetleri nerede? Yollar, mabetlerin avluları, üç yol ağızları, tarlalar, bağların çevreleri, bunların hepsi, azizlerin, soyluların, dindar adamların, rahiplerin ve rahibelerin kalıntıları ile doluydu. Bunlar şimdi nerededirler? Ne büyük felaket!</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Ya Rab! Bize olan bu halleri hatırına getir. Nazar eyle ve maruz kaldığımız hakaretleri gör! Babalarımızdan kalma mirasımız yabancılara kaldı, evlerimiz başkalarının eline geçti. Babamız yok gibi, öksüz kaldık, annelerimiz dul kadınlara döndü. Takibata uğradık, zahmetler çektik ve rahatımız kalmadı. Babalarımız günah işlediler ve öbür dünyaya gittiler. Biz ise onların günahla­rının cezasını çekiyoruz. Bizi kullar, hükümleri altına aldılar. Bunların elinden kurtulan olmadı. Başımızın üzerinde bulunan taç yere düştü. Yazıklar olsun bize! Zira günah işledik.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Ya Rab! Sen ilelebed bakisin, tahtın nesilden nesile intikal ediyor, niçin bizi tamamıyla unutuyorsun? Bizi uzun müddet terkediyorsun?</span></p>

      <p class="Style11-1 para-style-override-34" xml:lang="en-US"><span class="Font-Style79-2" xml:lang="tr-TR">Ya Rab! Kendi tarafına dönmemizi emret ve biz de bu emrine boyun eğerek döneceğiz ve hayatımızı eskiden olduğu gibi yeniden iyiliğe çevir. Lakin bizi tamamıyla reddettin ve bize karşı şiddetli gazaba geldin. Şimdi şehre gelen felaketi, müthiş esareti ve acı hicreti hangi kuvvetli dil tasvir edebilecek? Maruz kaldığı felaket Kudüs’ten Babil’e veya Asurya’ya hicret etmek gibi değildir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ey güneş titre! Ey arz, sen de titre ve adil hakim olan Cenab-ı Hakk’ın günahlarımız için neslimizi tamamen terkettiğinden inle! Bakışlarımızı gök­yüzüne çevirmeye layık değiliz, yalnız yüzümüzü yere koyarak, Allah’a karşı “adilsin ve kararların adalete uygundur” diye bağırmalıyız. Günahlar işledik, dinî kurallardan uzaklaştık. Her milletten fazla haksızlık yaptık ve bize her ne yaptıysan hakiki ve adil kararlarınla yaptın. Böyle olmakla beraber, Ya Allah! Bize merhamet et, biz de duadan geri durmayacağız”.</span></p>

      <p class="KB" id="toc_marker-11-16"><span class="Font-Style80-1" style="font-size:1em;">Soru 16: Fatih, İstanbul’un fethinden sonra nasıl bir siyaset izledi?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fethi genç padişaha sonsuz bir kudret ve otorite sağlamıştı. Fetih öncesi büyük kargaşalıklar içerisinde çalkalanan Osmanlı İmparatorluğu bu fethin getirdiği büyük prestijle hem İslâm dünyasının en parlak devleti hâline geldi, hem de düşmanları üzerinde psikolojik yılgınlık yarattı. Fatih fetihten hemen sonra iktidarını sınırlayan Çandarlı’yı görevden aldı ve bir müddet sonra öldürttü. Aynı şekilde hükümdarlığı üzerinde bir tehdit olarak gördüğü Orhan Çelebi de fetih sırasında ortadan kalkmıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fatih’in veziriazamlarının sonuncusu hariç, hepsi kapıkulu kökenlidir. Böylece hükümdar, aristokrat Türk ailelerinin nüfuzundan kurtulmuştur. Ancak herşey devşirmelere bırakılmamış, dinî, idarî ve malî bürokrasi Türk kökenlilerden teşkil edilmiştir. Böylece kapıkulları ile Türkler arasında bir denge kurularak, devlet yönetiminde tek söz sahibinin padişah olması sağlanmıştır.</span></p>

      <p class="KB" id="toc_marker-11-17"><span class="Font-Style80-1" style="font-size:1em;">Soru 17: Fethin Osmanlı tarihinin gelişimine tesirleri ne oldu?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fethi genç padişaha sonsuz bir kudret ve otorite sağlamıştı. Fetih öncesi büyük karışıklıklar içerisinde çalkalanan Osmanlı İmparatorluğu bu fethin getirdiği büyük prestijle hem İslâm dünyasının en parlak devleti hâline geldi, hem de düşmanları üzerinde psikolojik yılgınlık yarattı. Fatih fetihten hemen sonra iktidarını sınırlayan Çandarlı’yı görevden aldı ve bir müddet sonra öldürttü. Aynı şekilde hükümdarlığı üzerinde bir tehdit olarak gördüğü Orhan Çelebi de fetih sırasında ortadan kalkmıştı.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Fatih’in veziriazamlarının sonuncusu hariç hepsi kapıkulu kökenlidir. Bu durum hükümdara aristokrat Türk ailelerinin nüfuzundan kurtulması imkânını vermiştir. Ancak herşey devşirmelere bırakılmamış, dinî, idarî ve malî bürokrasi Türk kökenlilerden teşkil edilmiştir. Böylece kapıkulları ile Türkler arasında bir denge kurularak devlet yönetiminde tek söz sahibinin padişah olması sağlanmıştır. Halil İnalcık, Fetret Devri’nin gerçek bitişinin İstanbul’un fethi ile olduğunu söyler. İstanbul’un fethi öncesinde sallanan imparatorluk, fetihle kazandığı büyük itibar sayesinde dünya siyasetine yön verecek bir imparatorluk olma yoluna girdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Halil İnalcık, fetih sayesinde II. Mehmed’in kendisini cihanşümul bir imparatorluğun temsilcisi olarak gördüğünü, mutlak ve hudutsuz bir iktidar kazandığını belirtir. Bu durum merkeziyetçi devletin kurulabilmesini ve de­vamlı fütuhat faaliyetlerinde bulunulabilmesini sağladı. Fatih’in cihanşümul hakimiyet fikrinin temelleri geniş bir yelpazeden oluşuyordu: Türk-Moğol hü­kümdarlık geleneği, İslâmî hilafet telakkisi ve Roma imparatorluk fikri. Fatih, fetihten sonra kendisini Roma İmparatorluğu’nun yegâne vârisi sayarak, Bizans İmparatorları ile akraba bütün sülaleleri (Trabzon Rum İmparatorluğu, Mora Despotları vs) ortadan kaldırmak için faaliyete geçmişti.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Timur’dan sonra canlanan eski Türk gelenekleri bu devirde daha da ön plana çıkarılmıştı. Fatih’in bir torununa Oğuz Han, diğerine ise Korkut ismi verilmesi bu anlayışın ne kadar ön plana çıktığını gösterir. Osmanlı İmparatorluğu’nun kuruluşundaki en önemli vasıta olan ve “Fetret Devri” yüzünden bir müddettir aksayan gaza siyaseti de tekrar canlandı. Fatih kendisini İslâm âleminde ga­zanın en büyük temsilcisi ve İslâm dünyasının koruyucusu olarak görüyordu. Büyük oğluna Osmanlı İmparatorluğu’nda gazanın ve fütuhatın en önemli temsilcilerinden Yıldırım Bâyezid’in adının verilmesi manalıdır. En küçük oğluna ise İran’ın en ünlü hükümdarlarından Cem’in adının verilmesi onun hükümdarlık anlayışının sınırlarının ne kadar geniş olduğunu gösterir. Halil İnalcık, Fatih’in şahsında Türk-İran-İslâm ve Roma hükümdarlık geleneklerini birleştiren Osmanlı padişahı tipinin doğduğunu belirtir.</span></p>

      <p class="KB" id="toc_marker-11-18"><span class="Font-Style80-1" style="font-size:1em;">Soru 18: İstanbul’un fethi ile yeni bir çağ açıldı mı?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">İstanbul’un fethi ile Ortaçağın kapandığı ve Yeniçağın açıldığı hemen hemen herkesin bildiği klişeleşmiş bir laftır. Gerçekte bir çağ açılıp kapanmış mıdır? Yoksa bu bizim kabul ettiğimiz bir tasnif midir?</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">İstanbul’un fethinin, Batı Hristiyanlık dünyasında büyük bir şok yaratması ve fethin akabinde Avrupa’ya giden Bizanslı bilim adamlarının Rönesans’ı başlatmaları yüzünden Yeniçağın başlangıcı olarak kabul edildiği söylenir. İstanbul’un fethi gerek Hristiyan dünyası, gerekse İslâm dünyası açısından önemlidir. Fakat Rönesans’ın başlaması ile Bizanslı bilim adamlarının bir ilgisi yoktur. XIX. yüzyılda ve XX. yüzyılın başlarında yazılan tarih kitapla­rında Rönesans’ı İstanbul’un fethinden dolayı kaçan Bizanslılar’ın hazırlamış oldukları yazılmıştı. Ancak daha sonraki yıllarda yapılan araştırmalarda bunun böyle olmadığı anlaşılmıştır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ortaçağın bitip Yeniçağ’ın başladığı tarih konusunda bir mutabakat yoktur. Bugün için Türk olan tarihçilerin dışında İstanbul’un fethini Yeniçağ’ın başlan­gıcı olarak kabul edenlerin sayısı çok azdır. Genel olarak Yeniçağ, Amerika’nın keşif tarihi olan 1492 yılı ile başlatılmaktadır. Matbaanın 1440’daki icadını da, yeni bir çağın başlangıcı olarak kabul edenler vardır. Fakat bütün bu tarihler Avrupa milletlerinin Yeniçağı’nın başlangıcını gösterir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">İstanbul’un fethi, Türkler’in daha önceki tarihlerinde eşine rastlanılmayan, dünya siyasetine yön veren bir imparatorluğun kuruluşuna vesile olduğu için Türk tarihinin Yeniçağı’nın başlangıcıdır.</span></p>

      <p class="KB" id="toc_marker-11-19"><span class="Font-Style80-1" style="font-size:1em;">Soru 19: İstanbul’un fethi ile ilgili bilgilerimizin kaynakları ne­lerdir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’un fethi hakkında Türk kaynakları çok az bilgi verirler ve aralarında tutarsızlıklar vardır. İstanbul’un fethi ile ilgili bilgilerimizin çoğunu Bizans ve Latin kaynaklarından öğreniyoruz.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Aşıkpaşazâde, Tursun Bey, İbn Kemal, Tacizâde Cafer Çelebi, Kıvami, Bihişti Ahmed Sinan Çelebi, İdris-i Bitlisi, Oruç Bey, Karamanlı Mehmed Paşa, Şükrullah, Sarıca Kemal, Gelibolulu Mustafa Âlî, Mehmed Neşri, Enveri, Lütfi Paşa, Muhyiddin Çelebi, Nişancı Mehmed Paşa, Hoca Saadeddin, Evliya Çelebi, Solakzâde Mehmed Hemdemi Çelebi, Zaim Mehmed, Mustafa Cenabi, Hezarfen Hüseyin, Müminzâde Hasib, Abdulgaffar Kırımi, Abdurrahman Hibri, Ahmed Süheyli, Şaban Şifahi ve Müneccimbaşı Ahmed Dede gibi çağdaş veya daha sonra yaşayan birçok Osmanlı tarihçisinin eserleri ile</span> <span class="Font-Style77-1" xml:lang="tr-TR">Anonim Tevârih-i Âl-i Osmânlar</span><span class="Font-Style77-1 char-style-override-10" xml:lang="tr-TR">,</span><span class="Font-Style77-1" xml:lang="tr-TR">da</span> <span class="Font-Style79-2" xml:lang="tr-TR">İstanbul’un fethinden bahsedilir. Ancak Türk tarihçileri­nin eserlerinde fethe dair verilen bilgiler son derece azdır. İstanbul’un fethi sırasında bu bahsettiğimiz tarihçilerden Aşıkpaşazâde ve Tursun Bey hazır bulunmuşlardır. Osmanlı tarihçileri arasında İstanbul’un fethine dair en geniş bilgi Tursun Bey’in tarihinde bulunur.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Mikhail Kritovulos, Laonikos Khalkokondyles, Mikhail Dukas, Nicolo Barbaro, Polonyalı Yeniçeri Mihailoviç, Tedaldi, Sphrantzes, Sakızlı Leonardo, Riccherio, Lomellino, Dolfin, Kievli İsodor, Samuele, Nestore Skender gibi Bi­zanslı ve Latin tarihçilerin eserlerinde veya yazdıkları mektuplarda İstanbul’un fethi ile ilgili önemli bilgiler bulunur. Özellikle Dukas, İstanbul’un fethini teferruatlı olarak anlatır ancak fetih sırasında İstanbul’da bulunmadığından verdiği bilgilerde tutarsızlıklar vardır.</span></p>
    </div>
  </div>
</body>
</html>
