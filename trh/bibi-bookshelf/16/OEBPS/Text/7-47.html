<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-47.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-47.html" xml:lang="tr-TR">
    <div class="Basic-Text-Frame">
      <p class="BB" id="toc_marker-48"><span class="Font-Style78" style="font-size:0.93em;">KIRIM HARBİ</span></p>

      <p class="KB" id="toc_marker-48-1"><span>Soru 1: Kırım Harbi neden çıktı?</span></p>

      <p class="Style42 para-style-override-11" xml:lang="en-US"><span class="Font-Style79-2" xml:lang="tr-TR">1848 ihtilalleri, Avrupa’da birçok yerde kargaşaya sebep oldu. Macarlar ve Polonyalılar, Avusturya ve Rusya’ya karşı ayaklandılarsa da, başarılı olama-yarak Osmanlı topraklarına iltica ettiler. Ardından Osmanlı toprağı olmasına rağmen Rus nüfuzu altında bulunan Eflaklılar, Ruslar’a karşı direnişe geçtiler, ancak yenildiler ve onlar da Osmanlı ülkesine sığındılar. Osmanlı İmpara­torluğu, Ruslar’ın ve Avusturyalılar’ın bütün baskılarına rağmen ihtilalcileri teslim etmedi. Bu durum Avrupa kamuoyunda müspet karşılanırken Ruslar’la, Osmanlılar arasındaki ilişkilerin gerginleşmesine sebep oldu. 1848 ihtilalleri, Rusya ile İngiltere arasındaki ilişkilerin de bozulmasına yol açtı.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Bu hadiselerin arkasından Kutsal Yerler (makamat-ı mübareke) meselesi ortaya çıktı. Kudüs’te bulunan Hristiyanlığın kutsal mekânlarında dış müda­haleler başlamadan önce Osmanlılar, Katolik, Ortodoks, Protestan, Yahudi ve Ermeniler arasında bir denge kurmuşlardı. Ancak Avrupalı devletlerin ve Rusya’nın kendi mezhepdaşlarını ön plana çıkarıp, bu yerlerde onların hakim olmalarını sağlamak istemeleri hem bu dengeleri bozdu, hem de Osmanlı İmparatorluğu üzerinde bir baskı oluşturdu. 1829’dan sonra Rusya, Kudüs’te Ortodokslar lehine birçok yeni hakların alınmasını sağlamıştı. Fransa halkı­nın dinî duygularını kullanarak kendisini desteklemelerini sağlamak isteyen Louis Napolyon da, 1850’de Latinler için yeni ayrıcalıklar istedi. Latinlerin kazandığı yeni haklar, Louis Napolyon’un Fransa’da cumhuriyeti sona erdirip, imparatorluğunu ilân etmesinde önemli rol oynadı. Latinlerin kazandığı yeni ayrıcalıklar, kendisini Ortodoksların hâmisi sayan Rusya’yı onların lehine yeni imtiyazlar koparılmasını sağlamak için harekete geçirdi.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Rus Çarı I. Nikola, Osmanlı İmparatorluğu’nun kısa bir sürede çökece­ğine inanıyor ve onun mirasının önemli kısımlarını ele geçirmek istiyordu. Osmanlı İmparatorluğu’nu ortadan kaldırıp, mirasına konma fikri onda bir saplantı hâline gelmişti. Rusya hem Fransa’ya karşı destek sağlamak, hem de Osmanlı İmparatorluğu’nu paylaşmak için İngiltere ile temasa geçti. İngiltere, Rusya’nın Osmanlı İmparatorluğu’nu Fransa’yı dışarıda bırakarak paylaşma fikrini reddetmedi, ancak müspet bir cevap da vermedi. Bu durum Rusya’nın, İngiltere’nin desteğini kazandığı kanaatine varmasına sebep oldu.</span></p>

      <p class="Style42 para-style-override-18" xml:lang="en-US"><span class="Font-Style79-2" xml:lang="tr-TR">Şubat 1853’te Çar Nikola, Osmanlı İmparatorluğu’na elçi olarak Türk düşmanı Prens Mençikof’u tayin etti. Mençikof’un İstanbul’daki davranışları iki ülke arasındaki ilişkileri iyice gerginleştirdi. Mençikof, iki ülkenin ilişkilerini bozmak için her türlü olumsuz davranışta bulundu. Buna karşılık Osmanlı devlet adamları da alttan alarak, mesele çıkmamasına özen gösterdiler.</span></p>

      <p class="Style42 para-style-override-14" xml:lang="en-US"><span class="Font-Style79-2" xml:lang="tr-TR">Mayıs 1853’te Rusya, Osmanlı İmparatorluğu’ndan ülkesindeki Ortodoksla­rın himayesi altında olduğunu belirten yeni bir antlaşmanın yapılmasını istedi. Bunun üzerine Fransız ve İngiliz elçileri durumu görüşmek üzere ülkelerine gittiler. Sultan Abdülmecid onların yokluğunda Rusya’nın isteklerini kabul etmek zorunda kaldı. Ancak İngiliz elçisi dönünce, Mustafa Reşid Paşa’nın hariciye nazırı olmasını sağladı ve Rus tekliflerini reddettirdi.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı hükümeti ve İngiltere’nin oyununa geldiğine inanan Rus Çarı, 31 Mayıs 1853’te istekleri kabul edilmediği takdirde Eflak ve Boğdan’ı (Memleke-teyn) işgal edeceğini ilân etti. Bunun üzerine İngiltere, donanmasını Çanakkale Boğazı’nda topladı ve elçisine gerektiğinde bu gemileri İstanbul’a çağırma yetkisini verdi. İngilizler’i geriletmek isteyen Rusya ise 2 Temmuz’da Eflak ve Boğdan’ı işgal etmeye başladı. Savaşa engel olmak isteyen Avrupa’nın önemli devletleri Viyana’da yaptıkları toplantı sonucunda, Rusya’nın Ortodoksların hâmisi ve Fransa ile Rusya’nın bu uygulamanın garantörü olduğunu belirten bir nota hazırladılar. Çar bunu hemen kabul etti. Ancak Ortodokslara verilen ayrıcalıkları milletlerarası antlaşmaların sonucu olarak değil de, sultanın bah­şettiği bir hak olarak gören Osmanlı hükümeti, İstanbul sokaklarındaki Rus aleyhtarı gösterilerin de etkisiyle, Viyana Notası’nı reddetti. Savaştan kaçınmak isteyen İngiltere’nin Osmanlılar’ı uzlaşmaya mecbur etmek için donanmasını Çanakkale’den geri çağırmasına rağmen, kamuoyu baskısı altındaki Osmanlı İmparatorluğu, Rusya’nın Eflak ve Boğdan’daki askerlerini çekmesi için bir nota verdi ve 1853 Ekim’inin sonlarında Tuna’yı aşan Ömer Paşa komutasındaki Osmanlı askerleri savaşı başlattı. Doğu Anadolu’daki Osmanlı ordusu da Şeyh Şamil tarafından yıpratılan Kafkasya’daki Rus birliklerinin üzerine yürüdü.</span></p>

      <p class="KB" id="toc_marker-48-2"><span>Soru 2: İngiltere ve Fransa neden Osmanl</span><span>ı İmparatorluğu’nun yanında yer aldılar?</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Karadeniz’de Ruslar’ı engellemek için bulunan Osmanlı donanmasının 30 Ekim’de, Sinop’ta bir baskın sonucunda batırılması İngiliz ve Fransız kamuoyunda büyük tepkilere sebep oldu. 1848 ihtilalleri sırasında ülkesine sığınan mültecileri Ruslar’a karşı koruduğu için Avrupa kamuoyunda Osmanlı İmparatorluğu’na karşı olumlu bir hava hakimdi. İngiltere ve Fransa ise, Rusya’nın Osmanlı İmparatorluğu aleyhine fazla büyümesini kendi çıkarları açısından uygun bulmuyorlardı.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">İngiltere, donanmasına Osmanlı topraklarının korunması ve Rus do­nanmasının Sivastopol’a geri döndürülmesi emrini verdi. İngiliz ve Fransız isteklerini kabul etmeyen Rusya, bu iki ülke ile ilişkilerini dondurdu. Rusya’nın daha fazla yayılmasını istemeyen İngiltere ve Fransa, Osmanlı İmparatorluğu ile 12 Mart’ta İstanbul Antlaşması’nı imzaladı. 28 Mart 1854’te Rusya’ya savaş ilân ettiklerinde durum milletlerarası bir boyut kazanmıştı.</span></p>

      <p class="KB" id="toc_marker-48-3"><span>Soru 3: Kırım Harbi’nde hangi cephelerde savaşıldı?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı ordusu Varna, Şumnu ve Silistre’de, Ruslar’la savaşıyordu. İngiliz ve Fransızlar bu cephede harekete geçmek üzereyken Rusya, Avusturya’nın da onların yanında savaşa girmesini önlemek için işgal ettiği Eflak ve Boğdan’dan geri çekildi. Rusya’nın çekilmesinden sonra bu prenslikleri Avusturya işgal etti. Bu olay savaşın gidişatını değiştirdi. Tuna’yı aşıp, Odessa’ya girmek isteyen müttefik kuvvetleri, Avusturya’nın, Eflak ve Boğdan’a girmesi sebebiyle bu harekâttan vazgeçmek zorunda kaldılar.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">İngiliz ve Fransızlar, Rus deniz gücünü yok etmek için, savaşı, büyük bir tersaneye sahip olan Sivastopol’un bulunduğu Kırım’a taşıdılar. Başlangıçta Kırım’a gönderilen 60 bin müttefik askerinin sayısı, 1855 baharında, 140 bine ulaştı. Burada savaşan askerlerin çoğu İngiliz veya Fransız birlikleriydi. Os­manlı kuvvetleri, bu cephede onlara göre sayıca daha azdı. Osmanlı birlikleri, Kafkaslar’daki savaşın yükünü üzerlerine almışlardı. Ancak bu tarafta Ruslar’ı durduramadılar. Doğu Anadolu’ya giren Rus birlikleri başarılı olarak, 25 Kasım 1855’te Kars’ı ele geçirdiler.</span></p>

      <p class="Style42 para-style-override-41" xml:lang="en-US"><span class="Font-Style79-2" xml:lang="tr-TR">14 Eylül’de Kırım’a çıkan müttefikler, 20 Eylül’de Alma Irmağı kıyıla­rında Ruslar’ı mağlup ettikten sonra, Sivastopol’u kuşatma altına aldılar. Kırım’daki diğer büyük çatışmalar 25 Ekim’de Balaklava’da ve 5 Kasım’da İnkerman’da meydana geldi. Bu iki savaşta da Ruslar mağlup oldu. 26 Ocak 1855’te müttefikler ile Torino’da bir antlaşma yapan Piyemonte (Sardunya) de Ruslar’a karşı savaşa girdi. Piyemonte Kralı Viktor Emanuel, Avusturya’ya karşı İngiliz ve Fransız desteğini alarak, İtalya birliğini kurmak için bu savaşa girmişti.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Savaş devam ederken ummadığı bu durumdan dolayı sinir krizleri geçiren Rus Çarı I. Nikola hasta olmasına rağmen, doktorları dinlemeyerek, eksi 20 derecede askerlerini teftiş etmiş ve bunun sonucunda ilerleyen hastalığı sebebiyle 2 Mart 1855’te ölmüştü. Fransızlar’ın en önemli Rus savunma mevkilerinden birisi olan Malahov’a 8 Eylül 1855’te yaptıkları saldırıdan sonra, daha fazla direnemeyeceklerini anlayan Ruslar kaleleri havaya uçurup, gemileri batırdık­tan sonra Sivastopol’u terkettiler. Sivastopol’un 10 Eylül 1855’te alınmasıyla birlikte, artık savaşın sonu görünmüştü.</span></p>

      <p class="KB" id="toc_marker-48-4"><span>Soru 4: Kırım Harbi nasıl sona erdi?</span></p>

      <p class="Style42 para-style-override-17" xml:lang="en-US"><span class="Font-Style79-2" xml:lang="tr-TR">İngiliz ve Fransızlar savaşı kısa sürede sona erdireceklerini umuyorlardı. Ancak anavatanlarından çok uzak olmaları, salgın hastalıklar ve iklimden dolayı bu amaçlarına ulaşamadılar. Savaşta her iki taraf da, tifo ve kolera gibi hastalıklardan önemli ölçüde kayıp verdi. Hatta Alma Savaşı’nın kazanılma­sında büyük rolü bulunan Fransız birliklerinin komutanı Saint Arnaud da savaş sırasında yakalandığı tifodan dolayı İstanbul’a götürülürken öldü.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Savaş devam ederken bir taraftan da uzlaşma için bir zemin aranıyordu. İngiliz Başbakanı Palmerston, ordularını geliştirdiği için savaşın devamını istiyordu. Fransa ise istenilen başarının kazanıldığına inandığı ve savaşın deva­mının İngilizler’e yaramasının önüne geçmek için barış taraftarıydı. Avusturya, Fransa’yı desteklerken, Osmanlılar savaşın sürmesinden faydalanıp, Ruslar’dan çıkarlarına uygun taviz almak için İngiltere ile birlikte hareket ediyordu. Ancak Fransa’nın tavrı İngiltere’yi, Rusya ile barış görüşmelerine başlamak için nota verilmesine ikna etti. Verilen notada Rusya’nın, Viyana Notası temeli üzerinde uzlaşmaya varması, Besarabya’nın Osmanlılar’a iadesi ve Karadeniz’in bütün devletlerin donanmalarına kapatılması şartları vardı. Eğer Rusya bunları kabul etmezse Avusturya da müttefiklerin yanında savaşa girecekti. Çarın bu talepleri 25 Şubat’ta kabul etmesiyle birlikte, Paris Konferansı’nda barış görüşmeleri başladı.</span></p>

      <p class="KB" id="toc_marker-48-5"><span>Soru 5: Kırım Harbi’ni sona erdiren Paris Antlaş</span><span>ması’nın so­nuçları nelerdir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Paris Konferansı’na savaşan bütün devletler katıldı. Osmanlı heyetinin başında Âli Paşa bulunuyordu. Burada özellikle büyük devletlerin kendi çıkar çatışmaları ön plana çıktı. Osmanlılar bu antlaşmazlıkların kendilerine zarar vermemesi için büyük çaba gösterdiler. Uzun görüşmelerin ve diplomatik ma­nevraların sonunda, 29 Mart 1856’da Paris Antlaşması imzalandı. Buna göre tüm devletler işgal ettikleri toprakları boşaltacak, Osmanlı İmparatorluğu’nun toprak bütünlüğü ve bağımsızlığı antlaşmayı imzalayan devletlerin garantisi altında olacak, Boğazlar yabancı devletlerin savaş gemilerine kapalı tutula­cak ve Karadeniz’de savaş gemileri bulundurulmayacaktı. Eflak ve Boğdan prenslikleri eski özerk statülerinde ve Avrupa devletlerinin garantisi altında olacaktı. Osmanlı İmparatorluğu’nun uygulamaya koyduğu Islahat Fermanı da antlaşmada zikredilerek onaylandı.</span></p>

      <p class="KB" id="toc_marker-48-6"><span>Soru 6: Florence Nightingale’in Kırım Savaşı’ndaki rolü nedir?</span></p>

      <p class="Style42 para-style-override-32" xml:lang="en-US"><span class="Font-Style79-2" xml:lang="tr-TR">Kırım Savaşı’nda yaralananlar İstanbul’a getirilerek hastanelerde ve Selimiye Kışlası’nda tedavi altına alınıyorlardı. Bakım iyi değildi ve özellikle Selimiye Kışlası’nda tıbbî malzeme eksikliğinin yanısıra kalabalık koğuşlarla, pislik ve haşarat ile boğuşuluyordu. Kışlanın çatısı akıyor, yağmur şiddetli yağdığında tuvaletler taşarak koğuşları su basıyordu. 4 Kasım 1854’te İstanbul’a gelen gönüllü hastabakıcı Florence Nightingale ekibiyle birlikte, burada yokluklara ve erkek doktorlara rağmen düzenli ve temiz yeni bir hastane meydana getirdi. Geceleri herkes çekildikten sonra, uzayıp-giden Selimiye Kışlası’nın koridorlarında lambasıyla dolaşır ve hastaları kontrol ederdi. Bu yüzden ona “Lambalı Kadın” denildi. Hemşireliğin kurucusu olarak bilinen Florence Nightingale’in bu gayretli ve şefkatli davranışlarıyla, çalışmaları bütün dünyada kısa sürede duyuldu.</span></p>

      <p class="Style42" xml:lang="en-US"><span class="Font-Style79-2" xml:lang="tr-TR">Selimiye’deki meseleleri önemli ölçüde çözen Nightingale, Mayıs 1855’te İngiliz askerlerin tedavisi için bir grup hemşireyle Kırım’a gitti. Florence Nigh-tingale gelmeden önce düzensiz sağlık hizmetleri, pislik, yetersiz beslenme ve hastabakıcı yokluğundan yaralı askerlerin yüzde 50’den fazlası ölüyordu. Onun ve ekibinin çalışmaları ile bu oran yüzde 2.2’ye düşürüldü. Lambalı Kadın, malzeme eksikliği ve diğer zor koşulların yanısıra, en çok Selimiye’nin başhekimi Dr. Dun-can Menzies ve Kırım’daki ordunun en üst düzey hekimi olan Dr. John Hall’in engellemeleri ve düşmanca tavırları ile uğraşmıştı. Bu doktorlar savaş bölgesinde kadınların bulunmasının hastane disiplinini ortadan kaldıracağını iddia ediyor ve herhangi bir kadının ordudaki tıbbî hizmetlerin yerine getirilişine müdahale etmesini istemiyorlardı. Florence Nightingale onların engellemelerini, özellikle The Times’ın kendisini destekleyen ve öven yazıları ile aşabildi. Nightingale’in yanısıra bu başarıların kazanılmasını sağlayan diğer bir kişi ise hemşire Sarah Anne Terrot’tu. Ancak onun ismi Nightingale’in gölgesinde kaldığından fazla bilinmemektedir. Florence Nightingale’in Kırım Savaşı ve sonrasındaki çalışmaları sayesinde hasta bakımı uzmanlaşmış kişiler tarafından yapılan bir meslek hâline geldi.</span></p>

      <p class="KB" id="toc_marker-48-7"><span>Soru 7: Kırım Harbi’nin dünya tarihindeki yeri nedir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Kırım Harbi, XX. yüzyıldaki iki dünya savaşının bir öncüsü gibidir ve harp tarihi uzmanları bu savaşı, XX. yüzyıldaki savaşların habercisi olarak niteler­ler. Bu savaşta uygulanan yeni taktikler, kullanılan yeni silahlar, hemşirelik hizmetleri ve ilk defa muhabirlerin çatışmaları yerinden izleyerek, cepheden gazetelerine haber göndermeleri Kırım Harbi’nin özelliklerindendir. Gerek müttefikler, gerekse Ruslar bu savaşta iklim ve bulaşıcı hastalıkların da tesiri ile büyük kayıplar verdiler.</span></p>

      <p class="Style42 para-style-override-39" xml:lang="en-US"><span class="Font-Style79-2" xml:lang="tr-TR">Fransız ve İngilizler Cromwel’den sonra ilk defa birlikte savaştılar. Osmanlı İmparatorluğu aleyhine yayılan Rusya bir müddet için durdurulabildi. Daha önce Rusya ile işbirliği yapan Avusturya, bu desteğini yitirerek, İngiltere ile Fransa’ya bağımlı hale geldi. Ancak bu iki devletten yeterli desteği alamadığı için 1859 ve 1866’daki savaşları kaybetti. Bu durum da Alman ve İtalyan birliklerine giden yolun açılmasına sebep oldu. Bu savaş Romanya’nın da bağımsızlığının başlangıcıydı. Eflak ve Boğdan’ın bir müddet sonra birleşmesiyle, buradaki Osmanlı hakimiyeti yavaş yavaş ortadan kalktı.</span></p>

      <p class="KB" id="toc_marker-48-8"><span>Soru 8: Kırım Harbi’nin Osmanlı İmparatorluğu’na tesiri nedir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">1711’deki Prut Savaşı’ndan sonra Ruslar karşısında kazanılan en bü­yük askerî başarı olan Kırım Harbi’nin, Osmanlı İmparatorluğu’na büyük tesirleri oldu. Savaşın maliyetini karşılamak için 1854’te savaş esnasında, Osmanlı tarihinde ilk defa dışarıdan borç para alındı. Ancak alınan ilk borç savaş için harcandığından, bir müddet sonra hem borcu ödemek, hem de diğer ihtiyaçlar için yeniden borç alınmak zorunda kalındı. Bu durum da Düyûn-ı Umûmiye’ye giden yolun, yani imparatorluğun maddî iflasının başlangıcı oldu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Kırım Harbi, Osmanlı İmparatorluğu’nu birçok teknolojik yenilikle tanıştırdı. Savaş sırasında haberleşmeyi temin için İngilizler, İstanbul ile Varna ve Varna ile Kırım arasında telgraf hattı çektiler. Fransızlar ise Varna’dan Avusturya’ya kadar bir hat uzatmışlardı. Böylece icadının üzerinden çok geçmeden telgraf, Osmanlı ülkesine geldi. Karaköy Limanı’na müttefik gemileri yaklaşamayınca, burada büyük bir rıhtım inşa edildi. İngiliz ve Fransızlar’ın dikkat çekme­leri üzerine, Çanakkale ve İstanbul Boğazı ile kıyılarında 18 adet fener inşa edildi. Fenerbahçe ile Haydarpaşa arasında, askerî amaçlarla 3 kilometrelik bir demiryolu yapıldı. Bu, imparatorlukta kurulan ilk demiryoludur. Savaş esnasında İstanbul’da, Avrupalılar’ın bulunması, yerli ahalinin Avrupalılar’ın ileri sürdüğü gibi uygun yol ve kaldırımlar, sokakların daha iyi temizlenmesi ve ışıklandırılması, lağım kanalları ve su boruları döşenmesi isteklerine yol açtı. Bu harp sırasında İngiliz askeri doktor P. Pincoffs’un tavsiyesi ile batı tarzında ilk Osmanlı mesleki örgütü,</span> <span class="Font-Style77-1" xml:lang="tr-TR">Societe Medicale de Constantinople</span> <span class="Font-Style79-2" xml:lang="tr-TR">adıyla kuruldu.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’da bulunan İngiliz, Fransız ve Sardunyalı askerlerin harcama­ları esnafı önemli ölçüde zenginleştirdi. Zenginleşen esnaf ise lükse yöneldi. Cevdet Paşa, harem kadınlarının müsrifleşmelerinin ve mesire yerlerinde sık sık görünmelerinin Kırım Harbi yıllarında meydana geldiğini belirtir. Halk ise savaş yüzünden daha da yoksullaştı. Osmanlı İmparatorluğu savaşın yanısıra, bir de göçlerle uğraşmak zorunda kaldı. Savaştan sonra Kırım ve Kafkasya’dan göçen yüz binlerce muhacir ülkenin değişik yerlerine (Sivas, Adana vs.) yer­leştirildi.</span></p>

      <p class="KB" id="toc_marker-48-9"><span>Soru 9: Kırım Harbi’nin Osmanlı batılılaşma tarihindeki yeri nedir?</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu ilk defa Avrupa devletleri içerisinde yer aldı ve toprak bütünlüğü ile bağımsızlığı Avrupa’nın en büyük devletlerinin garantisi altına girdi. Tanzimat ile başlayan ıslahat süreci, dışarıdan bir saldırı korkusu olmadan devam ettirilebildi. Âli ve Fuad Paşalar kafalarındaki reformları ra­hatlıkla yapabildiler. Avrupa tarzı devlet yönetimi yavaş yavaş imparatorlukta uygulanmaya başlandı.</span></p>

      <p class="Style42 para-style-override-24" xml:lang="en-US"><span class="Font-Style79-2" xml:lang="tr-TR">İstanbul’da savaş müddetince çok sayıda Avrupalı asker, subay ve onların aileleri yaşamıştı. Avrupalılar’ın, İstanbul sokaklarında görülmesi, Osmanlılar’ı onların yaşam tarzlarına alıştırdı ve Avrupa modası İstanbul’a girdi. Bütün Avrupalılar’a düşman gözüyle bakma azaldı. İngiliz ve Fransız elçilerinin Osmanlı yönetimi üzerindeki etkisi arttı. Bu savaştan sonra Osmanlı İmparatorluğu’nda sadrazam ve nazır olabilmede, bu iki elçiliğin desteğini temin etmek önemli bir unsur hâline geldi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Savaş sürerken Sultan Abdülmecid, daha sonra da Sadrazam Reşid Paşa, Fransız elçiliğini ziyaret ettiler. Osmanlı tarihinde ilk defa padişah ve sadra­zam bir elçiyi ziyaret etmişti. Savaş sonrasında Sultan Abdülmecid, Fransız Elçiliği’nde tertip edilen baloya Lejyön Dönor nişanını takarak katıldı. İlk defa bir Osmanlı padişahı bir baloya katılıyordu. Abdülmecid’in amacı Rusya ile yakınlaşan Fransa’yı, Osmanlı İmparatorluğu’nun yanına çekmekti. Paris Antlaşması’ndan sonra ise Paris’teki Osmanlı Elçiliği’nde, Fransa İmparatoru III. Napolyon’un da katıldığı bir balo düzenlendi.</span></p>

      <p class="Style42 para-style-override-15" xml:lang="en-US"><span class="Font-Style79-2" xml:lang="tr-TR">Bu savaş yüzünden oluşan yakınlıktan istifade eden Osmanlı devlet adam­ları Avrupa ile Osmanlı İmparatorluğu’nu kıyasladılar. Örneğin Cevdet Paşa o yıllarda bir şehirde çıkan yangın sonrasında İngilizler’in olayın mağdurlarına daha çabuk ulaştıklarını söyler.</span></p>
    </div>
  </div>
</body>
</html>
