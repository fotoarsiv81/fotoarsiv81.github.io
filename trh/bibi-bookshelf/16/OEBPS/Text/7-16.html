<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-16.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-16.html" xml:lang="tr-TR">
    <div class="Basic-Text-Frame">
      <p class="BB" id="toc_marker-17"><span class="Font-Style78" style="font-size:0.93em;">KANUNÎ’NİN SON SEFERİ</span></p>

      <p class="KB" id="toc_marker-17-1"><span class="Font-Style80-1" style="font-size:1em;">Soru 1: Kanunî döneminde Avusturya mücadelesi nasıl cere­yan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî Sultan Süleyman devrinde Rusya’dan Hint Okyanusu’na kadar dünyanın her tarafına askerî harekâtta bulunulmuşsa da savaşların asıl ağırlığı Avusturya eksenli olmuştu. Osmanlı kuvvetleri ilk defa 1463-1479 yılları arasında Venedik’le yapılan savaş sırasında Avusturya topraklarına girmişti. Osmanlılar’la Avusturya arasında asıl mücadele ise Osmanlılar’ın Hırvatlara ağır bir darbe vurduğu 1493’te başladı. Hırvatlara yardım etmek isteyen Avusturya kuvvetleri, Osmanlı topraklarına girdi ve ilk çatışmalar meydana geldi. Kanunî döneminde Macaristan’ın alınması Osmanlılar’ı Habsburglarla komşu yapmıştı. 1526’da Mohaç’ta Macar Krallığı’nın yok edilmesinden sonra Osmanlı İmparatorluğu ile Habsburglar’ın doğu kolu olan Avusturya arasında Macaristan’a kimin hakim olacağı konusunda bitip tükenmek bilmeyen savaşlar başladı.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İki devletin ilişkilerinin ilk döneminde Avusturya, meydan savaşlarındaki üstünlüğünden dolayı Osmanlı ordularının karşısına çıkmamış, sınırlarını küçük, orta ve büyük çaplı birçok kale yaparak koruma yoluna gitmişti. Bu kaleler Dalmaçya’dan başlayarak, Hırvatistan ve Batı Macaristan’a, oradan Kuzey Tuna’daki dağ şehirlerinden geçerek Transilvanya’ya kadar uzanmakta ve Osmanlılar’a karşı bir nevi askerî sınır, engel oluşturmaktaydı. 1532’de Güns, 1566’da Sigetvar, 1594’te Yanık, 1663’te ise Uyvar kaleleri Osmanlı orduları­nın Viyana’ya yürüyüşünü engelledi. Viyana’nın surları ve tahkimatı zayıfken Osmanlı ordularının bu kalelerle uğraşarak zaman kaybetmeleri yüzünden büyük fırsatlar kaçırılmıştı. 1566’da Osmanlılar’ın Avusturya’ya büyük bir darbe vurmasını engelleyen Sigetvar Kalesi ise Osmanlı İmparatorluğu’nda bir dönemin kapandığı yer olmuştu.</span></p>

      <p class="KB" id="toc_marker-17-2"><span class="Font-Style80-1" style="font-size:1em;">Soru 2: Sigetvar Seferi’nin sebepleri nelerdi?</span></p>

      <p class="Style11-1 para-style-override-32" xml:lang="en-US"><span class="Font-Style79-2" xml:lang="tr-TR">Semiz Ali Paşa’nın veziriazamlığı esnasında, 1562’de Avusturya ile Osmanlı İmparatorluğu arasında 8 yıllık bir barış antlaşması yapılmıştı. Ancak bu ant­laşmaya rağmen iki devletin sınırları arasında problemler bitmemişti. Ayrıca Avusturya elinde bulunan Macaristan toprakları için Osmanlı İmparatorluğu’na verdiği yıllık vergiyi iki senedir ödemiyordu. Bu sırada, 1564’te Avusturya İm­paratoru Ferdinand öldü. II. Maksimilyan’in tahta çıkması dolayısıyla yapılan diplomatik görüşmelerde Osmanlı devlet adamları ve elçileri iki yıllık vergiyi talep ettiler. Vergi meselesi gündemde iken Osmanlı’ya tâbi olan Erdel Kralı Zsigmond Janos, Avusturya’nın elinde olan Szatmar’ı aldı. Durumu şikâyet için İstanbul’a gönderilen Avusturya Elçisi Michel Czernowicz ise ilginç bir durumla karşılaştı. Avusturya Elçisi’ni Komorn’da durduran Budin Beylerbeyi Aslan Paşa, gecikmiş 60 bin duka altın vergiyi ödenmedikçe onun İstanbul’a gitmesine müsaade olunmayacağını bildirdi. Diğer taraftan da Avusturya İmparatoru’na gönderdiği Hidayet Çavuş isimli Osmanlı Elçisi ile vergi öden­medikçe hiçbir elçinin gitmesine müsaade olunmaması yönünde padişahının emirleri olduğunu söyledi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun bu baskısı üzerine Avusturya 1565 Şubat’ında vergi borcunu ödedi. Bunun üzerine barış antlaşmasının uzatılması ve Erdel-lilerin ele geçirdiği topraklarla ilgili görüşmeler başladı. Veziriazam Semiz Ali Paşa barış taraftarı iken, İkinci Vezir Sokollu Mehmed Paşa Erdellilerin tarafını tutuyordu. Antlaşma sağlanamadı ve Avusturya Elçisi Czernowicz Viyana’ya dönmek üzere yola çıktı. Ancak sınırlardan gelen haberler üzerine Czernowicz, Çorlu’da durdurulup, İstanbul’a geri getirildi. Avusturyalılar, Tokaj’ı zapt etmiş­lerdi. İyi bir fırça yiyen elçi, Osmanlı Elçisi ile birlikte tekrar Viyana’ya hareket etti. Durumu imparatora bildiren Elçi Czernowicz, görüşmelerde bulunmak üzere ikinci defa İstanbul’a geldi. Fakat İstanbul’da farklı bir hava vardı. Ali Paşa’nın ölümü üzerine veziriazam olan Sokollu Mehmed Paşa, Avusturya ile barış taraftarı değildi. Macaristan’daki Osmanlı kuvvetleri Erdel’in yardımına gönderilmişti. İki taraf arasındaki görüşmelerden bir netice alınamadı ve Avusturya elçileri ülkelerine geri döndüler.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">1566 başlarında iki taraf arasındaki gerginlik iyice artmıştı. Avusturya İmparatoru, sulhu kurtarmak için son bir hamle yaparak Hosszuthoty’yi İstanbul’a gönderdi. Elçi, bazı Türk esirleri ile vezirlere hediyeler getirmişti. Fakat yine gecikmiş vergi yoktu ve Avusturya’nın işgal ettiği Tokaj hakkında da bir açıklama yapmıyordu. Bunu üzerine elçi kaldığı evde hapsedilerek Avusturya’ya harp ilân edildi.</span></p>

      <p class="KB" id="toc_marker-17-3"><span class="Font-Style80-1" style="font-size:1em;">Soru 3: Kanunî, yaşlılık günlerinde niçin sefere çıktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı hükümdarı Kanunî Sultan Süleyman, ihtiyarlığına bakmadan sefere çıkmaya karar vermişti. Bu sefere çıkma kararında 1565 Malta kuşat-masındaki başarısızlığı silme, Osmanlı Macaristanı’nı güven altına alma, 10 yıldır sefere çıkmadığı için asker ve halk arasında başlayan kendisine yönelik hoşnutsuzluğu giderme, oğulları arasındaki mücadelelerin kötü izlerini ortadan kaldırma ve bazı sufî çevrelerin yaydığı muhalif düşünceler yüzünden zedelenen kendi ve hanedanın imajını yeniden parlatma amaçları vardı. Şeyh Nureddin isimli birisi, “bizzat cihat görevini yapamayan bir padişahın tenkit edilmesinin uygun olduğunu” söylüyordu.</span></p>

      <p class="KB" id="toc_marker-17-4"><span class="Font-Style80-1" style="font-size:1em;">Soru 4: Sigetvar Seferi’nin hazırlıkları nasıl yapıldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İlk olarak İkinci Vezir Pertev Paşa, serdar tayin edilerek Erdel’e gönderildi. Ardından da asıl ordunun harekâtı için hazırlıklar başladı. Sefer güzergâhı üzerinde olan Osmanlı vali ve kadılarına emirler yazılarak, yollar ve köprülerle ilgili yapılması gereken işlerin yerine getirilmesi emredildi. Ayrıca sefer yolu üzerinde mahalli yöneticilere emirler gönderilerek ordudaki asker ve hayvan­lara gerekli olan ihtiyaç maddelerinin, menzil adı verilen belli noktalardaki ambarlarda depolanması sağlandı.</span></p>

      <p class="KB" id="toc_marker-17-5"><span class="Font-Style80-1" style="font-size:1em;">Soru 5: Kanunî, sefere çıkmadan önce neler yaptı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Zeynep Tarım Ertuğ, Kanunî’nin son seferine çıkışını yolda rahatsızlan­masını, ölümünü, ölümünün saklanmasını ve II. Selim’in cülûsunu</span> <span class="Font-Style77-1" xml:lang="tr-TR">XVI. Yüz­yılda Osmanlı Devleti’nde Cülûs ve Cenaze Törenleri</span> <span class="Font-Style79-2" xml:lang="tr-TR">isimli eserinde genişçe anlatır.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Kanunî, sefere çıkmadan önce Eyüp Sultan’ı ve atalarının türbelerini ziya­ret etti. Gittiği türbelerde fakirlere büyük miktarlarda sadaka dağıttı. 5 Nisan 1566 Cuma günü yola çıkılacaktı ancak padişahın rahatsızlığı bunu engelledi. Ramazan Bayramı İstanbul’da geçirildikten sonra 29 Nisan günü büyük bir merasimle padişah ve devlet ileri gelenleri İstanbul’dan yola çıktılar. Kanunî’nin son seferine çıkışı çok haşmetliydi. Padişahın yakın maiyetini teşkil eden peykler, solaklar ve müteferrikalar bu merasim esnasında göz alıcı kıyafetler giymişti. İstanbullular da bu töreni seyre çıkmışlardı. Rengarenk kıyafetler içerisinde, bayrakları ve silahları ile çeşitli askerî kıtaların geçiş töreni seyreden herkesi kendisine hayran bırakmıştı. Padişah beyaz elbiseleriyle at üzerinde muhteşem maiyeti eşliğinde İstanbul’dan ayrılmıştı. Devrin tarihçileri padişahın beyaz sakallı ve beyaz elbiseli hâlinin nurdan bir minareye benzediğini söylerler. Kanunî’nin yanında başta veziriazam olmak üzere bütün vezirler, yeniçeri ağası, defterdarlar ve önde gelen bürokratlar da vardı.</span></p>

      <p class="KB" id="toc_marker-17-6"><span class="Font-Style80-1" style="font-size:1em;">Soru 6: Kanunî, seferde rahatsızlanınca ne yaptı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Törenle şehirden ayrılan Osmanlı birlikleri İstanbul’un dışında kurulmuş olan otağ-ı hümâyûnun bulunduğu yerde ilk konaklamayı yaptılar. Padişah, sefere çıkmıştı ama at üzerinde gidecek gücü yoktu. Tekrar yola çıkıldığında rahatsızlığı artınca Sokollu Mehmed Paşa’nın yardımı ile arabaya geçti. Padişahın rahat bir şekilde seyahat edebilmesi için arabanın geçeceği yollar düzeltiliyordu. Sigetvar’a kadar araba ile giden Kanunî Sultan Süleyman, şehir merkezlerine gelindiğinde padişahlığın şanını ayağa düşürmemek için bütün rahatsızlığına rağmen ata binmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’dan ayrıldıktan bir ay sonra Tatar Pazarcığı’na gelinmişti. Burada iken Kanunî’nin torunu Manisa Sancakbeyi III. Murad’ın bir oğlunun doğduğu haberi geldi. Kanunî haberi getiren ulağa, “atalarımızda Murad oğlu Mehmed ola geldi. İsmi Mehmed olsun” dedi. Bu şehzâde 1595’te III. Mehmed adıyla Osmanlı tahtına çıkacaktı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İstanbul’dan ayrıldıktan 49 gün sonra Belgrad’a gelinmişti. Belgrad’daki konaklamanın 10. gününde Erdel Prensi Zsigmond Janos Osmanlı ordugâhına geldi. Erdel Prensi’ne ordu İstanbul’dan ayrıldığında haber gönderilerek or­duya gelmesi emredilmişti. Kanunî, Erdel hakimini Tuna üzerinde Belgrad’ın karşısında Semlin Şehri’ne hakim bir tepede kurulan otağ-ı hümâyûnunda kabul etti. Sultan, önünde üç defa diz çöken Zsigmond Janos’a kalkmasını emretti ve prensi bir sandalyeye oturttu. Kanunî, “Sevgili oğlum” diye hitap ettiği Erdel hakimine iltifat etti ve Avusturyalılar’ın Erdel’den zapt ettiği kaleleri geri alması için gönderdi.</span></p>

      <p class="KB" id="toc_marker-17-7"><span class="Font-Style80-1" style="font-size:1em;">Soru 7: Sigetvar muhasarası nasıl başladı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Belgrad’da durum değerlendirmesi yapıldı. Sefere çıkılırken asıl niyet Eğri Kalesi’nin fethiyken serhatlardan gelen bilgiler Sigetvar’ın Osmanlı topraklarına büyük zarar verdiği yönündeydi. Sigetvar Kalesi Komutanı Nicolas Zriny bu sıralarda Sikloş civarında karargâhını kurmuş olan Tırhala Sancakbeyi Mehmed Bey’i şehid etmişti. Bunun üzerine ordu Sigetvar’a yöneldi. Sigetvar ele geçirilmesi çok zor bir kale zinciriydi. Etrafı sularla çevrili, birbiriyle bağlantılı dört kaleden oluşuyordu. Sigetvar, her taraftan Almas Nehri ile bazı göller ve bataklıklarla çevriliydi. Kaleler birbirlerine tahta köprülerle bağlantılıydılar. Zaten “adalar şehri” manasına gelen Sigetvar ismi de kalenin bu konumundan dolayı verilmişti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Tuna’yı geçmek için Vukovar civarında kurulan köprü askerin ağırlığına dayanamayınca Drava’da daha sağlam yeni bir köprü kuruldu. Köprüden Tuna’yı geçen Osmanlı ordusu Sigetvar’a doğru ilerlemeye başladı. 3 Ağustos’ta sefer esnasında yolda daha önce büyük yararlılıklar gösteren Budin Beylerbeyi Yahya Paşalu Aslan Paşa, kendi başına Polata Kalesi’ni fethetmeye kalkıp başarısız olması ve bu yüzden de Avusturya askerlerinin Türk şehirlerine saldırmasından dolayı idam edildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sigetvar’a gelindiğinde askere moral vermek için ata binen Kanunî, atından inip çadırına yürüyerek gitti. 7 Ağustos 1566’da Sigetvar muhasarası başladı. Kuşatmanın başlangıcında Osmanlı ordusuna “hoşgeldin” güllesi gönderen kale komutanı Nicolas Zriny, elinde esir olarak bulunan ileri gelen bir Türk’ü de öldürmüştü. Zriny, kendisine ve kalesine o kadar güveniyordu ki kale istihkâmlarının bir kısmını kırmızı kumaşlarla kaplatmış, kale surlarına da madeni levhalar koydurtmuştu. Günler geçiyor, kale direniyordu. Padişahın rahatsızlığı ise günden güne artıyordu. Hastalığından dolayı dışarıya çıkamayan sultan kuşatmayı çadırından takip ediyordu. Padişahın otağı, kuşatmaya hakim bir yer olan Sigetvar’ın kuzeyindeki Smilehov Tepesi’ne kurulmuştu.</span></p>

      <p class="KB" id="toc_marker-17-8"><span class="Font-Style80-1" style="font-size:1em;">Soru 8: Sigetvar muhasarası nasıl cereyan etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">İhtiyar padişahın hastalığı iyice artmıştı, ancak kale de bir türlü alına-mıyordu. Dört kaleden oluşan ve çevresi su hendekleri ile çevrili oldukça</span> <span class="Font-Style79-2" xml:lang="tr-TR">büyük bir kale olan Sigetvar iyi tahkim edilmişti. Yeterli yiyecek, içecek ve savaş malzemesi mevcuttu. 3-4 bin askeri ve 60 civarında topu vardı. Kanunî kuşatmanın uzaması üzerine “Bu kale benim yüreğimi yaktı. Dilerim hakdan ateşlere yana” demişti.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">İlk olarak eski Sigetvar denilen yer fethedilmişti. Burada dayanamayan Avusturyalılar şehri ateşe vererek asıl kaleye çekilmişlerdi. Burası zapt edil­dikten sonra asıl kale Osmanlı topçuları tarafından dövülmeye başlandı. Bir süre sonra yeni Sigetvar denilen yer de ele geçirildi. Bu arada, Nicolas Zriny’in Avusturya İmparatoru Maksimilyan’e yardım için gönderdiği adamlar yaka­lanmış ve kale önünde bayrakları açılarak teşhir edilmişlerdi. Ancak hiçbir şey dirayetli bir komutan olan Nicolas Zriny’i yıldırmıyordu. Sokollu Mehmed Paşa’nın Almanca, Hırvatça ve Macarca olarak yazdırıp kale içerisine attırdığı teslim olun mektupları da bir işe yaramamıştı. Sigetvar’ın ana kalesi direnmeye devam ediyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu Mehmed Paşa, kalenin bir an önce fethedilmesi için büyük çaba gösteriyordu. Bazı geceler, siperlerde askerlerle beraber yatıyordu. Bir defasında ölümden kıl payı kurtuldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kuşatmanın son günlerinde padişahın hastalığı iyice arttı. Asker arasında şayialar dalga dalga yayılmaktaydı. Kalelerin çevresindeki bataklık alan odun ve toprak ile doldurularak surların önündeki engeller kaldırılmıştı. Kaleye doğru “lağım” adı verilen tüneller kazılarak ve surlara “humbara” denilen bombalar yerleştirilerek surlar tahrip edilmeye çalışılıyordu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">5 Eylül günü surlara tırmanan bir Türk fedaisinin yerleştirdiği bomba sur­larda büyük bir gedik açtı. Osmanlı askerleri gedikten içeri girmeye başlayınca müdafaa imkânının kalmadığını gören kale komutanı Nicolas Zriny iç kaleye çekildi. Bunun üzerine iç kale kuşatıldı ve surları ateşe verildi.</span></p>

      <p class="KB" id="toc_marker-17-9"><span class="Font-Style80-1" style="font-size:1em;">Soru 9: Kanunî’nin ölümü nasıl gizlendi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sigetvar tamamen düşmek üzere iken 6/7 Eylül gecesi “Büyük Türk”, “Muh­teşem Süleyman” ölmüştü. Sigetvar kuşatmasında ise sona gelinmişti. Böyle bir durumda padişahın ölümünün asker arasında duyulması bir aylık çabayı boşa çıkarabilirdi. Veziriazam Sokollu Mehmed Paşa, padişahın ölümünden haberdar olanlara bunun bir sır olarak saklanmasını ve gerekenlerin yapıldıktan sonra padişahın yattığı yerin altına gömülmesini emretti. Kanunî’nin cesedi, iç organları çıkarıldıktan sonra, misk ve anber kokuları sürülerek tahtın altına geçici olarak defnedildi. Bir adam da padişahın yatağına hasta gibi yatırıldı. Kanunî Sultan Süleyman öldüğünde 71 yaşındaydı. Tahta çıkalı 46 yıl olmuştu. En uzun süreyle hükümdarlık yapmış Osmanlı padişahıydı. Ancak hükümdarlığı süresince cepheden cepheye koşmuştu. Çoğu Avrupa’da olmak üzere 13 sefere çıkmış ve bu seferlerde toplam 10 yıl İstanbul’dan ayrı kalmıştı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Veziriazam Sokollu Mehmed Paşa, böylece durumu askerden gizlemişti. Ancak kalenin bir an önce ele geçmesi lazımdı. Ordu komutanlarına, “Çok şükür padişahın sağlığı düzelmek üzeredir fakat kalenin fethinin gecikmesin­den dolayı huzursuzluk duymaktadır. Padişahımızın emri Sigetvar’ın bugün fethedilmesidir” yönünde bir emir gönderdi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Veziriazamın teşvikleriyle son hücum hazırlıkları yapıldı. Sigetvar Ka­lesi Komutanı Nicolas Zriny hiçbir savunma imkânı kalmadığı hâlde büyük bir cesaretle direnmeye devam ediyordu. İç kalenin surları yandığı için son bir gayretle huruç hareketi denedi. İpekli bir kaftan giydi. Boynuna altın bir zincir, başına da turna telleriyle süslenmiş şapkasını taktı. Kale anahtarlarını da cebine koydu. Kendisiyle beraber ölüme gitmeye ant içmiş 600 adamı ile süratle kaleden çıktı. Bu hareketi intihardan farksızdı. Kale kapısından çıkar çıkmaz göğsüne iki kurşun, başına da bir ok isabet etti. Ağır yaralı bir şekilde ele geçirilen Nicolas Zriny, yeniçeri ağasına götürüldü. Orada bir topun üzerinde başı kesilerek idam edildi. Huruç hareketini püskürten Osmanlı askerleri kısa sürede Sigetvar’ın direnen son noktası olan iç kaleyi de ele geçirdiler. Böylece 7 Eylül’de Sigetvar tamamen fethedilmişti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Veziriazam, bu arada kalenin fethi bahanesi ile Kütahya Sancakbeyi ve tahtın tek vârisi olan Şehzâde Selim’e babasının öldüğünü bildiren bir mektup göndererek, onu orduya çağırdı. Veziriazam padişahın ölümünü saklamaya devam etti. Haberin asker arasında olumsuz bir etki yapacağından korku­yordu. Kalenin fethinden sonra veziriazam günlük rutin işlere devam etti. Başarı gösterenlere hilat giydirdi, tayinler yaptı. Düşman öldüren askerleri defterlere kaydettirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Durumu vezirlerden bile saklayan Sokollu, ordu içerisine adam sokarak askerin düşüncelerini sürekli olarak takip etti. Askerlerin içerisinde padişahın hiç gözükmemesi üzerine dedikodu artmıştı. Söylentiler artınca tellâllar çıkaran veziriazam, Kanunî’nin Cuma Namazı’nı kalede kılacağını ilân etti. Daha sonra da padişahın ayağının incinmesinden dolayı Cuma Namazı’na gelemeyeceğini duyurarak durumu idare etmeye devam etti. Çeşitli numaralarla 22 gün ge­çiren veziriazam askerin padişahın gelip bahşiş vermesini istemesi üzerine, Kanunî’nin başkanlığında Divân toplantısı yapılacağı haberini askere ilân etti. Padişahın ölümü askere haber verilmediği gibi vezirlere de haber verilmemişti ama devlet ileri gelenleri durumu anlamışlardı. Divân toplantısından önce mı­rıldanan vezirleri ziyaret eden veziriazamın adamları, onları düşman içerisinde bulunulmasından dolayı askerin padişahın hayatta olduğuna inandırılması gerektiğine ikna ettiler.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">9 Ekim 1566’da Divân toplandı. Divân’a gelen Yeniçeri Ağası Ali Ağa, veziriazamdan aldığı talimat uyarınca dışarı çıktığında yeniçerilere hitaben padişahın, “Berhüdar olup yüzleri ak olsun, gazaları mübarek olsun, yoldaşlığı tamam edip kaleyi iyi bir duruma getirsinler. Bütün bahşiş ve zamları verilsin” dediğini nakletti. Ardından da padişahtan hemen yerine getirilmesi gereken bir emir almış gibi atına binip, kaleye gitti. Bu haber üzerine padişahın otağı önünde toplanan asker dağıldı. Durum yine idare edilmişti.</span></p>

      <p class="KB" id="toc_marker-17-10"><span class="Font-Style80-1" style="font-size:1em;">Soru 10: II. Selim tahta nasıl çıktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sokollu, Sigetvar’ın çevresindeki kaleleri de fethettirerek biraz daha zaman geçirdi. Şehzâde Selim’in orduya yetişmesi için zaman geçiriyordu. Şehzâdeye acele etmesi için bir mektup daha gönderdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî ölür ölmez Sokollu Mehmed Paşa tarafından Şehzâde Selim’e gönderilen Hasan Çavuş isimli haberci 12 gün sonra Kütahya’ya ulaşmıştı. Bu sırada Kütahya dışında Sıçanlı mevkiinde bulunan şehzâde, veziriaza­mın mektubunu aldığında çevresine durumu haber vererek şehre doğru hareket etti. Cuma günü olduğundan camilere haber verilerek Cuma Namazı’nda hutbe II. Selim’in adına okundu. Şehzâde Selim hazırlıklarını tamamlar tamamlamaz 5 bin kişilik maiyetiyle Kütahya’dan yola çıktı. Bir hafta sonra, 29 Eylül 1566’da İstanbul’daydı. İstanbul’un Anadolu tarafına ulaşan şehzâde, kendisini karşılamaya kimsenin gelmediğini görünce İs­tanbul Muhafızı İskender Paşa’ya adam göndererek bunun sebebini sordu. İskender Paşa, veziriazamın kendisine gönderdiği üstü kapalı ifadelerle yazılmış mektubu anlamadığından padişahın öldüğünü ve şehzâdenin geleceğini anlamamıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Gerekli hazırlıklar yapıldıktan sonra Şehzâde Selim Üsküdar’dan Topkapı Sarayı’na geçti. Her tarafta toplar atılmış ve şehirde dolaşan tellâllar, “Devir Sultan Selim Han’ındır” diye taht değişikliğini ilân etmişlerdi.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Üç gün İstanbul’da kalan yeni padişah, Eyüp Sultan ve atalarının türbe­lerini ziyaret edip, sadakalar dağıttı. Daha sonra ulema ve şehir ileri gelenleri tarafından törenle şehirden uğurlandı. II. Selim, Filibe’ye geldiğinde Sokollu Mehmed Paşa ve vezirler tarafından gönderilen ve acele etmesi istenen üçüncü mektubu aldı. Yorgunluktan adamlarının bir kısmı yollarda kalan II. Selim, veziriazama bir cevap yazarak yolda olduğunu bildirdi. Bir süre sonra Belgrad’a vardığında Sokollu’ya bir mektup daha gönderdi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Askerin cülûs bahşişi meselesi vardı. Orduda yeterli hazine olmadığından asker bu durumu problem edebilirdi. Bu yüzden veziriazam, II. Selim’e Belgrad’da kalmasını kendilerinin de oraya doğru yola çıktıklarını bildirdi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">II. Selim’in yaklaştığı haber alınınca Veziriazam Sokollu Mehmed Paşa, askere maaş dağıttıktan sonra orduyu 20 Ekim 1566’da Sigetvar önünden Belgrad’a doğru hareket ettirmişti. Kanunî’nin cesedi gömüldüğü yerden çıkarılıp gizlice hazırlanan ceviz tabuta konulmuştu. Tabut arabaya konuldu ve otağ-ı hümâyûn kaldırıldıktan sonra ordu törenle yola çıktı. Bir süre yol alındıktan sonra veziriazam güvenli topraklara gelindiğini söyleyerek birkaç yüz asker ve saray ağalarını bırakıp askeri padişahın arabasının yanından uzaklaştırdı. Ardından da emir verdi ve hafızlar Ku’ran okumaya başladı. Hafızların Ku’ran okumasından durumu anlayan padişahın yakın çevresindeki görevliler başlarına siyah sarıklar giydiler. Haber dalga dalga yayıldı. Bütün ordu ağlayıp, dövünü­yordu. Öyle bir an oldu ki, asker yürümeyi bıraktı. “Hay Sultan Süleyman Han” diye feryada başladı. Bunun üzerine Sokollu Mehmed Paşa, askerlerin yanına gidip, “Kardeşler, yoldaşlar niçin yürümezsiniz. Bunca yıllık İslâm padişahını Ku’ran ile uğurlayalım. Gaza ile Macaristan’ı İslâm ülkesi yaptı. Hepimizi ihsan­larıyla besledi. Karşılığı bu mudur ki, cesedini başımız üstünde götürmeyelim. Oğlu Sultan Selim Han padişahımız 17 gündür Belgrad’da sizi bekler. Merhum padişahımız bütün bahşiş ve zamlarınızı ona vasiyet etti. Hafızlar durmayın acımızın devası Ku’ran’dır” diyerek askeri sakinleştirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">II. Selim, siyah kaftanla babasının cenazesini karşıladı. Kanunî’nin cena­zesinin bulunduğu araba önünde II. Selim ve devlet adamları dualar ettiler. Daha sonra Kanunî’nin tabutu musalla taşına kondu. Burada ikinci defa pa­dişahın cenaze namazı kılındı. Daha sonra Kanunî’nin cenazesi ordudan ayrı bir kafile ile İstanbul’a doğru yola çıkarıldı ve yol boyunca durumu öğrenen halkın ağlamaları ve dualarıyla karşılandı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Ordu Belgrad’a vardığında veziriazam, II. Selim’e bir tezkire göndererek cülûs töreni yapılması gerektiği ve ne şekilde yapacağını haber vermişti. Ancak II. Selim, devlet protokolünden haberi olmayan çevresindeki insanların etki­siyle veziriazamın dediklerine uymadı. II. Selim’in adamları İstanbul’da cülûs merasiminin yapıldığını, bir defa daha yapılmasının gereksiz olduğunu söylü­yorlardı. II. Selim, meydana taht kurulmadan otağ-ı hümâyûna girip oturarak padişahlığını ilân etmişti. Taht kurdurmamasının bir sebebi de askerin cülûs bahşişi isteklerini atlatmaktı. Ancak Belgrad’da cülûs töreni yapılmamasını asker kabullenememişti ve ordu içerisinde homurtular çoğalıyordu.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Bir hafta Belgrad’da kalındıktan sonra İstanbul’a doğru yola çıkıldı. İstanbul’a gelindiğinde hâlâ cülûs bahşişi meselesi bir açıklığa kavuşmamıştı. Yol boyunca söylenip duran askerler İstanbul’a girer girmez harekete geçtiler. Padişahın önünde yürüyen askerler dar yerlerde ve yokuşlarda durarak II. Selim’in ilerlemesine engel oldular. Beyazıt’a gelindiği zaman bütün ordu durdu. Yeniçeriler kendilerine nasihat etmek isteyen ağaları Ali Ağa’yı ve onunla birlikte olan bazı vezirleri atlarından düşürdüler. Sokollu Mehmed Paşa, para dağıtarak askerle konuşmaya çalıştıysa da tam bir netice alamadı. Sarayın önünü dolduran askerler padişahı içeriye sokmak istemiyor ve “cülûs kanunu”nu hatırlatıyorlardı. II. Selim, vezirlerin ısrarları sonucu, “Bütün bahşiş ve zamlarınız verilsin, makbulümdür” dediği zaman asker yatıştı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Kanunî Sultan Süleyman’ın cenazesi, İstanbul’da Şeyhülislâm Ebussuud Efendi tarafından üçüncü defa cenaze namazı kıldırıldıktan sonra Süleymaniye Camii’ndeki türbesinin inşa edilmesi düşünülen yere götürüldü. Türbe henüz yapılmadığı için mezarın üzerine bir çadır kurulmuştu. Kanunî, Mimar Sinan’ın nezaretinde hazırlanan mezarına gömüldü. Böylece bir devir kapanmıştı.</span></p>
    </div>
  </div>
</body>
</html>
