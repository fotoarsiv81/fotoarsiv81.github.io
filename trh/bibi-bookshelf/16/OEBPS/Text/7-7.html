<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-7.html" xml:lang="tr-TR">
    <div class="Basic-Text-Frame">
      <p class="BB" id="toc_marker-8"><span class="Font-Style78" style="font-size:0.93em;">FETRET DEVRİ</span></p>

      <p class="KB" id="toc_marker-8-1"><span class="Font-Style80-1" style="font-size:1em;">Soru 1: Fetret ne demektir?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Fetret kelimesi sözlükte “zaaf, gevşeme, gücünü ve tesirini” kaybetme manalarına gelir. Dinî literatürde “Fetret” kelimesi Hazreti İsa ile Hazreti Mu-hammed arasında geçen dönem için kullanılır. Tasavvufta müridlerin tarikat adab ve erkânını yerine getirmede gevşeklik gösterdiği dönemler “fetret” olarak adlandırılır. Siyasî tarihte ise devletlerde merkezî otoritenin zayıflayıp yönetim boşluğunun doğduğu dönemlere “Fetret Devri” denilir.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarihinde Yıldırım Bâyezid’in, Timur’a 1402’de mağlup olup, esir düşmesinden Çelebi Mehmed’in bütün kardeşlerini bertaraf edip tek başına Osmanlı tahtına çıktığı 1413 yılına kadar olan dönem “Fetret Devri” olarak adlandırılır. Bu döneme “Fasıla-i Saltanat”, yani “Saltanat arası” da denilir.</span></p>

      <p class="KB" id="toc_marker-8-2"><span class="Font-Style80-1" style="font-size:1em;">Soru 2: Fetret Devri nasıl başladı?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Ankara Savaşı, Osmanlı tarihinin ilk dönemlerinin en önemli başarısızlı­ğıdır. Bu mağlubiyet yüzünden, adım adım büyük zorluklarla kurulan Osmanlı Beyliği bölünme ve dağılma tehlikesiyle karşı karşıya geldi. 11 yıl boyunca Yıldırım’ın oğulları arasında mücadeleler devam etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">28 Temmuz 1402’de Yıldırım Bâyezid idaresindeki Osmanlı ordusu Timur karşısında Osmanlı tarihinin en ağır mağlubiyetlerinden birisini alıyordu. Os­manlı ordusu dağılmış, sultan iki oğlu ile birlikte esir düşmüştü. Yıldırım’ın savaş meydanından kaçmayı başaran üç oğlu ise devletin birliğini sağlayacak durumda değildiler.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Timur, Anadolu’dan ayrılırken Osmanlı İmparatorluğu’nun tekrar eski hâline gelmemesi için topraklarını parçalamıştı. Yıldırım zamanında ilhak edilmiş Anadolu beyliklerinin topraklarını eski bey ailelerine geri vermiş, üç Osmanlı şehzâdesini de bulundukları yerlerin emiri olarak tayin etmişti.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Böylece Osmanlı İmparatorluğu’nda dağılma ve parçalanma gündeme gel­mişti. Yaklaşık bir asır süren bir mücadele sonunda oluşturulmuş olan devlette kaos vardı. Geleceği belli değildi. Bu durum şehzâdelerin kendi aralarında ve Anadolu beylikleri ile mücadeleye girmelerine sebep oldu.</span></p>

      <p class="KB" id="toc_marker-8-3"><span class="Font-Style80-1" style="font-size:1em;">Soru 3: Yıldırım Bâyezid’in kaç oğlu vardı?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">Yıldırım’ın küçük yaşta ölen oğulları haricinde yedi oğlu vardı. Ancak bun­lardan Ertuğrul, Kadı Burhaneddin ile yapılan Kırkdilim Savaşı’nda ölmüştü. Yıldırım Bâyezid, Ankara Savaşı’nda esir olup, kısa bir süre sonra öldüğünde, arkasında Süleyman, İsa, Musa, Mustafa, Mehmed ve Kasım adlarında altı oğlu kalmıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Ankara Savaşı’nın kaybedildiğini anlayan şehzâdelerin bir kısmı adamlarıyla birlikte harp sahrasından kaçmışlardı. Yıldırım’ın büyük oğlu Emir Süleyman, Veziriazam Çandarlı Ali Paşa ve diğer devlet ileri gelenleriyle devletin başkenti Bursa’ya gelmiş ve buradaki devlet hazinesi ile arşivini alarak Anadoluhisarı’na geçmişti. Bizans’a Rumeli’deki Osmanlı topraklarının bir kısmını bırakarak anlaşan Emir Süleyman önce Gelibolu’ya, oradan da Edirne’ye gitti. Emir Süleyman, Edirne’de hükümdarlığını ilân etti. Ancak Anadolu’da da Şehzâde İsa ve Mehmed Çelebi vardı. İsa Çelebi Bursa’yı ele geçirmişti. Mehmed Çelebi ise Amasya-Sivas-Tokat civarlarına hakim olmuştu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yıldırım’ın Mustafa ve Musa isimli oğulları Timur’a esir düşmüş, en küçük oğlu Kasım ise Emir Süleyman tarafından Bizans’a rehin verilmişti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yıldırım’ın şehzâdelerinin ilginç bir yönü bir kısmının Çelebi ünvanı ile anılmasıdır. Bu ünvan şehzâde karşılığı kullanılmıştır. Sefine-i Mevleviyye isimli bir eser Yıldırım’ın Germiyan hanedanından Devlet hatunla evli olmasından dolayı Musa, İsa ve Mehmed Çelebi gibi şehzâdelere bu ismin verildiğini belirtir. Mevlana’nın kızı Mutahhare Sultan Germiyan Beyi Süleyman Bey ile evlenmişti. Bu yüzden Yıldırım’ın çocukları Mevlana’nın torunu olmaktaydı.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Bunlara Çelebi ünvanı bu yüzden verilmiş gibi gösterilir. Çelebi ünvanı daha sonraki dönemlerde de padişah çocuklarına ünvan olarak verildiyse de özellikle II. Bâyezid’den sonra yerini şehzâde ünvanı almıştır.</span></p>

      <p class="KB" id="toc_marker-8-4"><span class="Font-Style80-1" style="font-size:1em;">Soru 4: Şehzâdeler arasındaki ilk çatışmalar nasıl meydana geldi?</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Başlangıçta Bursa ve civarına hakim olan İsa Çelebi ve Amasya bölgesine hakim olan Mehmed Çelebi, Edirne’de bulunan ağabeyleri Emir Süleyman’ın hükümdarlığını tanıyorlardı. Timur’un, ülkesine dönerken Musa Çelebi’yi serbest bırakması ilk mücadeleyi başlattı. İsa Çelebi’yi mağlup eden Musa, Bursa’yı onun elinden aldı. Bir süre sonra güçlenen İsa Çelebi, Timur’un Anadolu’yu terketmesini de fırsat bilerek Bursa’yı geri aldı. Musa Çelebi, Karamanoğulları’na sığındı. İç Anadolu’ya hakim olan Mehmed Çelebi’nin Anadolu’yu paylaşma önerisini İsa Çelebi kabul etmeyince bu sefer iki kardeş Ulubat civarında savaştı. Galip gelen Mehmed Çelebi 1404’te Bursa’ya girerek hükümdarlığını ilân etti. İsa Çelebi ise İstanbul’a kaçmıştı. Emir Süleyman’ın isteği üzerine Edirne’ye gönderildi. Emir Süleyman, İsa’yı bir ordu ile Bursa’yı almaya gönderdi. Ancak İsa Çelebi başarısız olarak Kastamonu bölgesine hakim olan İsfendiyaroğulları’na sığındı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Bir süre sonra Anadolu’daki diğer beyliklerle işbirliği yaparak tekrar sah­neye çıktı ise de yine başarısız oldu ve Karaman Beyliği’ne sığındı. 1406’daki son teşebbüsünde ise yakalanarak öldürüldü. İsa’nın öldürülmesi ile Menteşe, Aydın gibi beylikler Anadolu’ya hakim olan Çelebi Mehmed’in hükümdarlığını tanıdılar.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Durumu takip eden Emir Süleyman, harekete geçerek Bursa’yı aldı ve Ankara’ya doğru ilerledi. Çelebi Mehmed onun karşısında duramamıştı. Ertesi yıl Çelebi Mehmed, Yenişehir’de Emir Süleyman ile karşılaştı, ancak yine ye­nilmekten kurtulamadı. İçinde bulunduğu zor durumdan kurtulmak için çare aradı. Karaman Beyliği’ne sığınan Musa Çelebi’yi yanına çağırdı ve bir miktar asker vererek onu Rumeli’ye geçirdi. Böylece Emir Süleyman’ın Anadolu’dan ayrılmasını sağlamaya çalışıyordu. 1409’da Rumeli’ye geçen Musa Çelebi buradaki Osmanlı askerlerinin kendisine katılması ile iyice güçlendi. Eflak ve Sırp kuvvetlerini de yanına almıştı.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Emir Süleyman bu durum üzerine Rumeli’ye geçince, Çelebi Mehmed, Anadolu’daki toprakları tekrar ele geçirdi. Bizans’ın desteğini alan Emir Sü­leyman kardeşi ile İstanbul yakınlarında karşılaştı. Sırplar’ın taraf değiştirmesi üzerine mağlup olan Musa, Eflak’a kaçtı. Kendisini toparladıktan sonra tekrar Edirne’ye doğru yürüdü. Yapılan savaşı yine kaybetti. Ancak bir yıl sonra tekrar Edirne üzerine yürüdü ve taraf değiştiren Rumeli beylerinin sayesinde Edirne’yi ele geçirdi. Şehirden kaçan Emir Süleyman ise 18 Mayıs 1410’da Düğüncü köyünde yakalanarak öldürüldü.</span></p>

      <p class="KB" id="toc_marker-8-5"><span class="Font-Style80-1" style="font-size:1em;">Soru 5: Çelebi Mehmed Osmanlı tahtını nasıl ele geçirdi?</span></p>

      <p class="Style11-1 para-style-override-16" xml:lang="en-US"><span class="Font-Style79-2" xml:lang="tr-TR">Musa Çelebi bu başarısını Mehmed Çelebi’ye borçlu olmasına rağmen Edirne’yi ele geçirince onu tanımadı ve kendi hükümdarlığını ilân etti. Beyler­beyliğe Rumeli uç beylerinden Mihaloğlu’nu, kadıaskerliğe ise Şeyh Bedreddin’i getirdi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Mehmed Çelebi’nin üzerine yürümek yerine Rumeli’de durumunu sağlamlaştırmaya çalıştı. Emir Süleyman’a destek veren Sırplar’ın üzerine yürüyerek, onları mağlup etti. İsyan eden Bulgarlar’ı sindirdi. Bizans’a verilmiş toprakları geri aldı ve 1411’de İstanbul’u kuşattı. Çandarlı İbrahim Paşa’yı daha önce verdikleri vergileri istemek üzere Bizans’a gönderdi. An­cak İbrahim Paşa İstanbul’da kaldı ve Bizans İmparatoru Manuel’i, Çelebi Mehmed ile temasa geçmesi için teşvik etti. Bizans, Musa Çelebi’nin kuşat­ması altında sıkıştığı için Çelebi Mehmed’i Bursa’dan çağırarak, anlaştı ve onu Rumeli’ye geçirdi. Fakat Çatalca civarındaki savaşta yenilen Mehmed Çelebi kaçarak zor kurtuldu. Anadolu’ya geri döndü. Musa Çelebi ipleri eline geçirmişken, sertliği yüzünden devlet ileri gelenlerinin önemli bir kısmı ondan yüz çevirdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bu sırada tekrar Rumeli’ye geçen Mehmed Çelebi yine mağlup olmuştu. Rumeli beylerinin Musa Çelebi’den uzaklaşıp, Sırplar’la işbirliği yaptığını öğrenince onlarla temasa geçti. Musa Çelebi’nin etrafında birkaç beyden başkası kalmamıştı. Evrenos Gazi’nin desteği ile tekrar Rumeli’ye geçen Çelebi Mehmed, üzerine gönderilen kuvvetleri yenerek Edirne’ye doğru yürüdü. Durumun vahametini gören Musa Çelebi ise şehirden ayrılarak Filibe civarına gitti. Sonunda iki kardeşin orduları Sofya’nın güneyinde Çamurlu-Ova sahrasında karşılaştılar. Musa Çelebi mağlup oldu ve yaralı olarak kaçtı. Ancak kısa bir süre sonra yakalandı ve 5 Temmuz 1413’te boğduruldu. Mehmed Çelebi de, Edirne’de kendisini tek hükümdar olarak ilân etti.</span></p>

      <p class="KB" id="toc_marker-8-6"><span class="Font-Style80-1" style="font-size:1em;">Soru 6: Düzmece Mustafa gerçekten Yıldırım Bâyezid’in oğlu değil midir?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yıldırım’ın, Ankara Savaşı’nda esir düşmüş oğlu Mustafa Çelebi en ilginç şahsiyetlerden birisidir. Saltanat mücadelesine en son o katılmıştır. Timur tarafından esir alınarak Semerkand’a götürülmüştü. Timur’un ölümünden sonra serbest bırakıldı. Bir müddet Niğde civarlarında bulundu. Daha sonra İsfendiyaroğlu’nun topraklarına gitti, buradan da Rumeli’ye geçti. 1419’da Sela­nik taraflarında Mehmed Çelebi ile yaptığı savaşı kaybedince Bizans’a sığındı. Osmanlı tahtı için bir tehdit unsuru olarak kaldı. Çelebi Mehmed, onun Bizans’ta tutulması karşılığında yıllık 300 bin akçe vermeyi kabul etmişti. Mustafa Çelebi, Çelebi Mehmed hayatta olduğu müddetçe Limni Adası’nda kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed’in 1421’de Edirne’de ölümü, Bizans’ın elinde bulunan Yıldırım’ın oğlu Mustafa’nın durumu haber alıp, harekete geçmesinden kor­kulduğu için günlerce saklandı. Gerçekten de durumu haber alan Mustafa Çelebi harekete geçtiğinde bütün Rumeli’yi kısa sürede hakimiyeti altına aldı. Ancak II. Murad’ın yanındaki devlet adamlarının çabalarıyla ordusu dağıtılarak mağlup edildi. Mustafa Çelebi Eflak’a kaçmak üzere iken Kızılağaç Yenicesi’nde yakalandı. Edirne’ye getirilerek 1422’de kale burcuna asıldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarihleri bu Mustafa Çelebi’nin Yıldırım’ın gerçek oğlu olmadığını iddia ederler ve onu “Düzme” veya “Düzmece Mustafa” diye adlandırırlar. Böyle davranmaları onun meşruiyetini kaybetmesi için yapılan propagandanın bir sonucudur. Düzmece Mustafa sahte bir şehzâde değildir. Yıldırım Bâyezid’in gerçek oğludur. Çelebi Mehmed’in onun için Bizans’a yıllık 330 bin akçe vermesi onun gerçekten Yıldırım’ın oğlu olduğunu ispatlayan bir durumdur. Yine tarihî takvimlerde de onun Yıldırım’ın gerçek oğlu olduğu açıkça belirtilir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Mustafa Çelebi, hakkında romanlar yazılan bir şehzâdedir. Abdullah Ziya Kozanoğlu, “Sarı Benizli Adam”da, Yavuz Bahadıroğlu ise “Sahipsiz Saltanat”ında bu şehzâdenin maceralarını romanlaştırmışlardır.</span></p>

      <p class="KB" id="toc_marker-8-7"><span class="Font-Style80-1" style="font-size:1em;">Soru 7: Anadolu Beylikleri Fetret Devri’nde nasıl hareket ettiler?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fetret Devri’nden en çok faydalananlar arasında Anadolu Beylikleri de vardır. Yıldırım tarafından ilhak edilmiş Aydın, Saruhan, Hamid, Germiyan, Menteşe gibi beylikler bu dönemde istiklallerini tekrar kazandılar. Bağımsız durumda olanlar da Osmanlı topraklarını işgal ettiler. Fetret Devri mücadeleleri sırasında işlerine gelen şehzâdeye destek vererek kargaşadan faydalanmaya çalıştılar. Örneğin Aydınoğlu Cüneyd Bey bu politikayı en iyi uygulayanlardandı. Ancak her defasında kaybeden tarafta yer aldı.</span></p>

      <p class="KB" id="toc_marker-8-8"><span class="Font-Style80-1" style="font-size:1em;">Soru 8: Fetret Devri’nde başkentte tahta çıkanlar hükümdar değil midir?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Fetret Devri genellikle hükümdarsız geçmiş bir devre olarak gösterilirse de Osmanlı tarihçilerinin bir kısmı bu dönemde tahtta önce Emir Süleyman’ın, sonra da Musa Çelebi’nin bulunduğunu zikrederler. Örneğin Anonim</span> <span class="Font-Style77-1" xml:lang="tr-TR">Tevârih-i Âl-i Osmanlar</span> <span class="Font-Style79-2" xml:lang="tr-TR">da ve</span> <span class="Font-Style77-1" xml:lang="tr-TR">Lütfi Paşa Tarihînde</span> <span class="Font-Style79-2" xml:lang="tr-TR">önce Emir Süleyman’ın tahta çıkıp yedi yıl beylik, yani hükümdarlık yaptığı, ardından da Musa Çelebi’nin yaklaşık 2.5 yıl tahtta bulunduğu ifade edilir.</span></p>

      <p class="KB" id="toc_marker-8-9"><span class="Font-Style80-1" style="font-size:1em;">Soru 9: Fetret Devri gerçek manada ne zaman sona erdi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fetret Devri’nin 1413’te Çelebi Mehmed’in kardeşlerini bertaraf edip tahta tek başına geçmesiyle bittiği genelde söylenirse de, bu tam olarak doğru değil­dir. Devletin bölünme ve dağılma tehlikesinden uzaklaşması bu kadar kolay olmadı. Gerek hanedan üyeleri, gerekse Anadolu beylikleri ve Balkanlar’dan gelen Haçlı tehlikesi Osmanlı İmparatorluğu’nu Çelebi Mehmed’den sonra da ciddi olarak tehdit etmeye devam etti.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Yıldırım’ın sahneye en son çıkan oğlu Mustafa Çelebi önce Çelebi Meh-med, sonra da II. Murad devrinde saltanat mücadelesine girişti. Özellikle II. Murad devrinde devlet Rumeli ve Anadolu olarak ikiye bölünme tehlikesini çok canlı olarak yaşadı. Mustafa Çelebi’den sonra da başka şehzâdelerin faali­yetleri görüldü. Onun kadar etkili olamasalar da Osmanlı tahtını tehdit ettiler. I. Murad’ın oğlu Savcı Bey’in oğlu Davud, Balkanlar’da Haçlılarla beraber Osmanlılar’a karşı hareket etti, Bizans’ın himayesindeki Cafer ve İsmail isimli iki şehzâde de II. Murad’a karşı çeşitli faaliyetlerde bulundu. Ayrıca Bizans’ın elinde bulunan şehzâde Orhan da İstanbul fethedilinceye kadar Osmanlı tahtı için bir tehlike olarak kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fetret Devri’nin ortaya çıkardığı meseleler İstanbul’un fethine kadar tam manasıyla ortadan kaldırılamadı. Zaman zaman uçurumun kenarına gelindi. Osmanlı İmparatorluğu bölünme tehlikesi ve kargaşa ortamından ancak İstanbul’un fethi ile kurulabildi. Halil İnalcık, Fetret Devri’nin gerçek bitiş tarihini 1453 olarak gösterir.</span></p>

      <p class="KB" id="toc_marker-8-10"><span class="Font-Style80-1" style="font-size:1em;">Soru 10: Fetret Devri’nin Osmanlı İmparatorluğu’nun tarihi gelişimine tesiri nedir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fetret Devri’nden önce Osmanlı beyliği kuruluş sürecini tamamlamıştı. Ancak Ankara Savaşı mağlubiyeti ve ardından 11 yıl süren mücadeleler, dev­letin gelişimini engelledi. Yıldırım zamanında Anadolu’nun büyük bir kısmı fethedilmişti. Bu toprakların çoğu elden çıktı ve ortadan kaldırılmış beylikler tekrar kuruldu. Ayrıca bu savaştan sonra Rumeli’de de, başta Selanik olmak üzere bir kısım Osmanlı toprakları kaybedildi. Yıldırım’ın fethettiği yerlerin tamamının Osmanlı İmparatorluğu tarafından tekrar ele geçirilmesi, Yavuz Sultan Selim zamanına kadar sürdü. İstanbul büyük bir ihtimalle bu dönemde Osmanlılar’ın eline geçecekken, ancak 50 yıl sonra alınabildi. Bütün bunlar olumsuz sonuçlar olarak görülür. Fakat Yıldırım zamanındaki geniş fetih ha­reketleri incelendiğinde, bu durumun sağlıklı bir gelişme olmadığı anlaşılmak­tadır. Osmanlı Beyliği’nin ilk dönemlerinde fetihler tedrici olarak ve zamana yayılmış bir şekilde gerçekleştirilmişti. Ayrıca çok uygun şartlar oluşmadıkça ve mecbur kalınmadıkça Anadolu’daki diğer Türk beyliklerinin topraklarına müdahale de edilmemişti. Yıldırım zamanında Müslüman beyliklere karşı yürü­tülen mücadele, Osmanlılar’ın “Gazi” kimliğinin diğer Müslümanlar üzerindeki saygınlığını zedeledi. Ayrıca Osmanlı İmparatorluğu’nun Doğu Anadolu’daki genişlemesi Memlükler ile aralarının açılmasına sebep olduğu gibi, Timur’un da Anadolu üzerine yürümesine davetiye çıkarmış oldu.</span></p>

      <p class="Style11-1 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu bu yenilgiden önemli dersler çıkardı. İyice kuvvet­lenene kadar geniş çaplı fetih hareketlerine bir daha girişilmedi. Özellikle Doğu Anadolu’dan uzak duruldu. Ayrıca tahta aday hanedan üyelerinin sayısının fazla olmasının ne tür karışıklıklara sebebiyet verdiği çok açık bir şekilde görüldü. Bu yüzden “kardeş katli” bir süre sonra kanunlaştı. Yine Fetret Devri’nde tahta çıkacak kişinin tayininde Rumeli’deki uç beylerinin oynadığı rol, padişahların bu grupların nüfuzunu zamanla azaltarak merkezî idareyi güçlendirmelerine sebep oldu. Bu yüzden de Türk aristokratlarının nüfuzu azaldı, onların yerine devşirmeler devlet idaresinde önemli roller üstlendi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Timur’un gelişi aşiret geleneklerini tekrar canlandırdı. Bundan dolayı Ankara Savaşı’ndan sonra Osmanlılar, Kayı boyundan olduklarını özellikle vurguladılar ve Türklüklerini ön plana çıkardılar. Timurlulardan daha üstün olduklarını belirtmek için Oğuz şeceresinde önemli bir yere sahip olan Kayı boyuna mensubiyetlerini her vesileyle belirttiler. O dönemde yazılmış tarih kitaplarında bu husus vurgulandığı gibi, silah ve paraların üzerine de Kayı boyunun damgası vuruldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun ilk yıllarında Timur’dan yenilen bu darbe im­paratorluğun daha sonraki tarihi gelişimini derinden etkiledi. Timur’un Anadolu seferi Osmanlılar tarafından daima endişe ile hatırlandı. Çelebi Mehmed ve II. Murad devirlerinde Osmanlılar, Timur’un oğlu Şahruh’un tepkisini çekmemek için ona itaat ettiklerini belirtip, hediyeler gönderdiler. Ankara Savaşı’nda uğranılan mağlubiyetin izleri, ancak İstanbul’un fethiyle kapatılabildi.</span></p>

      <p class="Style11-1 para-style-override-24" xml:lang="en-US"><span class="Font-Style79-2" xml:lang="tr-TR">Ankara Savaşı ağır bir darbe olmasına rağmen Osmanlı İmparatorluğu’nu yıkamamıştı. Paul Wittek yıkılan şeyin “imparatorluk hülyası değil, idealinin” olduğunu belirtir. Osmanlı İmparatorluğu’nun ana siyasî organizasyonunu sağ­ladığı bölge Rumeli’ydi. Osmanlı İmparatorluğu Rumeli’de öylesine sağlam bir yapı kurmuştu ki, Fetret Devri’nde Anadolu toprakları çok kısa sürede elinden çıkarken, burasının büyük bir bölümü elinde kaldı ve burası sayesinde varlığını sürdürebildi. Timur istilasından sonra Osmanlılar Rumeli’yi gerçek yurtları saymaya başladılar. Edirne de bu gelişmeler içerisinde başkent oldu. Tarih kitapları 1360’lardaki fethinden sonra Edirne’yi başkent olarak gösteriyorlarsa da bu yanlıştır. Halil İnalcık, Ankara Savaşı’na kadar başkentin Bursa olduğunu, gazâ faaliyetlerinden dolayı Osmanlı hükümdarlarının devamlı olarak Edirne’de bulunması yüzünden bu yanlış anlaşılmanın ortaya çıktığını belirtir.</span></p>
    </div>
  </div>
</body>
</html>
