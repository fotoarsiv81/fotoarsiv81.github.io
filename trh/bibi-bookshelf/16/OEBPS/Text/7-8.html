<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-8.html" xml:lang="tr-TR">
    <div class="Basic-Text-Frame">
      <p class="BB" id="toc_marker-9"><span class="Font-Style78" style="font-size:0.93em;">ÇELEBİ MEHMED VE DÖNEMİ</span></p>

      <p class="KB" id="toc_marker-9-1"><span class="Font-Style80-1" style="font-size:1em;">Soru 1: Çelebi Mehmed, Orta Anadolu’da kimlerle mücadele etti?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed babasının sağlığında Haziran 1399’da Amasya, Tokat ve Sivas’ı içine alan bölgeye vali olarak gönderilmişti. Ankara mağlubiyetinden sonra, savaştan önce valilik yaptığı bölgeye gelen Çelebi Mehmed, Amasya ve Tokat civarındaki Türkmenler’le mücadele etti. Kara Devletşah, İnaloğlu, Gözleroğlu, Köpekoğlu, Mezid Bey, Kubadoğlu ve Taşanoğulları gibi Türkmen beyleri, Timur istilasından sonra bölgede kendi hâkimiyetlerini kurmaya çalıştılar. Fakat Çelebi Mehmed hepsini mağlup ederek, hükümranlığını kabul ettirdi. Karşılığında da Türkmen beylerine, topraklarını mülk timar olarak verdi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Orta Anadolu’da hakimiyeti sağladıktan sonra Çelebi Mehmed, diğer kar­deşlerine nazaran en zayıf durumda olmasına rağmen, zekâsı, mücadele azmi ve diplomatik kabiliyeti ile kardeşlerini alt ederek tahta tek başına çıkmaya muvaffak oldu.</span></p>

      <p class="KB" id="toc_marker-9-2"><span class="Font-Style80-1" style="font-size:1em;">Soru 2: Çelebi Mehmed, Anadolu beylikleri ile nasıl mücadele etti?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Fetret Devri, Osmanlılar açısından kayıp bir dönemken, Anadolu beylikleri bu kargaşadan kazançlı çıkmıştı. Yıldırım tarafından ilhak edilmiş Aydın, Saruhan, Hamid, Germiyan ve Menteşe gibi beylikler Ankara Muharebesi’nden sonra istiklallerini tekrar kazandılar. Bağımsız durumda olan beylikler de Osmanlı topraklarını işgal etmeye başladılar. Fetret Devri mücadelelerinde işlerine gelen şehzâdeye destek vererek kargaşadan faydalanmaya çalıştılar.</span></p>

      <p class="Style11-1 para-style-override-13" xml:lang="en-US"><span class="Font-Style79-2" xml:lang="tr-TR">Çelebi Mehmed tahta çıkınca Bizans, Sırbistan, Eflak ve Mora prenslikleri, Osmanlı hâkimiyetini ve vergi ödemeyi kabul ettiler. Sultan, Balkanlar’da du­rumunu sağlamlaştırınca Ankara Muharebesi’nden sonra canlanan Anadolu beyliklerini tekrar itaat altına almak için harekete geçti. Fetret Devri’nin önemli simalarından İzmir Beyi Cüneyd Bey, beyliğini tekrar canlandırmıştı. Çelebi Mehmed, 1414’te Cüneyd Bey’i mağlup edip, bütün Batı Anadolu’da Osmanlı hâkimiyetini yeniden tesis etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı Sultanı, kardeşi Musa Çelebi’yle mücadelesi sırasında Bursa’yı kuşatıp, tahrip eden Karamanlılar’ı cezalandırmadan önce Karadeniz’in kuze­yindeki Candaroğulları’nın üzerine yürümek niyetindeydi. Fakat Candaroğulları Osmanlı hâkimiyetini tanıyınca Çelebi Mehmed, Karaman seferine çıktı. Osmanlı hükümdarı, seferden önce Karamanlılar’ın sırtlarını dayadıkları Memlük sulta­nına hediyeler gönderip, onların bu mücadeleye taraf olmasını önlemeye çalıştı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Osmanlı kuvvetleri Mart 1415’te Konya’yı kuşatınca Karamanlılar barış istedi ve yapılan antlaşmayla İsparta ve civarı ile Saidili, Osmanlı topraklarına katıldı. Çelebi Mehmed, 1417’de tekrar Karaman seferine çıkarak Kırşehir ve Niğde’yi ilhak etti.</span></p>

      <p class="KB" id="toc_marker-9-3"><span class="Font-Style80-1" style="font-size:1em;">Soru 3: Çelebi Mehmed, Rumeli’de ve Ege’de neler yaptı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı Sultanı, Batı Anadolu seferi sırasında itaat etmeyen Kiklat ada­larına Çalı Bey komutasında bir donanma gönderdi. Bunun üzerine harekete geçen Venedik donanması 29 Mayıs 1416’da Gelibolu’da Osmanlı donanmasını imha ve Çalı Bey’i şehid etti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed, Karaman ve İsfendiyar beyliklerini itaat altına aldıktan sonra, 1419’da Balkanlar’da Osmanlı hakimiyetini tehdit eden ve Macar Kralı Sigismund tarafından desteklenen Eflak Voyvodası Mircea üzerine sefere çıktı. Mircea, Osmanlı ordusuna karşı koyamayarak, teslim oldu. Eflak meselesi yü­zünden Osmanlılar’la Macarlar karşı karşıya geldi. Osmanlılar Severin Kalesi’ni Macarlar’dan aldılar. Bunun üzerine bizzat sefere çıkan Macar Kralı Sigismund, Niş ile Niğbolu arasında Osmanlı kuvvetlerini mağlup etti.</span></p>

      <p class="KB" id="toc_marker-9-4"><span class="Font-Style80-1" style="font-size:1em;">Soru 4: Şeyh Bedreddin İsyanı nasıl bastırıldı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Musa Çelebi, Edirne’de idareyi ele geçirdiğinde dönemin önemli âlimlerinden Şeyh Bedreddin’i kadıasker olarak tayin etmişti. Çelebi Mehmed kardeşini mağlup edince, Şeyh Bedreddin’i görevinden aldı ve ona maaş bağlayarak İznik’e sürdü.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Şeyh Bedreddin, Börklüce Mustafa’yı Aydın ve civarına gönderdi. Börklüce Mustafa, bölgede geniş bir taraftar kitlesi toplayınca devlet için tehlike oluş­turdu. Durumun farkına varan Şeyh Bedreddin, İznik’ten kaçıp Kastamonu’ya gitti. İsfendiyaroğulları’ndan destek bulamayınca Dobruca’ya geçti.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı kuvvetleri harekete geçerek Karaburun’da bulunan Börklüce Mus­tafa ve Manisa civarında bulunan Torlak Kemal’i mağlup ettiler. Bâyezid Paşa komutasındaki Osmanlı birlikleri de Rumeli’de Şeyh Bedreddin’in çevresindeki adamları dağıtıp şeyhi yakaladılar. Sultan ulemadan bir meclis kurarak Şeyh Bedreddin hakkında karar vermelerini istedi. Ulema, Şeyh Bedreddin’in öldü­rülmesine karar verdi ve Bedreddin Simâvî 18 Aralık 1416’da Serez’de asıldı.</span></p>

      <p class="KB" id="toc_marker-9-5"><span class="Font-Style80-1" style="font-size:1em;">Soru 5: Çelebi Mehmed kardeşi Şehzâde Mustafa’yı nasıl dur­durdu?</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Fetret Devri görünüşte 1413’te sona ermişti. Timurlu hükümdarı Şahruh, Yıldırım’ın, Ankara Muharebesi’nde esir düşen oğlu Mustafa Çelebi’yi serbest bırakınca taht mücadelesi yeniden başladı. Mustafa Çelebi, 1415 başlarında Trabzon’daydı. Rumeli’ye geçerek Mehmed Çelebi’ye karşı taht mücadelesine girdi. Niğbolu Sancakbeyliği yapan Aydınoğlu Cüneyd Bey de Mustafa Çelebi’ye destek verdi.</span></p>

      <p class="Style11-1 para-style-override-20" xml:lang="en-US"><span class="Font-Style79-2" xml:lang="tr-TR">Mustafa Çelebi, 1416’da Selanik taraflarında Mehmed Çelebi ile yaptığı savaşı kaybedince Bizans’a sığındı ve Osmanlı tahtı için bir tehdit unsuru olarak kaldı. Çelebi Mehmed, ağabeyinin Bizans’ta tutulması karşılığında yıllık 300 bin akçe vermeyi kabul etti. Mustafa Çelebi, Çelebi Mehmed hayatta olduğu müddetçe Bizans tarafından Limni Adası’nda tutuldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed, hükümdarlığının son yılını hasta geçirmişti. En büyük amacı oğlu Murad’ı tahta sağ salim geçirmekti. Bizans’ın elinde bulunan ağa­beyi Mustafa, oğlu Şehzâde Murad için tehlikeli bir rakipti. Bu yüzden devlet adamları, Şehzâde Mustafa’nın Yıldırım’ın gerçek oğlu olmadığı, düzmece birisi olduğu dedikodusunu yaydılar. Bu haberlerle Mustafa Çelebi’nin taht üzerindeki meşruiyeti ortadan kaldırılmaya çalışıldı.</span></p>

      <p class="KB" id="toc_marker-9-6"><span class="Font-Style80-1" style="font-size:1em;">Soru 6: Çelebi Mehmed devrinde Timurlularla ilişkiler nasıldı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı Sultanı tam herşeyi yoluna koymuştu ki, Timurlu tehlikesi tekrar kapıyı çaldı. Timur’un oğlu Şahruh babasının ölümünün ardından tahta geçip ülkesinin doğusunda hâkimiyetini tesis ettikten sonra, batıya yöneldi. Timur’un</span> <span class="Font-Style79-2" xml:lang="tr-TR">Anadolu’da tesis ettiği statükoyu Mehmed Çelebi’nin bozmasına kızmıştı. Osmanlı Sultanı’na yazdığı mektupta “Töre-i İlhani’ye aykırı olarak kardeşlerini niçin öldürttüğünü” sordu. Çelebi Mehmed, Şahruh’a verdiği cevapta “nasihatlerini kabul ettiğini, ancak atalarının problemlerini tecrübeyle çözdüklerini, bir ülkede iki hükümdarın barınamayacağını, Osmanlı İmparatorluğu’nun bölünmesinin düşmanlarının işine yaradığı ve İslâm topraklarının Hristiyanlar’ın eline geçtiği, düşmanlarının daima fırsat kolladığını” söyledi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Şahruh’un 1419’da batıya sefer hazırlıklarına başlaması Osmanlılar’ı te­laşlandırdı. Karakoyunlularla ve Memlüklerle işbirliği yolları arandı. Şahruh, Azerbaycan’ı işgal ettikten sonra Çelebi Mehmed’e bir mektup göndererek, Karakoyunluları Osmanlı topraklarına kabul etmemesini istedi. Osmanlı Sul­tanı, Şahruh’a itaat etmekten başka bir yol bulamadı.</span></p>

      <p class="KB" id="toc_marker-9-7"><span class="Font-Style80-1" style="font-size:1em;">Soru 7: Çelebi Mehmed’in Osmanlı tarihindeki yeri nedir?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarih kitapları Çelebi Mehmed’i devletin bâni-i sânisi, yani ikinci kurucusu olarak gösterir. Gerçekten de yaptığı işler incelendiğinde bu sıfatı hak ettiği görülür.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed, Ankara Savaşı’nın kaybedildiğini görünce maiyeti ile valilik yaptığı Amasya’ya kaçmıştı. Bu sırada on beş yaşında olan Çelebi Mehmed, diğer kardeşlerine nazaran asker ve devletin imkânları bakımından en zayıf durumdaydı. Ancak zekâsı, mücadele azmi ve diplomatik kabiliyeti ile tahta tek başına çıkmaya muvaffak oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Çelebi Mehmed’in bulunduğu Amasya ve çevresi Danişmendli beyliğinin eski toprakları idi. Anadolu’nun fethi sırasında ilk gazi beyliğin kurulduğu bu bölgede gazâ ruhu hâlâ canlı idi ve dinamizm vardı. Bu durum Çelebi Mehmed’in fikri ve ruhi gelişimine oldukça tesir etti. Çelebi Mehmed’i iktidara taşıyan yolda en fazla yardımcı olan devlet adamları Bâyezid Paşa, Hacı İvaz Paşa, Bicaroğlu Hamza Bey bu bölgenin insanlarıydılar.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Fetret Devri sırasında “Sultan” ünvanını alan tek şehzâde Çelebi Mehmed’dir. 1407’den önceki bir tarihte bu ünvanı almıştır. Bu, onun ufkunun genişliğini gösteren bir durumdur.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Çelebi Mehmed ilk önce Amasya ve civarındaki Türkmenler’i itaat altına almak için uzun mücadelelere girmişti. Daha sonra yalnız fetret devrinde değil, tek başına Osmanlı tahtına geçtikten sonraki 8 yıllık hayatını da mücadele ile geçirdi. Öldüğünde vücudunda 30’a yakın yara izi olduğu söylenir.</span></p>
    </div>
  </div>
</body>
</html>
