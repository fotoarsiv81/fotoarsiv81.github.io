<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-65.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-65.html" xml:lang="tr-TR">
    <div class="Basic-Text-Frame">
      <p class="BB" id="toc_marker-66"><span class="Font-Style78" style="font-size:0.93em;">KAPİTÜLASYONLAR</span></p>

      <p class="KB" id="toc_marker-66-1">Soru 1: Kapitülasyon ne demektir?</p>

      <p class="Style51 para-style-override-93" xml:lang="en-US"><span class="Font-Style79-2" xml:lang="tr-TR">Kapitülasyon, “savunulan bir mevkinin düşmana teslim şartlarını ihtiva eden sözleşme” demektir. Ancak genellikle “Müslüman ülkelerde Hristiyanlar’ın haklarını belirleyen antlaşmalar” için kullanılır. İslâm ülkelerinde kapitülas­yon karşılığında kullanılan karşılık ise “ayrıcalık, üstünlük” manasına gelen “imtiyaz”dır. İmtiyaz ve bunun çoğulu olan “imtiyazât” yabancılara verilen iktisadî ayrıcalıklar için kullanılırdı.</span></p>

      <p class="KB" id="toc_marker-66-2">Soru 2: İlk kapitülasyon ne zaman verildi?</p>

      <p class="Style51 para-style-override-33" xml:lang="en-US"><span class="Font-Style79-2" xml:lang="tr-TR">Osmanlılar’dan önce Türkiye Selçuklu sultanları, 1207’de Kıbrıs Krallığı’na ve Venedik’e ticarî imtiyazlar vermişlerdi. Daha sonra Anadolu beylikleri de Anadolu’da ticaret yapan Avrupalılar’la ticarî antlaşmalar imzaladılar. Aydınoğlu Hızır Bey, 1348’de Haçlılarla bir antlaşma yapmıştı.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı tarihinde ilk ticarî imtiyaz, Rumeli’ye geçiş sırasında, Orhan Gazi devrinde Cenova’ya verildi. Osmanlılar, Batı Anadolu beyliklerini ilhak edince, Batılılara daha önce verilmiş ticarî imtiyazları devam ettirdiler. Halil İnalcık, Osmanlı İmparatorluğu’nun Batılılara, kapitülasyon verirken daima İslâm hukuku, özelikle de Hanefi mezhebinin esaslarına riayet ettiğini ve yeni bir kapitülasyon verilmesinin düşünüldüğü zaman şeyhülislâmdan fetva istendiğini söyler.</span></p>

      <p class="KB" id="toc_marker-66-3">Soru 3: Osmanlı yönetimi, ticarî imtiyazları, devlet çıkarları için nasıl kullandı?</p>

      <p class="Style51 para-style-override-35" xml:lang="en-US"><span class="Font-Style79-2" xml:lang="tr-TR">Akdeniz’in en önemli devletlerinden olan ve Anadolu ile sıkı ticarî ilişkilerde bulunan Venedik, I. Murad devrinde ticarî imtiyaz kazanmıştı. Yıldırım Bâyezid, Venedik’e hububat ihracatını yasaklayarak, ticareti Osmanlı çıkarları için kul­landı. Venedik, Fetret Devri’ndeki kargaşadan istifade ederek, Osmanlılar’dan yeni imtiyazlar aldı. Fatih Sultan Mehmed, Venedik’le savaştayken, Napoli ve Floransa gibi Venedik’in düşmanlarına ticarî imtiyazlar vererek, düşmanını sıkıştırdı. Venedik, savaşın bitmesinden sonra 25 Haziran 1479 tarihli antlaş­mayla ticarî imtiyazlarını geri aldı. II. Bâyezid devrinde, 1481’de Venedik’le mevcut antlaşma yenilendi ancak 1498’de iki devlet arasında savaş çıkınca, Osmanlı yönetimi, Napoli’ye kapitülasyon verdi. Venedik, 24 Mart 1503’te barış antlaşması imzalayınca imtiyazlarını genişleterek geri aldı.</span></p>

      <p class="KB" id="toc_marker-66-4">Soru 4: Kanunî, Fransa’ya kapitülasyon verdi mi?</p>

      <p class="Style51 para-style-override-11" xml:lang="en-US"><span class="Font-Style79-2" xml:lang="tr-TR">İlk kapitülasyonların 1535’te Fransızlar’a verildiğini hemen hemen her­kes bilir. XIV. yüzyılın sonlarından itibaren Venedik, Ceneviz gibi Avrupalı devletlere ticarî imtiyazlar verildiyse de, bunlar Kanunî döneminde Fransa’ya verildiği iddia edilen kapitülasyon gibi çok kapsamlı değildi. Ancak Kanunî döneminde bu kapitülasyonlar verilmemiştir. Halil İnalcık’a göre, Fransız Elçisi De la Forest ile Veziriazam Makbul İbrahim Paşa arasında yapılan müzakereler esnasında bir kapitülasyon taslağı hazırlanmıştı. Fakat bu işin mimarı Vezi­riazam İbrahim Paşa’nın ölümü üzerine kapitülasyon antlaşması yürürlüğe girmedi, taslak hâlinde kaldı. Bu antlaşmanın Türkçe metni de mevcut değildir. Prof. İnalcık, ilk gerçek Osmanlı kapitülasyonun 18 Ekim 1569’da II. Selim tarafından Fransızlar’a verildiğini belirtir. Bazı yazarlar ise Fransızlar’la daha sonraki yıllarda yapılan kapitülasyon antlaşmalarında “Kanunî dönemine” atıf yapılmasından hareketle bu kapitülasyonun verildiği kanaatindedirler.</span></p>

      <p class="KB" id="toc_marker-66-5">Soru 5: 1569 kapitülasyonu nasıl verildi?</p>

      <p class="Style51 para-style-override-41" xml:lang="en-US"><span class="Font-Style79-2" xml:lang="tr-TR">Osmanlı yönetimi, Kıbrıs Seferi’nden önce Avrupa’da kurulması muhtemel ittifakı parçalamak için 18 Ekim 1569’da Fransa’yla çok kapsamlı bir kapitü­lasyon antlaşması imzalandı. Fransız Elçisi Claude du Bourg’un, II. Selim’den aldığı bu ahidnâme daha önce İtalyan devletçiklerine verilenlerden daha büyük avantajlara sahipti. Zira bu dönemde kapitülasyon sadece Venedik, Fransa ve Lehistan’a verilmişti. Bu yüzden İngiliz, İspanyol, Portekizli, Katalan, Sicilyalı, Anconalı ve Ragüzalı tüccarlar, Osmanlı topraklarında Fransız bayrağı altında ticaret yaptılar.</span></p>

      <p class="KB" id="toc_marker-66-6">Soru 6: Kapitülasyonların Avrupa’ya tesiri ne oldu?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">1569’da Fransa’ya verilen ticarî imtiyazlardan sonra, 1580’de İngiltere ve 1612’de de Hollanda, Osmanlı İmparatorluğu tarafından verilen kapitülasyonlar ile desteklendi. Venedik’in Doğu Akdeniz’deki ticarî hâkimiyeti, Osmanlılar’ın verdiği destek ile Fransa ve İngiltere’ye geçti. İngiliz ve Hollandalılar, Osmanlı gemilerini kullanarak, Karadeniz ticaretinde de Venedik’in yerini aldılar. Osmanlı topraklarında ve nüfuz bölgelerindeki ticaret, bu ülkelerin ekonomik açıdan kuvvetlenip, büyümesine sebep oldu. İngiliz ve Fransızlar’ın gerek imparatorluk topraklarından aldığı hammaddeler, gerekse ülkelerinde imal ederek Osmanlı ülkesinde sattıkları ürünler kapitalizmin gelişmesinde önemli rol oynadı. Halil İnalcık, Osmanlılar’ın farkında olmadan, modern kapitalizmin yükselmesini sağlayan Avrupa ekonomik sisteminin bir parçası olduklarını söyler.</span></p>

      <p class="KB" id="toc_marker-66-7">Soru 7: Kapitülasyonlar tek taraflı mıydı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, gerek ülkesinin maddî menfaati, gerekse de siyasî çıkarları için çeşitli ülkelere kapitülasyon adı verilen, ticarî imtiyazlar vermişti. Ancak bu ahidnâmeler iki taraf arasında yapılmış bir antlaşma statüsünde olmayıp, tek taraflıydı. Kapitülasyonlar, XVIII. yüzyıla kadar Osmanlı padişahının yabancılara bir inayetiydi. Padişah istediğinde imtiyazı geri alabilir, sultan öldüğünde imtiyazın hükümleri ortadan kalkardı. Bu yüzden her padişah döneminde antlaşma yenilenirdi. Bu tür ticarî imtiyazlar ancak 1718’de Avusturya ile yapılan Pasarofça Antlaşması’ndan sonra iki taraflı olmuştur.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">1736-1739 Savaşı’nın başından beri aktif rol oynayan Fransa’nın İstanbul’daki elçisi Marquis de Villeneuve, bu sayede 30 Mayıs 1740’da Fransa’nın kapitülas­yonlarını genişleten bir antlaşma imzaladı. Daha sonra diğer Avrupa devletleri de aynı haklardan faydalanarak benzer imtiyazlar aldılar.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Avrupalılar’la yapılan ticaret antlaşmaları tek taraflı işlememiş ve yabancı tüccarların Osmanlı topraklarında imtiyazlı olarak faaliyette bulunmalarına karşılık, Türk tüccarlar da Venedik’te, Avusturya’da ve daha birçok Avrupa ülkesinde uzun yıllar ticaret yapmışlardır.</span></p>

      <p class="KB" id="toc_marker-66-8">Soru 8: Kapitülasyonlar, başımıza nasıl bela oldu?</p>

      <p class="Style55 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu güçlü olduğu dönemlerde, kapitülasyonların olumsuz etkileri görülmüyor, ticaretin gelişmesi sebebiyle menfaat elde ediliyor ve bu antlaşmalar Avrupa’daki dengeleri Osmanlı lehine bozuyordu. Osmanlı İmparatorluğu’nun iyice zayıfladığı ve Avrupalı devletlerin müdahalesine açık hâle geldiği XIX. yüzyılda kapitülasyonlar ülkenin başına bela oldu. Batılılar, kapitülasyonları kullanarak, imparatorluğa her konuda müdahale ettiler. Os­manlı topraklarında suç işleyen Avrupalılar, Türk yargısı tarafından mahkeme edilemiyordu. Yabancıların işyerlerinde kanunsuz faaliyetlerde bulunulsa da Osmanlı güvenlik güçleri kapitülasyonlar yüzünden buralara müdahale ede-miyorlardı. İstanbul’da, elçiliklerin çevresinde her milletten insanın bir arada yaşadığı kozmopolit mahalleler oluşmuştu. Osmanlı tebaası olan gayrimüslimler de Avrupalı devletlerin elçilerinden tercümanlık beratı, patente gibi belgeler elde ederek imtiyazlı oluyorlardı.</span></p>

      <p class="Style55 para-style-override-35" xml:lang="en-US"><span class="Font-Style79-2" xml:lang="tr-TR">Osmanlı yöneticileri bu beladan kurtulmak için, Kırım Savaşı’ndan sonra, 1856’da toplanan Paris Kongresi’nde kapitülasyonların kaldırılması için teşebbüslerde bulundular. Âli Paşa, kapitülasyonların hükümetin nüfuzunu kırdığını, bütün ıslahat teşebbüslerine engel olduğunu söylediyse de, Batı­lılar ellerindeki avantajı kaptırmak istemedikleri için konunun daha sonra toplanacak bir konferansta ele alınabileceğini söylediler ama bu konferans gerçekleşmedi.</span></p>

      <p class="Style55 para-style-override-20" xml:lang="en-US"><span class="Font-Style79-2" xml:lang="tr-TR">II. Meşrutiyet’in ilânından sonra, Avusturya ve İtalya ile kapitülasyonların kaldırılmasına yönelik görüşmeler yapıldıysa da başarılı olunamadı.</span></p>

      <p class="KB" id="toc_marker-66-9">Soru 9: Kapitülasyonlar nasıl kaldırıldı?</p>

      <p class="Style55 para-style-override-24" xml:lang="en-US"><span class="Font-Style79-2" xml:lang="tr-TR">Vahdettin Engin, kapitülasyonların kaldırılmasını şöyle anlatır: İttihat ve Terakki hükümeti, Birinci Dünya Savaşı başlayınca yıllardır ülkenin ba­şına bela olan kapitülasyonları kaldırmak için harekete geçti. Adalet Bakanı İbrahim Bey başkanlığındaki bir komisyon kapitülasyonların kaldırılmasıyla ilgili bir rapor hazırladı. Sadrazam Said Halim Paşa’nın başkanlığında 8 Eylül 1914’te toplanan Osmanlı hükümeti, komisyonun raporunu kabul etti ve kapitülasyon adı altında yabancılara tanınan bütün imtiyazların 1 Ekim 1914’ten itibaren geçerli olmak üzere kaldırılmasına karar verildi. Karar aynı gün Sultan V. Mehmed Reşad tarafından onaylandı ve bir nota ile yabancı elçiliklere duyuruldu.</span></p>

      <p class="KB" id="toc_marker-66-10">Soru 10: Kapitülasyonların kaldırılması nasıl karşılandı?</p>

      <p class="Style55 para-style-override-24" xml:lang="en-US"><span class="Font-Style79-2" xml:lang="tr-TR">İttihat ve Terakki hükümetinin kapitülasyonları kaldırmasına en sert tepki müttefikimiz Almanya’dan geldi. Kapitülasyonların kaldırılması kararını duyan Alman Elçisi Wangenheim, apar topar Maliye Bakanlığı’na gelerek, Maliye Bakanı Cavid Bey’e kendisine danışılmadan ve müttefik olunduğu halde fikir alış verişi yapılmadan böyle bir harekete kalkışılmasına mana veremediğini söyledi. Cavid Bey, kararın mesuliyet ve neticelerine katlanmayı hükümet ola­rak göze aldıklarını söyleyince, Wangenheim, Maliye Bakanı’nı ittifakı bozup, Rusya ile barış yapıp, Osmanlılar’ı tek başına bırakmakla tehdit etti. Ancak bu tehdit boş laftan ibaretti.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Almanya, uzun görüşmeler sonucu, 11 Ocak 1917’de imzaladığı bir mu­kaveleyle, kapitülasyonların yürürlükten kalktığını kabul etti. Ancak Osmanlı hükümetinden, diğer devletler kaldırma kararını kabul etmedikleri takdirde yapılan mukavelenin geçersiz sayılacağına dair bir senet almıştı. Birinci Dünya Savaşı müttefiklerimizden Avusturya-Macaristan’la da benzer şartlarda bir mukavele imzalandı.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı hükümeti, kapitülasyonların kaldırılması kararından sonra tekrar toplandı ve Batılılar, kapitülasyonların kaldırılmasını kabul edecek olurlarsa, diğer imtiyazlar hakkında bazı kolaylıklar gösterilebileceği kararını aldı.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Batılı elçilerin tepkileri sürerken, Osmanlı ülkesinde büyük bir memnuniyet vardı. İstanbul’a tebrik telgrafları yağdı. İstanbul’da ve diğer şehirlerde halk bayraklarla sokaklara çıkarak, kutlamalar yaptı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">İtilaf Devletleri, Birinci Dünya Savaşı’nı kazandıktan sonra, İstanbul’u işgal edince, kapitülasyonların kaldırılması kararını tanımadıklarını Osmanlı hükü­metine duyurdular. 10 Ağustos 1920 tarihli Sevr Antlaşması’yla kapitülasyonları büsbütün genişlettiler. Ancak İstiklal Harbi’nde başarılı olup, 24 Temmuz 1923’te Lozan Antlaşması imzalanınca kapitülasyonlar tarihe karıştı.</span></p>

      <p class="Normal-1" xml:lang="en-US"/>
    </div>
  </div>
</body>
</html>
