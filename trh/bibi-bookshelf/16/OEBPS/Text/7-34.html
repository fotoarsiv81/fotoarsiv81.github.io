<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-34.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-34.html" xml:lang="tr-TR">
    <div class="Basic-Text-Frame">
      <p class="BB" id="toc_marker-35"><span class="Font-Style78" style="font-size:0.93em;">KARLOFÇA ANTLAŞMASI</span></p>

      <p class="KB" id="toc_marker-35-1"><span class="Font-Style80-1" style="font-size:1em;">Soru 1: Barış antlaşması imzalamaya iki taraf nasıl razı oldu?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">1697 Zenta Muharebesi’yle Osmanlılar, bu mağlubiyetle kaybettikleri yerleri geri alma hayallerini tamamıyla yitirip, barışa sıcak bakmaya başladılar.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Zenta, Avusturyalılar için ise Fransa’yla, Riswick’te yapılan ve hayal kırıklığı yaratan barıştan sonra bir sevinç kaynağı olmuştu. Yıllardır sürüp giden Türk savaşını sona erdirmek için Zenta yeterliydi. Osmanlı sultanı da artık barış istiyordu. Ancak İngiltere ve Hollanda’nın arabuluculuk yaptığı görüşmeler uzayınca Avusturya ordusu 1698 yazında yeni bir sefere çıktı.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı ordusu dikkatli bir biçimde tehlike sınırının dışında kalarak, Belgrad’da mevzilendi. Bir önceki yıl yaşanan yenilgi hâlâ unutulmamıştı. Yeni sadrazam Amcazâde Hüseyin Paşa, ikinci bir yenilgi yaşamamak için Belgrad surları önündeki karargâhından çıkmak istemiyordu. Orduyla Salankamen önlerinde bulunan Eugen’in Osmanlılar’ı Belgrad’dan hareket ettirmek için Tuna ve Sava nehirlerine doğru yaptığı tüm hareketler boşunaydı. Eugen, bü­tün yazı ordusunu Petervaradin civarlarında bir aşağı bir yukarı dolaştırarak geçirdi. Diğer taraftan, özellikle de bir önceki yıl gibi birliklerinin erzak temini şimdi de yeterince sağlanamadığından, kendini yeni birlikler ve yeni toplarla güçlendirilmiş Tımışvar’a ya da Belgrad’a karşı bir saldırıya girişecek kadar güçlü görmüyordu.</span></p>

      <p class="Style34 para-style-override-47" xml:lang="en-US"><span class="Font-Style79-2" xml:lang="tr-TR">Avusturya ordusunda, Ağustos ayında üç hafif süvari alayında maaşları ödenmediği için neredeyse isyan çıkıyordu. Eugen’in şansı sayesinde, komplo zamanında ortaya çıkartılıp, bastırıldı. Bu komploların amacı, bütün subayları öldürüp, eşyalarını yağmaladıktan sonra silahlarıyla birlikte Türk tarafına geç­mekti. 18 Ağustos, genel ayaklanmanın yapılacağı tarih olarak belirlenmişti. Ancak bir kadın, bu komployu zamanında açığa çıkardı.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Komplonun liderlerinden birisi, Almanlar’ın arasına basit bir er olarak katılan Macar bir asilzâde idi. İdam edildi. Ayrıca Prens Eugen, 20 askeri astırdı, 12 askeri de kurşuna dizdirdi. Komploya katılanların bir kısmı kızgın demirlerin üzerinde yürümek zorunda kaldılar. Diğer suçlular da, o dönemde Avusturya ordusunda en sık kullanılan cezalandırma yöntemi olan, askerlerin arasından geçirip sıra dayağına çektirme cezasına çarptırıldı. Disiplinsizlik yüzünden 1690’dan itibaren Avusturya ordusunda itaat etmeyen askerlerin ceza olarak sakatlanması yoluna gidilmişti. Ortama genel olarak hakim olan korku, düzeni ve itaati tekrar sağladı.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Bu şartlar altında Eugen bile bu arada başlatılan barış görüşmelerinin nihayet başarılı bir sonuç getiriyor gibi görünmesine seviniyordu. 19 Aralık 1698’de Varadin’de ve kayser ordularının Rebila karargâhında, şimdilik Tuna ve Sava nehirleri boyunca tüm düşmanlıkları sona erdiren ve barış görüşmele­rinin yapılacağı bölgenin tamamını tarafsız bölge ilân eden ateşkes imzalandı. Eugen, birliklerini zamanında kış karargâhlarına gönderdi ve askıda kalan barış görüşmelerinde bizzat oyunu kullanmak üzere Viyana’ya döndü.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">İmparatora bağlı prensler, özellikle de son yıllarda savaşa pek gönülsüz katıldıkları ve başarılı sonuçlar almadıkları için, barış antlaşması imzalanmasını istiyorlardı. Yılın sonuna doğru nihayet Osmanlılar ile Avusturyalılar, Vene­dikliler, Lehler ve Ruslar’ın arasında barış görüşmeleri başladı.</span></p>

      <p class="Style34 para-style-override-17" xml:lang="en-US"><span class="Font-Style79-2" xml:lang="tr-TR">Sadrazam Amcazâde Hüseyin Paşa, barış için zemin aramaya başlamıştı. Avusturya ve Venedik de barış istiyordu. Ancak Lehistan ile Rusya istedikleri yerleri alamadıkları için savaşın devamından yanaydılar. Fransa, İspanya vera­set meselelerinden dolayı Avusturya ile aralarının açılması ihtimali nedeniyle Osmanlılar’ın sulh imzalamamasını istiyordu. İngiltere ve Hollanda ise ticarî menfaatleri için barış taraftarıydılar ve bunun için aracılık yapıyorlardı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Sadrazam ülkenin ekonomik durumunun iyice kötüleşmesi, asayişin bozulması ve bazı bölgelerde denetimin kaybedilmesi sebebiyle barışın bir an önce yapılması için çaba harcıyordu. Onun gayretleri sonucunda kaybedilen yerlerin bir kısmını almadan sulha yanaşmayan II. Mustafa da barış görüş­melerine razı oldu.</span></p>

      <p class="KB" id="toc_marker-35-2"><span class="Font-Style80-1" style="font-size:1em;">Soru 2: Karlofça Antlaşması görüşmeleri ne şartlar altında başladı?</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Müttefikler Osmanlılar’ın geleneksel barış prensibini, yani “alâ hâlihi”ye (uti possidetis/status quo) göre masaya oturmak istiyorlardı. Bu, tarafların ele geçirdikleri yerlerin karşı tarafça tasdik edilmesi anlamına geliyordu. Os­manlı İmparatorluğu bunu kabul etti. Ancak buna karşılık “bedel” ilkesinin uygulanmasını istediler. Osmanlılar sınırsız bir “alâ hâlihi” kaidesini padişahın itibar ve şerefine aykırı buluyorlardı. Bu yüzden müttefiklerin elindeki bir kısım toprakların geri verilmesini, bazı kale ve bölgelerin de boşaltılmasını talep etmişlerdi. Osmanlılar’ın, Erdel’in bağımsızlığı yönündeki ısrarlarından vazgeçmeleri üzerine, iki taraf arasında Edirne’de 27 Ocak 1698’de bir protokol yapılarak, barış antlaşması için görüşmelere başlanılması kabul edildi.</span></p>

      <p class="KB" id="toc_marker-35-3"><span class="Font-Style80-1" style="font-size:1em;">Soru 3: Niçin Karlofça seçildi?</span></p>

      <p class="Style34 para-style-override-20" xml:lang="en-US"><span class="Font-Style79-2" xml:lang="tr-TR">Avusturyalılar, Viyana, Salankamen veya Debreczin’de toplanılmasını istiyorlardı. Osmanlılar ise Budin, Pespirem, Ösek veya sınırda başka bir yerde toplanılmasını önermişlerdi. İki taraf da kendi sınırları içerisinde veya sınırlarına yakın bir yerde görüşmelerin yapılmasını istiyordu. Bu konuda yapılan uzun yazışmalardan sonra Avusturya imparatorunun teklifi olan Tuna kıyılarında, dağ eteklerindeki Karlofça kasabası iki tarafça da kabul edildi.</span></p>

      <p class="KB" id="toc_marker-35-4"><span class="Font-Style80-1" style="font-size:1em;">Soru 4: Görüşmelerin başlangıcında ne tür protokol mesele­leri çıktı?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Karlofça’daki görüşmelerde Osmanlı İmparatorluğu’nu Reisülküttâp Rami Mehmed Efendi ile Tercüman Aleksandre Mavrakordoto, Avusturya’yı C. d’Ottingen, C. de Marsigli, C. de Schlick, Lehistan’ı P. de Posnanie Koja-kie Malacowsky, Venedik’i Ch. Carlo Ruzzini, Rusya’yı Boganowitsch temsil ediyordu. Ayrıca İngiltere adına Paget, Hollanda adına da M. de Colliers gö­rüşmelere katılmıştı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">1698 Eylül’ünde iki tarafın elçileri karşılıklı olarak Karlofça’ya doğru yola çıktılar. Elçilik heyetleri birkaç bin kişiden oluşuyordu. Görüşmelerden önce protokol tartışmaları başladı. Müzakere çadırını iki taraf da kendisi kurmak istiyordu. Bu tartışma İngiliz Elçisi Paget’in aracılığıyla sonuçlandırıldı ve çadırı Osmanlılar kurdu. Görüşme yerine murahhasların giriş ve çıkışlarında yaşanacak protokol krizlerini aşmak için de, çadıra Osmanlılar, müttefikler ve aracıların kullanacakları üç kapı yapıldı.</span></p>

      <p class="KB" id="toc_marker-35-5"><span class="Font-Style80-1" style="font-size:1em;">Soru 5: Görüşmelerde Osmanlılar ile müttefikler arasındaki ilişki nasıl cereyan etti?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı heyeti Avusturya’ya kendisi ile aynı seviyede muamele yaparken, Lehistan’a daha alt düzeyde muamele yapmış, ancak Rus ve Venedik heyetlerine oldukça sert davranmıştır.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Müzakereler sırasında iki taraf toplu olarak görüşmedi. Osmanlılar ile önce Avusturya, sonra Lehistan, daha sonra da Venedik müzakerelerde bulunarak antlaşmaya vardı. Rusya ile yapılan görüşmeler bir netice vermemişti. Avusturya, sadece Lehistan’a Kamaniçe Kalesi konusunda destek verdi. Diğer müttefikle­rinin Osmanlılar ile ilgili anlaşmazlıklarına karışmadı. Müzakerelerin kızıştığı anlarda Avusturya’yı tutan İngiliz temsilcisi Paget ile Osmanlılar’a destek veren Hollanda temsilcisi M. de Colliers devreye girerek ortamı yumuşattılar.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Tarafların kendi ülkelerinin menfaatleri için her fırsatı değerlendirmek istemelerinden dolayı görüşmeler oldukça uzun sürdü. En ufak bir toprak parçası veya kabul edilemeyecek istekler dahi günlerce müzakere edilerek, karşı taraftan başka tavizler alınmaya çalışıldı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">16 Ekim 1698 Perşembe günü Karlofça’ya gelen heyetlerin müzakereleri görüşmelerin başlamasından 103 gün sonra, 26 Ocak Pazartesi günü bitti. 26 Ocak saat 10’da antlaşmanın imzası için görüşme çadırında toplanıldı, mera­simin bitmesinden sonra da tüfekler atılarak, antlaşma kutlandı.</span></p>

      <p class="KB" id="toc_marker-35-6"><span class="Font-Style80-1" style="font-size:1em;">Soru 6: Mavrakordoto ihanet etti mi?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Bazı eserlerde Osmanlı heyeti temsilcilerinden Tercüman Mavrakordoto’nun Osmanlılar’a ihanet ederek, antlaşmanın aleyhlerine sona ermesine sebep ol­duğunu yazarlar. Buna delil olarak da Avusturya’nın Mavrakordoto’ya nişan ve kont payesi vermesini gösterirler. Ali ismini kullanarak müttefiklere bilgi aktardığı rivayetleri yaygındır. Onun karşı tarafa bilgi aktarmış olması müm­kündür. Ancak Mavrakordoto’nun görüşmelerde karar verme yetkisi yoktu ve müzakerelerde Rami Mehmed Efendi’nin talimatlarıyla hareket etmişti. Antlaşmaya ait görüşme tutanaklarının incelenmesinden asıl kararları Rami Mehmed Paşa’nın verdiği anlaşılmaktadır. Bu yüzden antlaşmanın oluşmasında rolü sınırlı kalmıştır.</span></p>

      <p class="KB" id="toc_marker-35-7"><span class="Font-Style80-1" style="font-size:1em;">Soru 7: Karlofça Antlaşması’nda kime hangi topraklar bıra­kıldı?</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Bu antlaşmayla Avusturya, Tımışvar hariç bütün Macaristan ve Erdel’i aldı. Lehistan, Podolya ve Ukrayna’nın Osmanlı hakimiyetinde olan bölgelerini alırken, bunun karşılığında işgali altında olan Boğdan’ı boşalttı. Ayrıca Osman­lılar, Kırım Tatarları’nın Lehistan’a saldırmayacaklarına dair garanti verdiler. Venedik ise Mora’yı, Adriyatik Denizi’ndeki birkaç ada ile sahil şeridinden bazı yerleri aldı. Taraflar arasında sınırlar ana hatları ile çizildiğinden, antlaşmadan sonra kesin sınır tespiti için heyetler kurularak, ülkeler arasındaki sınırların tam olarak nereden geçeceği ve sınır taşlarının dikilecekleri yerler tespit edildi.</span></p>

      <p class="Style34 para-style-override-85" xml:lang="en-US"><span class="Font-Style79-2" xml:lang="tr-TR">Ruslar bütün istedikleri yerleri ele geçiremediklerinden antlaşmaya va­rılmasını istemiyorlardı. Barışa şiddetle karşı çıkan Çar Petro, Avusturyalılar’ı görüşmeleri sürdürmekten vazgeçirmek için uğraştıysa da bir sonuç alamadı. Avusturya, İspanya meselesi büyüdüğünden Fransa ile muhtemel bir savaş tehlikesinden önce Osmanlı İmparatorluğu ile antlaşmaya varmak istiyordu.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Ruslar yalnızca ellerinde bulunan yerlerin tasdikini değil, Azak Denizi’nin güneyindeki girişleri kontrol eden Kerç Kalesi’ni de talep ediyorlardı. Bu durumu kabul etmeyen Osmanlılar, Azak’ın Rus egemenliğine girişini tanıma karşılı­ğında Özü’deki (Dinyeper) Rus kalelerinin yıkılmasını istiyorlardı. İki taraf da isteklerinden vazgeçmedi. Rusya adına görüşmelere katılan Kont Vozhnitsin’in sınırlı talimat ve yetki ile Karlofça’ya gelmesi de antlaşmaya varılmasını engelledi. Bir uzlaşmanın çıkmayacağı anlaşılınca nihaî barış antlaşmasının yapılacağı ileriki bir tarihe kadar, iki yıllık bir ateşkes yapıldı. Antlaşma ise bir yıl sonra 15 Temmuz 1700’de İstanbul’da imzalandı. Azak Ruslar’a bırakılırken, buna mukabil olarak Özü civarındaki bazı kaleler Osmanlılar’a verilmişti. Ayrıca Ruslar İstanbul’da daimi elçi bulundurmak hakkını da kazandılar.</span></p>

      <p class="KB" id="toc_marker-35-8"><span class="Font-Style80-1" style="font-size:1em;">Soru 8: Karlofça Antlaşması diplomatik açıdan bir başarı mıdır?</span></p>

      <p class="Style34 para-style-override-11" xml:lang="en-US"><span class="Font-Style79-2" xml:lang="tr-TR">Osmanlılar büyük bir hezimete uğramalarına rağmen, antlaşmada mağlu­biyetlerinin zararını elden geldiği ölçüde azaltmaya çalışmışlardı. Görüşmelerde Osmanlılar’ı temsil eden heyetin reisi olan Rami Mehmed Efendi, müzakerelerin bütün safhalarında soğukkanlılığı, ikna kabiliyeti, sabrı ve konulara olan vu­kufu ile barış antlaşmasında Osmanlı zararlarını asgariye indirdi. Bunda, onun barış antlaşmasının görüşmelerine her meseleyi iyice araştırarak gelmesinin de önemli bir payı vardır. Rami Mehmed Efendi, Karlofça’ya gelmeden önceki antlaşmaları incelemiş, uzmanlardan gerekli tavsiye ve raporları almıştı.</span></p>

      <p class="Style34 para-style-override-24" xml:lang="en-US"><span class="Font-Style79-2" xml:lang="tr-TR">Antlaşmaya müttefikler ellerine geçen yerlerin tanınması şartı ile razı olmuş-larsa da, müzakerelerin sonunda Osmanlı heyeti önemli bir kısmı Avusturyalılar’ın eline geçmiş Tımışvar ile sınırlardaki bazı kaleleri geri almaya muvaffak ol­muştu. Aynı şekilde Lehistan işgal ettiği Boğdan’ı boşaltmış, Venedik de bazı kaleleri geri verdiği gibi, Ragüza’nın Osmanlı toprakları ile çevrili kalmasını kabul etmişti. Ayrıca bu ülkeler ile olan sınırlarda Osmanlı İmparatorluğu’nun güvenliğini tehdit eden bazı kalelerin yıkılması da sağlanmıştır.</span></p>

      <p class="Style34 para-style-override-18" xml:lang="en-US"><span class="Font-Style79-2" xml:lang="tr-TR">Rami Mehmed Efendi’nin, Karlofça görüşmelerindeki başarısı bulunduğu görevin (Reisülküttâplık) önemini artırdı. Devrin kaynakları onun Reisülküt-tâplığın şanına şan kattığını belirtirler. Rami Mehmed Efendi, bu başarısı sayesinde birkaç yıl sonra sadrazamlığa yükseldi.</span></p>

      <p class="KB" id="toc_marker-35-9"><span class="Font-Style80-1" style="font-size:1em;">Soru 9: Karlofça Antlaşması’nın Osmanlı İmparatorluğu’na te­sirleri ne oldu?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">16 yıl süren savaşların sonunda imzalanan Karlofça ve İstanbul Antlaş­maları ile 300 bin kilometrekareden fazla toprak Avusturya, Venedik, Rusya ve Lehistan’a bırakılmıştı. Bu toprakların kaybedilmesi imparatorluğu prestij kaybına uğratıp, devlet gururunu incitmiş, buralardan elde edilen gelirlerin de kaybedilmesine sebep olmuştu. Ayrıca Osmanlı İmparatorluğu’na vergi ve asker veren devletler de (Erdel, Lehistan) bu yükümlülüklerinden kurtulmuşlardı. Osmanlılar Karlofça’dan sonra bütün politikalarını bu mağlubiyetlerin rövanşını alıp, eski topraklarına tekrar sahip olmaya göre ayarladılar.</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Osmanlı devlet adamları antlaşma ile uğrayacakları ağır toprak kayıplarına halkın ve askerin göstereceği tepkileri azaltmak için, barış antlaşmasının karşı tarafın bir diktesi olarak değil de, Osmanlı menfaatlerinin elden geldiğince korunduğu müzakereler sonucu imzalandığını göstermeye çalışmışlar; bu yüzden de en ufak toprak kazanımları için bile oldukça çaba sarfetmişlerdi. Karlofça Antlaşması’na karşı, savaşın getirdiği yıpranmışlıktan dolayı halkta ve askerde başlangıçta bir tepki oluşmadı. Ancak birkaç yıl sonra 1703’te meydana gelen Edirne Vakası’nın sebepleri arasında Karlofça Antlaşması’na tepkinin de bulunduğu ileri sürülür.</span></p>

      <p class="KB" id="toc_marker-35-10"><span class="Font-Style80-1" style="font-size:1em;">Soru 10: Karlofça Antlaşması, Osmanlı İmparatorluğu’nun çö­küşünün miladı mıdır?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı kuvvetlerinin Viyana önlerinde mağlup olmalarının yanısıra daha sonraki savaşların çoğunu kaybetmesinin üzerinde durmak hadiseleri anlamak açısından önemlidir. Avrupa’nın dört büyük devletine karşı birçok cephede savaş vermek zorunda kalınması mağlubiyetlerin asıl sebebidir. Ancak bir diğer önemli sebep ise Osmanlı ordusunun XVI. yüzyıldan itibaren Avusturya’ya karşı çıktığı seferlerde devamlı olarak kale kuşatmasıyla uğraşması ve meydan savaşında karşılarına çıkılmaması sonucunda askerî yapısının değişmesidir. Kale kuşatmalarında uzmanlaşan Osmanlı ordusu, 30 yıl savaşları döneminde askerî sahada büyük gelişme sağlayan Avusturya karşısında 1683-1699 yılları arasında yaptığı 15 meydan muharebesinin 12’sinde mağlup oldu. Zaten XVI. yüzyılın sonlarından itibaren Avrupa’da meydana gelen ve “askerî devrim” diye nitelendirilen gelişmeler sonucunda ordu yapısı değişen Avusturya ordusu, 1596’da yapılan Haçova (Mezökeresztes) Meydan Muharebesi’ni kazanmak üzereyken disiplinlerini kaybetmeleri sebebiyle yenilmişti. 1593-1596 yılları arasındaki 13 yıl savaşlarında dikdörtgen hâlinde oluşturulmuş ve kontra marş taktiğini izleyen tüfekli Avusturya piyadeleri karşısında Osmanlı timarlı sipahileri fazla dayanamamışlardı.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">XVII. yüzyıl ortalarında Mareşal Montecuccoli Avusturya ordusunu paralı askerî sistemden düzenli birliklere geçirerek, ordunun disiplin gücünün artmasını sağladı. Nitekim yeni askerî gelişmeleri takip eden ve meydan muharebeleri konusunda tecrübeli komutanlara sahip Avusturya ordusu, 1664’te Sengotar’da kendisinden daha büyük Osmanlı kuvvetlerini mağlup etti. Aslında bu savaş gelecekteki olayların bir habercisiydi, ancak iyi değerlendirilemedi.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu İkinci Viyana Kuşatması’nda uğradığı bozgunun ardından Avusturya-Lehistan-Venedik ve Rusya tarafından kurulan Mukaddes İttifak’a karşı 16 yıl savaşmış, ancak 1699’da o zamana kadarki tarihinde ilk defa görülen en ağır toprak kayıplarını içeren Karlofça Antlaşması’nı imzalamak zorunda kalmıştı. Bundan sonra Osmanlı İmparatorluğu’nun çöküşe geçtiği ve devamlı mağlubiyetlere uğradığı genel bir kanaattir. Fakat Osmanlılar, Karlofça’dan sonra kendilerini toparlayarak rövanşa geçmişler, 1739’a gelindi­ğinde Avusturya’ya bırakılmış bir kısım Macar toprakları ile Lehistan’ın aldığı Podolya haricinde kaybedilmiş bütün topraklar geri alınmıştı.</span></p>

      <p class="Style34 para-style-override-24" xml:lang="en-US"><span class="Font-Style79-2" xml:lang="tr-TR">Viyana sonrası Avrupa’nın dört büyük devletiyle 16 yıl dişe diş mücadele etmesi bile Osmanlı İmparatorluğu’nun gücünün o tarihlerde bitmediğini açıkça gösterir. Ayrıca 1697’den sonra Osmanlılar’ın karşısına dünya harp tarihinin en önemli isimlerinden birisinin çıkması, dengeleri bozan bir unsur olmuştu. Bu Savoylu Prens Eugen’dir. Osmanlılar, bu tarihlerde böyle bir komutan çıka­ramamıştı. Eugen’in ölümünden sonra Avusturya ve Rusya arasında meydana gelen 1736-1739 savaşında ise galibiyet Osmanlı İmparatorluğu’nun olmuştu. Bu dönemde Osmanlılar’ın ordularını belirli bir ölçüde yenileyebilmeleri de Avusturya karşısında tekrar başarılı olmalarının bir sebebidir.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun çöküş yılları 1768-1774 Osmanlı-Rus sava­şından sonra başlar. Osmanlılar ilk defa bu savaşta bir ülkeye karşı ağır bir mağlubiyete uğramış ve bundan sonra bir daha belini doğrultamamıştır. Bunda da en önemli sebeplerden birisi 1739’daki başarıdan sonra tehlike geçti diye yapılmakta olan askerî yeniliklerin terkedilerek, rehavet ortamına girilmesidir. XVIII. yüzyılın sonlarından itibaren Sanayi İnkılâbı’nın meydana getirdiği ge­lişmeler sebebiyle Avrupalı devletlerle ara gittikçe açılmaya başlamış ve olaylar Osmanlı İmparatorluğu’nun aleyhine gelişmiştir.</span></p>
    </div>
  </div>
</body>
</html>
