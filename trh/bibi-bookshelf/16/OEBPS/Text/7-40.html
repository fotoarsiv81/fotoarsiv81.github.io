<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-40.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-40.html" xml:lang="tr-TR">
    <div class="Basic-Text-Frame">
      <p class="BB" id="toc_marker-41"><span class="Font-Style78" style="font-size:0.93em;">1736-1739</span> <span class="Font-Style78" style="font-size:0.93em;">OSMANLI-AVUSTURYA-RUSYA SAVAŞI</span></p>

      <p class="KB" id="toc_marker-41-1"><span class="Font-Style80-1" style="font-size:1em;">Soru 1: Osmanlı İmparatorluğu, Karlofça’dan sonra rövanştan neden vazgeçti?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, Karlofça Antlaşması’ndan sonra kaybettiği top­rakları geri almak için fırsat kollamaya başlamıştı. İlk olarak 1711’de Rusya’ya karşı yapılan Prut Seferi’yle, Azak geri alındı. Ardından 1715’te Venedik’e savaş açıldı ve Mora tekrar fethedildi. Ancak 1715-1718 yılları arasında Venedik’le yapılan savaşa Avusturya’nın müdahale etmesi sonucu, bu devletle de sava­şıldı. Venedik karşısında zafer kazanan Osmanlılar, Avusturya’ya karşı mağlup oldular. 1715-1718 savaşı sonunda imzalanan Pasarofça Antlaşması’yla Mora alınırken, başta Belgrad ve Semendire olmak üzere, Sırbistan’ın önemli bir kısmı kaybedildi.</span></p>

      <p class="Style34 para-style-override-22" xml:lang="en-US"><span class="Font-Style79-2" xml:lang="tr-TR">Pasarofça Antlaşması’ndan sonra Karlofça ile kaybedilen toprakları alma umudunu iyice kaybeden Osmanlı idarecileri savaş defterini kapattılar ve Lale Devri başladı.</span></p>

      <p class="KB" id="toc_marker-41-2"><span class="Font-Style80-1" style="font-size:1em;">Soru 2: Savaş neden çıktı?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">1711’de Osmanlı İmparatorluğu karşısında mağlup olan Rusya, daha sonra Kuzey Savaşı’nda başarılı olarak 1721’de imzaladığı Nystadt Antlaşmasıyla geniş topraklar ele geçirip, Kuzey Avrupa’nın hakimiyetini İsveç’ten almıştı. Ardından da 1724’te İran’a saldırarak, Hazar Denizi’ne doğru ilerlemişti.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">I. Petro’nun ölümünden sonra tahta geçenler, onun büyüttüğü Rusya’yı daha da ileri götürdüler. Rusya, İran’la yapılan savaşlarda Osmanlı İmparatorluğu’nun mağlup olup, yıpranması üzerine gözünü tekrar güneye çevirmişti. Bu sırada Osmanlı İmparatorluğu ile Rusya, Lehistan’a kral seçimi yüzünden karşı karşıya geldi. Prut Antlaşması ve daha sonra yapılan antlaşmalarda Rusya’nın Lehistan’a karışmayacağı hususu da yer almıştı. Ancak Osmanlı İmparatorluğu’nun İran’la mücadelesini fırsat bilen Rusya, Avusturya ile birlikte Lehistan’daki kral seçi­mine müdahale ederek, 1734’te III. August’u kral seçtirdi. Bâbıâli, devam eden İran savaşlarından dolayı Rusya’ya savaş ilân edememişti.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Fransa, Lehistan’daki krallık seçiminde kralın kayınpederi olan Stanislav Leçinski’yi desteklemişti. Ancak seçtiremeyince savaş yoluyla tahta çıkarmaya karar verdi. Osmanlılar’ı savaşa sokmaya çalıştı. Çabaları bir netice vermeyince, 1733-1735 yılları arasında kendi başına Lehistan’a müdahale etti. Üstünlük sağlamasına rağmen Leçinski’nin krallığının problemli olacağını görünce, 1735’te Viyana Antlaşması’yla bazı tavizler karşılığında III. August’un krallığını tanıdı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Daha sonraki yıllarda Fransa’nın İstanbul’daki elçisi Marquis de Villene-uve, Osmanlı İmparatorluğu’nu Rusya’ya karşı savaş açması için kışkırtırken, Ruslar’ın İstanbul’daki elçisi de yazdığı raporlarla Çariçe Anna’yı sürpriz bir savaşa davet ediyordu.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Rusya, Bâbıâli’ye bir nota vererek, ülkesine Kırım Tatarları’nın yaptığı akınlar sebebiyle Prut Antlaşması’nı tanımadığını bildirdi. Osmanlı yöneti­minden kabul edilemeyecek isteklerde bulundu. İyice gerginleşen ortamda İngiliz ve Hollanda elçileri iki devletin arasını bulmaya çalışırken, Fransa elçisi Osmanlı yönetimini savaşa yönlendirdi. Sonunda 2 Mayıs 1736’da Rusya’ya savaş ilân edildi.</span></p>

      <p class="KB" id="toc_marker-41-3"><span class="Font-Style80-1" style="font-size:1em;">Soru 3: Avusturya, Rusya’nın yanında savaşa nasıl girdi?</span></p>

      <p class="Style34 para-style-override-86" xml:lang="en-US"><span class="Font-Style79-2" xml:lang="tr-TR">Osmanlılar, Rusya’ya karşı savaşa girdiklerinde İkinci Viyana Kuşatması’ndan sonra en büyük düşmanları olan Avusturya’nın durumu belli değildi. Bu sırada iki devletin birlikte hareket edebileceklerini Bâbıâli’ye haber veren Fransız Elçisi Villeneuve’ye, Osmanlı yönetimi itibar etmedi. Avusturya’nın İstanbul’daki Elçisi Leopold von Talman, Rusya ile Osmanlı İmparatorluğu’nun arasını bul­mak bahanesiyle Bâbıâli’yi oyaladı. Bu süre zarfında da Avusturya ile Rusya, Osmanlı İmparatorluğu’na karşı birlikte savaşa girmek için anlaştılar. Buna göre önce Rusya, sonra da Avusturya savaşa girecek; Rusya, Kırım ve Azak’ı, Avusturya da Bosna ile Hersek’i alacaktı.</span></p>

      <p class="KB" id="toc_marker-41-4"><span class="Font-Style80-1" style="font-size:1em;">Soru 4: Rus cephesindeki hadiseler nasıl gelişti?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Rusya uzun süredir bu savaşa hazırlanırken, Osmanlılar hazırlıksızdı. Mareşal Münnich komutasındaki Rus ordusu, Kırım’ı işgal etti. Ruslar, 13 Temmuz 1736’da Azak’ı ele geçirdiler. Ancak savaşın başında büyük başarılar kazanan Ruslar, kendi topraklarından çok uzaklaşmışlar ve ele geçirdikleri yerleri de yakıp, yıkmışlardı. Bu yüzden zor duruma düştüler. Açlık ve salgın hastalıklar sebebiyle, Kırım’ı terketmek zorunda kaldılar.</span></p>

      <p class="Style34 para-style-override-41" xml:lang="en-US"><span class="Font-Style79-2" xml:lang="tr-TR">Ruslar, Özi’yi de ele geçirmişlerdi. Ancak Özi’yi geçip, Boğdan’a girmelerini Bender’de Numan Paşa engelledi. Özi ve Kılburun kaleleri, Osmanlı donanma­sının Rus donanmasını etkisiz hale getirmesi üzerine geri alındı.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Ruslar, Osmanlı kuvvetlerinin Avusturya ile mücadelesinden istifade ederek, Lehistan topraklarından asker geçirip, Hotin ve Bender’i işgal ettiler. Boğdan’a girdiler. Sıra Eflak’taydı. Ancak bu sırada Avusturya’nın savaştan çekilmesi Rusya’nın bu ilerleyişinin durmasına sebep oldu.</span></p>

      <p class="KB" id="toc_marker-41-5"><span class="Font-Style80-1" style="font-size:1em;">Soru 5: Avusturya cephesindeki hadiseler nasıl gelişti?</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Avusturya, Rusya’yla anlaştıktan sonra Bâbıâli’yi gafil avlayarak, Temmuz 1737’de üç koldan Osmanlı topraklarına girdi. Bosna ve Eflak’ı işgal edip, Niş’i aldılar.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Bâbıâli, Avusturya idaresindeki Macarlar’ı isyan ettirmek için de, daha önce Osmanlılar’a sığınan Rakoczi Ferenc’in oğlu Joseph’i Erdel Kralı yaparak, Vidin’e gönderdi. Ancak onun cephede ölmesi, Macarlar’dan istifade etmeyi engelledi.</span></p>

      <p class="Style34 para-style-override-80" xml:lang="en-US"><span class="Font-Style79-2" xml:lang="tr-TR">Bir müddet sonra toparlanan Osmanlı kuvvetleri ilk olarak Avusturya’nın eline geçen Niş’i 20 Ekim 1737’de geri aldılar. Bosna savunmasına memur edilen Hekimoğlu Ali Paşa, Avusturya ordularını iki defa mağlup etti. Bu sırada Hacı İvaz Mehmed Paşa da, Vidin civarında Avusturyalılar’a karşı bir zafer kazandı. Ardından Osmanlı kuvvetleri müdafaa durumundan taarruza geçtiler ve Pa-sarofça Antlaşması’yla Avusturya’ya bırakılan Belgrad’a doğru akın yapmaya başladılar. Osmanlılar, Belgrad, Semendire ve Orsova’yı Avusturya’dan geri alarak, Tuna savunma hattını yeniden kurdular.</span></p>

      <p class="KB" id="toc_marker-41-6"><span class="Font-Style80-1" style="font-size:1em;">Soru 6: Belgrad nasıl fethedildi?</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">II. Murad ve Fatih Sultan Mehmed zamanlarında iki defa kuşatılmasına rağmen alınamayan Belgrad, 1521’de Kanunî Sultan Süleyman tarafından fethedilmişti. Stratejik açıdan oldukça önemli bir yer olan Belgrad, 200 yıl Osmanlı idaresinde kaldı. Ancak 1715-1718 savaşları sırasında Avusturya’nın eline geçmişti.</span></p>

      <p class="Style34 para-style-override-35" xml:lang="en-US"><span class="Font-Style79-2" xml:lang="tr-TR">Avusturya hücumunu durduran Osmanlı orduları karşı saldırıya geçtiğinde Belgrad ve Tuna’daki Adakale iki önemli hedefti. 1738 yazında Tuna’yı geçen Osmanlı Seraskeri Hacı İvaz Mehmed Paşa, Mehadiye Kalesi’ni, Adakale’yi ve Yeni Palanka’yı aldı. Bu sırada Sadrazam Yeğen Mehmed Paşa görevden alınınca, 23 Mart 1739’da sadrazamlık Serasker Hacı İvaz Paşa’ya verildi.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Yeni sadrazamın komutasında Belgrad’a doğru hareket eden Osmanlı ordusu, 22 Temmuz’da Hisarcık Boğazı’nda Avusturya ordusunu mağlup etti. Ruslar’ın, Hotin ve Yaş’ı alarak ilerlediklerinin haberi gelmesine rağmen Belgrad kuşatmasına devam edildi. Hekimoğlu Ali Paşa da yardıma gelerek, kuşatmaya destek verdi. Osmanlı donanması da Tuna sahillerine hakim oldu.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">40 gün kadar süren kuşatmanın ardından iki taraf arasında yapılan gö­rüşmelerde Belgrad’ın teslimi ve ardından da barış antlaşması imzalanması kararlaştırıldı. 7 Eylül 1739’da Belgrad, Osmanlılar’a teslim edildi.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Hacı İvaz Mehmed Paşa, Belgrad’ı fethetmesinden dolayı “Fatih-i Belgrad” lakabıyla anıldı. Oğlu İvazpaşazâde Halil Paşa, babasına çekmiştir denilerek 1768-1774 Osmanlı-Rus Savaşı’nda sadrazam yapıldı. Ancak babasının askerî yeteneklerinden çok uzak olan İvazpaşazâde Halil Paşa, Kartal Muharebesi’nde Osmanlı tarihinin en büyük mağlubiyetlerinden birinin alınmasına sebep oldu.</span></p>

      <p class="KB" id="toc_marker-41-7"><span class="Font-Style80-1" style="font-size:1em;">Soru 7: Avusturya ve Rusya neden barış istedi?</span></p>

      <p class="Style34 para-style-override-33" xml:lang="en-US"><span class="Font-Style79-2" xml:lang="tr-TR">Savaş devam ederken Fransa’nın arabuluculuğu Avusturya ve Rusya nezdinde itibar görmemişti. Ancak Osmanlı kuvvetlerinin Belgrad’ı kuşatıp, alma aşamasına gelmesi, Avusturyalılar’ın direncini iyice kırdı. Bu sırada Fransa ile İsveç’in ittifak yapması, Osmanlı İmparatorluğu’nun da Prusya’yla yakınlaşması ve İsveç’le ticaret antlaşması imzalamasıyla, durum Avusturya ve Rusya’nın aleyhine gelişti. Avusturya, Osmanlılar’la antlaşma imzalayarak savaştan çekilince Rusya, Hotin’i ele geçirmiş olmasına rağmen, Bâbıâli ile anlaşmak zorunda kaldı.</span></p>

      <p class="KB" id="toc_marker-41-8"><span class="Font-Style80-1" style="font-size:1em;">Soru 8: Belgrad Antlaşması’nın muhtevası neydi?</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu, Avusturya ile 18 Eylül 1739’da Belgrad Antlaşması’nı imzaladı. Osmanlı İmparatorluğu, Belgrad ve Şebeş’i aldı ve iki devlet arasında Tuna ve Sava hudut oldu.</span></p>

      <p class="Style34 para-style-override-39" xml:lang="en-US"><span class="Font-Style79-2" xml:lang="tr-TR">Bâbıâli ile Avusturya arasında arabuluculuk yapan Fransız Elçisi Villenueve, Rusya’yla da antlaşma imzalanmasını sağladı. Yapılan antlaşmayla Rusya işgal ettiği Osmanlı topraklarından geri çekildi. Azak Kalesi yıkılıp, arazisi tarafsız hâle getirildi. Büyük ve Küçük Kabartay topraklarının bağımsızlığı kabul edildi. Ruslar, Kazak baskınlarını sona erdirirse, Kırım Tatarları da Rusya’ya akın yap­mayacaktı. Ruslar’ın, Karadeniz’de savaş ve ticaret gemisi bulunmayacaktı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">1736-1739 Savaşı’nın başından beri aktif rol oynayan Fransa’nın İstanbul’daki Elçisi Marquis de Villeneuve, bu sayede Fransa’nın daha önce aldığı kapitülas­yonları genişleten bir antlaşmanın (30 Mayıs 1740) imzalanmasını sağladı.</span></p>

      <p class="Style34 para-style-override-86" xml:lang="en-US"><span class="Font-Style79-2" xml:lang="tr-TR">Antlaşmadan sonra karşılıklı elçiler gönderilmesi kararlaştırılmıştı. Canib Ali Efendi Viyana’ya, Mehmed Emnî Efendi de Petersburg’a gönderildi.</span></p>

      <p class="KB" id="toc_marker-41-9"><span class="Font-Style80-1" style="font-size:1em;">Soru 9: 1736-1739 savaşında başarı nasıl sağlandı?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu 1736-1739 Savaşı ile Pasarofça Antlaşması’nda uğradığı kayıpları telafi ettiği gibi, güçlenen Rusya’nın yayılışına da set çekti. Karlofça Antlaşması’nın rövanşının son raunduydu.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Bu savaşta başarılı olunmasının önemli bir sebebi de Osmanlı ordularını İkinci Viyana Kuşatması’ndan sonra Zenta, Petervaradin ve 1717’de Belgrad’da arka arkaya mağlup eden Avusturyalı komutan Prens Eugen’in olmamasıydı. Eugen’in 1736’da ölmesi Osmanlılar için büyük bir avantaj olmuştu. Daha önceleri, Eugen’in adı bile Osmanlı yöneticilerini rahatsız ediyordu. Ayrıca İkinci Viyana Kuşatması’ndan sonra Osmanlı ordularında iyi komutanlar bulunmaması imparatorluğun en büyük dezavantajıydı. 1736-1739 Savaşı’nda Hekimoğlu Ali Paşa, İvaz Mehmed Paşa gibi önemli komutanlar vardı.</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Patrona İsyanı ile tahta çıkan I. Mahmud, 1732’de çıkardığı bir emirle timar sistemini yeniden düzenlemişti. Yeniçerilere bir çeki düzen vermeye çalışmış, sınır boylarına yeni kaleler yaptırtarak ve sınır garnizonlarını yeni­den örgütleyerek savunmayı güçlendirmişti. Fransız Kont Bonneval’in, Prens Eugen ile anlaşamaması sonucunda Osmanlı İmparatorluğu’na gelmesi de Avrupa’daki askerî bazı gelişmelerin getirilmesini sağlamıştı. Osmanlı hizmetine girdikten sonra Humbaracı Ahmed Paşa adını alan Kont Bonneval, Osmanlı askerî düzenini yeniden örgütlemeyi başaramadı, ancak humbaracı birliklerini canlandırdı. Yeni top, barut ve tüfek imalathaneleri kurdurdu.</span></p>

      <p class="Style34 para-style-override-14" xml:lang="en-US"><span class="Font-Style79-2" xml:lang="tr-TR">Yapılan bu reformlar ve komuta kademesinin kuvvetli olması 1736-1739 savaşlarında Osmanlı İmparatorluğu’nun başarıya ulaşmasının sebeplerin-dendi.</span></p>

      <p class="KB" id="toc_marker-41-10"><span class="Font-Style80-1" style="font-size:1em;">Soru 10: Bu savaştan sonra neler oldu?</span></p>

      <p class="Style34 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu en kötü döneminde Avrupa’nın en kuvvetli devlet­lerinden ikisi ile yaptığı savaştan başarı ile çıkmıştı. Bunda, yapılan reformların büyük rolü vardı. Ancak 1768 yılına kadar süren uzun barış döneminde reformlar terkedildi. Bu durum XVIII. yüzyıl Osmanlı reformlarının genel karakteriydi: Tehlike kapıya dayandığı zaman reform yap, uzaklaşınca terket.</span></p>

      <p class="Style34 para-style-override-41" xml:lang="en-US"><span class="Font-Style79-2" xml:lang="tr-TR">29 yıl süren barış tam bir rehavet dönemi oldu. 1768’e gelindiğinde Rusya’yla savaşa girişildi ve korkunç bir mağlubiyet alındı.</span></p>
    </div>
  </div>
</body>
</html>
