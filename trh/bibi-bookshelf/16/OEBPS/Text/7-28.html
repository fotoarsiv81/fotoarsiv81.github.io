<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-28.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-28.html" xml:lang="tr-TR">
    <div class="Basic-Text-Frame">
      <p class="BB" id="toc_marker-29"><span class="Font-Style78" style="font-size:0.93em;">SULTAN İBRAHİM</span></p>

      <p class="KB" id="toc_marker-29-1"><span class="Font-Style80-1" style="font-size:1em;">Soru 1: Sultan İbrahim tahta nasıl çıktı?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim babası öldüğünde henüz üç yaşındaydı. Çocukluğunda I. Mustafa’nın deliliklerini, ağabeyi II. Osman’ın öldürülüşünü gördü. Diğer ağabeyi IV. Murad’ın tahtta durumunu sağlamlaştırdıktan sonra kardeşlerini (Şehzâde Bâyezid, Şehzâde Süleyman ve Şehzâde Kasım) boğdurtması, Şehzâde İbrahim’in psikolojisini iyice bozdu. Şehzâde İbrahim, bu yüzden 1637’den sonraki üç yılda ölümü bekledi, durdu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Fransız elçisi Du Loir, 8 Şubat 1640 gecesi, 28 yaşındayken kardeşi Şehzâde Kasım’ı boğdurttuğu odada hayata gözlerini kapayan IV. Murad’ın ölmeden önce Osmanlı hanedanının hayatta kalan tek erkek üyesi olan kardeşi Şehzâde İbrahim’i öldürterek, yerine yakın çevresinden Mustafa Paşa’yı getirmek istedi­ğini, ancak saray halkının bunu engellediğini söyler. Yine bu konudaki bir diğer rivayet de, padişahın ölümünden sonra yerine Kırım Hanı’nın çıkarılmasını vasiyet ettiği, fakat bunun da Kösem Sultan tarafından engellendiğidir.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Ölüm korkusu ile yaşayan Şehzâde İbrahim’e, devrin veziriazamı Kemankeş Kara Mustafa Paşa bir adamı ile IV. Murad’ın vefat haberini gönderdi. Ancak bir komplo ile karşı karşıya olduğunu düşünen şehzâde, odasından dışarı çıkmadığı gibi kapısını da kilitledi. Kösem Sultan, oğlunu zorla odasından çıkartarak, ağabeyi Murad’ın cesedini gösterip, onu padişah olduğuna inandırdı.</span></p>

      <p class="KB" id="toc_marker-29-2"><span class="Font-Style80-1" style="font-size:1em;">Soru 2: Osmanlı hanedanı sona ermekten nasıl kurtuldu?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Sultan İbrahim tahta çıktığı zaman hanedanın hayatta bulunan tek erkek üyesiydi. Cülûsundan ilk oğlunun doğmasına kadar yaklaşık iki yıllık bir süre geçti. Hanedanın sona erme tehlikesi ortaya çıktığı için bu iki yıl kamuoyu­nun endişeli bekleyişiyle geçti. Padişahın bir oğlu olması için yapılmadık şey kalmadı. Sonunda 1642 başlarında daha sonra Avcı Mehmed diye anılacak Şehzâde Mehmed’in doğması üzerine herkes rahat bir nefes aldı. Bu doğumun ardından hanedanın erkek üye sayısı hızla arttı. Ardı ardına Süleyman, Ahmed, Orhan, Cihangir, Selim ve Murad isimli şehzâdeleri doğdu.</span></p>

      <p class="KB" id="toc_marker-29-3"><span class="Font-Style80-1" style="font-size:1em;">Soru 3: Girit seferi neden açıldı?</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">IV. Murad zamanında iki İran seferiyle imparatorluğun doğu sınırlarını güvence altına alınmıştı. Bu yüzden Osmanlılar’ın yüzü batıya döndü ve do­nanma için yeni gemiler inşa ettirildi. Devrin kaynakları IV. Murad’ın karadan ve denizden Venedik üzerine sefer hazırlığında olduğunu belirtirler. Hedefi muhtemelen Girit’ti. Ancak genç yaşta ölümü üzerine bu sefer yarım kaldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim’in hükümdarlığı döneminde de Girit, Osmanlılar’ın hedefi olmaya devam etti ve sefer için uygun bir fırsat kollandı. 1644’te darüssaade ağalığından emekli olup, hacca giden Sünbül Ağa’nın gemisi Girit civarında Malta korsanları tarafından ele geçirilip, yağmalanınca, Osmanlı İmparator­luğu bu işten Girit’teki Venedikliler’i sorumlu tuttu. Osmanlı donanması sefer için hazırlandı ve donanma 30 Nisan 1645’te Girit’e doğru yola çıktı. Osmanlı hükümeti seferin Girit’e olduğunu İstanbul’da bulunan elçiliklerden ustaca saklamış, onları hedefin Malta olduğuna inandırmıştı. Başlangıçta Girit’in önemli mevkilerinden Hanya ele geçirildi. Ardından Resmo ve diğer kaleler alındı. Ancak daha sonra fetihler durdu ve savaş uzayarak Ege Denizi’ne ve Dalmaçya sahillerine yayıldı. Girit seferi Osmanlı İmparatorluğu’nun iç siya­setini de etkiledi. Devlet adamları burada başarı gösteremedikleri için sık sık görevden alındılar. Adanın en müstahkem mevkilerinden olan Kandiye, ancak 1669’da Fazıl Ahmed Paşa tarafından ele geçirildiğinde, buraya açılan seferin üzerinden 25 yıl geçmişti.</span></p>

      <p class="KB" id="toc_marker-29-4"><span class="Font-Style80-1" style="font-size:1em;">Soru 4: Sultan İbrahim döneminin diğer siyasî olayları nelerdir?</span></p>

      <p class="Style11-1 para-style-override-33" xml:lang="en-US"><span class="Font-Style79-2" xml:lang="tr-TR">Girit seferi bu dönemin en önemli olayıdır. Venedikliler, Osmanlılar’ın Girit’e çıkmasına karşılık vermek için Dalmaçya sahillerine saldırarak Klis’i ve Kırka sancağındaki birçok kaleyi ele geçirdiler. Ege Denizi’nde Osmanlı ulaşımına sekte vurdular. Çanakkale Boğazı’nı abluka altına aldılar.</span></p>

      <p class="Style11-1 para-style-override-35" xml:lang="en-US"><span class="Font-Style79-2" xml:lang="tr-TR">XVII. yüzyılın başlarından itibaren devam eden Kazak meselesi, bu dönemde de önemini korudu. IV. Murad’ın son yıllarında Kazaklar, Azak Kalesi’ni ele geçirdiler. 1642’de Sultanzâde Mehmed Paşa bir ordu ile üzerlerine gönderildi. Ayrıca bu Kazaklar’ı himaye eden Rus Çarı tehdit edildi. Rus Çarı’nın kaleyi boşaltma emri üzerine Kazaklar, Azak’ı tahrip ederek buradan ayrıldılar. Bu dönemde, ayrıca Lehistan’ın himayesinden çıkan Ukrayna Kazakları’nın Osmanlı kontrolünde bir devlet kurmaları için ilk adım atıldı. Lehistan’la da bir antlaşma yapılarak Tatarlar’ın bu ülkeye akınlarının önlenmesi kararlaştırıldı.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">1643’te isyan eden Halep Valisi Nasuhpaşazâde Hüseyin Paşa önüne çıkan kuvvetleri mağlup ederek Üsküdar’a kadar geldi. Veziriazam olmayı bekliyordu. Ancak burada vezaret mührünü beklerken, padişahın onu itaate davet etmesi ve İstanbul’daki kuvvetlerin harekete geçmesi üzerine Kırım’a doğru kaçtıysa da, yakalanıp öldürüldü. Sultan İbrahim döneminde, 1640 ve 1645’te meydana gelen iki büyük yangın da İstanbul’un önemli bir bölümünü yakıp, kül etmişti.</span></p>

      <p class="KB" id="toc_marker-29-5"><span class="Font-Style80-1" style="font-size:1em;">Soru 5: Sultan İbrahim tahttan nasıl indirildi?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Tuhaflıkları ile ünlü Sultan İbrahim’in hükümdarlığının son günlerinde samur kürk merakı iyice çığırından çıktı. Yeniçeri Ocağı’nın ileri gelenlerin­den de samur kürk vergisi istenince, asker padişaha ve veziriazama tavır aldı. İpleri tamamıyla eline almak isteyen Kösem Sultan’ın kışkırtmaları olayları tırmandırdı. Venedikliler’in Dalmaçya sahillerindeki Osmanlı topraklarını işgali ve Çanakkale Boğazı’nı abluka altına almaları da kamuoyunda büyük hoşnutsuzluğa sebep olmuştu. Ulemanın da işe karışmasıyla, Sultan İbrahim tahttan indirilerek yerine küçük yaştaki oğlu Mehmed geçirildi.</span></p>

      <p class="KB" id="toc_marker-29-6"><span class="Font-Style80-1" style="font-size:1em;">Soru 6: Sultan İbrahim nasıl öldürüldü?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim tahttan indirildikten sonra yanına iki cariye verildi ve hap­sedildiği odanın kapısına kurşun dökülerek dış dünya ile irtibatı sadece yemek verilecek bir pencere ile sınırlandı. Tahttan indirilen padişah kapatıldığı yerde on gün kalabildi. Feryatları bütün saray halkını etkiliyordu. Onu yeniden tahta çıkarmak isteyenlerin sayısı artınca, Kösem Sultan ve devlet ileri gelenleri “Sultan İbrahim sağ oldukça nizâm-ı âlem olmaz” neticesine vardılar. Şeyhülislâm Ab­durrahim Efendi’den ölümü için fetva alınıp, veziriazam ve devlet ileri gelenleri onu öldürmek için hapsedildiği odaya gittiler. Sultanın öldürülmesine şahit olmak istemeyen saray halkı kaçarak saklandı. Devrin meşhur celladı Kara Ali bile kaçmıştı. Ancak idamın geciktiği takdirde bir mesele çıkmasından korkan Veziriazam Sofu Mehmed Paşa, celladı buldurup, döverek zorla padişahı boğ-durttu. 18 Ağustos’ta öldürülen padişah, Ayasofya’nın vaftizhanesine gömülen amcası I. Mustafa’nın yanına defnedildi. Bu iki padişah da akli durumlarından dolayı diğer padişahların türbelerine gömülmemişti. Daha sonraki tarihlerde de ikisinin yanına başka bir padişah defnedilmedi.</span></p>

      <p class="KB" id="toc_marker-29-7"><span class="Font-Style80-1" style="font-size:1em;">Soru 7: Koçi Beyin Sultan İbrahim üzerindeki etkisi neydi?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">IV. Murad’ın danışmanı olan ve onun yaptığı düzenlemelerde büyük payı bulunan Koçi Bey, Sultan İbrahim döneminde de padişah danışmanlığına devam etti. IV. Murad’a yazdığı risalede devlet düzenindeki aksaklıkları ve bunları düzeltme yollarını anlatmıştı. Ancak Sultan İbrahim’e sunduğu risale ise öncekinden tamamen farklıydı. Yeni padişahın iyi yetişmemesi ve cahil olması sebebiyle, risalesinde ona devlet işlerinin nasıl yapılacağını anlatıyordu. Hatta padişahın kendisine verilen hangi yazıya nasıl cevap vereceğini de Sultan İbrahim’e öğretti. Padişahın çeşitli meseleler hakkında kendi el yazısı ile fikrini belirttiği yazıların (hatt-ı hümâyûn) incelenmesi, onun Koçi Bey’in önerdiği şekilde hareket ettiğini ortaya çıkarmıştır. Bu durumu bilmeyen bazı yazarlar, padişahın değişik konulardaki fikirleri tutarlılığından hareket ederek, Sultan İbrahim’in bırakın deli olmayı isabetli kararlar veren bir padişah olduğunu söylerler.</span></p>

      <p class="KB" id="toc_marker-29-8"><span class="Font-Style80-1" style="font-size:1em;">Soru 8: Veziriazamları ne oldu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim gaddar bir padişahtı. Psikolojik durumunun bozukluğu sebebiyle çabuk sinirlenirdi. Bu yüzden veziriazamlarından üçünü idam ettirdi. Tahtta çıktığı sırada veziriazam olan Kemankeş Kara Mustafa Paşa zamanında Sultan İbrahim ikinci planda kaldı. Kara Mustafa Paşa’nın iyi bir devlet adamı olması sebebiyle yönetimde bir aksaklık yaşanmadı. Ancak düşmanları boş durmuyordu. Padişahın yakınlarından Cinci Hoca ve Yusuf Paşa’nın aleyhine çalışmalarını sona erdirmek isteyen veziriazam, yeniçeri ocağını isyan ettirerek bu iki kişiyi sultanın çevresinden uzaklaştırmak istedi. Ancak durumu haber alan padişah, yeniçeri ocağının ileri gelenleri ile görüştükten sonra 31 Ocak 1644’te Kemankeş Kara Mustafa Paşa’yı idam ettirdi. Onun ölümü ile Sultan İbrahim’in hükümdarlığının istikrar içerisindeki yılları sona erdi.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">İkinci veziriazamı Sultanzâde Mehmed Paşa, bu makamda iki defa iki yıl görev yaptı. Onun azlinden sonra veziriazamlığa getirilen Salih Paşa sultanın bir çılgınlığı sonucunda öldürüldü. Padişah şehir içerisinde araba kullanılmasını yasaklamıştı. Bir gün şehirdeki bir hocaya okunmaya giderken önüne bir arabanın çıkması üzerine veziriazamın emrini uygulamayı ihmal ettiği kanaatine vardı ve gittiği hocanın evine çağırttığı Salih Paşa’yı orada boğdurttu. Yerine yakın çevresinden musahibesi Şekerpare kadının kocası Kara Mustafa Paşa’yı getirdi. Ancak Sadâret Kaymakamı Hezarpare Ahmed Paşa’nın padişahı kandırması üzerine, Kara Mustafa Paşa’nın veziriazamlığı mühür eline geçmeden 1 gün sürdü. Yerine Hezarpare atandı. Bunun zamanında devlet işleri iyice bozuldu. Rüşvet aldı başını, gitti. Veziriazam ocak ağalarını ortadan kaldırmak istemesini hayatıyla ödedi. Ayaklanan yeniçeriler onu parça parça etti.</span></p>

      <p class="KB" id="toc_marker-29-9"><span class="Font-Style80-1" style="font-size:1em;">Soru 9: Padro Ottomano, Sultan İbrahim’in gerçek oğlu muydu?</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim zamanının Darüssaade Ağası Sünbül Ağa kendisine bir cariye almıştı. Ancak bu cariye hamileydi. Çocuğunu doğurduğu günlerde Sultan İbrahim’in de ilk erkek evladı olan Şehzâde Mehmed doğdu. Sünbül Ağa’nın tavsiyesi ile cariye şehzâdeye süt annesi oldu. Padişahın bu sırada cariyeye ve çocuğuna yakınlık göstermesi eşi Turhan Sultan’dan tepki gördü. Bu durum sebebiyle sarayda kalamayacağını anlayan Sünbül Ağa cariyeyi de alarak İstanbul’dan ayrıldı. Sünbül Ağa’nın da içinde bulunduğu gemi Mısır’a giderken yolda Girit seferinin açılmasına sebep olan saldırı ile karşılaştılar. Malta korsanları gemiyi ele geçirdi, Sünbül Ağa da şehid oldu.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Malta şövalyeleri ele geçen esirleri incelerken bu çocuğu buldular. Saray­dan olduğunu anlayınca daha önce Cem Sultan’dan istifade ettikleri gibi bu çocuktan da faydalanmak için onun Sultan İbrahim’in büyük oğlu olduğunu, Kösem Sultan ve Turhan Sultan’ın Şehzâde Mehmed’i tahta çıkarmak için onu saraydan uzaklaştırdıkları haberini yaydılar. Bu duruma herkesi inandırdılar. Bu çocuk 13 yaşına geldiğinde vaftiz edildi ve Dominique de Saint-Thomas adını aldı. Avrupa’da Osmanlı papazı, yani Padro Ottomano diye anıldı. Osmanlılar’ın aleyhine birçok faaliyette kullanılmaya çalışıldı. Hatta Fazıl Ahmed Paşa’nın Kandiye kuşatması sırasında (1669) bir gemi ile gelip, sadrazama muhasarayı kaldırması için mektup dahi yazdı. Daha sonra Malta’ya döndü ve burada kapandığı bir manastırda genç yaşta öldü.</span></p>

      <p class="KB" id="toc_marker-29-10"><span class="Font-Style80-1" style="font-size:1em;">Soru 10: Kundaktaki sultanların evlendirilmesi âdeti nasıl başladı?</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Osmanlı hanedanında küçük yaştaki padişah kızlarının evlendirilmesi Sultan I. Ahmed zamanında başladı, ancak Sultan İbrahim ile gelenek hâlini aldı. Sultan İbrahim’in aklı, ataları gibi şatafatlı düğünler yapmaya takılmıştı. Ancak ne sünnet edilecek yaşta bir oğlu, ne de evlenme çağına gelmiş kızı vardı. Çevresindeki dalkavuklar buna da bir çare buldular, henüz iki buçuk yaşında olan kızı Fatma Sultan bir vezirle evlendirilerek şatafatlı bir düğün yapılacaktı. 1645’te, elli yaşında olan Yusuf Paşa ile evlenmesi uygun görüldü. Düğün hazırlıkları yapılırken Girit’e sefer açılmıştı. Yusuf Paşa, kaptanıderyalık ve serdarlıkla oraya gönderildi. Ancak paşa Hanya’yı fethetmesine rağmen az ganimet getirdi diye öldürüldü. İki buçuk yaşında evlendirilen Fatma Sultan daha düğünü bile yapılmadan dört yaşında dul kalmıştı. 1646’da Fazlı Paşa ile nikâhı kıyıldı. Büyük bir düğün yapıldı, padişah da doya doya törenleri izledi. Fatma Sultan, Fazlı Paşa’nın onun bulûğ çağına girmesini beklerken ölmesi üzerine ikinci kez bakire olarak dul kaldı.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Sultan İbrahim’in Beyhan Sultan isimli kızı da 1647’de, iki yaşındayken Veziriazam Hezarpare Ahmed Paşa ile evlendirildi. Babası Sultan İbrahim’in tahttan indirildiği isyan sırasında yeniçeriler, Veziriazam Ahmed Paşa’yı parçala­dılar. Böylece Beyhan Sultan üç yaşında dul kaldı. Bir süre sonra Uzun İbrahim Paşa’yla, onun da ölümü üzerine Bıyıklı Mustafa Paşa ile evlendirildi.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Sultanın bir diğer kızı Gevherhan Sultan ise 1646’da dört yaşındayken, Cafer Paşa ile evlendirildi. Ancak bulûğa ermeden dört kez daha evlendirildi. Çavuşzâde Mehmed Paşa, İsmail Paşa ve Gürcü Mehmed Paşa diğer kocaları­dır. Dönemin İngiliz elçisi Rycaut, dört kez evlenmesine rağmen yaşının küçük olmasından dolayı hâlâ bakire olduğunu, bulûğa ermediği için sonuncu kocası Budin Beylerbeyi Gürcü Mehmed Paşa’nın yakınına sokulmadığını yazar.</span></p>

      <p class="Style11-1 para-style-override-22" xml:lang="en-US"><span class="Font-Style79-2" xml:lang="tr-TR">Kundaktaki sultanların evlendirilmesi bu olayla bitmedi. XVIII. yüzyılın sonlarına kadar daha birçok sultan bu şekilde nişanlandı veya evlendirildi.</span></p>

      <p class="KB" id="toc_marker-29-11"><span class="Font-Style80-1" style="font-size:1em;">Soru 11: Sultan İbrahim deli miydi?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı tarihinin “Deli” diye anılan tek üyesi Sultan İbrahim’dir. An­cak bu haksız bir yakıştırmadır. Onun kendi el yazısı ile fikirlerini söylediği ve çektiği ızdırapları anlattığı hatt-ı hümâyûnlarının tarihçiler ve doktorlar tarafından incelenmesi bu görüşün yanlışlığını ortaya çıkardı. Varılan sonuç onun bir psikozlu, yani deli olmadığı ve yine bir psikolojik bozukluğu yansıtan psikonevroz hastası olduğudur. Osmanlı tarihinin asıl “Deli” olarak anılması gereken padişahı Sultan İbrahim’in amcası I. Mustafa’dır.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Sultan İbrahim’in bu durumunun sebebi de yıllarca öldürülme korkusu içerisinde yaşamasıydı. Babası I. Ahmed’in ölümünden sonra devlet kargaşa ortamına girmişti. Ağabeyi II. Osman, yeniçeriler tarafından öldürüldü. Diğer ağabeyi IV. Murad ise tahtta durumunu sağlama aldıktan sonra üç kardeşini öldürttü, erkek çocuğunun olmaması sebebiyle İbrahim’i sağ bıraktı. Her gün kardeşleri gibi öldürülmeyi beklemek İbrahim’in akli dengesini bozdu.</span></p>

      <p class="KB" id="toc_marker-29-12"><span class="Font-Style80-1" style="font-size:1em;">Soru 12: Cinci Hoca kimdir?</span></p>

      <p class="Style11-1 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı padişahlarının bir kısmında müneccimlere ve nefesi kuvvetli hocalara karşı büyük bir eğilim vardır. Padişahlar içerisinde bu işlere en fazla önem verenlerden biri de Sultan İbrahim’dir. Sultan İbrahim çocukluğundan itibaren sıkıntılı günler geçirmişti. Bu yüzden tahta çıktığında psikolojik du­rumu iyi değildi. Bu sıkıntılarını gidermek ve erkek evlat sahibi olabilmek için birçok üfürükçü ve müneccimi sarayına doldurdu. Ancak bunların içerisinde hiç kimse ileride Cinci Hoca lakabıyla anılacak, Hüseyin Efendi kadar meşhur olamadı.</span></p>

      <p class="Style11-1 para-style-override-14" xml:lang="en-US"><span class="Font-Style79-2" xml:lang="tr-TR">Safranbolu’da doğan Hüseyin Efendi, o bölgenin meşhur bir hoca aile­sinden geliyordu. İlk eğitimini babası Şeyh Mehmed Çelebi’den alırken bü­yücülüğü de öğrendi. Daha sonra eğitimini tamamlamak için İstanbul’a geldi ve burada Süleymaniye Medresesi’ne devam etti. Burada öğrenciliği devam ederken, “kuvvetli nefesi” olduğu ve okuduğu dualarla her derde deva olduğu haberleri İstanbul’un her yerinde konuşuluyordu. Medresedeki hocasının başka bir göreve gitmesi üzerine geçimini sağlamak için kendisini tamamen sihir işlerine verdi. Bu durumu medresede hoş karşılanmadı ve Hüseyin Efendi dışlandı. Medreseden mezun olamamasına rağmen şöhreti İstanbul’un her yerine yayıldı. Bu sırada saraya gelen hocaların hiç birisi Sultan İbrahim’in rahatsızlıklarına çare bulamamıştı. Hüseyin Efendi’nin ününü duyan Kösem Sultan, oğlunun tedavisi için onu saraya çağırdı. Artık Cinci Hoca diye anılan Hüseyin Efendi, her gün saraya gelerek kokmuş nefesiyle “Emirü’l-Müminin ve İmamü’l-Müslimin”in suratına üfledi. Sultanın onun gelmesinden sonra günden güne iyileşerek, rahatlaması şöhretini iyice artırdı. Artık sarayda bir dediği iki edilmiyordu.</span></p>

      <p class="Style11-1 para-style-override-18" xml:lang="en-US"><span class="Font-Style79-2" xml:lang="tr-TR">Padişahın katında büyük bir iltifat gören Hüseyin Efendi’ye saray verildi ve 1642’de medrese tahsilini tamamlamamış olmasına rağmen Süleymaniye Medreseleri’ne hoca olarak tayin edildi. 1644’te devrin en güçlü adamı Veziri­azam Kemankeş Kara Mustafa Paşa’yı öldürtünce bütün ipler onun eline geçti. Anadolu kadıaskeri oldu. Hakkındaki iş takipçiliği yaptığı ve rüşvet aldığı gibi iddialar yüzünden bu görevden dört defa alındı, ancak her defasında geri geldi. Bazen İstanbul dışına sürüldü ise de, bir yolunu bulup padişahın affıyla geri döndü. Artık Cinci Hoca diye anılan Hüseyin Efendi, sultanın gözdelerinden Şekerpare Kadın ve Yusuf Paşa ile işbirliği yaparak devlet yönetiminde etkili birisi olmuştu. Devlet kadrolarına yapılacak tayin veya azillere karıştı. Girit seferinin açılmasında dahi etkili oldu. Kendisinin denetiminde olan medrese hocalıklarını ve kadılıklarını rüşvetle sattı. Hatta bazı görevler için açık artırma düzenledi. Bu sayede büyük bir servet sahibi oldu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Cinci Hoca’nın talihi Sultan İbrahim’in ölümü ile değişti. Hâmisini kaybet­mişti. Yeni padişah IV. Mehmed’in tahta çıkması dolayısıyla askere verilecek para hazinede olmadığı için devrin veziriazamı Sofu Mehmed Paşa, ondan 200 kese, yani 8 milyon akçe istedi. Fakat Cinci Hoca bunun 15-20 misli fazla bir servete sahip olmasına rağmen buna yanaşmadı. Bu hareketi ile aslında kendi ölüm fermanını imzalamıştı. Çevresi durumun kötü olduğunu belirtip, Cinci Hoca’yı bu parayı vermesi için uyarınca bir miktar ayarı düşük para vermeye razı oldu. Ancak iş işten geçmişti. Bu davranışına kızan veziriazamın emriyle Çavuşbaşı Abdülfettah Ağa, adamlarıyla Cinci Hoca’nın evini bastı. Onların gelmesi üzerine evinin damından atlayıp, komşusunun evine sığınan Hüse­yin Efendi yakalandı. Parasının yerini söylemesi için dövüldü. Yediği dayağa rağmen istenilen parayı vermeye yanaşmıyordu. Bunun üzerine evi arandı, yüzlerce kese akçe, altınlar, mücevherler, kürkler bulundu.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Onun bütün resmî evrakı incelenerek yediği rüşvetler ve usulsüz aldığı paralar hesaplandı. Nakit parası 3 bin kese, yani 120 milyon akçe olarak be­lirlendi. Sakladığı diğer paraların yerini söylemesi için, devrin meşhur celladı olan ve Sultan İbrahim’i de öldüren Kara Ali tarafından işkenceye alındı. İşkence sonucunda sakladığı yüzlerce kese parası bulundu. Cinci Hoca’nın servetinin büyük bir bölümü ayarı düzgün paralardan oluşuyordu. O devirde bu şekilde para bulmak çok zordu. Cinci Hoca’nın servetinin bir kısmı askere cülûs bahşişi olarak dağıtıldı. Bu paralar halk arasında “Cinci akçesi” diye anıldı.</span></p>

      <p class="Style22-1" xml:lang="en-US"><span class="Font-Style79-2" xml:lang="tr-TR">Ancak düzgün ayarlı bu paralar bir süre sonra devlet tarafından toplatılarak, darbhanede eritilip, içindeki gümüş oranı düşürüldü. Cinci Hoca’nın servetinin tamamına devlet tarafından el konulmamıştı. Süleymaniye Vakfı’ndan haksız yere aldığı 1.200.000 akçe bu vakfa iade edildi. Karısına, mihr-i müecceli olan 1000 altın verildi.</span></p>

      <p class="Style11-1 para-style-override-15" xml:lang="en-US"><span class="Font-Style79-2" xml:lang="tr-TR">Bir süre hapsedilen Cinci Hoca, manevî gücünden korkulduğu için Osmanlı’nın Afrika’daki en uzak bölgesi olan Habeş Eyaleti’nin İbrim Sancağı’na sancakbeyi olarak tayin edilerek İstanbul’dan uzaklaştırılmak istendi. Bu gö­revine giderken Karacabey civarında romatizması yüzünden gidemeyeceğini belirtip, geri dönmek için izin istedi. Kırım Hanı’nın da aracı olması üzerine geri dönmesine müsaade edildi. Ancak yıllarca topladığı servetini kaybetmeyi kabullenemiyordu. Her yerde mal ve paralarının haksız yere gasp edildiğini, servetinin ancak onda birinin padişahın hazinesine girdiğini, kalanın veziri­azam ve diğer ilgililerce cebe atıldığını söyledi. Adamları da her tarafta ileri geri konuşuyorlardı. Bu durum devlet adamlarına rahatsızlık verdi ve 1648 Kasım’ında öldürüldü.</span></p>

      <p class="Normal-1" xml:lang="en-US"/>
    </div>
  </div>
</body>
</html>
