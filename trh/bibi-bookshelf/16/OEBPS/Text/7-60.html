<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-60.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-60.html" xml:lang="tr-TR">
    <div class="Basic-Text-Frame">
      <p class="BB" id="toc_marker-61"><span class="Font-Style78" style="font-size:0.93em;">OSMANLI İMPARATORLUĞU’NDA KARDEŞ KATLİ</span></p>

      <p class="KB" id="toc_marker-61-1">Soru 1: Türk devlet geleneğinde devlet başkanı nasıl seçilirdi?</p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Türkler’in millet olarak tarih sahnesine çıkıp, devlet yapılarını oluşturmaları Mete Han (Oğuz Han) yönetimindeki Büyük Hun İmparatorluğu zamanında gerçekleşti. Bu yüzden daha sonraki dönemlerdeki birçok uygulama Oğuz töresi olarak adlandırılmıştır. Oğuz töresine göre devletin hanedanın ortak malı olduğu söylenir. Ancak bu yanlıştır. Ortak olan devlet değil, yönetimdir. Türk devlet geleneğine göre devlet hanedan üyeleri tarafından ortak olarak idare edilirdi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Türkler’de, devlet başkanı seçiminde bir sistem yoktu. Hanedanın her üyesinin devlet başkanı olma hakkı vardı. Bu durum tarih boyunca devamlı olarak kaosa sebep olmuştur.</span></p>

      <p class="KB" id="toc_marker-61-2">Soru 2: Osmanlılar’dan önceki uygulama nasıldı?</p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’ndan önceki bütün Türk devletlerinde devlet baş­kanı seçiminde bir sistem oluşturulmaması, devamlı olarak taht kavgalarını beraberinde getirmiştir. Genellikle hanedan üyelerine, isyan etmedikleri sürece dokunulmamıştır. Hatta isyan edenler birçok defa affedilmişlerdir. Ancak bu durum on binlerce insanın ölümüne sebep olmuştur.</span></p>

      <p class="Style51 para-style-override-13" xml:lang="en-US"><span class="Font-Style79-2" xml:lang="tr-TR">Büyük Selçuklu Devleti kurulduğunda, Tuğrul Bey hükümdar olmuş, ancak ülke hanedan üyeleri arasında yönetim sahalarına bölünerek idare edilmişti. Tuğrul Bey’in zamanında kardeşi İbrahim Yinal isyan etmiş, daha sonra da Alpaslan, kardeşi ve amca oğluyla mücadelede bulunmuştu. Büyük Selçuklular döneminde isyan etmedikleri müddetçe şehzâdeler öldürülmemişti.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Türkiye Selçuklularında da ilk başlarda isyan etmedikçe şehzâdelere do­kunulmadı. Ancak Anadolu’da da isyan ve taht kavgaları bitmek bilmedi. Daha öncekinden farklı olarak Türkiye Selçuklularında isyan etmemiş şehzâdeleri öldüren hükümdarlar oldu.</span></p>

      <p class="KB" id="toc_marker-61-3">Soru 3: Osmanlı İmparatorluğu’nda ilk kardeş katli ne zaman oldu?</p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun ilk hükümdarı olan Osman Bey, Ertuğrul Gazi’nin en küçük oğlu olmasına rağmen, ağabeylerinin itirazı olmadan beyliğin başına geçmişti. Bu yüzden de kardeşler arasında bir çatışma olmadı. Ancak Osman Bey, kendi hükümdarlığını çekemeyen amcası Dündar Bey’i öldürmek zorunda kaldı. Bu hanedan içerisinde dökülen ilk kandı.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osman Bey öldüğünde üç oğlu hayattaydı. Büyük oğlu Orhan Bey babası hayattayken, Osman Bey’in hastalığından dolayı beyliğin yönetimini fiilen ele almıştı. Bu yüzden babasının ölümünden sonra tahta çıkması zor olmadı. Tahta çıktığında da kardeşi Alaeddin derviş olup, devlet işlerine karışmadı. Diğer kardeşi Pazarlu Bey de ağabeyinin hükümdarlığını tanıyarak, onunla beraber fetihlere katıldı.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Orhan Bey’in büyük oğlu ve Rumeli fatihi Süleyman Paşa babası Orhan Bey’in tahtına en büyük adaydı. Ancak 1357’de bir av kazasında öldü. Süleyman Paşa’nın ölümünden sonra Rumeli fütuhatında onun yerini kardeşi Şehzâde Murad aldı. Bu da babası Orhan Gazi’nin ölümü üzerine Şehzâde Murad’ın rahatlıkla tahta çıkmasını sağladı.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">I. Murad tahta çıktığında Halil ve İbrahim isimli iki kardeşi vardı. Bunlar­dan Halil, Orhan Gazi’nin eşlerinden Theodora’dan doğmuştu. Theodora, daha önce Bizans İmparatorluğu yapan Kantakuzenos’un kızı idi. Şehzâde Halil aynı zamanda Bizans İmparatoru Ioannes’in kızı ile nişanlıydı. Bursa Sancakbeyliği yapan şehzâdenin, babası tarafından çok sevildiği ve Osmanlı tahtına aday olarak gösterildiği rivayetleri vardır. Hayattaki diğer Şehzâde İbrahim de, I. Murad’dan daha büyük olabilir.</span></p>

      <p class="Style51 para-style-override-13" xml:lang="en-US"><span class="Font-Style79-2" xml:lang="tr-TR">I. Murad, Osmanlı hakimiyetinden çıkan Ankara’yı geri aldıktan sonra Eskişehir civarına yönelerek, bu bölgede olan kardeşlerini ortadan kaldırdı. Osmanlı tarihleri bu olay hakkında fazla bilgi vermez. Şehzâdelerin isyan ettiklerine dair ufak kayıtlar vardır. Bu iki şehzâdenin öldürülmesi ile birlikte hanedanda ilk kardeş kanı akıtılmış oluyordu.</span></p>

      <p class="KB" id="toc_marker-61-4">Soru 4: İlk kardeş kanının akıtılmasından sonra nasıl gelişme­ler oldu ?</p>

      <p class="Style55 para-style-override-86" xml:lang="en-US"><span class="Font-Style79-2" xml:lang="tr-TR">I. Murad’dan sonra tahta çıkan Yıldırım Bâyezid savaş sahrasında kardeşi Yakup Çelebi’yi öldürttü. Kardeşinin isyan etme gibi bir durumu olmamıştı. Yıldırım’ın ölümünden sonra Fetret Devri Osmanlılar için çok acı tecrübelerle dolu geçti. Yıldırım’ın dört oğlu 11 yıl birbirleriyle mücadele ettiler. Osmanlı ülkesi parçalandı. Bu dönem Osmanlılar’da kardeş katlinin meşrulaşmasının zeminini hazırladı.</span></p>

      <p class="Style51 para-style-override-22" xml:lang="en-US"><span class="Font-Style79-2" xml:lang="tr-TR">Çelebi Mehmed kardeşlerini ortadan kaldırıp, tahta çıktıktan sonra da problemler bitmedi. Tahta geçtikten sonra bu kez de Timur’un eline esir düş­müş olan kardeşi Mustafa Çelebi ortaya çıktı. Mustafa Çelebi, Çelebi Mehmed’e yenildikten sonra Bizans’a sığındı ve Osmanlı için bir tehdit unsuru oldu.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Çelebi Mehmed öldüğünde Bizans’ın elinde bulunan kardeşi Mustafa Çelebi’nin yeniden harekete geçebileceği endişesinden dolayı sultanın ölümü uzun süre gizlendi. Hatta Şehzâde Murad ne olur olmaz diye Bursa’da cülûs etti. Ölüm haberi duyulunca Bizans’ın serbest bıraktığı Mustafa Çelebi, bütün Rumeli’ye sahip oldu. Vezirlerinin akıllı siyasetiyle amcasını mağlup eden II. Murad, küçük yaştaki iki kardeşi Yusuf ve Mahmud’un gözlerini kör ettirerek etkisizleştirdi. Hamidili’nde sancakbeyi olan kardeşi Mustafa’ya ise dokunmadı. Ancak Mustafa Çelebi, Anadolu beyliklerinin kışkırtmaları sonucunda isyan edince, yakalanarak öldürüldü. Yaşayan her şehzâde Osmanlı saltanatı için bir tehlike oluyordu.</span></p>

      <p class="KB" id="toc_marker-61-5">Soru 5: Fatih Kanunnamesi’nde kardeş katli nasıl kanunlaştı?</p>

      <p class="Style55 para-style-override-112" xml:lang="en-US"><span class="Font-Style79-2" xml:lang="tr-TR">II. Mehmed tahta çıktığında Osmanlı İmparatorluğu, Fetret Devri’nin sarsıntısını daha atlatamamıştı. Bizans’ın elinde muhtemelen Mehmed Çelebi’nin oğlu olan Şehzâde Orhan potansiyel tehlike olarak duruyordu. II. Mehmed tahta çıkar çıkmaz hayattaki tek kardeşi olan ve daha kundakta bulunan Şehzâde Ahmed’i öldürttü.</span></p>

      <p class="Style51 para-style-override-38" xml:lang="en-US"><span class="Font-Style79-2" xml:lang="tr-TR">Fatih, İstanbul’un fethiyle Osmanlı İmparatorluğu’nu toparladı, 1402’den itibaren devam eden kargaşaya son verdi. Fatih Sultan Mehmed devlet ve saray teşkilatını belirli düzenlere oturtup, kanunlaştırdı. Devlet teşkilatının kanunnâmesini yazdıran Fatih, kanunnâmenin içerisine saltanat verasetiyle ilgili bir madde de koydurttu: “Ve her kimesneye evladımdan saltanat müyesser ola, karındaşların nizâm-ı alem içün katl etmek münasibdir. Ekser ulema dahi tecviz etmiştir (onaylamıştır). Anınla âmil olalar (amel edeler)”.</span></p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">Fatih Sultan Mehmed, kardeş katlini ilk ortaya çıkaran padişah değildir. Onun hükümdarlığından önce Osman ve Orhan Gazi hariç bütün dedeleri kardeşlerini öldürmüşlerdir. Fatih, sadece mevcut durumu meşrulaştırdı. Bunu yaparken de özellikle Fetret Devri’nde oluşan Osmanlı devlet tecrübesine dayanmıştı.</span></p>

      <p class="Style51 para-style-override-18" xml:lang="en-US"><span class="Font-Style79-2" xml:lang="tr-TR">Kardeş katli meselesini Fatih’e yakıştıramayanlar da, sultanın adını leke­lememek için, bu kanunnâmenin batılılar tarafından yazıldığını ileri sürerler. Kanunnamenin tek nüsha hâlinde ve Viyana Arşivleri’nde bulunmasını da iddialarına delil olarak gösterirler. Ancak yapılan araştırmalar kanunnâmenin tek nüsha olmadığını, Osmanlı tarihleri içerisinde başka nüshalarının da bu­lunduğunu ortaya çıkarmıştır.</span></p>

      <p class="KB" id="toc_marker-61-6">Soru 6: Fatih’ten sonra neler oldu?</p>

      <p class="Style51 para-style-override-84" xml:lang="en-US"><span class="Font-Style79-2" xml:lang="tr-TR">Fatih’in kanunnâmeye koydurduğu maddenin ne kadar haklı olduğu ölümünden hemen sonra anlaşıldı. II. Mehmed’in ölümünden sonra iki oğlu II. Bâyezid ile Cem Sultan arasında yıllarca sürecek bir mücadele meydana geldi. Şehzâdelerin arasında iki defa meydan savaşı yapıldı. Savaşları kaybeden Cem Sultan, Hristiyanlar’ın eline geçti. Yıllarca Osmanlı İmparatorluğu’nun dış siyasetini etkiledi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Cem Sultan, bütün bu durumuna rağmen ağabeyinin daha önce yaptığı antlaşma teklifini tekrar öne sürmesini kabul etmeyerek, Anadolu’daki bazı eyaletlerin kendisine verilmesini istedi. Ancak Cem’in bu teklifini II. Bâyezid, “mülkün bölünemeyeceğini ve boşuna Müslüman kanının aktığını” söyleyerek reddetti. Devlet topraklarının aile fertleri arasında bölünmesinin kabul edilme­mesi, Osmanlılar’ın Türk devlet geleneğinden uzaklaşarak, merkezî bir devlet yapısı kazandığını açıkça göstermektedir.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Yavuz Sultan Selim’in saltanatının ilk yılları taht için kardeş kavgasının zirveye çıktığı bir dönem oldu. II. Selim devrinden itibaren büyük şehzâde haricindeki şehzâdelerin vali olarak görevlendirilmesine son verildi. Bu da taht kavgalarına son verdi. Tahta çıkan Osmanlı padişahı isyan etmeye fırsat bulamayan kardeşlerini rahatça ortadan kaldırıyordu.</span></p>

      <p class="KB" id="toc_marker-61-7">Soru 7: Kardeşlerin yanısıra, şehzadeler neden öldürüldü?</p>

      <p class="Style51 para-style-override-32" xml:lang="en-US"><span class="Font-Style79-2" xml:lang="tr-TR">Osmanlı tarihinde kardeş katlinin yanısıra, saltanata ortak çıkmaya ça­lışan şehzâdeler de öldürülmüştü. İlk şehzâde isyanı çok erken bir dönemde I. Murad zamanında oldu. I. Murad’ın üç oğlu vardı. Bunların her birisi bir Osmanlı sancağında yöneticiydi. Şehzâde Bâyezid, Kütahya’da; Yakup Çelebi, Karesi’de; Savcı Bey ise Bursa’da görevliydi.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Bu dönemde çok ilginç bir isyan meydana geldi. I. Murad, 1385’te isyan eden beylere haddini bildirmek amacıyla Anadolu’ya sefere çıkmıştı. Bizans İmparatoru V. Ioannes de dostluk antlaşması gereği Sultan Murad’ın yanın­daydı. Bizans İmparatoru ile Osmanlı hükümdarı seferde iken bu durumdan istifade eden Savcı Bey ve Bizans İmparatorunun oğlu Andronikos, birlikte isyan ettiler.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Babalarının henüz Anadolu’ya geçmiş olduklarını ve geri dönünceye kadar idareyi çoktan ele geçireceklerini düşünüyorlardı. Ancak evdeki hesap çarşıya uymadı. Durumu takip eden I. Murad tedbirini almıştı. Derhal geri dönerek isyanı bastırdı.</span></p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">I. Murad, Bizans İmparatoru V. Ioannes’ten asi oğlunun gözlerini oy­durmasını istedi. İmparator bu işe taraftar olmamasına rağmen sultandan korktuğu için oğlunun ve torununun gözlerine mil çektirdi. Ancak yine de hafif mil çektirdiği için Andronikos’un sadece bir gözü kör oldu. I. Murad da Şehzâde Savcı Bey’in gözlerine mil çektirdi, ancak, oğlunun yokluğunu fırsat bilip, isyan etmesine çok kızdığı için, bu hareketini bir türlü hazmedemiyordu. Sonuçta oğlunu boğdurttu.</span></p>

      <p class="Style51 para-style-override-39" xml:lang="en-US"><span class="Font-Style79-2" xml:lang="tr-TR">Babasına karşı isyan edip, başarıya ulaşan tek şehzâde Yavuz Sultan Selim oldu. Babasıyla yaptığı mücadeleyi kaybetmiş olmasına rağmen, askerin baskı­sıyla tahta çıktı. Böylece hem canını kurtarmış, hem de hükümdar olmuştu.</span></p>

      <p class="Style51 para-style-override-86" xml:lang="en-US"><span class="Font-Style79-2" xml:lang="tr-TR">Kanunî, kardeşi olmadığı için tahta rahat çıkmıştı. Ancak yaşlanıp, sefere çıkmamaya başlayınca dedikodular başladı. Şehzâdelerin çevresindekiler, onları babalarından daha iyi hükümdar olacaklarına dair kışkırttılar. Bunun sonucunda da Kanunî, oğulları Şehzâde Mustafa ve Şehzâde Bâyezid’i öldürttü.</span></p>

      <p class="Style55 para-style-override-13" xml:lang="en-US"><span class="Font-Style79-2" xml:lang="tr-TR">III. Mehmed devrinde ilginç bir gelişme meydana geldi. Dışarıyla irtibat kurarak, babasının yerine geçmek için faaliyet gösteren Şehzâde Mahmud ve annesi boğularak öldürüldü.</span></p>

      <p class="KB" id="toc_marker-61-8">Soru 8: I. Ahmed kardeşini neden öldürmedi?</p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">I. Ahmed, 1603’te tahta çıktığı zaman 15 yaşındaydı ve çocuğu yoktu. Bu yüzden önceki padişahların tahta çıkışlarında yapılanın aksine kardeşi Mustafa öldürülmedi. I. Ahmed’in şehzâdeleri olunca Mustafa öldürülmek istenmişse de devlet ricali ve halk tarafından bu davranış uygun bulunmadığından ger­çekleştirilememiştir. Bunda I. Ahmed’in babası III. Mehmed’in tahta çıktığı sırada 19 kardeşini öldürmesinin asker ve halk üzerinde bıraktığı menfi duru­mun etkisi vardı. I. Ahmed, 1617’de öldüğünde yerine devlet ileri gelenlerinin mutabakatıyla, o zaman 14 yaşında bulunan büyük oğlu Osman değil de, ölen padişahın hayattaki kardeşi Mustafa geçirildi. Bu zamana kadar saltanat baba­dan oğula geçerken, artık ailenin en büyüğü (ekberiyyet sistemi) tahta çıkmaya başlamıştı. Böylece Osmanlı veraset sisteminde yeni bir yöntem başlamış oldu.</span></p>

      <p class="KB" id="toc_marker-61-9"><span>Soru 9: Kardeş katli nas</span><span>ıl sona erdi?</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">I. Ahmed’den sonra kardeş katli hemen sona ermedi. Padişahlar kardeş­lerini yaşadıkları müddetçe kendileri için tehlike olarak görüyorlardı. Nitekim askerler, hayattaki şehzâdeleri padişahlar üzerinde bir tehdit unsuru olarak kullanmaya başlamışlar, bu yüzden de hükümdarlar fırsat buldukça kardeş­lerini öldürtmüşlerdir.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Genç Osman, Lehistan seferi sırasında kendisinden dört ay küçük olan kardeşi Şehzâde Mehmed’i öldürttü. Ancak bu iş için devrin şeyhülislâmı Esad Efendi’den müsaade alamamış, fetvayı şeyhülislâmlıkta gözü olan Rumeli Ka-dıaskeri Kemaleddin Efendi vermişti. Devrin kaynakları Şehzâde Mehmed’in öldürülmeden önce şu bedduayı ettiğini yazarlar:</span> <span class="Font-Style77-1" xml:lang="tr-TR">“Osman, Allah’dan dilerim ki ömr ü devletin berbad olup, beni ömrümden nice mahrum eyledin ise sen dahi saltanat süremeyesin”.</span></p>

      <p class="Style51 para-style-override-22" xml:lang="en-US"><span class="Font-Style79-2" xml:lang="tr-TR">Daha sonra tahta çıkan IV. Murad da fırsatını bulduğunda, özellikle İran’a karşı başarı kazandıkça, zaferlerini kullanarak kardeşlerini öldürttü. Bu yüzden öldüğünde hayatta kalan tek kardeşi İbrahim’in de psikolojisi bozulmuştu.</span></p>

      <p class="Style55 para-style-override-22" xml:lang="en-US"><span class="Font-Style79-2" xml:lang="tr-TR">IV. Mehmed, kardeşlerini öldürmeye çalışmışsa da başta valide sultan olmak üzere, devlet ileri gelenleri buna engel olmuşlardır. Hatta onun bu teşebbüsünü duyan halkın gösteri yaptığı söylenilir. IV. Mehmed’in teşebbüslerinin başarılı olmamasıyla kardeş katli dönemi sona ermiştir.</span></p>

      <p class="KB" id="toc_marker-61-10">Soru 10: Şehzadeler sarayda nereye hapsedildiler?</p>

      <p class="Style51 para-style-override-29" xml:lang="en-US"><span class="Font-Style79-2" xml:lang="tr-TR">IV. Mehmed, 1653’te hanedanın diğer erkek üyelerini Topkapı Sarayı’nda Harem’e bitişik “şimşirlik” denilen yerde hapsettirdi. Sultanın kardeşleri Şehzâde Süleyman, Şehzâde Ahmed ve Şehzâde Selim şimşirliğin ilk misafiriydiler. Bir adı da “kafes” olan bina 12 odadan meydana geliyordu. Binada şehzâdeler için hamamlar vardı. Yüksek duvarlarla ve şimşir ağaçlarıyla çevriliydi. Şehzâdegân Dairesi olarak yaptırılan bina adını çevresindeki ağaçlardan almıştı. Binanın çift taraflı demirlerle kilitlenen iki kapısı vardı. Kapıların hem önünde hem de arkasında zenci hadım ağalar nöbet tutarlardı.</span></p>

      <p class="Style51 para-style-override-41" xml:lang="en-US"><span class="Font-Style79-2" xml:lang="tr-TR">Şimşirlik binasını 1756’da gören Fransız tüccar Jean Claude Flachat, binanın sağlam bir kaleye benzediğini ve kasvetli bir görüntüsünün olduğunu söyler.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Şimşirlikte tutulan şehzâdeler tam bir hapis hayatı yaşarlardı. Kimseyle haberleşmelerine izin verilmezdi. Hastalandıklarında bile padişahtan izin alınmadan hekimler şimşirliğe gidemezlerdi. Şimşirlikte yaşayan şehzâdeler birbirleriyle de fazla görüştürülmezlerdi. Dönemin padişahı müsaade ederse, Eski Saray’da bulunan anneleri şimşirliğe gelerek oğullarını görebilirlerdi.</span></p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">XVIII. yüzyılın ortalarından itibaren şehzâdelerin şimşirlikte hayatları biraz rahatladı. 1753 ile 1757 yılları arasında tahta bulunan III. Osman zamanında şimşirlik binasının şekli değişti. Duvarlar alçaltılarak, binaya pencereler açıldı. Padişahlar, Beşiktaş’taki saraya veya başka saraylara gittiği zamanlar yanlarında şehzâdeleri de götürmeye başladılar.</span></p>

      <p class="KB" id="toc_marker-61-11">Soru 11: Şehzâdelerin sarayda hapsedilmesi ne netice verdi?</p>

      <p class="Style51 para-style-override-14" xml:lang="en-US"><span class="Font-Style79-2" xml:lang="tr-TR">Padişahlar bayram törenleri haricinde şimşirlikte yaşayan şehzâdelerle görüşmezdi. Hapis hayatı yaşayan şehzâdeler hocalardan eğitim de alamazlar, ancak cariyelerden bir parça okuma yazma öğrenirlerdi.</span></p>

      <p class="Style51 para-style-override-80" xml:lang="en-US"><span class="Font-Style79-2" xml:lang="tr-TR">Şimşirlik Osmanlı padişahlarının kardeş ve yeğenlerini toplu olarak öl-dürtmesini önledi. Fakat saraydaki şehzâdeler tahttaki padişah için zaman zaman bir tehdit unsuru olarak kullanıldılar. Şimşirlikteki hayat, Osmanlı tahtına çıkan padişahların silik kalmasına yol açtı. Özellikle XVII. yüzyılın ikinci yarısında tahta çıkan şehzâdelerin çoğu doğru düzgün eğitim almadıklarından ve dünyadan haberdar olamadıklarından tahta çıktıklarında ne yapacaklarını bilmiyorlardı.</span></p>

      <p class="KB" id="toc_marker-61-12">Soru 12: En son şehzâde ne zaman öldürüldü?</p>

      <p class="Style51 para-style-override-17" xml:lang="en-US"><span class="Font-Style79-2" xml:lang="tr-TR">IV. Murad’ın 1638’de kardeşi Kasım’ı öldürtmesinden 116 yıl sonra 1756’da bir şehzâdenin daha öldürüldüğü rivayet edilir, ancak somut bir bilgiye ulaşı­lamamıştır. Rivayete göre 1754 ile 1757 yılları arasında Osmanlı tahtında bulu­nan III. Osman kendisine rakip olarak gördüğü amcaoğlu Şehzâde Mehmed’i öldürtmeye kalktığında dönemin sadrazamı Hekimoğlu Ali Paşa padişaha karşı çıktı. III. Osman emrine karşı çıkan sadrazamına “hain” deyince Hekimoğlu Ali Paşa “Hainliği katilliğe tercih ederim” cevabını verdi. Bunun üzerine III. Osman sadrazamını 19 Mayıs 1755’te azletti. Aradan bir buçuk yıl geçtikten sonra Aralık 1756’da dönemin sadrazamı Bahir Mustafa Paşa’nın yardımıyla kardeşini zehirletti. Fakat dedikodular başlayınca sadrazamını azletti. O dönemde şimşirlikte hapis bulunan III. Mustafa’nın ağabeyinin akıbetine uğramamak için ilaç kullandığı rivayet edilir. III. Mustafa tahta çıkınca Bahir Mustafa Paşa’yı idam ettirmesinin bu konu ile ilgili olduğu söylenir.</span></p>

      <p class="KB" id="toc_marker-61-13">Soru 13: Şehzâdelerin çocukları ne olurdu?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Şehzâdelerin hizmetinde cariyeler ve hadım ağalar vardı. Fakat ağalar yanlarında biri olmadan şehzâdelerle görüşemezlerdi. Hadım ağalar şimşirlik binasının alt katında bulunan odalarda kalırlardı. Şehzâdelerin her türlü ihti­yacı şimşirlik binasındaki dairelerde karşılanırdı. Şehzâdeler cariyelerle cinsel ilişkiye girebilirlerdi, ama çocuk sahibi olamazlardı. Gebe kalan cariyelerin çocukları düşürülürdü. Şehzâdelerin sakal bırakmaları yasaktı. Sakal, padişah­lığın sembolü olarak görüldüğünden ancak tahta çıkan şehzâde “irsal-i lihye” adı verilen bir törenle sakal bırakırdı.</span></p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı tarihinde nadir olarak bazı şehzâdelerin tahta geçmeden çocuk­larının gizlice doğumu sağlanıp, sarayın dışında büyütüldüğü de olmuştur.</span></p>

      <p class="KB" id="toc_marker-61-14">Soru 14: Kardeş katlinin Osmanlı İmparatorluğu’na ne tesiri oldu?</p>

      <p class="Style51 para-style-override-15" xml:lang="en-US"><span class="Font-Style79-2" xml:lang="tr-TR">Kardeş katli, özellikle de küçük yaştaki şehzâdelerin öldürülmesi bugün bize vahşet gibi geliyor. Ancak herşeyi döneminin şartları içerisinde değerlen­dirmek gerekir. Osmanlı İmparatorluğu’nda yaşanan kardeş katli bütün Türk tarihinin meselesidir. Bunun temelinde de devlet başkanının seçiminde bir sistemin olmayışı, veliahtlık kurumunun oluşturulmayışı yatar. Günümüzün siyasî partilerinde bile bunun tesirleri görülür. Siyasi partilerimizde mevcut parti başkanından sonra yerine kimin geçeceği belli değildir. Bu durum Türk tarihindeki devlet başkanlığı geleneğiyle yakından alâkalıdır</span></p>

      <p class="Style51 para-style-override-18" xml:lang="en-US"><span class="Font-Style79-2" xml:lang="tr-TR">Kardeş katlini ortadan kaldırmak için veraset sisteminin oluşturulması gerekliydi. Veraset sistemi, uzun süre oluşturulamadı, ancak XVII. yüzyılın başlarından itibaren ekberiyyet, yani hanedanın en büyüğünün tahta geçmesi sağlanabildi. Ancak şehzâdelerin sarayda “şimşirlik” adı verilen dairede hapis tutulması olumsuz sonuçları da beraberinde getirdi. Hayatı ve devlet idaresini tanımadan sarayda hapis hayatı yaşayarak yetişen padişahların önemli bir kısmı silik şahsiyetler olmuşlardır.</span></p>

      <p class="Style51 para-style-override-86" xml:lang="en-US"><span class="Font-Style79-2" xml:lang="tr-TR">Kardeş katlinin meşrulaştırılıp, şehzâdelerin isyan etmeden öldürülmeleri, Osmanlılar’ı bütün Türk tarihi içerisinde farklı bir konuma taşımıştır. Bu sayede önceki Türk devletlerinde olduğu gibi Osmanlılar’da bölünme yaşanmamıştır. Türk tarihi incelendiğinde devletlerin taht kavgaları sonucunda birçok par­çaya ayrıldığı görülür. Birliğini sağlayıp, tek hükümdar otoritesini sağlayan Osmanlılar, bu sayede de Avrupa’ya karşı üstünlük kurmuşlardır. Olumsuz bir hadise, yani kardeş katli, 600 yıl devam edecek büyük bir imparatorluğun gerçekleşmesindeki en önemli köşe taşlarından birisidir.</span></p>

      <p class="Normal-1" xml:lang="en-US"/>
    </div>
  </div>
</body>
</html>
