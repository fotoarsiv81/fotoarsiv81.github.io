<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-69.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-69.html" xml:lang="tr-TR">
    <div class="Basic-Text-Frame">
      <p class="BB" id="toc_marker-70"><span class="Font-Style78" style="font-size:0.93em;">DİVÂN-I HÜMÂYÛN</span></p>

      <p class="Style55 para-style-override-105" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nun en büyük karar organı Divân-ı Hümâyûn’du. Üç kıtaya yayılan imparatorluk Topkapı Sarayı’nda bulunan Kubbealtı’ndaki Divân-ı Hümâyûn toplantılarıyla yönetilirdi.</span></p>

      <p class="KB" id="toc_marker-70-1">Soru 1: Divân-ı Hümâyûn nasıl kuruldu?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Bazı Osmanlı tarihleri Osman Gazi’nin zaman zaman “Divân” topladığını söylerler. Ancak bu muhtemelen aşiret yönetimindeki toplantılardan birisiydi. Üyeleri ve toplanma şekli belirlenmiş Divân-ı Hümâyûn değildi.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Orhan Gazi devrinde, devlet idaresinde vezir adı verilen bir görevlinin ortaya çıkmasından sonra Divân-ı Hümâyûn örgütlenmesi de gerçekleşti.</span> <span class="Font-Style77-1" xml:lang="tr-TR">Aşıkpaşazâde Tarihinde,</span> <span class="Font-Style79-2" xml:lang="tr-TR">devlet adamlarının divân toplantılarına burmalı dülbend, yani bir çeşit sarıkla katıldıkları yazılıdır. Bu da Divân’ın belli kurallara göre düzenlendiğini gösterir.</span></p>

      <p class="KB" id="toc_marker-70-2">Soru 2: Divân-ı Hümâyûn’a kimler katılırdı?</p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Divân-ı Hümâyûn, Orhan Gazi devrinde kurulduktan sonra devletin büyümesine paralel olarak gelişimini sürdürüp, Fatih Sultan Mehmed za­manında klasik hâlini aldı. Divân-ı Hümâyûn Fatih Sultan Mehmed devrine kadar bizzat padişahların başkanlığında, bu tarihten sonra da veziriazamın riyasetinde toplandı. Bu değişim, Fatih’in, İstanbul’un fethinden sonra Roma’nın imparatorluk, İslâm devletlerinin sultanlık ve Türkler’in hakanlık geleneklerini şahsında meczederek bir Osmanlı padişahı oluşturma fikrinin mahsulüydü. Bununla birlikte, bu yeni uygulamayla padişahlar divân top­lantılarını büsbütün terketmeyip, Harem’den Divânhâne’ye açılan ve Kasr-ı Adl (Adalet Kasrı) adı verilen kulenin içindeki kafesli bir bölme arkasından zaman zaman divânın işleyişini takip, nadiren de müdahale etmeye devam ettiler.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Fatih’in devletin idarî teşkilât ve teşrifâtında, yani protokolünde meydana getirdiği büyük yapısal değişim neticesinde yeni bir çehreye kavuşan Divân-ı Hümâyûn’a katılanlar iki ana gruba ayrılmaktaydı:</span></p>

      <p class="Style55 para-style-override-20" xml:lang="en-US"><span class="Font-Style79-2" xml:lang="tr-TR">Erkân-ı erbaa ismiyle anılan ve başta veziriazam olmak üzere vezirler, kadıaskerler, defterdarlar ile nişancıdan oluşan ilk zümre divânın aslî üyeleri olup, divânda fikir beyan etme ve karar verme yetkisine sahiptiler. Bu asli üyelerin arasına bazı görevliler de şartlı olarak dâhil olabilmekteydi. Bunlardan yeniçeri ağaları, vezir rütbesinde iseler, divâna katılabilirlerdi. Üzerinde vezirlik payesi de bulunan Kaptanıderyalar da İstanbul’da bulundukları zaman divân toplantısına iştirak ederlerdi. Beylerbeyilerden herhangi birisi İstanbul’da iken aynı şekilde divâna katılma hakkına sahipti. Ancak XVIII. yüzyıldan itibaren beylerbeyiler divân toplantılarına katılmadılar.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Divân-ı Hümâyûn’un asli üyesi olmayıp, toplantılara katılan diğer görev­liler ise maiyetinde divân bürokrasini yürüten bir kâtipler zümresi bulunduğu halde reisülküttâp, büyük ve küçük tezkireciler, çavuşbaşı, kapıcılar kethüdâsı, teşrifâtçı, asesbaşı, subaşı, muhzırbaşı, bostancıbaşı, Divân-ı Hümâyûn ter­cümanı, divân imâmı, duacı, tenbihci, divân şeyhi gibi görevlilerdi. Divân-ı Hümâyûn hizmetkârları ismiyle de anılan bu ikinci grup, divâna fikirleriyle değil hizmetleri ile iştirak ederler ve asli üyelerin aksine toplantı müddetince ayakta beklerlerdi.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Bizzat padişahın orduya komuta ettiği seferlerde, Divân-ı Hümâyûn yine veziriazamın başkanlığında toplanırdı. Veziriazam idaresinde yürütülen sefer­lerde ise, orduda veziriazam riyasetinde toplanan bir divândan farklı olarak, divânın nihaî başkanı olan padişahın o sırada bulunduğu merkezde de asıl Divân-ı Hümâyûn toplanırdı. Bu divâna, sadâret kaymakamı başkanlık etmekte ve sefere giden asli üyelerin yerine merkezde kalan vekilleri ile sefere iştirak etmeyen diğer divân üyeleri katılmakta idi.</span></p>

      <p class="KB" id="toc_marker-70-3">Soru 3: Divân-ı Hümâyûn ne zaman toplanırdı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Sıradan bir Divân-ı Hümâyûn’un periyodik toplantı günleri, zamana, padişahların bu husustaki şahsi kanaatlerine ve dönemlere göre önemli deği­şiklikler göstermiştir.</span></p>

      <p class="Style55 para-style-override-35" xml:lang="en-US"><span class="Font-Style79-2" xml:lang="tr-TR">Genel bilgilerimize göre Orhan Bey zamanından Fatih Sultan Mehmed zamanına kadar Divân-ı Hümâyûn, genellikle haftanın hemen her günü sabah namazından sonra toplanıp, öğlene kadar çalışmaktaydı. Fatih’in divânın baş­kanlığından çekilip, arza girme uygulamasını başlatmasından sonra, Divânın aslî üyelerinin haftanın dört günü huzura çıkarak kendi memuriyet sahaları hakkında padişaha bilgi vermeleri âdeti benimsendi. XVI. yüzyılın sonlarına doğru Divân toplantıları haftanın yalnızca dört günü, Cumartesi, Pazar, Pazartesi ve Salı günleri yapılmaya başlandı. III. Murad devrinde sadece Salı ve Pazar günleri arz yapılması usulü kabul edilerek, her divân günü arza girilmesi âdetinden vazgeçildi. III. Mehmed devrinde ise toplantı günleri Salı ve Pazar olmak üzere haftada iki güne indirildi ve Salı günleri de arza girme günü olarak tahsis edildi.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Fikret Sarıcaoğlu’nun Başbakanlık Osmanlı Arşivi’nde bulduğu bir masraf defterindeki kayıtlar özellikle 1745-1790 arasında Divân-ı Hümâyûn’un hangi tarihlerde toplandığını büyük oranda ortaya çıkardı. Sarıcaoğlu’nun bulduğu kayda göre Divân’ın, I. Mahmud devrinde ayda 3 defa, III. Osman döneminde daha çok 2 kez, III. Mustafa devrinde çoğunlukla 2, nâdiren 1 kez, I. Abdül-hamid devrinde 1 ve Sultan III. Selim’in saltanatının ilk üç yılından sonra iki ayda bir defa toplandığını söylemek mümkündür. Yine bu deftere göre Divân Ramazan ve Kurban Bayramlarında muhakkak toplanırken, yangınlarda ise toplantı yapılmamakta, başlamışsa bile yarıda bırakılmaktaydı. Ramazan ay­larında da birkaç istisna dışında toplantı yapılmazdı.</span></p>

      <p class="KB" id="toc_marker-70-4">Soru 4: Divân-ı Hümâyûn nerede toplanırdı?</p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Osmanlı saraylarında Divân-ı Hümâyûn toplantıların yapıldığı mahaller olan divânhâneler hakkında, ilk dönemlere dair bilgimiz sınırlıdır. İlk Os­manlı sarayı olan Bursa sarayı bütünüyle ortadan kalktığı ve bu sarayla ilgili kaynakların yetersiz olması yüzünden burada bir divânhânenin mevcut olup olmadığını, şayet varsa sarayın neresinde yer aldığını ve mimarî özelliklerini maalesef bilemiyoruz.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">1877-1878 Osmanlı-Rus savaşında büyük hasar gören, bu yüzden de bize tam olarak intikal etmeyen Edirne Sarayı’nda divân toplantıları için tahsis edilmiş bir Kubbealtı vardı. Burası, sarayın Divân Kapısı’ndan girilen ve Divân Meydanı denilen üçüncü avlusunda yer almaktaydı. Ne zaman inşa edildiği tam olarak bilinmeyen bu bina, dikdörtgen planlı, içerden kubbe, dışardan da ahşap çatı ile örtülü bir yapıydı. Girişin karşısında, padişahın divân toplantılarını gizlice takip etmesine imkân tanıyan kafesli bir pencere vardı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Topkapı Sarayı’nda Divân-ı Hümâyûn toplantıları, Kanunî zamanına kadar sarayın ikinci avlusunda, bugünkü divânhânenin hemen arkasında yer alan Eski Divânhâne’de yapılırdı. Bugünkü üç kubbeden oluşan Kubbealtı binası, Eski Divânhâne’nin yetersiz kalması üzerine, Kanunî’nin saltanatı başlarında, Veziriazam Makbul/Maktul İbrahim Paşa tarafından yaptırıldı. 1665’te bir cari­yenin dikkatsizliği nedeniyle çıkan yangında Topkapı Sarayı’nın birçok bölümü gibi bu bina da tahrip olunca, dönemin padişahı IV. Mehmed, bütün yanan mahallerin derhal tamirini emretti. İlk olarak ahşaptan yapılmaya başlanan yeni Kubbealtı binası, padişahın beğenmemesi üzerine yıkılarak, kârgirden olmak üzere yeniden yapıldı. Bu yeni binanın eski şekline tamamıyla bağlı kalınarak mı yaptırıldığı yoksa tadil edilerek mi yapıldığı belli değildir. 1792 ve 1819’da asli yapı muhafaza edilerek bazı tamirâtlar yapıldı.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Kubbealtı’nın üç kubbesinden divânhâne ismiyle anılan birisi, divân toplantı mahalliydi. Bu kısımda, divân üyelerinin teşrifât kaidelerine göre belirlenmiş oturma yerleri vardı. Veziriazam ve vezirlerin oturduğu ve yerden yarım metre kadar yükseklikteki sedirin üst kısmında, sadrazamın oturduğu yerin hemen arkasında, padişahın gizlice divân toplantılarını dinleyebildiği Kasr-ı Adl isimli odanın kafesli penceresi bulunurdu. Divânhâne’nin bitişiğinde, kapıdan giri­lince sağ taraftaki ikinci kubbenin altında, Divân-ı Hümâyûn hacegânı, maliye kalemlerinin halife, kâtip ve şâkirdleri bulunurdu. Bu ikinci kubbe ile üçüncü kubbe arasında yer alan ve reisülküttâp tahtası ismi verilen bölüm, reisülküttâba bağlı olarak divân bürokrasisini yürüten Divân-ı Hümâyûn kâtiplerinin yeriydi. Üçüncü kubbenin altındaki mahal, Divân-ı Hümâyûn’da tutulan defterdarlıkla ilgili her türlü kaydın sandıklar içinde muhafaza edildiği Defterhâne-iÂmire’ydi. Bu kısım, divân günleri ancak padişahın sadrazamda bulunan mührüyle açı­labilir, divân sonunda da yine bu mühürle kapatılırdı.</span></p>

      <p class="Style55 para-style-override-22" xml:lang="en-US"><span class="Font-Style79-2" xml:lang="tr-TR">Bu üç kubbenin etrafında, muhtelif bölümler hâlinde, sadrazamın divit odası, vezirlerin dinlenmeleri için odalar, kahve ocağı gibi çeşitli kısımlar ve divân günleri matbah emini, şehremini, tersane emininin divân erkânına hizmet için bekledikleri seki isimli yer vardı.</span></p>

      <p class="Style55 para-style-override-47" xml:lang="en-US"><span class="Font-Style79-2" xml:lang="tr-TR">Veziriazam, Divânhâne’deki sedirde, Kasr-ı Adl’e açılan kafesli pencere­nin hemen önüne, vezirler ise onun sağ tarafına mevkilerine göre otururlardı. Veziriazamın solunda kadıaskerler yer alır, kapının girişine yakın bir yerde defterdarlar, onların karşısında da nişancı otururdu. Rumeli beylerbeyi, şayet İstanbul’da bulunmakta ise divâna katılarak, en kıdemsiz vezirin yanına otu­rurdu. Divâna katılan beylerbeyilerden mazul olanlar defterdarlar veya nişan­cının yanında, mazul olmayanlar ise vezirlerin yanında otururlardı. Kâtipler, Kubbealtı’nın kendilerine ayrılmış kısımlarında, odayı “U” şeklinde çevreleyen masanın etrafında, minderler üzerine oturarak çalışırlardı.</span></p>

      <p class="KB" id="toc_marker-70-5">Soru 5: Divân toplantıları esnasında ne gibi protokol kuralları uygulanırdı?</p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Divân-ı Hümâyûn toplantıları, simgelerle yüklenmiş, katı ve teferru­atlı teşrifat geleneklerine bağlı olarak icra edilirdi. Bu konuda İsmail Hakkı Uzunçarşılı’nın Osmanlı İmparatorluğu’nun Merkez ve Bahriye Teşkilâtı isimli eserinde önemli bilgiler verilir.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Divân halkı sabah namazını genellikle Ayasofya Camii’nde kılardı. Bu arada yeniçeri ocağı ve süvari bölükleri ağalarıyla bir miktar yeniçeri caminin Bâb-ı Hümâyûn isimli giriş kapısına bakan minaresi önünde, önceden belirlenmiş yerlerinde, iki sıra hâlinde dizilirler, bir müddet sonra namazdan çıkan divân azaları ile vezirler de buraya gelerek mevkilerine uygun olarak saftaki yerlerini alırlardı. Nihayet toplanma tamamlanınca meydan duacısı yüksek sesle dua edip, onun “Fatiha” demesiyle hep birlikte Fatiha sûresi okunur, sarayın ilk kapısı olan Bâb-ı Hümâyûn açılırdı.</span></p>

      <p class="Style55 para-style-override-24" xml:lang="en-US"><span class="Font-Style79-2" xml:lang="tr-TR">Vezirler, reis tahtası önünde kendilerini bekleyenlerin selâmını aldıktan sonra, bütün erkân Divânhâne’ye girip, herkes yerli yerinde ayakta beklerdi. Önce ikinci vezir sağ ve solundaki divân azasına selâm verip oturur, sonra da diğerleri oturur ve sadrazamın gelmesini beklemeye başlardı. Bu sırada sakabaşı, Divânhâne’dekilere, helvâhâneden mevsim yaz ise buzlu şerbet, kış ise macun ikram ederdi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Sabah namazını kendi konağında kıldıktan sonra divâna gitmek için hazırlanan sadrazam, cebeci çavuşunun divân azalarının kendisini beklemekte olduğunu haber vermesi üzerine, kethüdâsı ve maiyeti ile birlikte saraya gelirdi.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Herkes yerli yerine oturduktan sonra, iki görevli hazine önünde Fetih sûresinini okumaya başlar, bu sırada ocak muhzırı kapıkulu askerlerinin memnuniyetinin nişânesi olarak divân erkânına akide şekeri dağıtırdı. Fetih sûresinin bitmesiyle birlikte yeniçerilere çorba dağıtılırdı. Yine bu sırada ça-vuşbaşı ve tezkereciler tarafından hazine ve defterhânenin mühürleri açılıp, o gün kullanılacak defterler Divânhâne’ye getirilirdi.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Nihayet bütün hazırlıkların tamamlanması üzerine, çavuşbaşı ağa elin­deki asayı yere vurur, bu işâret üzerine Divân-ı Hümâyûn toplantısı başlardı. Genellikle öğlene kadar süren toplantı, tıpkı başladığı gibi, çavuşbaşı ağanın asasını yere vurmasıyla sona ererdi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Müzakereler bitince Divânhâne’ye, birisi sadrazamın, birisi vezirlerin, birisi de kadıaskerlerin önünde olacak şekilde üç sofra kurulurdu. Yemekler, divândan sonra arza girilecekse, padişahın arz için müsaade verdiğine dair hatt-ı hümâyûnun okunmasından sonra, eğer divân ulufe divânı ise ulûfelerin dağıtılmasından sonra yenirdi.</span></p>

      <p class="Style55 para-style-override-24" xml:lang="en-US"><span class="Font-Style79-2" xml:lang="tr-TR">Yemeğin bitmesinden sonra, şayet o gün arz günü değilse ve gerek görü­lürse divân toplantısı bir süre daha devam ettirilir, görüşülecek bir meselenin kalmaması üzerine divân dağılarak herkes kendi konağına dönerdi.</span></p>

      <p class="KB" id="toc_marker-70-6">Soru 6: Divân-ı Hümâyûn’da işlemler nasıl yürütülmekteydi?</p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Divân’da önce devletin dahilî ve haricî meseleleri görüşülür ve bu konularda alınan kararlara dair evrak hazırlanırdı. Bundan sonra herhangi bir işin veya davanın halli için divâna gelen halkın dinlenmesine başlanırdı. Dışarıda bekle­yenler, çavuşlar ve kapıcılar marifetiyle, kafileler hâlinde ve bir sıra tertibinde divâna getirilirler, çavuşbaşı ve kapıcılar kethüdâsı bu kimseleri bulundukları yerden alarak Divânhâne’ye sokardı. Divân-ı Hümâyûn’a sunulan arzuhaller, sadrazamın huzurunda, önceleri reisülküttâp tarafından okunurken, XVIII. yüzyılın başlarından itibaren bu vazifeyi büyük ve küçük tezkireciler ifa etmeye başladılar.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Divân-ı Hümâyûn’u en fazla meşgul eden meseleler, imparatorluğun dört bir yanından gelen istek sahiplerinin talepleri ile yerel kadının verdiği kararı beğenmeyen, kendi bölgesindeki memurlardan baskı gördüğünü iddia eden, birisiyle anlaşmazlığa düşen ya da daha başka sebeplerle şikâyetlerini divâna intikâl ettiren kimselerin davaları idi. Divânda davalı ve varsa davacı bizzat kendi kendini müdafaa eder, lüzum görülürse yerel kadıdan bu konuda bilgi istenir ya divândan çavuşlar veya mübaşir adı verilen görevliler o bölgeye gön­derilerek araştırma yapılırdı. İsteyen herkes, din, dil, ırk ve içtimaî mevkii farkı</span> <span class="Font-Style79-2" xml:lang="tr-TR">gözetilmeksizin divâna müracaat edebilirdi. Yapılan muhakeme neticesinde suçu sabit görülenler hangi makamda olurlarsa olsunlar, suçlarının durumuna göre azil, sürgün gibi cezalara ve hatta idam edilebilirlerdi. İdam dahil alınan karar derhal uygulanırdı. Divâna başvuranlardan Türkçe bilmeyen kimselerin sözleri Divân-ı Hümâyûn tercümanı tarafından tercüme edilirdi.</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">Divân erkânı, muayyen bir iş bölümü ile çalışırdı. Kanunnâmelerde “vekil-i mutlak” sıfatıyla anılan ve bu sıfatı tayini sırasında kendisine verilen, üzerinde dönemin padişahının ismi yazılı beyzî şeklindeki mühr-i hümâyûnla simgelen sadrazam, padişah adına divânın başkanı, dolayısıyla da en yetkili azası ve koordinatörüydü. Veziriazam, huzurunda okunan arzuhallerdeki meseleler hakkında kesin bir karara varamadığında, meseleyi, şer’î bir dava ise kadıas-kere, malî bir dava ise defterdara, toprakla ilgili bir konu ise nişancıya havale ederdi. Divânda kendi sahalarında padişahın vekili konumunda bulunan bu kimseler, lüzum görürlerse davayı, daha sonra etraflıca incelemek üzere, kendi divânlarına intikal ettirirlerdi. Devlet işlerinde tecrübe kazanmaları amacıyla divâna dâhil edilen Kubbealtı vezirleri, kendilerine bir şey sorulmadıkça mü­zakerelerde, herhangi bir şey yapmadan otururlardı. Şikâyetçilerin fazla olması durumunda, sadrazamın müsaadesiyle ikinci vezir de dava dinler, tayin, azil ve maaş zammı haricindeki işleri hallederdi. Ayrıca vezirler nişancının işinin çok olduğu zaman, yine sadrazamın emriyle, ferman ve beratlara tuğra çekmede nişancıya yardım ederlerdi.</span></p>

      <p class="KB" id="toc_marker-70-7">Soru 7: Divân-ı Hümâyûn’un yetkileri nelerdir?</p>

      <p class="Style55 para-style-override-24" xml:lang="en-US"><span class="Font-Style79-2" xml:lang="tr-TR">Padişahın vekillerinin iştirakiyle ve padişah adına tertip edilen Divân-ı Hümâyûn, XVII. yüzyılın sonlarına kadar Osmanlı İmparatorluğu’nun en güçlü müesseselerinden biriydi. Okul kitaplarında, bu kurumun günümüzün bakanlar kuruluna benzetilmesi hatalıdır ve bu kurumun idarî felsefesinin anlaşılmasını imkânsız kılmaktadır.</span></p>

      <p class="Style55 para-style-override-35" xml:lang="en-US"><span class="Font-Style79-2" xml:lang="tr-TR">Ahmet Mumcu, Divân-ı Hümâyûn’un yetkilerinin siyasî, hukukî ve iktisadî-malî olmak üzere üç başlık hâlinde değerlendirilebileceğini söyler. Buna göre divânın siyasî yetkileri, hiçbir fark gözetmeksizin bütün Osmanlı tebaasının emniyetinin sağlanması, devlet kademelerinde gerekli tayin, terfi veya azillerin yapılması, yabancı devletlerle ilişkilerin esasının belirlenmesi, savaş ve barış şartlarının saptanması, elçi kabulü, elçilerden gelen taleplerin değerlendirilmesi gibi geniş bir yelpazeye yayılmaktaydı.</span></p>

      <p class="Style55 para-style-override-38" xml:lang="en-US"><span class="Font-Style79-2" xml:lang="tr-TR">Hukukî yetkileri, padişah adına örfî kanunların hazırlanmasından, bir suç işleyen ya da hakkında şikâyet bulunan reayâ ve askerî sınıf mensuplarının muhakeme edilmesi, daha evvel eyâlet divânlarında, yerel mahkemelerde ve hatta Divân-ı Hümâyûn’da sonuca bağlanmış bir davanın taraflardan birinin müracaatı üzerine tekrar görüşülmesi, bir davanın yeniden görüşülmek üzere başka bir mahkemeye havale edilmesi, suçu sabit bulunanların cezalarının infaz edilmesine kadar oldukça geniş bir alanı kapsamaktaydı.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">İktisâdî-malî yetkileri ise, verginin etkili ve âdil bir şekilde toplanmasını sağlamak, vergi politikalarını belirlemek, arazilerin statülerinin tespit ve muhafaza edilmesi, para politikalarının tayini, yerli ve yabancı ticaretin yönlendirilmesi, iltizâm ve mukataa işlerinin düzenlenmesi gibi hayli genişti.</span></p>

      <p class="Style55 para-style-override-86" xml:lang="en-US"><span class="Font-Style79-2" xml:lang="tr-TR">Divân-ı Hümâyûn, günümüzdeki meclis, bakanlar kurulu ve yargı tarafından yürütülen yasama, yürütme ve yargı işlemlerini tek başına üstlenmişti.</span></p>

      <p class="KB" id="toc_marker-70-8">Soru 8: Divân-ı Hümâyûn, elçilere karşı bir gösteriş vasıtası olarak nasıl kullanıldı?</p>

      <p class="Style55 para-style-override-18" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’na gelen elçilerin kabulü için kurulan divâna “elçi divânı” adı verilirdi. Elçiler, hükümdarlarının nâmelerini takdim etmeleri için Divân-ı Hümâyûn’a arz günleri davet edilirlerdi. Ancak, eğer acil bir durum yoksa, elçiler genellikle kapıkulu askerine ulûfe, yani maaş dağıtımının yapıl­dığı gün Divân-ı Hümâyûn’a kabul edilirler, böylece de Osmanlı’nın ihtişamı kendilerine gösterilmiş olurdu. Hem ulûfe dağıtılan hem de elçi kabul edilen bu divânlara “büyük divân” ya da “galebe divânı” denilirdi.</span></p>

      <p class="Style55 para-style-override-39" xml:lang="en-US"><span class="Font-Style79-2" xml:lang="tr-TR">Elçilerin, gerek divâna kabullerinde gerekse huzura çıkışlarında kılı kırk yaran protokol kurallarına bağlı olarak hareket etmek zorundaydılar. Bu kaidelere uymayan bazı elçiler zaman zaman huzura kabul edilmemiş, hatta hakaretlere maruz kalarak saraydan kovulmuşlardı.</span></p>

      <p class="KB" id="toc_marker-70-9">Soru 9: Yabancıların Divân-ı Hümâyûn hakkındaki intibaları nelerdir?</p>

      <p class="Style55 para-style-override-35" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’na elçilikle veya seyahat amacıyla gelip Divân-ı Hümâyûn toplantılarına ya da sadece bu esnada yapılan teşrifât ve merâsimlere şahit olan, bu konuda bir şeyler duyan birçok kimse eserlerinde bundan az ya da çok bahsetmeden geçememişlerdir. Yabancıların Divân-ı Hümâyûn’un çalışmaları arasında en çok vurguladıkları ve genellikle sitayişle bahsettikleri konu, âdaletin tevziinde insanlar arasında herhangi bir fark gözetilmemesi ve hakkın sahibine teslimi ile suçluların cezalandırılmasında gösterilen sürattir. Michel Baudier, buna küçük bir örnek teşkil etmektedir:</span></p>

      <p class="Style55 para-style-override-15" xml:lang="en-US"><span class="Font-Style79-2" xml:lang="tr-TR">“Divân öyle bir heyettir ki, burada toplanan kimseler her ne sebeple olursa olsun talep edenlere müsavat üzere adalet tevzi ederler. En iyisi, tarafların servetlerini başka yerlerde olduğu gibi karşılarında bulunan kimselerin akılsız­lıklarından istifade ederek zenginleşen adliye memurlarına kaptırmağa ne de tazmini kabil olmayan vakit israf etmeğe muhtaç olmadan, bu heyetçe kabul edilerek davalarını bizzat kendilerinin söylemeleridir (Sözlerim halka hizmet­leri ve muhakemeleriyle yardım edenlere karşı beslediğim saygıyı ihmal etmez ve esasen onlar bahis mevzu değildirler). Halka bu kolaylık temin edilmiştir; birisi aleyhinde dava açan bir kimse onu yakalayarak divâna getirir ve divân bu davaya bakmazlık edemez. Orada hareket tarzlarının doğru olduğunu iki şahidin kısa ve şifahî şahadetleriyle ispat eder ise dava kolaylıkla hallolunur ve icrası da zor olmaz; hatta karar divândan sonraya ertelenip hâkimlerden birine havale edilse bile Fransa’da câri olan can sıkıcı gecikmeler ve korkunç aksilikler Türkiye’de bulunmadığı için kararın vaktinde çıkmasına mâni olmuş olmaz”.</span></p>

      <p class="Style55 para-style-override-14" xml:lang="en-US"><span class="Font-Style79-2" xml:lang="tr-TR">Yabancıların dikkatini çeken bir diğer konu da divân sonrası yenilen ye-ineklerin inanılmaz çeşitliliğidir. Adalet Kasrı’ndaki divâna nazır pencere de bu eserlerde, Divân-ı Hümâyûn tasvirlerinin ayrılmaz bir parçası olarak yerini alır.</span></p>

      <p class="KB" id="toc_marker-70-10">Soru 10: Şeyhülislâm niçin Divân-ı Hümâyûn üyesi değildi?</p>

      <p class="Style55 para-style-override-11" xml:lang="en-US"><span class="Font-Style79-2" xml:lang="tr-TR">Osmanlı İmparatorluğu’nda dinî meseleleri yürütmekle görevli en üst düzey devlet adamı şeyhülislâm Divân-ı Hümâyûn üyesi değildi. Şeyhülislâmın Divân-ı Hümâyûn üyesi olmamasını Osmanlı İmparatorluğu’nun laik olduğuna bağlayanlar vardır. Ancak bu hatalı bir yaklaşımdır. Şeyhülislâmlık XV. yüzyılda ortaya çıkmış ve aynı yüzyıl içerisinde kadıaskerliğin üzerine çıkmış dinî bir makamdı. Divân-ı Hümâyûn’un üyeleri daha önceki dönemlerde belirlenmiş olduğu için şeyhülislâm zamanla kadıaskerliğin üstü bir makam hâline gelme­sine rağmen bu kuruma üye yapılmamıştır. Osmanlı İmparatorluğu, statükoya çok önem veren bir devletti. İdareciler, zamanında kanunlarla düzenlenmiş bir durumun bozulmasını istemezlerdi. Nitekim reisülküttâplık da zamanla nişancılıktan daha önemli bir makam hâline gelmiş, ancak onlar da Divân-ı Hümâyûn üyesi olamamışlardır.</span></p>

      <p class="Normal-1" xml:lang="en-US"/>
    </div>
  </div>
</body>
</html>
