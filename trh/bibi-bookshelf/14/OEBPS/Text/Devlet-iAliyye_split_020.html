<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devlet-iAliyye</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f2daac5c-cfbc-4712-84f0-38e3360736da" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Büyük Bunalım (1571-1610):<br class="chapter" />
  Köklü Değişim</h1>

  <p class="normal">16. yüzyıl sonlarında, 17. yüzyıl başlarındaki büyük bunalımı hazırlayan önemli gelişmeler olarak: büyük nüfus artışı, Avrupa’da savaş teknolojisinin ve gümüş bolluğunun etkisi altında Osmanlı klâsik askerî ve mâlî düzeninin sarsılması, Safavîler ve Habsburglarla uzun savaş dönemi ve onun doğurduğu mâlî bunalım göz önüne alınmalıdır.<sup class="calibre3"><a href="../Text/Devlet-iAliyye_split_031.html#footnote-100-119" id="footnote-100-119-backlink">[119]</a></sup></p>

  <p class="normal">Daha 16. yüzyıl ortalarında, özellikle Şehzâde Mustafa ve Şehzâde Bayezid olayları sırasında, Anadolu’da şiddetli bir kaynaşma başlamıştı. Bir yandan askerî sınıfa geçme amacı ile rakip şehzâdeler hizmetine giren binlerce başıboş Anadolu köylü genci, <span class="ideitalik">yevmlüler, levendler</span> adı ile bu kargaşayı desteklerken, öbür yandan timarı az veya timarsız <span class="ideitalik">eli-emirlü</span> ve <span class="ideitalik">ma'zul</span> sipahiler, bu kaynaşmanın ön safında ortaya çıkmışlardır.<sup class="calibre3"><a href="../Text/Devlet-iAliyye_split_031.html#footnote-100-120" id="footnote-100-120-backlink">[120]</a></sup> Öbür yandan, <span class="ideitalik">ilmiyye</span> mesleğinin vergi bağışıklığı gibi ayrıcalıklarından yararlanmak isteyen, fakat soygunculuk ve hatta eşkiyalığa sürüklenen binlerce Anadolu delikanlısı, <span class="ideitalik">sûhte/softa</span> adı altında medreselerin çatısı altında toplanıyor, yahut dağ başlarında kendi medreselerini veya çetelerini kuruyorlardı.<sup class="calibre3"><a href="../Text/Devlet-iAliyye_split_031.html#footnote-100-121" id="footnote-100-121-backlink">[121]</a></sup> Eskiden Anadolu’nun fazla nüfusu için Balkanlar, bir taşma ve göç bölgesi idi, <span class="ideitalik">uclar</span> ise askerî hizmete girmek isteyenlerin <span class="ideitalik">gönüllü, garip-yiğit</span> adı ile koşuştukları bir er meydanı idi.</p>

  <p class="normal">16. yüzyılın ikinci yarısında, bir yandan Avrupa’da yayılma durakladı; yeni timar olanakları kalmadı ve <span class="ideitalik">uc akıncı</span> kurumu çöktü; öbür yandan, yukarıda söylediğimiz gibi, büyük nüfus artışı nedeni ile çorak Orta-Anadolu yaylasında nüfus baskısı güçlendi.<sup class="calibre3"><a href="../Text/Devlet-iAliyye_split_031.html#footnote-100-122" id="footnote-100-122-backlink">[122]</a></sup> Bu nüfus taşmasının gerçek ölçüsü iyi bilinmiyor. Fakat birçok belirtiler, bu varsayımı doğrulamaktadır. Kıbrıs’ın fethinden sonra, 2 Eylül 1572 tarihli bir fermanla<sup class="calibre3"><a href="../Text/Devlet-iAliyye_split_031.html#footnote-100-123" id="footnote-100-123-backlink">[123]</a></sup> Anadolu, Karaman, Rûm, Zulkadıriyye (Dulgadır) vilâyetlerinde, toprak sıkıntısı çeken, vergi <span class="ideitalik">tahrîr</span> defterlerine yazılmamış olan, bulunduğu yerden kaçarak başka taraflarda yerleşen veya ırgatlık yapan, toprak davaları bir sonuca vardırılmamış olanlar, şehirlerde ve köylerde işsiz güçsüz dolaşanların Kıbrıs’a sürgün gönderilmeleri emredilmiştir.<sup class="calibre3"><a href="../Text/Devlet-iAliyye_split_031.html#footnote-100-124" id="footnote-100-124-backlink">[124]</a></sup> Böylece, yalnız dağlık Teke bölgesinden gidecekler, 5.720 hâne olarak saptanmıştır. Bunun yanında, kendi isteği ile gidenler, bütün göçmenlerin üçte birine yaklaşmıştır. Çağdaş İtalyan yazarı Calepio’ya göre, bu yolla Anadolu’dan Kıbrıs’a 20.000 göçmen gelip yerleşmiştir. Bunun yanında 1571’de adada, 1.500 yeniçeri ve 3.000 sipahi, koruyucu göreviyle bırakılmıştı. İran savaşları, 40 yıl (ara ile 1578-1618 döneminde) reâya aslından olan binlerce Anadolu delikanlısının, askerî kadrolara alınmasını gerektirmiştir. Koçi Bey bunları, <span class="ideitalik">ecnebî</span> adı altında “Türk, Çingene, Tatar, Kürt, Laz, Yörük” diye anar. Bu reâya aslından binlerce genç, başlangıçta Kafkasya’daki fütuhat bölgelerinde timar sahibi, kale muhafızı ve <span class="ideitalik">gönüllü</span> olarak bir dirlik ve kapı bulmuştu. Fakat bu yolla, Koçi Bey’in ve ondan önce <span class="ideitalik">Kitâb-i Mustatâb</span>’ın (yazılışı 1620) şiddetle yakındıkları gibi, klâsik Osmanlı düzeninin temel ilkesi olan reâya ve askerî ayrılığı ilkesi bu yolla çiğnenmiş oluyordu. Öbür yandan, yönetimin ve askerî otoritenin yalnız ve yalnız pâdişah kullarına verilmesi ilkesi de unutulmuştu. Bunalımın nedenleri üzerinde çağdaş Osmanlı düşünürleri, ayrıca şu noktalar üzerinde dururlar: Pâdişahın <span class="ideitalik">mutlak vekîli</span> sayılan veziriâzama bağlı <span class="ideitalik">Dîvân-i Hümâyûn</span>’un ve büroların bağımsızlığı, bu dönemde ciddi olarak sarsılmış; başka bir deyimle, bürokratik merkeziyetçilik zedelenmiştir. Bunun başlangıcını, II. Selim’in tahta çıkmasıyla İstanbul’a beraberinde gelen yeni grubun, Veziriâzam Sokollu’ya karşı uğraşılarında görmekteyiz. <span class="ideitalik">Saray nedîmleri, kapıkulu zorbaları</span> ve ulema, devlet işlerine karışmışlar, bürokrasinin devlet çıkarlarını ve düzenini her şeyin üstünde tutan geleneksel bağımsızlığını çiğnemişlerdir. Böylece, imparatorluk yönetiminin klâsik kanûn ve düzenleri bozulmaya başlamıştır. Bunun en önemli sonuçlarından biri, Fâtih tarafından devletleştirilen toprakların tekrar geniş ölçüde <span class="ideitalik">mülk</span> ve <span class="ideitalik">vakıflar</span> halinde devlet kontrolünden çıkmaya başlamasıdır. Şunu da ekleyelim, ulemanın örfî kanûnlar ve yönetim alanına karışma girişimleri, bu dönemde arttı. Kanunî Süleyman döneminde Şeyhülislâm Ebussuûd Efendi, örfî kanûnları ve yönetim düzenlerini 9. yüzyıl fukahâsına göre şerî prensiplerle yorumlamaya çalıştı.<sup class="calibre3"><a href="../Text/Devlet-iAliyye_split_031.html#footnote-100-125" id="footnote-100-125-backlink">[125]</a></sup> Eskiden, yalnız örfî kanûn konusu olan sorunlar, ondan sonra gittikçe daha çok istiftâ (fetvâ alma) konusu olmaya başladı. 16. yüzyıl sonundaki bunalım döneminin sonucunda, I. Ahmed devrinde toplanıp düzenlenen <span class="ideitalik">Kanûnnâme-i Cedîd</span>, daha çok fetvâlarla dolu bir dergi halini almıştır.<sup class="calibre3"><a href="../Text/Devlet-iAliyye_split_031.html#footnote-100-126" id="footnote-100-126-backlink">[126]</a></sup> (Fâtih ve Kanunî kanûnnâmelerinde bir tek fetvâya rastlanmaz). Bu şerîatçılık yönetimi, bürokratların yeni durumlar karşısında serbest çalışmasını kısıtladı ve Sünnî tutuculuğu güçlendirdi. 1617-1632 döneminde, yeniçerilerin ayaklanmaları ve haremle (Kösem Sultan) işbirliği yaparak zorbalıkla hükümet otoritesini kontrolleri altına almaları, özellikle mâlî kargaşa ile ilgilidir.</p>

  <p class="normal">Çağdaş Osmanlı bürokrat düşünürleri, çökmenin temel nedenini, Kanunî döneminde en yüksek gelişme düzeyine ulaşmış olan klâsik Osmanlı kurumlarının bozulmasına bağlarlar. Bu görüşlerde kuşkusuz büyük bir gerçek payı vardır. Modern tarih incelemeleri bu yorumları desteklemektedir. Ancak, bu Osmanlı düşünürleri, doğal olarak geleneksel devlet ve toplum felsefesi çerçevesinde yorum yaparlar; çok kez, gerçek nedenleri görmekten ve değişikliklerin gerçek anlamına inmekten uzaktırlar. Yukarıda temel nedenler arasında nüfus artışına değindik. Burada, birbirine sıkı sıkıya bağlı askerî ve mâlî değişiklikleri ele alacağız.</p>

  <p class="normal">Hatırlamak gerekir ki, 1533’te Osmanlı Devleti müttefiki Fransa’ya 100.000 altın yardım yapmış, sonra aynı devlet bir milyon altın daha istemiştir. Fakat çok geçmeden Osmanlı Devleti, II. Philip’in İspanya’sı gibi, dünya boyutlarında egemenlik girişimlerinin yükü altında ezildi. Savaş, gittikçe daha masraflı bir hal aldı. İspanya ve Almanya Habsburglarıyla karada ve denizde büyük çekişme, Osmanlı İmparatorluğu’nun yapısında derin izler bırakan iki önemli olayla başlamıştır: Habsburglara karşı orduyu ateşli silâhlarla donatılmış ağır piyadeden kurulu bir ordu haline getirme zorunluluğu ortaya çıkmış; ok-yay, kılıç ve mızraklı timarlı sipahisi savaş değerini kaybettiğinden timar rejimi ihmal edilmiş ve dağılmaya bırakılmıştır. Öte yandan, özellikle donanma yapımı çok büyük masraflar getirmekte idi. Bir kadırganın bakım ve yönetim masrafı o zamanlarda yılda 6.000 altın duka idi. Osmanlı donanması 200 kadırgadan kurulu olduğuna göre, sadece donanmanın yıllık gideri 1.200.000 dukaya varmakta idi. İran savaşları, Osmanlı bunalımının başlıca nedenlerinden biri olarak yakından incelenmelidir. 1578-90 yıllarında Azerbaycan ve Şirvan’ın ele geçirilmesi, yalnız Osmanlı askerî düzeni için değil, aynı zamanda Osmanlı mâliyesi için de yıkıcı bir nitelik kazanmıştır.<sup class="calibre3"><a href="../Text/Devlet-iAliyye_split_031.html#footnote-100-127" id="footnote-100-127-backlink">[127]</a></sup> Memleket ahalisi kaçtığından veya direndiğinden oradaki işgal kuvvetlerini Anadolu’dan beslemek gerekiyordu. 1603’ten sonra İranlılar bu kuvvetleri geri atınca, bunlar Anadolu’ya gelip döküldüler. Avusturya’ya açılan savaş (1593-1606) daha çok bu askerleri oyalamak ve dirlik bulmak amacını güdüyordu.</p>

  <p class="normal">1593-1606 Avusturya savaşlarında, timarlı sipahi yerine tüfekli piyade kullanılması gereği dolayısı ile, yeniçerilerin sayısı çok artırıldığı gibi (1527’de 7.886, 1610’da 37.627 kişi), Anadolu’dan başıboş köylülerden ücretle tüfekli <span class="ideitalik">sekban</span> ve <span class="ideitalik">saruca</span> askeri yazılmaya başlandı. Barış dönemlerinde sekban askerine gereksinim kalmadığı zamanlarda, ücretsiz kalan bu eli tüfekli ve yeniçeri subayları kumandasında örgütlenmiş gruplar, Anadolu’da halkı harâca kesmeye ve saldırılara başladılar. Timarları yetmeyen veya elinden alınan sipahiler de, bu soyguna katıldı. İşte Anadolu’yu kasıp kavuran Celâlî haydut grupları bu yolla ortaya çıktı.<sup class="calibre3"><a href="../Text/Devlet-iAliyye_split_031.html#footnote-100-128" id="footnote-100-128-backlink">[128]</a></sup> Bu amansız soygunlar ve katiller yüzünden köylüler, kitle halinde kaçmaya başladılar; bu durum Anadolu tarihinde <span class="ideitalik">Büyük Kaçgun</span> diye anılır. Anadolu baştan başa yıkıldı yakıldı. Bu durum, İranlılara karşı saldırıya geçildiği 1603-1610 yılları arasında, devleti kötürüm etti. Rumeli’de bu kertede yaygın olmamakla beraber, özellikle Makedonya bölgesi ile kuzey Bulgaristan kargaşalıktan kendini koruyamadı. Anadolu’daki anarşi yüzünden, buradan halkın Rumeli’ye kaçıp sığındığını biliyoruz. 17. yüzyıl savaş dönemlerinde, özellikle 1683-1699 yıllarında bu anarşik durum geri gelecektir. Osmanlı ordusu artık, çeşitli ad alan bu tüfekli ücretli askerlerden vazgeçemezdi. <span class="ideitalik">Sekban</span> ve <span class="ideitalik">saruca</span> ve <span class="ideitalik">yeniçeri</span> ulûfe aldıklarından merkezî hazinenin gelir kaynaklarını artırmak gerekiyordu. Öte yandan, 1571’den sonra devlet, Akdeniz’de İspanya’ya karşı kuvvetli bir donanmayı sürekli hazır tutmak zorunluluğunda idi.</p>

  <p class="normal">Osmanlı Devleti, merkezî hazinenin gelir kaynaklarını artırmak için doğrudan doğruya hazineye gelen vergilerin, yani olağanüstü bir ek vergi olan <span class="ideitalik">avâriz-i divâniyye</span>’yi artırmak zorunda kaldı. Önceleri, özellikle savaş zamanlarında toplanan <span class="ideitalik">avâriz-i divâniyye</span> artık her yıl toplanan bir nakdî vergi haline geldi ve miktarı da sürekli olarak artırıldı (kişi başına 1582’de 40; 1600’de 240; 1661’de 535 akça. Gayrımüslimlerin ödediği cizye, 1574’te 40 akça iken 1591’de 70; 1596’da 150; 1630’da 240; 1691’de 280 akçaya çıkarıldı).<sup class="calibre3"><a href="../Text/Devlet-iAliyye_split_031.html#footnote-100-129" id="footnote-100-129-backlink">[129]</a></sup> 1596 tarihli <span class="ideitalik">adâletnâme</span>, kanûnsuz yollarla, 150 akçalık cizyenin 500 veya 600 akçaya kadar çıktığını belirtmektedir. Ancak, akçada âyar düşürülmesi (tagşîş) sonucunda akçanın değeri de çok düşmüş olduğundan, bu vergi ve gider artışlarının gerçek oranlarını bulmak için altın üzerinden hesaplamak gerekir. Gerçekten bir altın 1527’de 57, 1583’te 60, 1584’te 120 akçadır. Sadece merkezî hazinenin yıllık geliri altın hesabı üzerinden şöyle bir gelişme gösterir:<sup class="calibre3"><a href="../Text/Devlet-iAliyye_split_031.html#footnote-100-130" id="footnote-100-130-backlink">[130]</a></sup></p>

  <div class="calibre4">
    <div class="tablo">
      <table class="generictable">
        <tr class="calibre5">
          <td class="calibre6"><span class="idebold">Yılı</span></td>

          <td class="calibre6"><span class="idebold">Milyon Altın</span></td>
        </tr>

        <tr class="calibre5">
          <td class="calibre6">1527</td>

          <td class="calibre6">5</td>
        </tr>

        <tr class="calibre5">
          <td class="calibre6">1567</td>

          <td class="calibre6">5</td>
        </tr>

        <tr class="calibre5">
          <td class="calibre6">1597</td>

          <td class="calibre6">2</td>
        </tr>

        <tr class="calibre5">
          <td class="calibre6">1618</td>

          <td class="calibre6">3</td>
        </tr>

        <tr class="calibre5">
          <td class="calibre6">1653</td>

          <td class="calibre6">4</td>
        </tr>

        <tr class="calibre5">
          <td class="calibre6">1661</td>

          <td class="calibre6">5</td>
        </tr>
      </table>
    </div>
  </div>

  <p class="normal">1590 yılından sonra hazine daima büyük açıklar vermeye başladı. Bu dönemde, avâriz ve cizyenin artması ve bu vergilerin toplanması sırasında görevin kötüye kullanımı yüzünden reâya arasında hoşnutsuzluk, protesto olarak yerini yurdunu bırakıp kaçmalar yaygınlaştı.</p>

  <p class="normal">Osmanlı mâliyesini altüst eden bir olay da, gümüş akçanın <span class="ideitalik">tagşîşi</span>, yani gümüş miktarının azaltılmasıdır. 1580’lerden itibaren Avrupa’dan sel gibi ucuz gümüşün gelmesi ve Avrupa kalp paralarının istilâsı bunun başlıca nedenidir. Osmanlı Devleti Avrupa’dan gümüş sağlamak için kendi millî para sistemini bırakıp her çeşit paranın girişini serbest bırakmıştı. Fakat görünüşü çekici kalp paralar piyasayı kaplayınca, gümüş miktarı itibarî değerinden yüksek olan akça, Gresham kanûnu sonucu piyasadan kaçmaya başladı. Bunu fark eden mâliye bu yüzden akçada gümüşü azalttı ve <span class="ideitalik">akça kesadı</span>’na böylece bir çare bulunmak istendi. Fakat bu da enflasyonu körükledi.<sup class="calibre3"><a href="../Text/Devlet-iAliyye_split_031.html#footnote-100-131" id="footnote-100-131-backlink">[131]</a></sup></p>

  <p class="normal">Osmanlı parasında bu dönemdeki büyük dalgalanmalar, çeşitli biçimde yorumlanmıştır. Olay akçanın yüzde yüz değer kaybetmesi, Amerikan ucuz gümüşünün akını, nüfus ve talep artışı, mal darlığı veya devlet bütçesinde para bulmak için <span class="ideitalik">tagşîş,</span> Avrupa kalp paralarının piyasayı istilâsı ve akçanın ayarlanması zorunluluğu ile açıklanmıştır. Aslında, bütün bu ögeler, para bunalımında birlikte etkin olmuştur. Bu durum, vergilerin ayarlama yolu ile yükseltilmesi sonucunu getirdiği gibi, timar rejiminde de derin etkiler yapmıştır. Zira enflasyondan sonra timarları oluşturan vergiler artırılmadığı için sipahilerin timar gelir miktarı gerçekte küçülmüş, bunun üzerine timar sipahileri seferden kaçmaya veya birtakım kanûnsuz yenilikler (<span class="ideitalik">bid'atlar</span>) çıkararak reâyadan türlü adlar altında para sızdırmaya, böylece zararlarını gidermeye çalışmışlardır. Bu dönemde, İstanbul’da sık sık görülen kapıkulu sipahi ve yeniçeri ayaklanmaları da, akçadaki kararsızlıkla ve geçim sıkıntısı ile doğrudan ilişkilidir.</p>

  <p class="normal">Bu derin sosyal, askerî ve mâlî sarsıntılar sonucunda, 17. yüzyılda artık Osmanlı Devleti, 16. yüzyıldaki konumunda değildir. Osmanlı tarihinin birinci klâsik dönemi böylece kapanmış olmaktadır. Artık ortaçağ ekonomik ve mâlî koşullarından doğmuş olan timar rejimi çökmüş, yerini ateşli silâhlarla donatılmış bir ücretli ordu almış, böylece ürünle ödemeye dayanan vergi sistemi yerine daha çok nakdî vergilere dayanan bir mâliye ve merkezî hazine sistemi gelmiştir. Osmanlı akçası yerine Batı-Avrupa paraları, özellikle İspanyol <span class="ideitalik">real</span>’leri (<span class="ideitalik">riyal</span>) ve Hollanda <span class="ideitalik">riksdal</span>’leri (<span class="ideitalik">esedî guruş</span>) piyasaya hâkim olmuş ve Osmanlı ekonomisi zamanla Avrupa merkantilist sistemine tâbî bir ekonomi haline gelmiştir. Osmanlı Devleti, uzun ve pahalı savaşların ve Anadolu’daki yıkıcı kargaşalıkların yükü altında ezilmiş, kaynaklarını kaybetmiş ve tüketmiştir. Devlet, yeni koşullara elverişli bir uyum için gereken maddî ve manevî öğelerden yoksun olduğu için gerçek bir reform yapamamıştır. Bu durum, 18. yüzyılda merkezî otoritenin zayıflaması ve âyân rejimiyle birlikte gerçek bir feodalleşme ile sonuçlanacaktır. Bununla beraber, son incelemeler göstermiştir ki, mutlak bir çöküş yerine imparatorluk, gerçekte yeni koşulların istediği önlemleri alarak bir uyum sağlamış ve daha üç yüzyıl süren yeni bir denge meydana getirebilmiştir.</p>

  <div class="calibre1" id="calibre_pb_21"></div>
</body>
</html>
