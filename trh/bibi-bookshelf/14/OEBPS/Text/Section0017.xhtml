<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p style="text-align: center;"><span style="text-indent: 1.5em; font-size: 16px; line-height: 19px;"><b>16</b></span></p>

  <h2 class="calibre15" style="text-align: center; border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><b><a id="bookmark3"></a>EŞSİZ GEZEGEN</b></h2>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bir organizma olmak kolay değildir. Şimdilik bildiğimiz kadarıyla bütün evrende, insanlara yaşama olanağı tanıyan tek bir yer var: Samanyolu’nun pek dikkat çekmeyen ve Yerküre diye adlandırılan ücra noktası. Ama Yerküre bile düşmanca davranabilir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">En derin okyanus çukurundan en yüksek dağ doruğuna kadar, bilinen yaşamın neredeyse tamamını içeren kuşak yalnızca yaklaşık 20 kilometre kalınlığındadır: Kozmos genelinin enginliğiyle karşılaştırıldığında çok geniş bir kuşak sayılmaz bu.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">İnsanlar için durum daha da kötüdür, çünkü bizler, 400 milyon yıl önce aceleci ama cüretkâr bir kararla denizleri terk etmiş, sürünerek karaya çıkmış, karada yaşamayı ve oksijen solumayı seçmiş bir canlı grubuna aidiz. Dolayısıyla, dünyanın yaşanabilir alanlarının tahminen&nbsp;yüzde 99,5’ten az olmayan bir bölümü, bize tamamen yasaktır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Sorun yalnızca su içinde nefes alamamamız değildir, sualtındaki basınçlara da dayanamayız. Su havadan yaklaşık 1.300 kat ağır olduğundan, derine inildikçe basınç süratle yükselir: Her 1O metre derinlikte üstümüze bir atmosfere denk basınç biner. Karada, 150 metre yükseklikte bir yerin, sözgelimi Köln Katedrali’nin ya da Washington Anıtı’nın tepesine çıktığınız takdirde basınçtaki değişim algılanamayacak kadar az olacaktır. Sualtındaysa 150 metre derinlikte damarlarınız çökebilir ve ciğerleriniz sıkışarak bir kola kutusunun ortalama boyutlarına inebilir. Ne var ki, insanlar akla zarar bir gönüllülükle, solunum aygıtlarından yararlanmaksızın, sırf “serbest dalış” diye bilinen bir sporun keyfine varabilmek için benzer derinliklere dalarlar. Görünüşe bakılırsa, iç organlan fena halde deforme etme deneyiminin keyif verici olduğu düşünülüyor. (Gerçi galiba daha da keyif verici olanı, yeniden yüzeye çıkıldığında bu organların eski boyutlarına kavuşmasıyla yaşanan duygu.) Gelgelelim, dalgıçların benzer derinliklere ulaşabilmeleri için Üzerlerine ağırlıklar takarak süratle dibe sürüklenmeleri gerekir. Daha önce kimsenin ulaşamadığı bir derinliğe yardım almaksızın dalıp sağ salim geri&nbsp;<span style="text-indent: 1.5em;">dönebilen ve yaşadıklarını anlatabilen ilk kişi, Umberto Pelizzari adında bir İtalyan’dır. Pelizzari 1992’de 72 metre derinliğe daldı ve orada saniyenin milyarda biri kadar kısa bir süre kaldıktan sonra gerisingeri yüzeye döndü. Karada 72 metre yükseklik, bir New York City bloğunun uzunluğundan biraz fazladır. Yani en coşkulu zaferlerimizde bile, denizin derinliklerine egemen olduğumuzu pek iddia edemeyiz.</span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Derinlerde söz konusu olan basınçlarla başa çıkmayı beceren organizmalar da elbette var. Gerçi onlardan bazılarının bunu nasıl becerdikleri ayrı bir muamma. Okyanusun en derin noktası Pasifik’teki Mariana Çukuru’dur. Okyanus yüzeyinden yaklaşık 11,3 kilometre aşağıdadır. Orada basınç inçkare başına yaklaşık</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">16.000 librenin üstüne yükselir. Bu derinliğe, dayanıklı bir dalış aracıyla kısa süreliğine de olsa insan yollamayı tek bir defalığına başardık. Ancak orası karidese benzer şeffaf bir tür kabuklu olan ve hiçbir korunmaya ihtiyaç duymadan yaşayabilen amfipod kolonilerinin yuvasıdır. Çoğu okyanus elbette çok daha sığdır, ama 4 kilometrelik ortalama okyanus derinliğinde bile etkili olan basınç, çimento yüklü on dört kamyonun ağırlığı altında ezilmekle birdir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Okyanusbilim üzerine yazılmış bazı popüler kitapların yazarları dahil hemen herkes, insan vücudunun derin okyanuslardaki muazzam basınçlar altında çöküp dağılacağını farz eder. Ama işin aslı öyle değil anlaşılan. Kendimiz de büyük ölçüde sudan oluştuğumuzdan ve su “hemen hemen sıkıştırılamaz” olduğundan, Oxford Üniversitesi’nden Frances Ashcroft’un sözleriyle, “vücut kendisini çevreleyen suyla aynı basınçta kalır ve derine indiğinde ezilip parçalanmaz.” Sorun, vücudun içindeki, özellikle de ciğerlerdeki gazlardan kaynaklanır. Bunlar basınç altında sıkışır, gerçi sıkışmanın hangi noktada ölümcül hale geldiği bilinmiyor. Kısa süre öncesine kadar, 100 metre kadar derinliğe dalan herkesin, ciğerleri içe doğru patlayacağı ya da göğüs kafesi çökeceği için acıyla kıvranarak öleceği düşünülürdü, ama serbest dalışçılar bunun tam tersini defalarca kanıtladılar. Öyle görünüyor ki, yine Ashcroft’a göre, “insanların balinalara ve yunuslara benzerliği beklenenden çok daha fazla olabilir.”</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yine de aksilik yaratabilecek daha pek çok faktör vardır. Uzun hortumlarla yüzeye bağlanan dalgıç giysilerinin kullanıldığı günlerde dalgıçlar bazen “sıkışma” diye bilinen dehşet verici bir olay yaşarlardı. Bu olay, yüzey pompalan iflas edip giysi içinde tahripkâr bir basınç düşmesine yol açtığı zaman meydana gelirdi. Hava giysiyi öyle büyük bir şiddetle terk ederdi ki, zavallı dalgıç başlığı ve hortumu tarafından adeta emilirdi. Yüzeye çıkarıldığı zaman “giysinin içinde sadece kemik ve et parçalan kalmış olurdu,” diye yazmıştı J. B. S. Haldane 1947’de, şüphecileri ikna etmek için “Bu gerçekten olmuştur,” diye ekleyerek.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">(Sırası gelmişken, 1823’te Charles Deane adında bir İngiliz tarafından tasarlanan başlık aslında dalgıçlar için değil, itfaiyeciler için yapılmıştı. Adı “duman başlığı”ydı, ama metalden yapıldığı için sıcak ve ağırdı. Üstelik Deane’in de çok geçmeden keşfettiği gibi, itfaiyeciler yangın mahallerine girerken özel giysiler kuşanmaya bayılmıyorlardı, hele hele çaydanlık gibi kızan ve hareketlerini iyiden iyiye hantallaştıran bir kılığa girmeye hiç niyetleri yoktu. Yatırımını heba olmaktan kurtarmak isteyen Deane onu sualtında denedi ve gemi kurtarma çalışmaları için ideal olduğu kanısına vardı.)</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ne var ki, derin sulara dalanların en büyük kâbusu vurgun yemektir. Bunun sebebi, vurgunun çok kötü bir deneyim olması değildir (ki kötü olmasına kötüdür elbette), oluşma ihtimalinin çok daha yüksek olmasıdır. Soluduğumuz havanın yüzde 80’i nitrojendir. İnsan vücudunu basınç altına sokarsanız, nitrojen kana ve dokulara geçen minik baloncuklara dönüşür. Basınç (mesela bir dalgıcın yüzeye aşırı hızlı çıkması sonucu) çok çabuk değişecek olursa, vücutta hapis kalan baloncuklar tıpkı yeni açılmış bir şişe şampanya gibi köpürmeye başlayarak ince kan damarlarını tıkayacak, hücreleri oksijensiz bırakacak ve büyük bir acı verecektir. Bu öyle dayanılmaz bir acıdır ki, vurgun yiyenler genellikle ıstıraplarından iki büklüm olurlar. İngilizce’de vurgun anlamına gelen “bends” sözcüğü bu vaziyetten esinlenilmiştir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Vurgun, dünya kurulalı beri sünger ve inci avcılarının meslek riskleri olagelmişti, ama Batı dünyasında on dokuzuncu yüzyıla kadar fazla ilgi çekmedi, ki o zaman da, hemen hiç ıslanmayan (ya da en azından çok ıslanmayan ve genellikle yalnızca ayak bileklerine kadar suya giren) insanları ilgilendirdi. Bunlar keson işçileriydi. Kesonlar köprü ayaklarının inşaatını kolaylaştırmak için nehir yataklarına kurulan kapalı ve kuru odacıklardı. Kesonlar sıkıştırılmış havayla doldurulurdu ve çoğu işçi bu suni basınç altında uzun müddet çalıştıktan sonra dışarı çıktığında karıncalanma ve kaşıntı gibi hafif belirtiler gösterirdi. Ama aralarından birkaçının bilinmeyen sebeplerden ötürü daha ısrarlı eklem ağrılarından yakındığı, nadiren ıstırap içinde yığılıp kaldığı ve bazen hiç ayağa kalkamadığı olurdu.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu durum tam bir muammaydı. Kimi zaman işçiler kendilerini gayet iyi hissederek yatıp uyurlar, ama uyandıklarında felç geçirmiş olurlardı. Bazen hiç uyanmazlardı. Ashcroft, Thames Nehri altında açılan yeni bir tünelin yöneticileri hakkında bir hikâye anlatır: Yöneticiler tünel inşaatının tamamlanışını kutlamak için bir ziyafet düzenlemişler. Tünelin sıkıştırılmış havası içinde patlattıkları şampanyanın köpürmediğini görünce hayretten donakalmışlar. Halbuki nihayet bir Londra akşamının temiz havasına çıktıkları zaman şampanya derhal baloncuklar üreterekköpürmüş ve hazım sürecini unutulmaz biçimde canlandırmış.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yüksek basınçlı ortamlara girmekten tamamen kaçınmak dışında, vurgun karşısında güvenilir biçimde başarılı olan sadece iki strateji vardır. Birincisi, basınç değişimlerine yalnızca çok kısa bir süre için maruz kalmaktır. Daha önce sözünü ettiğim serbest dalgıçların olumsuz etkiler görmeksizin 150 metre derine dalıp dönebilmelerinin sım budur. Sualtında, sistemlerindeki nitrojenin dokulara nüfuz etmesine meydan verecek kadar uzun kalmazlar. Öteki çözüm, yüzeye çok dikkatli ve aşamalı olarak çıkmaktır. Böylece nitrojen baloncukları vücuda zarar vermeden dağılır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yaşamın olağandışı koşullar altındaki sınırları konusunda bildiğimiz pek çok şeyi, olağanüstü bir baba-oğul ekibine borçluyuz: John Scott ve J. B. S. Haldane’e. İngiliz aydınlarının talepkâr standartlarına göre bile, Haldane’ler çarpıcı derecede eksantrik insanlardı. Baba Haldane 1860’ta aristokrat bir İskoç ailesinin oğlu olarak dünyaya gelmişti (erkek kardeşi Vikont Haldane’di), ama kariyerinin çoğunu Oxford’da fizyoloji profesörlüğü yaparak, nispeten mütevazı çalışmalarla geçirdi. Dalgınlığıyla ünlüydü. Bir defasında, karısı onu yemekli bir davet için üstünü değiştirmek üzere üst kata gönderdiğinde bir türlü geri dönmemiş ve yukarıda pijamalarıyla yatağında uyur vaziyette bulunmuştu. Uyandırıldığı zaman Haldane şöyle açıklamıştı durumu: Bir baktım soyunuyorum, yatma vakti geldi herhalde diye düşündüm. Tatilden anladığı, madencilerde rastlanan kancalıkurtları incelemek için Comwall’a gitmekti. T. H. Huxley’nin bir süreliğine Haldane’lerle yaşayan romancı torunu Aldous Huxley, <span class="calibre18" style="font-style: italic;">Point Counter Point</span> (Ses Sese Karşı) adlı romanında, onu bilim adamı Edward Tantamount karakteriyle acımasızca hicvetmiştir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Haldane’in dalgıçlara armağanı, vurgun yemeden yüzeye çıkabilmek için hangi aralıklarla dinlenmeleri gerektiğini hesaplamak oldu. Ama dağcılarda rastlanan yüksek irtifa hastalığından tutun, çöllük bölgelerde etkili olan güneş çarpması sorununa kadar, fizyolojinin her alanıyla ilgilendi. Toksik gazların insan vücudu üstündeki etkileri bilhassa ilgisini çekerdi. Karbon monoksitin madencileri nasıl öldürdüğünü daha iyi anlayabilmek için bir yandan kendini yöntemli biçimde zehirlerken, bir yandan da kendi kan örneklerini dikkatle ölçümledi. Bundan ancak kas denetimini kaybetmenin eşiğine geldiği ve kanının doygunluk seviyesi yüzde 56’ya ulaştığı zaman vazgeçti. Trevor Norton’ın dalgıçlık tarihini eğlendirici bir üslupla anlattığı <span class="calibre18" style="font-style: italic;">Stars Beneath the Sea</span> (Denizin Altındaki Yıldızlar) adlı yapıtında belirttiği gibi, bu seviye bir gıdım daha yükselse kesinkes öldürücü olurdu.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Haldane’in oğlu Jack, gelecek kuşaklarca J. B. S. olarak tanınacak müstesna bir çocuk dâhiydi. Babasının çalışmalarıyla ilgilenmeye neredeyse bebek yaşta başladı. Üç yaşındayken babasına “İyi de oksihemoglobin mi, karboksihemoglobin mi?” gibisinden bilmişçe sorular sorduğunu duyanlar olmuştu. Küçük Haldane çocukluğu boyunca babasına deneylerinde yardımcı oldu. Ergenlik çağına geldiğinde, baba oğul sık sık gazları ve gaz maskelerini birlikte denediler, bayılmalarının ne kadar vakit aldığım görmek için birbirlerinin başında nöbet beklediler.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">J. B. S., bilim dalında diploması olmadığı halde (klasik öğrenimi Oxford’da tamamlamıştı), özellikle Cambridge’de kendi kendini eğiterek parlak bir bilim adamı oldu. Hayatını zekâ şampiyonlarının arasında geçiren biyolog Peter Medawar onun için “tanıdığım en akıllı adam” demişti. Aldous Huxley,<span class="calibre18" style="font-style: italic;">Antic Hay</span> adlı romanında genç Haldane’i de tıpkı babası gibi hicvetmiş, ama <span class="calibre18" style="font-style: italic;">Brave New</span> World (Cesur Yeni Dünya) adlı romanını kurgularken de onun “insanlarda genetik manipülasyon” hakkındaki fikirlerini kullanmıştı. Haldane, daha pek çok başarısının yam sıra, Darwinci evrim ilkelerinin Gregor Mendel’in genetik çalışmalarıyla birleştirilmesinde ve böylece genetikçiler arasında Modem Sentez diye bilinen kavramın yaratılmasında merkezi rol oynadı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Haldane, Birinci Dünya Savaşı’nı “çok hoş bir deneyim” olarak gören belki de tek insandı. “insanları öldürme fırsatının pek hoşuna gittiğini” açık açık itiraf ederdi. Kendisi de iki defa yaralanmıştı. Savaştan sonra bilimin halka sevdirilmesine başarıyla katkıda bulunarak (dört yüzü aşkın bilimsel bildirinin yam sıra) yirmi üç kitap yazdı. Kitaplarına ulaşmak her zaman kolay olmasa da, hâlâ son derece akıcı ve eğitici yapıtlardır bunlar. Ayrıca ateşli bir Marksist’ti. Marksistliğinin katıksız bir muhalefet içgüdüsünden kaynaklandığını, Sovyetler Birliği’nde doğmuş olsaydı tutkulu bir monarşist olacağım yarı şaka yarı ciddi önerenler oldu. Zaten makalelerinin çoğu da ilk olarak komünist <span class="calibre18" style="font-style: italic;">Daily</span> Worker’da yayımlanmıştı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Babası öncelikle madencilerle ve zehirlenmeyle ilgilenirken, genç Haldane denizaltıcıları ve dalgıçları işlerinin nahoş sonuçlarından kurtarmayı kafasına koymuştu. Amirallik Dairesi’nin finansmanıyla, “basınç kazam” diye adlandırdığı bir basınç azaltma odası yaptırdı. İçine her defasında üç kişinin kapatılarak, hepsi de acı veren ve neredeyse tümü tehlikeli olan çeşitli testlere tabi tutulabileceği metal bir silindirdi bu. Gönüllülerden “anormal atmosfer” solurken buzlu suda oturmaları ya da hızlı basınç değişimlerine maruz kalmaları istenebilirdi. Haldane, deneylerden birinde, neler olacağını görmek için kazanın içine girip basıncı tehlikeli bir hızla yükseltti. Sonuçta dişlerindeki dolgular patladı. “Hemen her deneyin sonunda,” diye yazar Norton, “ya biri havale geçirir, ya yaralanır ya da kusardı.” Oda hemen hiç ses geçirmezdi, dolayısıyla kazanın içindeki deneklerin memnuniyetsizliklerini ya da sıkıntılarım bildirmelerinin tek yolu oda duvarına ısrarla vurmak ya da yazdıkları notları odanın küçük penceresine tutmaktı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bir diğer vakada, Haldane oksijen düzeylerini yükselterek kendini zehirlemeye çalışırken öyle şiddetli bir nöbet geçirdi ki birkaç omurunun ezilmesine yol açtı. Ciğerlerin çökme riski denekler için her zaman mevcuttu. Kulak zarlarının patlaması da oldukça sık yaşanan bir şeydi. Gerçi Haldane bir yazısında şu açıklamayla yüreklere su serpiyordu: “zar genellikle iyileşir; delik kaldığı takdirde ise, kişi biraz sağırlaşsa da söz konusu kulaktan dışarıya tütün dumanı üfleyebilir, ki bu da sosyal bir başarıdır.”</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu durumun olağanüstü olan yanı, Haldane’in bilim uğruna kendini riske atmaya ve sıkıntı çekmeye gönüllü olması değil, meslektaşlarını ve sevdiklerini de o odaya girmeye ikna etmekte hiç zorlanmamasıydı. Dalış simülasyonuna tabi tuttuğu karısı bir defasında on üç dakika süren bir nöbet geçirmişti. Yerde debelenip duran kadın, nöbeti nihayet sona erince ayağa kaldırılmış ve yemek pişirmesi için eve yollanmıştı. Haldane karşısına her çıkanı hiç çekinmeden teste tabi tutardı. Unutulmaz bir vakada, İspanya’nın eski başbakanlarından Juan Negrin bile onun deneği olmuştu. Dr. Negrin deney sonrasında hafif bir karıncalanmadan ve “dudaklarında acayip bir yumuşama hissinden” yakınmış, ama neyse ki sağ salim kurtulmuştu. Ucuz atlattığını düşünmüş olmalı. Benzer bir deneyde kendini oksijensiz bırakan Haldane’in kalçaları ve sırtının alt kısmı altı sene boyunca hissiz kaldı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Haldane’in çok sayıdaki spesifik takıntıları arasında nitrojen sarhoşluğu da vardı. Hâlâ pek anlaşılamayan sebeplerden ötürü, nitrojen yaklaşık 30 metreyi aşan derinliklerde insana güçlü bir sarhoşluk duygusu verir. Etkisi altındaki dalgıçların ötelerinden berilerinden geçen balıklara hava hortumlarını ikram ettikleri ya da sigara molası vermeyi denemeye kalktıkları bilinirdi. Ayrıca şiddetli mizaç dalgalanmalarına da sebep olurdu. Haldane, testlerinden birinde, deneğin “depresyonla sevinç arasında gidip geldiğini, kâh kendini ‘çok berbat’ hissettiğini söyleyip basıncın azaltılması için yalvarırken, kâh katıla katıla gülerek yanındaki bilim adamının uygulamaya çalıştığı beceri testini bozmaya yeltendiğini” tespit etmişti. Deneğin sağlık durumundaki kötüleşme hızını ölçmek için, bir bilim adamının da basit birtakım matematiksel testler yapmak üzere gönüllüyle birlikte odaya girmesi gerekirdi. Ama birkaç dakika sonra, Haldane’in sonradan hatırladığı gibi, “o bilim adamı da genellikle denek kadar sarhoş olur ve kronometresini durdurmayı ya da lüzumlu notlar almayı sık sık unuturdu.” Bu sarhoşluğun sebebi hâlâ bir muammadır. Alkol sarhoşluğunu yaratan şeyle aynı olabileceği düşünülüyor, ama alkol sarhoşluğunun sebebini de kimse kesinkes bilmediği için, işin içinden bir türlü çıkılamıyor. Kısacası, çok dikkatli davranmadığınız sürece, yüzey dünyasını terk eder etınez başınızı belaya sokmanız an meselesidir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Böylece dönüp dolaşıp bölüm başındaki ilk gözlemimize varmış bulunuyoruz: Yerküre bir organizmaya yaşama şansı tanıyan tek yer olsa bile, yaşanması en kolay yer değildir. Yeryüzünün üstünde durulabilecek kadarkuru olan küçük kısmının şaşırtıcı derecede büyük bir bölümü, ya bize faydası dokunamayacak kadar sıcak, ya çok soğuk, ya kurak, ya sarp ya da yüksektir. Kabul etmemiz gerekir ki, bu durum kısmen bizim hatamızdır. Adaptasyon açısından insanlar oldukça şaşırtıcı derecede beceriksizdir. Çoğu hayvan gibi biz de aşırı sıcak yerleri pek sevmeyiz, ama çok terlediğimiz ve güneş çarpmasından kolaylıkla ölebildiğimiz için sıcağa karşı diğer yaratıklardan çok daha hassasız. En kötü koşullar altında yaşam mücadelesi veren, mesela sıcak bir çölde yayan ve susuz kalan çoğu insan en fazla altı yedi saat içinde hezeyan geçirerek yığılıp kalır ve muhtemelen bir daha ayağa kalkamaz. Soğuk karşısında da aynı derecede âciziz. Tüm memeliler gibi insanoğlu da ısı üretmekte başarılıdır, ama neredeyse tüysüz olduğundan ısısını korumayı beceremez. Oldukça ılıman iklimlerde bile, yaktığınız kalorilerin yarısı vücudunuzu sıcak tutmaya gider. Elbette, bu dezavantajlarımızı giyinip örtünerek ve kuytu yerlere sığınarak büyük ölçüde telafi edebiliriz, ama yine de Yerküre’nin yaşamaya uygun bulduğumuz ya da yaşayabildiğimiz bölgeleri oldukça kısıtlıdır: Toplam kara alanının yalnızca yüzde 12’sini ve denizler dahil toplam yüzey alanının yalnızca yüzde 4’ünü içerir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bununla birlikte, bilinen evrenin başka yerlerinde geçerli olan koşulları göz önünde bulundurursanız, gezegenimizin ne kadar azını kullanmakta olduğumuza değil, birazını olsun kullanabildiğimiz bir gezegen bulmayı başarmış olmamıza hayret edersiniz. Çoğu yerin, mavi sularla kaplı kendi ılıman gezegenimizden çok daha çetin olduğunu ve canlılara karşı çok daha insafsız davrandığını anlamak için, güneş sistemimizin ya da hatta, kendi tarihinin belli dönemlerinde Yerküre’nin durumuna bakmak yeterli olacaktır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Şimdiye dek bilim adamları, güneş sistemi dışında var olduğu düşünülen on milyar trilyon kadar gezegenden yalnızca yaklaşık yetmiş tanesini keşfettiler. Dolayısıyla insanların bu konuda otoriter konuşmalar yapmaya pek hakkı yok. Ama görünüşe bakılırsa, yaşam barındırmaya elverişli bir gezegen aradığınız takdirde şansın tamamen sizden yana olması lazım. Üstelik, oluşturmak istediğiniz yaşam düzeyi ne kadar yüksekse, o kadar daha şanslı olmalısınız. Farklı gözlemciler, Yerküre’de bulduğumuz için şanslı olduğumuz iki düzine kadar avantaj tespit etmişler, ama burada hepsini tek tek ele alamayacağımızdan, bu sayıyı dörde indireceğiz. işte dört şansımız:</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span class="calibre2" style="font-weight: bold;">Kusursuz konum.</span> Bizler, adeta doğaüstü bir şansla, çok fazla enerji yayabilecek kadar büyük olan, ama kendini çabucak yakıp tüketecek kadar büyük olmayan, doğru türde bir yıldızdan doğru uzaklıktayız. Fiziğin garip bir cilvesi sonucu, yıldız ne kadar büyükse o kadar hızlı yanar. Güneşimiz olduğundan on kat büyük olsaydı, on milyar yıl değil, on milyon yıl sonra sönerdi ve bizler de şu anda burada olamazdık. Yörüngemizin olduğu gibi olmasından dolayı da şanslıyız. Güneşe çok daha yakın bir yörüngede dönseydik, Yerküre üzerindeki her şey buharlaşıp yok olurdu. Çok daha uzak bir yörüngede dönseydik, her şey donup buz keserdi.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">1978’de, Michael Hart adında bir astrofizikçi birtakım hesaplar yapıp şu neticeye vardı: Yerküre Güneş’ten yalnızca yüzde 1 daha uzak ya da ona yüzde 5 daha yakın olsaydı yaşanılmaz bir gezegen olurdu. Bu sınırlar yaşama çok fazla şans tanımıyordu, hatta yetersizdi. O zamandan beri, söz konusu oranlar düzeltilmiş ve biraz cömertleştirilmiştir: Yaşanı kuşağımızı tanımlarken “güneşe yüzde 5 daha yakın ve ondan yüzde 15 daha uzak” demenin daha yerinde olacağı düşünülüyor artık, ama bu bile hâlâ çok dar bir kuşak.<a id="footnote1"></a><sup class="calibre21" style="font-size: 0.75em; line-height: 1.2;"><a href="#bookmark4">1</a></sup></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu kuşağın tam olarak ne kadar dar olduğunu anlamak için tek yapmanız gereken Venüs’e bakmaktır. Venüs Güneş’e bizim olduğumuzdan sadece 25 milyon mil daha yakındır. Güneş’in sıcaklığı bize ulaştığından yalnızca iki dakika evvel Venüs’e ulaşır. Büyüklük ve yapı açısından, Venüs Yerküre’ye çok benzer, ama yörüngesel mesafedeki küçücük bir fark bu iki gezegen arasındaki tüm farklılıkların sebebidir. Anlaşılan, güneş sisteminin ilk yılları sırasında Venüs Yerküre’den sadece biraz daha sıcaktı ve muhtemelen okyanusları vardı. Ama bu birkaç derecelik ekstra sıcaklık Venüs’ün yüzeydeki sularına sahip çıkamayacağı manasına geliyordu ve bu da iklimi açısından feci sonuçlar doğuracaktı. Suyu buharlaşırken, hidrojen atomları uzaya kaçtı ve oksijen atomları karbonla birleşip sera gazı karbondioksitten oluşan yoğun bir atmosfer meydana getirdi. Venüs boğucu bir yer haline geldi. Venüs’ün pofuduk bulutları altında (belki bir tür tropik yeşillik bile olsa) yaşam barındırıyor olabileceğinin astronomlarca umut edildiği zamanları yaşıtlarım hatırlayacaklardır, ama Venüs’teki ortamın mantık çerçevesi içinde düşünebileceğimiz her tür canlı için aşırı çetin şartlar sunduğunu artık biliyoruz. Yüzeydeki kavurucu sıcaklık 470 santigrat derecedir. Kurşunu bile eritebilecek bir sıcaklıktır bu. Yüzeydeki atmosferik basınç ise Yerküre’dekinin doksan katıdır, yani hiçbir insan vücudunun katlanamayacağı kadar yüksektir. Orayı ziyaret etmemizi mümkün kılacak giysiler üretmek ya da hatta uzaygemileri yapmak için gereken teknolojiden bile yoksunuz. Venüs’ün yüzeyi hakkındaki bilgilerimiz, uzaklardan gelen radar tanımlamalarına ve insansız bir Sovyet uzay aracından alınmış kulak tırmalayıcı birtakım ciyaklamalara dayanıyor. Bu araç 1972’de, dünyaya veri yollayacağı umuduyla Venüs’ün bulutlarına atılmış ve ilelebet susmadan evvel ancak bir saat çalışmıştı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Anlayacağınız, Güneş’e iki ışık-dakikası yaklaştığınız zaman olacağı budur. Yaklaşacağınıza uzaklaştığınız takdirde sizi bekleyen sorun sıcaklık değil, Mars’ın da buz gibi kanıtladığı gibi, soğukluk olacaktır. Orası da bir zamanlar çok daha sevimli bir yerdi, ama yaşama elverişli bir atmosferi muhafaza edemedi ve işe yaramaz bir buz parçasına dönüştü.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ama Güneş’ten doğru uzaklıkta olmak tek başına her şeyi açıklayamaz. Öyle olsaydı Ay ormanlık ve hoş bir yer olurdu, ki öyle olmadığı meydanda. Peki bunun için neye ihtiyaç var?</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span class="calibre2" style="font-weight: bold;">Doğru gezegen türü.</span> Neyi nimetten saydıkları sorulacak olsaydı, birçok jeofızikçinin bile cevaplarına şunu dahil edeceklerini hiç sanmam: içi eriyik haldeki bir gezegende yaşıyor olmak. Ama şu da kesin gözüyle bakılabilecek bir gerçek ki, altımızda fokur fokur kaynayan onca magma olmasaydı bizler de şimdi burada olamazdık. Her şey bir yana, dünyamızın fokurdak içi, bir atmosferin oluşmasına yardımcı olan gaz sızıntılarını yarattı ve kozmik ışınıma karşı kalkan vazifesi gören manyetik alanı oluşturdu. Yüzeyi durmaksızın yenileyen ve kınştıran levha tektoniği de bize onun hediyesidir. Yerküre engebesiz olsaydı, her taraf 4 kilometre derinliğinde bir su kütlesiyle kaplı olurdu. O ıssız okyanusta yaşam yeşerebilirdi belki, ama futbol kesinlikle olmazdı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Dünyamızın avantajlı bir iç yapısı olduğu gibi, doğru oranlarda doğru elementleri de var. Uzun lafın kısası, doğru malzemeden yapılmışız. Bu husus varlığımız açısından o kadar kritik bir önem taşıyor ki, onu birazdan daha kapsamlı biçimde ele alacağız. Ama önce geri kalan iki faktör üstünde düşünmemiz gerekiyor, çoğu zaman hafife alınanıyla başlayarak:</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span class="calibre2" style="font-weight: bold;">Biz bir ikiz-gezegeniz.</span> Normalde Ay’ı bir “yoldaş gezegen” olarak görenler çok fazla değildir, halbuki Ay sahiden de bizim yoldaş gezegenimizdir. Uydular ana gezegenin yanında çoğunlukla minicik kalır. Mars’ın uyduları Phobos ve Deimos mesela, yalnızca yaklaşık 10 kilometre çapındadır. Oysa bizim Ay’ımızın çapı Yerküre’nin çapının dörtte birinden fazladır. Bu da dünyamızı güneş sisteminde kendine oranla büyücek bir uyduya sahip tek gezegen yapar. (Plüton bu genellemenin dışında kalır, ki aslında o da Yerküre’yle aynı kefeye konulamaz, çünkü Plüton’un kendisi de zaten çok ufaktır.) Ve işte bu durum bizim için büyük fark yaratır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ay’ın sabitleyici etkisi olmasaydı, Yerküre durmaya yüz tutmuş bir topaç gibi yalpalardı. Bunun iklim ve hava durumu üzerindeki etkileriniyse ne siz sorun ne ben söyleyeyim. Ay’ın sabit kütleçekimsel etkisi sayesinde Yerküre doğru hızda ve doğru açıyla dönmeye devam eder ve böylece yaşamın uzun ve başarılı gelişimi için gereken istikrar sağlanmış olur. Ama bu sonsuza dek böyle gitmeyecek. Ay, yılda yaklaşık 4 santimetrelik bir hızla elimizden kaçıyor. Önümüzdeki iki milyar yıl içinde bizi sabitleyemeyecek kadar uzaklaşmış olacak ve biz de başka bir çözüm düşünmekzorunda kalacağız. Ama o zamana kadar Ay’ın geceleri gökyüzünü süsleyen güzel bir cisimden ibaret olmadığını hatırlamakta fayda var.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Uzunca bir süre için, astronomlar Ay’ın ve Yerküre’nin ya birlikte oluştuğunu ya da Yerküre’nin sürüklenirken Ay’ı kendine tutsak ettiğini varsaydılar. Şimdiyse, önceki bölümlerden hatırlayacağınız gibi, yaklaşık 4,5 milyar yıl önce Mars büyüklüğünde bir cismin Yerküre’ye çarptığına ve bu çarpışma sonucunda Ay’ı oluşturmaya yetecek miktarda maddenin moloz halinde uzaya saçıldığına inanıyoruz. Bu olay bizim için besbelli çok hayırlı olmuş. Ama çok uzun zaman önce olduğu için daha da şanslıyız. l896’da ya da geçen çarşamba günü olmuş olsaydı bizi pek mutlu etmeyeceği çok açık. Bu da bizi dördüncü ve pek çok yönden en hayati faktörümüze getiriyor:</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span class="calibre2" style="font-weight: bold;">Zamanlama.</span> Evren şaşılası ölçüde değişken ve hareketli bir yerdir. Bizim bu evrendeki varlığımızsa tam bir mucizedir. 4,6 milyar yıl öncesine uzanan son derece uzun ve kompleks bir olaylar zinciri belli zamanlarda belli olaylarla devam etmeseydi (açık bir örnek vermek gerekirse, dinozorlar bir zamanlar bir meteor yüzünden yeryüzünden silinmeseydi mesela), birkaç santim boyunda, fare gibi bıyıklı ve kuyruklu bir yaratık da pekâlâ olabilirdiniz ve bu satırları bir fare deliğinin içinde okurdunuz.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bundan çok da emin olamayız aslında, çünkü varlığımızı varlığıyla mukayese edebileceğimiz başka hiçbir canlı yoktur. Ama şunu söylemek hiç yanlış olmaz: Az çok gelişmiş, düşünen bir topluluk haline gelmek istiyorsanız, yeterince uzun istikrar dönemleri içeren çok uzun bir olaylar zincirinin doğru ucunda olmalısınız. Bu istikrar dönemlerinde, hayat şartları tam tamına doğru miktarlarda sıkıntı ve stresle zorlaştırılmış olmalı, ama çok büyük felaketler asla meydana gelmemeli. (Buzul çağları bizim için hayatı epey zorlaştırmıştır herhalde.) Kitabın geri kalan kısmında göreceğimiz gibi, kendimizi böyle bir konumda bulduğumuz için çok şanslıyız.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ve bunun da altını çizdikten sonra, isterseniz şimdi de bizi oluşturan elementlere kısa bir süre için geri dönelim.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yerküre’de doğal yollarla oluşan doksan iki element ve laboratuvarlarda yaratılmış yirmi kadar element daha vardır, ama bunlardan bazılarını bir çırpıda kenara itebiliriz, ki aslında kimyacılar da genellikle öyle yaparlar. Dünyevi elementlerimizin şaşırtıcı derecede az tanınanları hiç de azımsanamayacak sayıdadır. Astatin mesela, hemen hiç incelenmemiştir. Periyodik tabloda bir adı ve yeri vardır: Marie Curie’nin polonyumunun yanı başındadır. Ama başkaca hiçbir şeyi yok gibidir. Sorun bilim adamlarının ihmali değil, elementin az bulunurluğudur. Ortalıkta çok fazla astatin yoktur, hepsi bu. Ama görünüşe bakılırsa elementlerin en ele geçirilmezi fransiyumdur. Fransiyum o kadar ender rastlanan bir elementtir ki gezegenimizin tamamının her zaman için yirmiden daha az fransiyum atomu içeriyor olabileceği düşünülmektedir. Bütün doğal oluşumlu elementlerin yaklaşık olarak yalnızca otuzu Yerküre’de bol bol bulunur ve bunlardan belki ancak altı tanesi yaşam için merkezi önem taşır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Tahmin edebileceğiniz gibi, oksijen en bol bulunan elementimizdir. Yerkabuğunun yüzde 50’den biraz azını oksijen oluşturur, ama bolluk açısından oksijenden sonra gelen elementler çoğu kez şaşırtıcıdır. Mesela silikonun Yerküre’de en bol bulunan ikinci element olduğunu kim tahmin edebilir? Ya da titanyumun onuncu sırada olduğunu? Elementlerin dünyadaki bolluk derecelerinin onlara aşinalığımızla ya da onları kullanımımızla çok az alakası vardır. En az bilinen elementlerden birçoğu aslında daha iyi bilinenlerden daha boldur. Yerküre’de bakırdan çok seryum vardır, kobalt ya da nitrojenden çok lantan vardır. Praseodim, samaryum, gadolinyum ve disprosyum gibi adı sanı bilinmeyen elementlerle aşık atamayan kalay, ilk elliye girmeyi zor başarır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bolluğun tespit kolaylığıyla da çok az ilgisi vardır. Alüminyum Yerküre’de en çok bulunan dördüncü elementtir ve ayaklarınızın altındaki her şeyin neredeyse onda birini oluşturur. Ama on dokuzuncu yüzyılda Humphry Davy tarafından keşfedilene dek varlığından şüphelenilmemişti bile. Keşfedildikten sonra da uzunca bir müddet nadide ve kıymetli sayıldı. Kongre, Amerika Birleşik Devletleri’nin ne klas ve bayındır bir ülke olduğunu göstermek için, az kalsın Washington Anıtı’nın tepesini parıl parıl alüminyum folyoyla kaplatacaktı. Aynı dönemde Fransız imparatorluk ailesi de şahane gümüş çatal-bıçak takımından vazgeçip alüminyum bir takım kullanmaya başladı. Bıçaklar iyi kesmese de moda almış yürümüştü.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bolluğun önemle de alakalı olması gerekmez. Karbon en bereketli elementler arasında yalnızca on beşinci sırada yer alır ve yerkabuğunun çok mütevazı bir kısmını (yüzde 0,048’ini) oluşturur, ama karbon olmasaydı hepimiz mahvolmuştuk. Karbon atomunu diğerlerinden ayıran, her önüne gelenle utanmazca ilişkiye girmesidir. Karbon, atom dünyasının zamparasıdır. Kendi cinsi dahil bir sürü atoma askıntı olur, avım tuttu mu bırakmaz ve böylece halay ekibi gibi sıralanmış son derece sağlam moleküler diziler oluşturur: Protein ve DNA inşası için gerekli olan doğa oyununun ta kendisidir bu. Paul Davies’in yazmış olduğu gibi: “Karbon olmasaydı, bildiğimiz anlamda yaşam var olamazdı. Belki her tür yaşamın varlığı imkânsızlaşırdı.” Buna karşın, karbona hayati açıdan son derece bağımlı olan insanlarda bile çok bol karbon bulunmaz. Vücudunuzdaki her 200 atomdan 126’sı hidrojen, 51’ i oksijen ve yalnızca 19’u karbondur.<a id="footnote2"></a><sup class="calibre21" style="font-size: 0.75em; line-height: 1.2;"><a href="#bookmark5">2</a></sup></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Diğer elementler yaşamın doğuşu için değil, devamı için kritik önem taşır. Hemoglobin üretmek için demire ihtiyacımız vardır, demirsiz kalırsak ölürüz. Kobalt, B12 vitaminin oluşumu için gereklidir. Potasyum ve çok az miktarda sodyum sinirlerinize iyi gelir. Molibden, manganez ve vanadyum enzimlerinizin işler durumda kalmasını sağlar. Çinkoysa, elleri dert görmesin, alkolü okside eder.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu elementleri kullanmak ya da tolere etmek üzere evrimleşmişiz, aksi takdirde bugün burada zor olurduk. Ama yine de, hayatta kalmak için almamız gereken element miktarları hayli sınırlıdır. Selenyum hepimiz için hayati önem taşır, ama gereken dozu biraz olsun aşmanın bedelini canımızla ödeyebiliriz. Organizmaların belirli elementlere gereksinim duyma ya da tolerans gösterme dereceleri onlara evrimlerinden yadigârdır. Koyunlar ve sığırlar artık yan yana otluyor, ama mineral gereksinimleri çok farklı aslında. Modem sığırlar bol miktarda bakıra ihtiyaç duyar, çünkü onlar Avrupa ve Afrika’nın bakır açısından zengin bölgelerinde evrimleşti. Koyunlarsa Küçükasya’nın bakır açısından fakir bölgelerinde evrimleşti. Elementlere tolerans gösterme derecemizin ekseriyetle onların yerkabuğundaki bolluklarıyla doğru orantılı olması hiç şaşırtıcı değildir. Yediğimiz et ya da lifte az miktarlarda biriken nadir elementlere tolerans göstermek, hatta bazen gereksinim duymak üzere evrimleştik. Ama bazen çok küçük bir doz aşımı bile bizi ölümün eşiğine sürükleyebilir. Bu mesele henüz bütünüyle açıklığa kavuşturulmuş değildir. Mesela minik bir miktar arseniğin sağlığımız için gerekli olup olmadığını kimse bilmiyor. Bazı otoriteler gerekli olduğunu, bazılarıysa olmadığını söylüyor. Kesin olan tek şey arseniğin çok fazlasının ölüme yol açabileceği.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Elementler birleştikleri zaman daha da tuhaf özellikler kazanabilir. Oksijen ve hidrojen mesela, etrafımızdaki en ateş-dostu elementlerden ikisidir, ama bir araya geldiklerinde yanıcı olmayan suyu oluştururlar.<a id="footnote3"></a><sup class="calibre21" style="font-size: 0.75em; line-height: 1.2;"><a href="#bookmark6">3</a></sup> Birleştiği zaman tuhaflaşan elementler arasında, tüm elementlerin en kararsızlarından biri olan sodyum ve en toksiklerinden biri olan klor da vardır. Bildiğimiz suya küçük bir parça saf sodyum atarsanız öldürücü bir kuvvetle patlar. Klorun adı, tehlikelilik açısından daha da kötüye çıkmıştır. Küçük yoğunluklarda kullanıldığı zaman mikroorganizmaları yok etmeye yaradığı halde (çamaşır suyunda kokusunu aldığınız şey klordur), fazlası öldürücüdür. Klor, Birinci Dünya Savaşı’nda kullanılan birçok zehirli gazın üretiminde tercih edilen elementti. Ve havuzda gözleri yanan her yüzücünün doğrulayacağı gibi, klor aşırı derecede seyreltilmiş haldeyken bile insan vücudunun hazzetmediği bir şeydir. Kaldı ki, bu iki nahoş elementi bir araya getirirseniz ne elde edersiniz? Sodyum klorür: bildiğimiz sofra tuzu yani.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ekseriyetle, bir element doğal yollarla sistemimize giremiyorsa, suda eriyebilen cinsten değilse mesela, onu tolere edemeyiz. Kurşun bizim için zehirlidir, çünkü gıda kaplarında ve sıhhi tesisat borularında kurşun kullanılmaya başlanmadan evvel ona maruz kalmıyorduk. (Kurşunun Pb sembolüyle temsil edilmesi tesadüf değildir. Pb sıhhi tesisat anlamındaki Latince <span class="calibre18" style="font-style: italic;">plumbus</span> sözcüğünden gelir.) Romalılar da şaraplarını kurşunla tatlandırırlardı, eskisi kadar güçlü olmamalarının sebeplerinden biri de bu olsa gerek. Başka bir bölümde ele aldığımız gibi, kurşun yüzünden kendi başımıza ördüğümüz çorapların şakaya gelir yanı yoktur. (Cıvayı, kadmiyumu ve kendimizi maruz bırakmayı âdet haline getirdiğimiz tüm diğer endüstriyel kirleticileri saymaya gerek bile görmüyorum.) Doğal yollarla yeryüzünde oluşmamış elementlere hiç tolerans göstermemek üzere evrimleştik. Dolayısıyla bunlar bizim için genellikle aşırı derecede zehirlidir, tıpkı plütonyum gibi. Plütonyuma toleransımız sıfırdır: Sizde uzanıp dinlenme isteği uyandırmayacak hiçbir plütonyum düzeyi yoktur.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Evet, sizi nerelerden alıp nerelere getirdim, hem de sırf şu küçük noktaya parmak basmak için: Yerküre’nin bu denli mucizevi bir munislik sergiler gibi görünmesinin en büyük sebebi, bizim onun koşullarına uyum sağlamak üzere evrimleşmiş olmamızdır. Bizde hayret uyandıran şey, onun yaşama elverişli olması değil, <span class="calibre18" style="font-style: italic;">bizi</span> yaşatmaya elverişli olmasıdır, ki bunda şaşacak bir şey de yoktur aslında. Belki de dünyayı bu kadar muhteşem bulmamıza sebep olan şeylerden pek çoğu, mesela Güneş’le aramızdaki mesafenin mükemmelliği, Ay’ımızın müşfikliği, karbonun sokulganlığı, magmanın ele avuca sığmazlığı, onlara bel bağlamak üzere yaratılmış olduğumuz için muhteşem görünüyordur bize. Kim bilir?</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Belki başka dünyalarda, gümüş renkli cıva göllerine ve gökyüzünde dolanan amonyak bulutlarına minnettar olan canlılar yaşıyordur. Gezegenlerinin levha sürtünmeleriyle zangır zangır sarsılmak ya da yüzeye kızgın lavlar püskürtmek yerine, tektoniklikten uzak, daimi bir sükunet içinde var olması onları ihya ediyor olabilir. Bizlerse, herhangi bir reaksiyona girmeye hiç yanaşmayan nitrojenden ve ateş-severliği yüzünden bizi delidolu etkilerinden korunak için şehirlerimizin her köşesine itfaiyeler kurmak zorunda bırakan oksijenden oluşan bir atmosferde yaşıyoruz. Yerküre’yi ziyaret eden her uzaylının bunu anlayınca biraz olsun şaşıracağına emin olabilirsiniz. Ama ziyaretçilerimiz kendi gezegenlerinde de alışveriş nıerkezleri kurmuş, aksiyon filmlerini çok ı;even *ye oksijen soluyan ayaklılar olsalar bile, Yerküre’yi yaşamak için ideal yer olarak görmeleri pek olası değildir. Onlara yemek bile ikram edemeyiz, çünkü bizim gıdalarımız manganez, selenyum, çinko ve diğer elementsel parçacıklar içerir ve bunların en azından bir kısmı onlar için zehirli olacaktır. Dünyamızı hiç de harikulade lütufkâr bulmayabilir onlar.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Fizikçi Richard Feynman, <span class="calibre18" style="font-style: italic;">aposteriori</span><a href="#ack31" id="dip31"><sup>31</sup></a>saptamalar hakkında şöyle bir espri yapardı: “Biliyor musunuz, bu akşam akıl almaz bir şey geldi başıma,” derdi. “Plakası ARW 357 olan bir araba gördüm. Düşünebiliyor musunuz? Bu akşam eyaletteki onca plaka arasından o müstesna plakayı görme olasılığım ne kadardı acaba? İnanılır gibi değil doğrusu.” Anlatmak istediği elbette şuydu: Her olağan durumu olağanüstü göstermek kolaydır, yeter ki onu kaderin bir cilvesiymiş gibi düşünün.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Demek ki yeryüzünde yaşamın doğuşuna önayak olan olay ve koşulların, olduğunu düşünmekten hoşlandığımız kadar olağanüstü olmaması da mümkün. Yine de yeterince olağanüstüydüler ve kesin olan bir şey var: Daha iyisini bulana dek onlarla yetinmek zorundayız.</p>

  <p class="calibre15" style="text-align: center; border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><b><a id="bookmark7"></a>17</b></p>

  <h2 class="calibre15" id="sigil_toc_id_9" style="text-align: center; border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><b><a id="bookmark8"></a>TROPOSFER VE ÖTESİ</b></h2>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Tanrı’ya şükür, atmosferimiz var. Bizi sıcak tutuyor. O olmasaydı dünyamız ortalama eksi 50 santigrat derece sıcaklığında, cansız bir buz topu olurdu. Atmosfer uzaydan gelen kozmik ışınlan, elektrik yüklü parçacıkları, ültraviyole ışınlarını ve benzeri etkileri de emer ve saptırır. Atmosferin gazlı dolgusunun tamamı 4,5 metre kalınlığında koruyucu bir beton kalkanına eşittir. O olmasaydı uzaydan gelen bu görünmez konuklar minik hançerler gibi saplanırdı bedenlerimize. Atmosferin yavaşlatıcı direnci olmasaydı, yağmur damlaları bile tepemize balyoz gibi inerdi.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Atmosferimizin en çarpıcı özelliği çok kalın olmamasıdır. Göğe doğru yaklaşık 190 kilometre boyunca uzanır. Yer seviyesinden bakıldığında göze yeterince dolgun görünebilecek bir kalınlıktır bu, ama dünyayı standart bir masaüstü yerküresi kadar küçültecek olsanız, atmosfer ancak birkaç kat vernik kalınlığına iner.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bilimsel açıdan pratik olsun diye, atmosfer farklı kalınlıklarda dört katmana bölünmüştür: troposfer, stratosfer, mezosfer ve (günümüzde çoğu zaman termosfer diye adlandırılan) iyonosfer. Troposfer, bizim için atmosferin en kıymetli kısmıdır. Yerden yükseldikçe yaşama elverişli nitelikleri süratle azalmakla birlikte, yaşamamızı mümkün kılacak miktarda ısı ve oksijeni tek başına içerir. Troposferin (ya da “döner-küre”nin), yer seviyesinden doruk noktasına kadar olan yüksekliği, ekvatorda yaklaşık 16 kilometre, çoğumuzun yaşadığı ılıman enlemlerdeyse en fazla 10-11 kilometredir. Bu ince ve zayıf katman, atmosferin kütlesinin yüzde seksenini, suyun neredeyse tamamını ve dolayısıyla meteorolojik olayların hemen hepsini içerir. Yani uzay boşluğuyla aramızda pek bir şey yoktur aslında.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Troposferin ötesinde stratosfer vardır. Bir fırtına bulutunun giderek yassılaşarak klasik örs şeklini aldığını her gördüğünüzde, troposferle stratosfer arasındaki sınıra bakıyor olursunuz. Bu görünmez tavan, tropopoz olarak bilinir ve 1902’de Leon-Philippe Teisserenc de Bort adında bir Fransız tarafından, bir balondan keşfedilmiştir. Tropopoz terimindeki <span class="calibre18" style="font-style: italic;">poz</span> eki geçici bir duraklamayı değil, tam bir duruşu ifade eder; <span class="calibre18" style="font-style: italic;">menopoz</span>’ la aynı Yunanca kökten gelir. En yüksek noktasında bile, tropopoz çok uzağımızda değildir. Modern gökdelenlerde kullanılanlara benzer, süratli bir asansör sizi yaklaşık yirmi dakikada oraya ulaştırabilir. Gerçi böyle bir yolculuğa kalkışmamanız kuvvetle tavsiye olunur. Böylesine süratli bir yükseliş, basınç ayarı sağlanmadan gerçekleştirildiği takdirde, en iyi ihtimalle ciddi beyin ve akciğer ödemlerine, vücut dokularında tehlikeli bir sıvı artışına sebep olur. Asansörün kapıları seyir terasına açıldığı zaman, içerideki her kimse ya ölmüş ya da ölmek üzere olacaktır. Daha tedbirli bir yükseliş bile oldukça ciddi rahatsızlıklar doğurur. 1O kilometre yukarıda sıcaklık eksi 57 santigrat dereceye düşebilir. Orada oksijen takviyesine de ihtiyacınız olacaktır ya da en azından, oksijen aldığınız takdirde rahatlarsınız.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Troposferi terk ettikten sonra hava çok geçmeden yeniden ısınır. Ozonun emici etkileri sayesinde sıcaklık yaklaşık 4 santigrat dereceye yükselir. (De Bort’un 1902’deki cesur gözlemleri sırasında yaptığı keşiflerden bir diğeri de budur.) Sonra mezosferde aniden eksi 90 santigrat dereceye kadar düşer ve termosfere geçildiğinde ok gibi fırlayarak en az 1.500 santigrat dereceye yükselir. Kendine çok yakışan bir adı olan termosferin sağı solu hiç belli olmaz, orada gündüzden geceye en az 500 derecelik sıcaklık farkları oluşabilir. Gerçi böyle bir yükseklikte “sıcaklık” kavramının biraz itibari bir nitelik kazandığını da unutmamak gerekir. Sıcaklık aslında moleküler aktivitenin bir ölçüsü olmaktan ibarettir. Deniz seviyesinde hava molekülleri o kadar yoğundur ki, bir molekül başka bir moleküle toslamadan çok az (kesin konuşmak gerekirse, santimetrenin milyonda sekizi kadar) hareket edebilir. Trilyonlarca molekül durmaksızın çarpışıyor olduğundan, çok fazla ısı alışverişi olur. Halbuki termosfer yüksekliğinde, yani 80 kilometre ve ötesinde, hava o kadar incedir ki herhangi iki molekül birbirinden kilometrelerce ayrı düşer ve birbirlerine dokunma ihtimalleri yok denecek kadar azalır. Neticede, moleküllerden her biri gayet sıcak olduğu halde aralarında çok az etkileşim ve dolayısıyla çok az ısı alışverişi olur. Bu durum, uydular ve uzay-gemileri için iyi haberdir, çünkü ısı alışverişi daha yoğun olsaydı o düzeyde yörüngeye giren insan-yapımı her cisim derhal alev alırdı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yine de uzaygemilerinin atmosferin dış katmanlarında dikkatli davranması gerekir, özellikle de Yerküre’ye geri dönerken. Uzay mekiği <span class="calibre18" style="font-style: italic;">Columbia</span> bunu Şubat 2003 ’te trajik biçimde gözler önüne sermiştir. Atmosfer çok ince olduğu halde, bir uzay taşıtı aşırı dik (yaklaşık 6 dereceden fazla) bir açıyla ya da aşırı süratli biçimde atmosfere girdiği takdirde yeterince fazla sayıda moleküle çarparak son derece yanıcı bir direnç yaratabilir. Uzaydan gelen bir taşıt termosfere aşırı sığ bir açıyla girdiği takdirdeyse tam tersine, gerisingeriye uzaya sekmesi mümkündür, tıpkı denizin üstünde sektirilen bir taş gibi.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ama yer seviyesine ne umutsuzca bağımlı yaratıklar olduğumuzu hatırlamak için atmosferin öteki ucuna gitmenize hiç gerek yok. Yüksek bir kentte vakit geçirmiş herkesin bileceği gibi, vücudunuzun protesto eylemlerine başlaması için deniz seviyesinden yüzlerce metre yukarıya çıkmanız şart değildir. Deneyimli dağcılar bile, form, idman ve şişelenmiş oksijen gibi avantajlardan yararlandıkları halde, yükseklerde zihin bulanıklığına, mide bulantısına, bitkinliğe, soğuk ısırmasına, düşük vücut ısısına, migrene, iştah kaybına ve hayatı zorlaştıran daha pek çok fonksiyon bozukluğuna maruz kalırlar. İnsan vücudu, deniz seviyesinden bu kadar yukarılarda yaşamak için tasarlanmadığını sahibine son derece etkili yollarla hatırlatır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Dağcı Peter Habeler, Everest’in tepesindeki koşullan anlatırken, “En olumlu şartlar altında bile,” diye yazmıştır, “o yükseklikte atacağınız her adım müthiş bir çaba gerektirir. Orada en ufak bir hareket için bile dişinizi tırnağınıza takmak zorundasınız. Kurşun gibi ağır, ölümcül bir yorgunluğun tehdidini her an ensenizde hissedersiniz.” İngiliz dağcı ve film yapımcısı Matt Dickinson, <span class="calibre18" style="font-style: italic;">The Other</span> Side <span class="calibre18" style="font-style: italic;">of Everest</span>(Everest’in Öbür Tarafı) adlı yapıtında, Howard Somervell’in 1924’teki Everest seferinde “iltihaplı bir et parçası yerinden kopup nefes borusunu tıkadığı zaman boğularak ölmesine nasıl ramak kaldığını” anlatır. Somervell, insanüstü bir gayretle, boğazını tıkayan şeyi öksürerek dışan atmayı başarır. O şeyin “gırtlağındaki mukozanın tamamı” olduğu sonradan anlaşılır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">7.500 metreden yukarısı, dağcılar arasında Ölüm Kuşağı diye bilinir ve insan vücuduna verdiği sıkıntılarla dillere destan olmuştur, ama çoğu insan 4.500 metreden yukarıya çıkar çıkmaz güçten düşer, hatta tehlikeli biçimde hastalanır. Hassasiyetin formla çok az alakası vardır. Bazen pinpon haminneler yüksek yerlerde neşeyle hoplayıp zıplarken, torunları yaşındaki genç ve diri insanların aşağıya indirilene kadar âciz bebeler gibi inledikleri olur.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">İnsan vücudunun hayatta kalmak için tolere edebileceği azami yükseklik sının görünüşe bakılırsa yaklaşık 5.500 metredir, ama yükseklerde yaşamaya alışkın insanlar bile böyle yüksekliklere uzun müddet tahammül edemezler. Frances Ashcroft’un <span class="calibre18" style="font-style: italic;">Life at the Extremes'de</span> belirttiği gibi, And Dağlan’nın 5.800 metre yüksekliklerinde kükürt madenleri vardır, ama madenciler sürekli olarak bu yükseklikte yaşamaktansa, her akşam 460 metre aşağıya inip sabah yeniden yukan tırmanmayı yeğlerler. Yükseklerde yaşamaya alışkın insan nesillerinin anormal büyüklükte göğüs kafesleri ve akciğerler geliştirerek kanlarındaki oksijen taşıyıcısı alyuvarların yoğunluğunu neredeyse üçte bir oranında artırmaları genellikle binlerce yıl almıştır. Gerçi kanın böyle bir alyuvar yoğunlaşmasına dayanıklılığı da sınırlıdır. Dahası, 5.500 metrenin üstündeki yüksekliklerde, koşullara en iyi uyum sağlamış kadınlar bile karınlarındaki bebeklere gelişimlerini gerektiği gibi tamamlamalarına yetecek miktarda oksijen temin edemezler.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">1780’lerde insanlar Avrupa’da deneysel balon uçuşları yapmaya başladıklarında, onları şaşırtan şeylerden biri de yükseldikçe havanın ne denli soğuduğuydu. Her 1.000 metrelik tırmanışta sıcaklık 1,6 santigrat derece azalır. Bir ısı kaynağına yaklaştıkça sıcaklığın artacağını düşünmek, ilk bakışta mantıklı görünmekle birlikte yanlıştır. Çünkü yeryüzünde sizi Güneş’e en çok yaklaştırabilecek yükseklikler bile sıcaklığı daha yoğun hissetmenizi sağlamaya yetmez. Güneş 93 milyon mil uzaktadır. Ona birkaç yüz metre yaklaşmak, Ohio’da yaşayan birinin Avustralya’daki bir orman yangınına bir adım yaklaşıp dumanın kokusunu almayı beklemesiyle birdir. Bu cevap bizi yine atmosferdeki molekül yoğunluğu meselesine geri döndürür. Güneş ışığı atomlara enerji verir. Onları hareketlendirir ve atomlar da hareketlendikleri zaman birbirlerine çarparak ısı açığa çıkarırlar. Bir yaz günü güneşin sıcaklığını sırtınızda hissettiğinizde, hissetmekte olduğunuz şey uyarılmış atomlardır aslında. Ne kadar yükseğe tırmanırsanız, havadaki molekül sayısı o kadar azalır, dolayısıyla aralarındaki çarpışmalar da seyrelir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Hava aldatıcı bir şeydir. Deniz seviyesindeyken bile havanın ince ve neredeyse ağırlıksız olduğunu düşünmeye eğilimliyiz. Oysa hava epey hacimlidir ve bu hacim bize kendini sık sık hissettirir. Denizbilimci Wyville Thomson’ın bir yüzyılı aşkın zaman önce yazmış olduğu gibi: “Bazen sabah kalktığımız zaman, barometrenin birkaç santim yükseldiğini görerek, gece boyu neredeyse yarım tonluk basıncın üstümüze sessizce binmiş olduğunu anlarız. Ama herhangi bir rahatsızlık duymayız; tam tersine, daha yoğun ortamlarda vücutlarımızı hareket ettirmek için daha az kuvvet sarf etmek gerektiğinden, bedenimizde bir canlanma ve hafıfleme hissederiz.” O ekstra yarım tonluk basınç altında ezilmişlik hissetmemenizin sebebi, vücudunuzun denizin derinliklerinde ezilmemesinin sebebiyle aynıdır: Vücudun büyük bölümü, basıncı geri iterek iç ve dış basınçları dengeleyen, sıkıştırılamaz sıvılardan oluşur.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ama hava bir fırtınayla ya da hatta sert bir esintiyle hareketlendiği zaman, hatırı sayılır bir kütlesi olduğunu çabucak hatırlatır bize. Etrafımızda toplam olarak yaklaşık 5 .200 milyon milyon ton hava vardır. Gezegenin her kilometrekaresine yaklaşık 9,6 milyon ton hava düşer. Hiç de yabana atılır cinsten bir hacim değildir bu. Milyonlarca ton hacminde havanın saatte 50 veya 60 kilometre hızla estiği zaman ağaçlan devirip çatılan uçurduğuna şaşmamak lazım. Anthony Smith’in belirttiği gibi, tipik bir hava cephesi bir milyar ton sıcak havanın altına ılişmiş 750 milyon ton soğuk havadan oluşabilir. Sonucun zaman zaman meteorolojik açıdan nefes kesici olması pek sürpriz sayılmaz.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Başlarımızın üstündeki dünyada hiç elektrik kesintisi olmadığı kesin. Tek bir boranın<a id="footnote4"></a><sup class="calibre21" style="font-size: 0.75em; line-height: 1.2;"><a href="#bookmark9">4</a></sup> bütün Amerika Birleşik Devletleri’nin dört günlük elektrik sarfiyatına eşit miktarda enerji içerebileceği hesaplanmıştır. Gereken koşullar oluşursa, fırtına bulutlan 10 ila 15 kilometre yukarıya yükselebilir ve saatte 150 kilometreyi aşan hızlarla yukarıya ve aşağıya doğru esen hava akımları içerebilir. Bunlar çoğunlukla yan yana hareket eder, pilotlar da işte bu yüzden fırtına bulutlarının içinden geçmek istemez. İçerideki hengâmede, bulut içindeki parçacıklar elektrik yüklenir. Tam olarak anlaşılamayan sebeplerden ötürü, daha hafif parçacıklar pozitif elektrik yüklenmeye ve hava akımları tarafından bulutun üst tarafına götürülmeye eğilimlidir. Daha ağır parçacıklar bulutun alt tarafında kalarak negatif elektrik yüklenir. Bu negatif yüklü parçacıklar pozitif yüklü Yerküre’ye hücum etmeyi kuvvetle arzular. Önlerine çıkanın vay haline. Bir yıldırım, saatte</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">435.000 kilometre hızla ilerler ve etrafındaki havayı ısıtıp güneş yüzeyinden birkaç kat yüksek bir sıcaklığa, 28.000 santigrat derece gibi net bir kavuruculuğa yükseltebilir. Küre etrafında her an 1.800, her gün 40.000 kadar boran işbaşındadır. Gece gündüz gezegenin her yanına her saniye aşağı yukan yüz yıldırım düşer. Gökyüzü çok hareketli bir yerdir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Göklerde olup bitenler hakkındaki bilgilerimizin çoğu, şaşırtıcı derecede yenidir. Genellikle yaklaşık 9.000 ila 10.000 metre yükseklikte ortaya çıkan jet akıntılan<a id="footnote5"></a><sup class="calibre21" style="font-size: 0.75em; line-height: 1.2;"><a href="#bookmark10">5</a></sup> saatte 300 kilometreye varan hızlarla eserek, koca kıtalar üstündeki hava sistemlerini geniş çapta etkiler. Ne var ki, pilotlar İkinci Dünya Savaşı sırasında jet akıntılarının içine dalmaya başlayana dek onların varlığından bile habersizdik. Atmosferik olayların pek çoğunu günümüzde bile yeterince iyi anlayamıyoruz. Popüler tabiriyle “açık hava türbülansı” diye bilinen bir tür dalga hareketi uçak yolculuklarına renk katar. Bu türden vakalann yılda yirmi tanesi, pilotlar tarafından merkeze bildirilmesi gerekecek kadar ciddidir. Bunlar ne bulut yapılarıyla, ne de gözle veya radarla tespit edilebilen herhangi bir başka şeyle alakalıdır. Durgun göklerin ortasına pusu kurmuş türbülans boşluklarından ibarettir. Tipik bir vakada, Singapur’dan Sidney’e gitmekte olan bir uçak, Orta Avustralya üzerinde sakin koşullar altında uçmaktayken ansızın 90 metre alçaldı: Kemerleri bağlı olmayan yolcuları tavana yapıştıracak kadar ani bir alçalıştı bu. Biri ağır olmak üzere on iki kişi yaralandı. Böylesine yıkıcı hava hücrelerine neyin yol açtığı bilinmiyor.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Havayı atmosferde dolaştıran süreç, gezegenin iç motorunu çalıştıran süreçle aynıdır: konveksiyon (yani taşınım). Ekvator bölgelerinden yükselen nemli ve ılık hava tropopoz bariyerine çarpıp yayılır. Ekvatordan uzaklaşıp soğudukça, hızla alçalır. Dibe vurduğunda, çöken havanın bir kısmı kendine doldurabileceği alçak&nbsp;<span style="text-indent: 1.5em;">basınçlı bir alan arar ve yeniden ekvatora yönelerek çevrimi tamamlar.</span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ekvatorda konveksiyon süreci genellikle kararlı, hava tahmin edilebilir derecede dengelidir. Ama ılıman kuşaklarda çok daha mevsimsel, yöresel ve rasgele modeller hüküm sürer, bu da yüksek ve alçak basınçlı hava sistemleri arasında bitmek bilmeyen bir savaşla sonuçlanır. Alçak-basınç sistemleri havanın yükselmesiyle yaratılır. Yükselen hava, su moleküllerini gökyüzüne taşıyarak bulutları ve nihayetinde yağmuru oluşturur. Ilık hava serin havadan daha fazla nem tutma kapasitesine sahiptir, tropik fırtınaların ve yaz yağmurlarının genellikle daha şiddetli geçmesinin sebebi budur. işte bu yüzden, alçak bölgeler ekseriyetle bulutlu ve yağmurlu, yüksek bölgelerse ekseriyetle günlük güneşlik ve bulutsuzdur. Böyle iki sistem karşılaştığı zaman bu durum çoğu zaman bulutlarda kendini belli eder. Örneğin stratus bulutları (hani şu gökyüzünü kaplayıp havamızı karartan sevimsiz, şekilsiz bulutlar), yukarı doğru hareket eden nem yüklü hava akımlarının yukarıdaki daha kararlı hava düzeyine dalacak enerjiyi kendilerinde bulamayıp, tavana vuran is gibi yayılmasıyla oluşur. Aslında bir ara sigara içen birini seyredecek olursanız, cereyansız bir odada dumanın sigaradan nasıl yükseldiğini izleyerek bu sürecin işleyişi hakkında iyi bir fikir edinebilirsiniz. Duman önce dümdüz yukarı çıkar (buna laminer akış denir, birini etkilemek isterseniz kullanabileceğiniz bir terim), sonra dağınık, dalgalı bir katman halinde yayılır. Dünyanın en büyük bilgisayarı, en kontrollü bir ortamda bile, size bu dalgacıkların hangi şekli alacağını söyleyemez. Topaç gibi dönen, rüzgârlı, kocaman dünyamızda bu gibi hareketleri tahmin etmeye çalışan meteorologların karşı karşıya kaldıkları güçlükleri varın siz düşünün artık.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ama bildiğimiz bir şey var: Güneş’ten gelen sıcaklık atmosfere eşitsiz dağıldığından, gezegen üstündeki hava basıncında farklılıklar doğar. Hava bu duruma seyirci kalamaz ve her şeyi her yerde eşitlemeye çalışarak etrafa hücum eder. Rüzgâr havanın denge sağlamaya çalışma yoludur. Hava, pek tabii ki, her zaman yüksek basınç bölgelerinden alçak basınç bölgelerine akar. (Basınçlı havayla dolu herhangi bir şey düşünün: bir balon ya da bir hava deposu mesela. Balonun ya da deponun içindeki basınçlı havanın oradan kurtulup başka bir yere kaçmak için nasıl fırsat kollayacağını tahmin edebilirsiniz.) Basınçlar arasındaki fark ne kadar büyükse, rüzgâr o kadar hızlı eser.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu arada, rüzgâr hızları, biriken çoğu şey için geçerli olduğu gibi, katsayısal olarak büyür. Yani saatte 300 kilometre hızla esen bir rüzgâr saatte 30 kilometre hızla esen bir rüzgârdan yalnızca on kat güçlü değil, yüz kat güçlüdür ve dolayısıyla yüz kat daha yıkıcıdır. Bu hızlandırıcı etkiye birkaç milyon ton da hava katarsanız, aşırı derecede enerjik bir sonuçla karşılaşabilirsiniz. Bir tropik kasırga, Britanya ya da Fransa gibi zengin, orta büyüklükte bir ülkenin bir yılda tükettiği&nbsp;<span style="text-indent: 1.5em;">elektrik miktarı kadar enerjiyi yirmi dört saat içinde açığa çıkarabilir.</span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Atmosferin denge arama dürtüsünü sezen ilk kişi, her yerde karşımıza çıkan adam Edmond Halley oldu. Bu konuyu on sekizinci yüzyılda ayrıntılarıyla açıklayansa Halley’nin çağdaşı Briton George Hadley idi. Hadley yükselen ve alçalan hava sütunlarının (o gün bugündür “Hadley hücreleri” olarak bilinen) “hücreler” üretme eğiliminde olduğunu anlamıştı. Meslek itibariyle avukat olduğu halde, Hadley meteorolojiyle tutkulu biçimde ilgilenirdi. (Ne de olsa İngiliz’di.) Hadley, bu hücrelerle Yerküre’nin kendi ekseni etrafındaki dönüşü ve alize rüzgârlarımızı yaratan bariz hava sapmaları arasında bir bağlantı olduğunu da ileri sürdü. Ama bu etkileşimlerin ayrıntılarını 1835’te çözen kişi, Paris’teki Politeknik Okul’un mühendislik profesörlerinden Gustave-Gaspard de Coriolis oldu. İşte bu yüzden ona Coriolis etkisi deriz. (Coriolis’ın dikkatleri üzerine çekmesini sağlayan bir diğer buluşu da, görünüşe bakılırsa Politeknik Okul’da hâlâ Corio’lar diye anılan su soğutucularıydı.) Yerküre ekvatorda saatte 1.675 kilometrelik çevik bir hızla dönüyor olsa da, kutuplara yaklaşıldıkça dünyanın dönüş hızı hatırı sayılır ölçüde azalır: Mesela Londra ya da Paris’te saatte yaklaşık 900 kilometreye düşer. Düşünecek olursanız, bunun sebebi çok açıktır. Ekvatordaysanız dünyanın her dönüşüyle birlikte oldukça uzun (yaklaşık 40.000 kilometrelik) bir mesafe alıp, başladığınız noktaya geri dönmeniz gerekir. Oysa Kuzey Kutbu’nun yanında dikilirseniz, dünyanın bir dönüşünü tamamlaması için sizin durduğunuz yerde yalnızca birkaç metre ilerlemeniz gerekebilir, mamafih her iki durumda da başladığınız yere geri dönmeniz yirmi dört saat alır. Demek ki ekvatora yaklaştıkça daha hızlı dönüyor olmalısınız.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Coriolis etkisi, havada düz bir hat izleyerek kuzey-güney doğrultusunda (yani boylam çizgisi boyunca) hareket eden her şeyin, yeterince mesafe alındığı takdirde neden kuzey yarıkürede sağa, güney yarıküredeyse sola doğru sapmaya uğrar gibi göründüğünü açıklar. Bunu gözünüzde canlandırmanın standart yolu, büyük bir atlıkarıncanın merkezinde durduğunuzu ve etrafınızda dönmekte olan atlardan birine bir top attığınızı farz etmektir. Top atlıkarıncanın kenarına ulaşana dek, hedeflediğiniz at dönüş yönünde yol almış olacak ve top da arkasından geçip gidecektir. O atın perspektifinden bakıldığında, top sanki kavis alarak kendisinden uzaklaşmış gibi görünür. İşte bu Coriolis etkisidir ve hava sistemlerine kavis verip, tropik kasırgaları topaç gibi dönerek ilerleten şey de budur. Yine Coriolis etkisinden dolayı, savaş gemilerinden ateşlenen topların sola ya da sağa nişan alınması gerekir; çünkü 24 kilometre öteye ateşlenen bir top aksi takdirde yaklaşık yüz metre saparak kimseye zarar vermeden denize düşer.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Hava durumunun hemen herkes için taşıdığı pratik ve psikolojik önem dikkate<span style="text-indent: 1.5em;">alınırsa, meteorolojinin on sekizinci yüzyıl sonlarına dek ayn bir bilim dalı haline gelememiş olması şaşırtıcıdır. (Gerçi</span> <span class="calibre18" style="text-indent: 1.5em; font-style: italic;">meteoroloji</span> <span style="text-indent: 1.5em;">terimi, T. Granger tarafından bir mantık kitabında icat edildiği 1626’dan beri kullanılmaktaydı.)</span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Sorun kısmen şundan kaynaklanıyordu: Meteorolojinin başarıyla uygulanabilmesi için sıcaklıkların hassasiyetle ölçülebilmesi gerekirdi, ama bu iş için gereken hassasiyette termometreler yapmanın tahmin&nbsp;edildiğinden çok daha zor olduğu ortaya çıkmıştı. Güvenilir bir ölçüm, cam bir tüp içinde son derece dengeli bir iç çapı tutturmaya bağlıydı ve bu hiç de kolay bir iş değildi. Bu sorunun üstesinden gelebilen ilk kişi Hollandalı bir araç yapımcısı olan Daniel Gabriel Fahrenheit oldu. Fahrenheit l 717’de güvenilir bir termometre üretti. Gelgelelim, bilinmeyen sebeplerden ötürü, termometresinin sıcaklık ölçeğinde donma noktasını 32 dereceye, kaynama noktasını ise 212 dereceye yerleştirmişti. Bu sayısal anormallik başından itibaren bazı kişileri rahatsız etti ve 1742’de İsveçli astronom Anders Celsius altematifbir ölçek fikrini ortaya attı. Mucitlerin her ince ayrıntıyı nadiren düşünebildikleri iddiasını kanıtlarcasına, o da ölçeğinde kaynama noktasını sıfıra, donma noktasını ise lOO’e getirmişti. Bu durum çok geçmeden tersine çevrilecekti.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ekseriyetle modem meteorolojinin babası olarak tanınan kişi, on dokuzuncu yüzyıl başlarında ünlenmeye başlayan Luke Howard adında İngiliz bir eczacıydı. Howard günümüzde öncelikle 1803 ’te bulut türlerine verdiği adlarla hatırlanır. Howard, Linnaean Society’nin aktif ve saygın bir üyesi olduğu ve yeni projesinde Linnaeus’un ilkelerine yer verdiği halde, yeni sınıflandırma sistemini daha az tanınmış bir kurum olan Askesian Society’de tanıtmayı tercih etti. (Askesian Society üyeleri, önceki bölümlerden hatırlayacağınız gibi, diazot monoksit âlemlerine müptelaydı, dolayısıyla Howard’ın sunumunu yeterince ayık kafayla takip ettikleri şüphelidir. Howard’ın öğrencileri bu konuda nedense suskun kalmayı tercih ederler.)</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Howard bulutları üç gruba ayırmıştı: katmanlı bulutlar için stratus, pamuğumsu bulutlar için kümülüs (Latincede “küme” anlamına gelir) ve genellikle serin havalara işaret eden yüksek, ince, tüylü oluşumlar için sirrus (“kıvırcık” anlamına gelir). Hemen ardından, bunlara dördüncü bir terim daha ekledi: yağmur bulutları için nimbus (“bulut” anlamına gelen Latince sözcükten). Howard’ın sisteminin güzelliği, temel niteliklerin gökyüzünden geçmekte olan her bulutun şeklini ve büyüklüğünü tanımlamak için serbestçe birleştirilebilmesinden ileri geliyordu: stratokümülüs, sirrostratus, kümülonimbus, vb. Sistem büyük yankı uyandırdı, hem sadece İngiltere’de de değil. Johann von Goethe’yi bile o kadar büyüledi ki, Alman şair dört şiirini Howard’a ithaf etti.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Howard’ın sistemine yıllar yılı çok şey katıldı. Öyle ki, az okunan ansiklopedik bir yapıt olan<span class="calibre18" style="font-style: italic;">Uluslararası Bulut Atlası'nm</span> hacmi iki cildi buldu. Ama ne ilginçtir ki, Howard’dan sonra eklenen bulut türlerinin hemen hepsi (mammatus, pileus, nebulosis, spissatus, floccus, mediocris, vb.) meteoroloji çevreleri dışında asla benimsenmedi ve öğrendiğim kadarıyla, benimsenecekmiş gibi de görünmüyor. Sırası gelmişken, bu atlasın 1896’da yayımlanan ve şimdikine kıyasla çok daha ince olan ilk baskısı bulutlan on temel türe ayırmıştı. Bunlardan en tombul ve yastığımsı olanı, dokuz numaralı kümülonimbustu.<a href="#ack33" id="dip33"><sup>33&nbsp;</sup></a>İngilizce’de “mutluluktan havalara uçmak” anlamına gelen “to be on cloud nine”<a href="#ack34" id="dip34"><sup>34</sup>&nbsp;</a>deyimi bundan kaynaklanıyor olsa gerek.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Göklerde arada bir boy gösteren örs şeklindeki fırtına bulutlarının şiddet ve celaline bakıp aldanmayın sakın, ortalama bir bulut aslında gayet munis ve şaşırtıcı derecede cılız bir şeydir. Birkaç yüz metre boyunca yanlamasına uzanan kümülüs cinsinden bir yaz bulutu en fazla 100-150 litre kadar su içerebilir: James Trefıl’in ifadesiyle “bir banyo küvetini doldurmaya anca yetecek kadar.” Bulutların cisimsizliğini hissedebilmek için siste dolaşmak kâfidir. Ne de olsa, uçma isteğinden yoksun bir buluttan ibarettir sis. Yine Trefıl’in sözleriyle: “Tipik bir sis bulutu içinde 100 metre yürürseniz, yalnızca yaklaşık 8,2 santimetreküp suyla temas edersiniz: bardağınızı adam gibi doldurmaya bile yetmeyecek bir miktar.” Demek ki bulutlar büyük su hazneleri değildir. Yeryüzündeki tatlı suların her an yalnızca yüzde 0,035 kadarı başımızın üstünde gezinir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bir su molekülünün akıbeti, nereye düştüğüne bağlı olarak büyük ölçüde değişir. Verimli topraklara düşerse ya bitkiler tarafından emilir, ya da birkaç saat veya gün içinde tekrar buharlaşıp göğe yükselir. Yeraltı sularına karışmanın bir yolunu bulursa senelerce güneş yüzü görmeyebilir. Çok derinlere inerse binlerce sene gün ışığına hasret kalabilir. Bir göle baktığınızda, ortalama on yıldır aynı yerde ikamet eden bir molekül topluluğuna bakıyor olursunuz. Okyanusta, moleküllerin ikamet süresinin yüz yılı bulduğu düşünülüyor. Her sağanakta yere düşen su moleküllerinin yaklaşık yüzde 60’ı bir iki gün içinde atmosfere iade edilir. Buharlaştıktan sonra yağmur olarak geri dönene kadar gökyüzünde en fazla bir hafta, Drury’ye göre on iki gün kalır.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Buharlaşma, yaz günlerinde sokaklardaki su birikintilerinin akıbetine bakarak kolayca tahmin edebileceğiniz gibi, hızlı bir süreçtir. Akdeniz gibi büyük bir su kütlesi bile, sürekli olarak beslenmediği takdirde bin yıl içinde kurur. Böyle bir olay yaklaşık 6 milyon yıl önce meydana gelerek, bilim çevrelerinde Messiniyen Tuzluluk Krizi diye bilinen şeye sebep oldu. Kıtasal bir hareket sonucu Cebelitarık Boğazı kapandı. Akdeniz ölürken, buharlaşan muhteviyatı tatlı su halinde başka denizlere yağdı ve bu denizlerin tuzluluğunu biraz seyreltti: Daha doğrusu, bu denizleri normalde donmayacak alanların büyük ölçüde donmasına sebep olacak kadar sulandırdı. Buzla kaplı alanlardaki artış, Güneş’ten gelen sıcaklığın daha büyük bir bölümünün geri tepmesine yol açarak, dünyayı bir buzul çağına soktu. En azından teori böyle söylüyor.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Anlayabildiğimiz kadarıyla doğruluğuna şüphe olmayan tek şey, Yerküre’nin dinamiklerindeki küçücük bir değişimin bile akıl almaz yan etkiler doğurabileceğidir. Biraz ileride göreceğimiz gibi, bizi bile böyle bir olay yaratmış olabilir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Okyanuslar gezegenin yüzeysel davranışının gerçek güç merkezidir. Aslına bakarsanız, meteorologların okyanusları ve atmosferi tek bir sistem olarak görme eğilimi gün geçtikçe güçleniyor. Dolayısıyla burada dikkatimizi biraz da okyanuslara yöneltmeliyiz. Isıyı muhafaza etmekte ve aktarmakta sudan üstünü yoktur. Golfstrim, dünyanın on yıllık kömür üretimine eşit miktarda ısıyı her gün Avrupa’ya taşır. Britanya ve İrlanda’da iklimin Kanada ve Rusya’dan daha ılıman olmasının sebebi de budur.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ama su aynı zamanda yavaş ısınır: Göller ve yüzme havuzlan en sıcak günlerde &nbsp;bile bu yüzden soğuk kalır. Bir mevsimin resmen kabul edilen astronomik başlangıç tarihi ile mevsim dönümünün bilfiil hissedilmesi arasında belli bir süre olmasının sebebi de budur. Yani bahar mevsimi kuzey yankürede resmen martta başlıyor olabilir, ama en erken nisan ayına kadar çoğu yerde hissedilmez.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Okyanuslar standart su kütleleri değildir. Sıcaklık, tuzluluk, derinlik, yoğunluk derecelerindeki farklar, okyanusların ısıyı taşıyış biçimlerini ve dolayısıyla iklimi büyük ölçüde etkiler. Örneğin Atlantik, Pasifik’ten daha tuzludur ve iyi ki de öyledir. Tuzluluk arttıkça yoğunluk da artar ve yoğun su dibe çöker. Su ekstra tuz yüklü olmasaydı, Atlantik akıntıları Arktik bölgelere ilerleyerek Kuzey Kutbu’nu ısıtır, ama öte yandan Avrupa’yı ılıman ikliminden mahrum ederdi. Yeryüzündeki ısı transferinin temel vasıtası, yüzeyin çok altında, yavaş, derin akıntılarla başlayan ve <span class="calibre18" style="font-style: italic;">termohalin dolaşım</span> diye bilinen süreçtir. Bu süreç ilk kez 1 797’de, maceraperest bilim adamı Rumford Kontu tarafından tespit edildi.<a id="footnote6"></a><sup class="calibre21" style="font-size: 0.75em; line-height: 1.2;"><a href="#bookmark11">6</a></sup> Süreç şöyle gelişir: Yüzey suyu Avrupa civarına ulaştığı zaman yoğunlaşıp çok derinlere çöker ve ağır bir yolculukla güney yarıküreye geri dönmeye başlar. Antarktika’ya vardığında, Antarktik Dolaykutupsal Akıntısı’na yakalanarak Pasifik’e sürüklenir. Süreç çok ağır işler: Suyun Kuzey Atlantik’ten Orta Pasifık’e gitmesi 1.500 yıl alabilir. Ama bu sürecin hareket ettirdiği ısı ve su miktarı hatırı sayılır derecede fazladır ve bunun iklim üzerindeki etkisi çok büyüktür.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">(Tek bir su damlas<span class="calibre42" style="text-decoration: underline;">ının</span> bir okyanustan diğerine ne kadar zamanda gideceğinin nasıl hesaplanabileceği sorusuna gelince... Bilim adamları suyun bileşenlerini kloroflüorokarbonlar gibi ölçebiliyor ve en son havada oldukları tarihlerden bu yana ne kadar zaman geçtiğini hesaplayabiliyorlar. Farklı derinlik ve konumlardan alınmış birçok ölçümü karşılaştırarak su için akla yakın bir hareket planı çıkarabiliyorlar.)</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Termohalin dolaşım ısıyı dolaştırmakla kalmaz, akıntıların yükseliş ya da alçalışıyla birlikte besinlerin suya karışmasına da yardımcı olarak okyanusun daha büyük bölümlerini balıklar ve diğer deniz yaratıkları için yaşanabilir kılar. Ne yazık ki, dolaşım değişime çok duyarlı olabilmektedir. Bilgisayar simülasyonlarının sonuçlarına bakılırsa, mesela Grönland buz katmanındaki erimenin artması sonucu okyanusun tuz muhteviyatının biraz olsun seyrelmesi bile çevrimi feci biçimde sekteye uğratabilir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Denizler bize büyük bir lütufta daha bulunur. Muazzam miktarlarda karbonu emip çevremizden uzaklaştırarak güvenliğimizi sağlar. Güneş sistemimizin tuhaflıklarından biri de, Güneş’in şu anda, güneş sistemi gençken yandığından yaklaşık yüzde 25 daha parlak yanmasıdır. Bu durumda Yerküre’nin daha sıcak bir yer olması beklenir. Hatta, İngiliz jeolog Aubrey Manning’in ifadesiyle, “Bu muazzam değişimin Yerküre üzerinde mutlaka katastrofık bir etkisi olmalıydı, ama dünyamız pek etkilenmişe benzemiyor.”</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">O halde dünya ikliminin istikrarlı ve serin kalmasını neye borçluyuz?</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yaşama tabii ki. Adlarını çoğumuzun hiç duymadığı trilyonlarca minik deniz organizması (foraminiferler, kokolitler ve kalkerli algler) yağmurla inen atmosferik karbonu karbondioksit halinde yakalayıp (başka şeylerle birlikte) minik kabuklarının yapımında kullanır. Karbonu kabuklarına hapsederler ve böylece tekrar buharlaşıp atmosfere dönmekten alıkoyarlar. Aksi takdirde karbon atmosferde bir sera gazı halinde birikip tehlike yaratır. Nihayetinde tüm o minik foraminiferler, kokolitler ve diğer organizmalar ölüp denizin dibini boylar ve orada sıkışıp kireçtaşı haline gelir. Ingiltere’nin Dover Boğazı kıyılarındaki Beyaz Yalıyarlar gibi olağanüstü bir doğal oluşuma bakarken, onların minik deniz organizmalarının ölülerinden oluştuğunu düşünmek hayret vericidir, ama ne kadar çok karbona el koyarak biriktirdiklerini fark ettiğinizde hayretiniz daha da büyür.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Dover’dan alınmış 100 santimetreküplük bir kireçtaşı parçasının içereceği karbondioksit miktarı bin litrenin hayli üstündedir, ki o karbondioksit o kireçtaşma hapsolmasaydı bize hiçbir yaran dokunmayacaktı. Toplamda, dünya kayaçlarında muhafaza edilen karbon miktarı, atmosferde bulunanın yaklaşık yirmi bin katıdır. Sonunda bu kireçtaşının büyük kısmı volkanları besleyecek ve karbon atmosfere geri dönüp yağmur halinde Yerküre’ye düşecektir. Bütün bu sürece uzun süreli karbon çevrimi denmesinin sebebi de budur. Süreç çok zaman alır: tipik bir karbon atomu için yaklaşık yarım milyon yıl. Ama başka herhangi bir müdahalenin olmaması halinde iklimdeki kararlılığın korunmasını başarıyla sağlar.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ne yazık ki, insanlar foraminiferlerin yeterince hazırlıklı olup olmadığına bakmaksızın atmosfere ekstra karbon göndererek bu çevrimi düşüncesizce bozmaya bayılırlar. 1850’den bu yana, havaya yaklaşık 100 milyar ton ekstra karbon yolladığımız hesaplanmıştır ve bu toplama her yıl yaklaşık 7 milyar ton daha eklenir. Toplamda çok büyük bir miktar değildir bu aslında. Doğa, ekseriyetle volkan püskürmeleri ve bitki çürümeleri yoluyla atmosfere her yıl yaklaşık 200 milyar ton karbondioksit yollar, yani bizim arabalarımızla ve fabrikalarımızla yolladığımızın yaklaşık otuz katı. Ama katkımızın nasıl bir fark yarattığını görmek için kentlerimizin üstünde asılı duran dumana bakmamız kâfidir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Çok yaşlı buz örneklerini inceleyerek öğrendiğimiz kadarıyla atmosferdeki “doğal” karbondioksit düzeyi, yani biz endüstriyel etkinliklerimizle havaya karbon basmaya başlamadan evvel geçerli olan düzey, milyonda 280 civarındadır. 1958’de bu durum laboratuvar önlüklü insanların dikkatini çekmeye başladığında, söz konusu oran milyonda 315’e yükselmişti. Günümüzdeyse milyonda 360’ı aştı ve her yıl kabaca yüzde 0,25 oranında artmakta. Yirmi birinci yüzyıl sonunda milyonda 560’ı bulacağı tahmin ediliyor.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Atmosfere eklenip duran karbon atığının temizlenmesinde okyanuslar kadar ormanların da katkısı var. Yeryüzündeki okyanuslar ve ormanlar, bizi kendi kendimizi yok etmekten kurtarmayı şimdilik başardı, ama İngiliz Meteoroloji Bürosu’ndan Peter Cox’un sözleriyle: “Doğal biyosferin emisyonlarımızın etkilerini tamponlamak suretiyle bizi korumayı kestiği ve hatta bu etkileri büyütmeye başladığı kritik bir eşik vardır.” Küresel ısınmada kontrolsüz bir artış kaydedilmesinden korkuluyor. Bu durumda, uyum sağlayamayan pek çok ağaç ve bitki ölecek ve depoladığı karbonu çevreye salarak durumu daha da vahimleştirecek. Benzer çevrimlerin uzak geçmişte insanlığın katkısı olmaksızın meydana geldiği olmuş. Neyse ki o aşamada bile doğa mucizelere gebedir. Karbon çevriminin er ya da geç yeniden devreye girip Yerküre’yi bir istikrar ve mutluluk safhasına geri döndüreceğine kesin gözüyle bakılabilir. Bu onarım son vuku bulduğunda yalnızca altmış bin yıl almıştı.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><br /></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><br /></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><br /></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark4"></a><a href="#footnote1">1</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yellowstone’un kaynar çamur havzalarında keşfedilen ekstremofüler ve başka yerlerde bulunan benzer organizmalar, yaşam türlerinin varlık gösterebileceği alanların aslında çok daha geniş olduğunun, hatta belki de, Plüton’un buz tutmuş kabuğu altında bile canlılar olabileceğinin bilim adamlarınca kavranmasını sağlamıştır. Ama biz burada, oldukça kompleks yüzey yaratıklarını üretebilecek koşullardan bahsediyoruz.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark5"></a><a href="#footnote2">2</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Geri kalan dört atomdan üçü nitrojendir, biri ise tüm diğer elementler arasında bölüştürülmüştür.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark6"></a><a href="#footnote3">3</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Oksijenin kendisi yanıcı nitelikte değildir, ama başka şeylerin yanmasını kolaylaştırır. İyi ki de öyledir, çünkü şayet oksijen yanıcı olsaydı, her kibrit çakışınızda etrafınızı kuşatan hava da olduğu gibi alev alırdı. Hidrojen gazı ise aşın derecede yanıcıdır. <span class="calibre18" style="font-style: italic;">Hindenburg</span> zeplini 6 Mayıs 1937’de New Jersey’nin Lakehurst kasabasında hidrojen yakıtının büyük bir patlamayla alev alması sonucu otuz altı insanın ölümüne sebep olduğu zaman, bunu tüm açıklığıyla gözler önüne sermiştir.</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark9"></a><a href="#footnote4">4</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">boran: şiddetli rüzgâr, şimşek ve gök güriiltüsüyle ortaya çıkan sağanak yağışlı hava olayı. (ç.n.)</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark10"></a><a href="#footnote5">5</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">jet akıntısı: troposferin üst kesimlerinde, genellikle doğuya doğru eserek ince ve yatay bir kuşak halinde hareket eden çok hızlı ve güçlü hava akımlarının ortak adı. (ç.n.)</p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a id="bookmark11"></a><a href="#footnote6">6</a></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span class="calibre18" style="font-style: italic;">Termohalin</span> terimi, görünüşe bakılırsa farklı insanlara farklı şeyler ifade eder. Kasım 2002’de Massachusetts Teknoloji Enstitüsü’nden Cari Wunsch, Science’da “Termohalin Dolaşım Nedir?” başlıklı bir bildiri yayınladı. Bildirisinde, bu ifadenin saygın dergilerde en az yedi farklı fenomeni (abisal düzeydeki dolaşımı, yoğunluk ya da batmazlık farklılıklarından güç alan dolaşımı, “kütlenin meridyonel dolaşımı”nı, vb.) belirtmek için kullanılmış olduğuna dikkat çekiyordu. Halbuki hepsi de okyanus dolaşımları ve ısı transferiyle ilgilidir, burada ihtiyatlı, muğlak ve kapsayıcı bir anlayışla vermeye çalıştığım<span style="text-indent: 1.5em;">&nbsp;gibi.</span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><span style="text-indent: 1.5em;"><br /></span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;"><a href="#dip31" id="ack31">31</a><br /></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"></p>

  <p class="calibre15" style="line-height: 19px; border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em;">&nbsp;aposteriori: &nbsp;felsefede, &nbsp;münferit &nbsp;olaylardan &nbsp;genel &nbsp;bir &nbsp;ilkeye, &nbsp;sonuçtan &nbsp;sebebe &nbsp;götüren, &nbsp;deneye &nbsp;ya &nbsp;da&nbsp;<span style="text-indent: 1.5em;">gözleme &nbsp;dayalı olan; deneyden önce &nbsp;ya da &nbsp;deneyden ayn olarak bilinmeyen. &nbsp;(ç.n.)</span></span></p>

  <p class="calibre15" style="line-height: 19px; border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em;"><br /></span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em; line-height: 19px;"><a href="#dip33" id="ack33">33</a><br /></span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em; line-height: 19px;">Kümülüs bulutlarının &nbsp;çar pıcı güzelliği, &nbsp;daha flu &nbsp;görünümlü diğer &nbsp;bulutlara oranla &nbsp;son derece berrak ve&nbsp;<span style="text-indent: 1.5em;">biçimli &nbsp;hatlara &nbsp;sahip &nbsp;olmalarından &nbsp;ileri &nbsp;gelir. Bu &nbsp;biçimlilik, kümülüs &nbsp;bulutlarının &nbsp;nemli iç &nbsp;kısmı ile &nbsp;ötesin­</span><span style="text-indent: 1.5em;">deki kuru hava arasında var olan &nbsp;belirgin &nbsp;sınırla &nbsp;açıklanır. &nbsp;Bulut sınırları dışına &nbsp;kaçan her su &nbsp;molekülü,&nbsp;</span><span style="text-indent: 1.5em;">bulut dışındaki &nbsp;kuru &nbsp;hava &nbsp;tarafından &nbsp;derhal imha edilir ve böylece &nbsp;bulutun &nbsp;keskin &nbsp;hatları korunmuş olur.&nbsp;</span><span style="text-indent: 1.5em;">Daha &nbsp;yüksek sirrus bulutlarıysa buzdan &nbsp;oluşur &nbsp;ve &nbsp;bulut sınırları ile ötesindeki &nbsp;hava aynı derecede belirgin&nbsp;</span><span style="text-indent: 1.5em;">çizgilerle ayrılmamıştır, bu &nbsp;yüzden &nbsp;bulut çevresi genellikle bulanık bir &nbsp;görünüm &nbsp;arz eder.&nbsp;</span></span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em; line-height: 19px;"><a href="#dip34" id="ack34">34&nbsp;</a><br /></span></p>

  <p class="calibre15" style="border-bottom-color: currentcolor; border-bottom-style: none; border-bottom-width: 0px; border-top-color: currentcolor; border-top-style: none; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px;"><span style="text-indent: 1.5em; line-height: 19px;">harfi &nbsp;harfine bir çeviriyle, &nbsp;dokuz numaralı bulutun üstünde olmak. &nbsp;(ç.n.)&nbsp;</span></p>
</body>
</html>
