<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre38"><b class="calibre2"><a id="bookmark0"></a>26</b></p>

  <h2 class="calibre39"><b class="calibre5"><a class="calibre9" id="bookmark1"></a>YAŞAMIN ÖZÜ</b></h2>

  <p class="calibre15">Annenizle babanız, daha farklı bir zamanda, belki bir saniye, belki bir nanosaniye farkla birleşmiş olsalardı, siz burada olmayacaktınız. Büyükannelerinizle büyükbabalarınız doğru zamanlarda birleşmiş olmasalardı, siz yine burada olmayacaktınız. Büyük büyükannelerinizle büyük büyükbabalarınız ve daha evvelki büyükninelerinizle büyükdedeleriniz doğru zamanlarda birleşmiş olmasalardı, siz tabii ki yine burada olamayacaktınız.</p>

  <p class="calibre15">Zamanda geriye doğru gittikçe, atalarınıza olan borçlarınız katlanarak büyümeye başlar. Yalnızca sekiz nesil geriye, Charles Darwin’in ve Abraham Lincoln’ın doğdukları zamanlara geri döndüğünüzde, varoluşunuz 250’den fazla insanın doğru zamanlarda çiftleşmesine bağlıdır. Daha da geriye gidip Shakespeare ’in ve <span class="calibre18">Mayjlower</span> göçmenlerinin zamanına döndüğünüzde, sonunda mucizevi bir biçimde sizi doğuracak olan sürece canla başla hizmet ederek genetik malzeme alışverişinde bulunan atalarınızın sayısı 16.384’ten az değildir.</p>

  <p class="calibre15">Yirmi nesil önce, siz doğabilesiniz diye üreyen insanların sayısı 1.048.576’ya yükselir. Yirmi beş nesil önce, varoluşunuz en az 33.554.432 erkek ve kadının paylarına düşeni yaparak çiftleşmesine bağlıdır. Otuz nesil önce, atalarınızın toplam sayısı bir milyarı aşmıştır; net konuşmak gerekirse, l.073.741.824’tür. (Unutmayın, burada kuzin ve kuzenlerden, teyzelerden, halalardan ve diğer uzak akrabalardan değil, sonunda kaçınılmaz olarak sizi üretecek olan soyun anne ve babalarının anne ve babalarından bahsediyoruz.) Altmış dört nesil geriye, Romalılar zamanına giderseniz, işbirlikçi çabalarıyla nihai varoluşunuzu belirleyen insanların sayısı yaklaşık olarak l ,000.000.000.000.000.000’u bulur: yani tarih boyu yaşamış toplam insan sayısının birkaç bin misli.</p>

  <p class="calibre15">Hesabımızın burasında bir yanlışlık olduğu besbelli. Ne kadar ilginizi çeker bilmem ama, sorun soyunuzun saf olmamasından kaynaklanır. Günümüzde akıllıca bir tedbirle yasaklanmış olmakla birlikte bir miktar ensestin, hatta bir hayli ensestin yardımı olmasaydı, şimdi burada olamazdınız. Soyunuzda bu kadar çok sayıda ata olduğuna göre, geçmişte anne tarafından birçok akrabanız baba tarafından birçok uzak akrabanızla birleşip üremiş olmalı. Hele şu anda kendi ırkınızdan ve kendi ülkenizden biriyle birlikteyseniz, eşinizle belli bir düzeyde akraba olma ihtimaliniz son derece yüksek. Hatta, bir otobüste, parkta, kafede ya da herhangi bir kalabalık yerde etrafınıza baktığınızda gördüğünüz insanların <span class="calibre18">çoğu</span> büyük bir olasılıkla akrabanız. Anlayacağınız, Fatih William’ın ya da <span class="calibre18">Mayflower</span> göçmenlerinin torunu olmakla böbürlenen birine rastlarsanız, ona derhal şöyle cevap vermelisiniz: “Ben de öyleyim!” Hepimiz, kelimenin tam anlamıyla aileyiz.</p>

  <p class="calibre15">Ayrıca ne gariptir ki birbirimize çok benzeriz. Genlerinizi başka herhangi bir insanın genleriyle karşılaştırırsanız, ortalama yüzde 99,9 oranında aynı çıkacaktır. Bizim bir tür olmamızı sağlayan da budur. Geri kalan yüzde 0,1 oranındaki minik farklılıklar (geçtiğimiz yıllarda Nobel Ödülü kazanan İngiliz genetikçi John Sulston’ın sözleriyle “kabaca her bin nükleotid bazdan biri”) bize bireyselliğimizi kazandıran şeydir. Son zamanlarda insan genomunun çözülmesi yolunda hayli ilerleme kaydedilmiştir. Aslında “tek bir” insan genomu diye bir şey yoktur. Her insan genomu farklıdır. Aksi takdirde hepimiz birbirimizin tıpatıp aynı olurduk. Hem bireyler olarak, hem de bir tür olarak bizi biz yapan şey, her biri neredeyse aynı olan, ama tıpatıp aynı olmayan genomlarımızın sonsuz rekombinasyonlarıdır.</p>

  <p class="calibre15">İyi ama genom dediğimiz bu şey tam olarak nedir? Genom bir yana, genler ne menem şeylerdir? Eh, işe yine hücreden başlamak zorundayız. Her hücrede bir çekirdek ve her bir çekirdeğin içinde kromozomlar vardır: yirmi üçü annenizden, yirmi üçü babanızdan gelen kırk altı komplekslik demeti. Az sayıdaki istisnalar hariç her hücreniz, tüm hücrelerinizin yüzde 99,999’u mesela, aynı sayıda kromozom taşır. (İstisnalar arasında alyuvarlar, bağışıklık sistemine ait bazı hücreler, yumurta ve sperm hücreleri vardır, bunlar organizasyonla ilgili muhtelif sebeplerden dolayı genetik paketin tamamını taşımaz.) Kromozomlar sizi oluşturmak ve yaşatmak için gereken bilgi bütününü eksiksiz olarak içerir ve uzun DNA ipliklerinden oluşur. Deoksiribonükleik asit ya da DNA denilen bu küçük mucizevi kimyasal madde, “yeryüzündeki en olağanüstü molekül” diye nitelendirilmiştir.</p>

  <p class="calibre15">DNA’nın tek bir varoluş amacı vardır: daha fazla DNA üretmek. Ve içinizde barındırdığınız DNA miktarı az buz değildir: Hemen her hücrenize yaklaşık 2 metre uzunluğunda DNA sıkıştırılmıştır. Her bir DNA parçası 3,2 milyar harfkadar şifre içerir, yani Christian de Duve’nın sözleriyle “akla gelebilecek her aksiliğe karşın eşsiz olacağı garantili” 10<sup class="calibre21">3480000000</sup> olası kombinasyon üretmeye yetecek kadar. Bu son derece büyük bir olasılıktır: 1 ’in sağına üç milyardan fazla sıfır ekleyin. “Bu sayıyı sırf yazabilmek için bile ortalama ebatlarda beş binden fazla kitap basmak gerekir,” diye açıklıyor de Duve. Aynada kendinize bakın ve on bin trilyon hücreye bakmakta olduğunuz ve bu hücrelerden neredeyse her birinin iki metre uzunluğunda, adamakıllı sıkıştırılmış DNA’lar içerdiği gerçeğinin bilincine vann. İşte o zaman bu maddenin ne kadar büyük bir miktarını bedeninizde taşımakta olduğunuzu anlamaya başlayabilirsiniz. Eğer bütün DNA’lannız ucuca eklenseydi, Yerküre’den Ay’a kadar uzanıp geri dönebilecek, üstelik bunu birkaç defa değil, defalarca yapabilecek uzunlukta ince bir iplik oluşurdu. Bir hesaba göre, içinizde 20 milyon kilometre uzunluğunda sıkıştırılmış DNA taşıyor olabilirsiniz.</p>

  <p class="calibre15">Kısacası, vücudunuz DNA yapmaya bayılır ve siz de DNA’sız yaşayamazsınız. Ne var ki, DNA’nın kendisi canlı değildir. DNA, hiçbir molekülün olmadığı kadar cansızdır hatta. Genetikçi Richard Lewontin’in sözleriyle “canlılar dünyasının en atıl, kimyasal açıdan en eylemsiz molekülleri arasındadır.” Cinayet soruşturmalarında DNA’nın çoktan kurumuş kan ya da meni lekelerinden ayrılabilmesinin ve eski Neandertal’lerin kemiklerinden özenle çıkarılabilmesinin sebebi budur. Böylesine esrarengizce kısıtlı, daha doğrusu tek kelimeyle cansız bir maddenin nasıl olup da yaşamın özünü oluşturabileceğinin bilim adamlarınca neden bu kadar geç anlaşılabildiği de böylece açıklanmış olur.</p>

  <p class="calibre15">DNA’nın varlığı, sandığınızdan uzun zamandır bilinmekteydi. 1869 kadar erken bir tarihte, Almanya’daki Tübingen Üniversitesi’nde çalışan İsviçreli bilim adamı Johann Friedrich Miescher tarafından keşfedilmişti. Miescher ameliyat bandajlarındaki irini mikroskobik olarak incelerken, tanımadığı bir madde keşfetmiş ve (hücre çekirdeklerinde bulunduğu için) ona nüklein adını vermişti. O zaman Miescher bu maddenin varlığını fark etmekten öte pek bir şey yapmadı. Ama yirmi üç sene sonra amcasına yazdığı bir mektupta bu moleküllerin kalıtımın arkasındaki etmenler olabileceği ihtimalinden bahsettiğine bakılırsa, nüklein kafasında her zaman belli bir yer etmeyi sürdürdü. Bu olağanüstü bir fikirdi, ama o zamanın bilimsel gereklerinden o kadar ilerideydi ki, hiç ilgi çekmedi.</p>

  <p class="calibre15">Sonraki yanm yüzyılın büyük kısmı boyunca egemen olan görüş, günümüzde deoksiribonükleik asit ya da DNA adı verilen bu maddenin kalıtım süreçlerinde olsa olsa ikincil bir rol oynayabileceği yönündeydi. Çünkü çok basitti. Nükleotidler denilen dört tanecik temel bileşeni vardı. Yalnızca dört harf içeren bir alfabe kullanmaya benziyordu bu. Böylesine basit bir alfabeyle yaşamın öyküsünü yazmak nasıl mümkün olabilirdi? (Nasıl olacak, Mors alfabesinin basit nokta ve çizgileriyle kompleks mesajlar yaratmaya çok benzeyen bir şekilde tabii: onları birleştirerek.) Anlaşılabildiği kadarıyla DNA’nın hiçbir iş yaptığı yoktu. Tek yaptığı, çekirdeğin içinde oturup, belki kromozomu bir şekilde bağlamaktan ve talimat geldiğinde bir miktar asidite katmaktan ya da henüz kimsenin aklına gelmeyen bir diğer önemsiz görev ifa etmekten ibaretti. Gereken kompleksliğin çekirdekteki proteinlerde aranması gerektiği düşünülüyordu.</p>

  <p class="calibre15">Ama DNA’yı görmezden gelmek iki açıdan sakıncalıydı. Birincisi, çok fazla DNA vardı: hemen her çekirdekte yaklaşık 2 metre. Demek ki hücreler için önemli ölçüde değerliydi. Üstüne üstlük, deneylerde tıpkı bir gerilim öyküsünün cinayet zanlısı gibi durmaksızın ortaya çıkıyordu. Özellikle de, biri <span class="calibre18">Pneumonococcus</span> bakterisiyle, öbürü bakteriyofajlarla (bakterileri enfekte eden virüslerle) ilgili iki çalışmada DNA büyük önem arz etmekteydi. Bu durum ancak bir şekilde açıklanabilirdi: DNA, genelgeçer düşüncenin izin verdiğinden daha merkezi bir rol üstlenmiş olmalıydı. Kanıtlar, DNA’nın yaşam için son derece önemli bir süreç olan protein yapımıyla bir şekilde alakalı olduğunu akla getiriyordu. Öte yandan proteinlerin çekirdek <span class="calibre18">dışında,</span> yani oluşumlarını yönettiği farz edilen DNA’dan epey uzakta yapılmakta olduğu da çok açıktı.</p>

  <p class="calibre15">DNA’nın nasıl olup da proteinlere mesaj ulaştırıyor olabileceğini kimse anlayamıyordu. Bu sorunun yanıtı, artık bildiğimiz üzere, ikisi arasında tercüman olarak etkinlik gösteren RNA ya da ribonükleik asitti. DNA ile proteinlerin aynı dili konuşmaması biyolojinin ilginç bir cilvesidir. Bu ikisi neredeyse dört milyar yıldır canlılar dünyasının muhteşem ikilisi olmuştur, ama her ne hikmetse birbiriyle bağdaşmayan şifrelere karşılık verirler, sanki biri İspanyolca, öbürü Hintçe konuşur gibi. İletişim kurmak için RNA formunda bir aracıya ihtiyaçları vardır. RNA, ribozom adı verilen bir nevi kimyasal yazmanla çalışarak, bir hücrenin DNA’sından gelen bilgiyi proteinlerin anlayıp değerlendirebileceği terimlere tercüme eder.</p>

  <p class="calibre15">Ama hikâyemize kaldığımız yerden devam edersek, 1900’lerin başlarında bunu ya da daha doğrusu şu karışık kalıtım meselesiyle alakalı herhangi bir şeyi anlamaktan epey âcizdik.</p>

  <p class="calibre15">Yaratıcı ve akıllı deneycilere ihtiyaç olduğu çok açıktı. Neyse ki çağ bu işin altından kalkabilecek kadar çalışkan ve yetenekli bir genç adam üretebildi: Adı Thomas Hunt Morgan’dı ve 1904’te, yani Mendel’in bezelye bitkileriyle yaptığı deneylerin tam zamanında yeniden keşfedilmesinden yalnızca dört sene sonra ve <span class="calibre18">gen</span> bir sözcük haline bile gelmeden yaklaşık on yıl önce, dikkate değer bir çabayla kromozomlar üzerinde çalışmaya başladı.</p>

  <p class="calibre15">Kromozomlar 1888’de şans eseri keşfedilmişti ve böyle adlandırılmalarının sebebi, boyayı kolayca emmeleri ve dolayısıyla mikroskop altında rahatça görülebilmeleriydi. Yirminci yüzyıla girildiğinde, kalıtımsal özelliklerin aktarımıyla alakalı olduklarından kuvvetle şüpheleniliyordu, ama bunu nasıl yaptıklarını ya da hatta gerçekten yapıp yapmadıklarını bile kimse bilmiyordu.</p>

  <p class="calibre15">Morgan, resmi adı <span class="calibre18">Drosophila melanogaster</span> olan, ama genellikle meyvesineği (ya da sirkesineği, muz sineği veya çöp sineği) olarak bilinen, minik, narin bir canlıyı kendine denek olarak seçmişti. <span class="calibre18">Drosophila'yı</span> çoğumuz, meşrubatlarımızın içinde boğulma hevesiyle dikkatimizi çeken, çelimsiz, renksiz bir böcek olarak tanırız. Meyvesineklerinin laboratuvar örnekleri olarak son derece cazip bazı avantajları vardı: Barındırılıp beslenmelerinin maliyeti yok denecek kadar azdı, süt şişelerinde milyonlarcası yetiştirebiliyordu, en fazla on gün içinde yumurtadan çıkıp üretken yetişkinler haline geliyorlardı ve yalnızca dört kromozomları vardı, bu da her şeyi elverişli derecede basit kılıyordu.</p>

  <p class="calibre15">Morgan, ekibiyle birlikte New York’taki Columbia Üniversitesi’nin (kaçınılmaz olarak Sinek Odası diye ünlenen) küçük bir laboratuvarında çalışarak, kılı kırk yaran bir sinek yetiştirme ve çaprazlama programı başlattı. Bu program, cımbızla tek tek yakalanması ve en ufak bir kalıtımsal fark için mücevheratçı büyüteciyle incelenmesi gereken milyonlarca (hatta, bir biyografi yazarının muhtemelen abartılı iddiasına göre milyarlarca) sinek içeriyordu. Altı sene boyunca akıl edebildikleri her yolu deneyerek, sinekleri radyasyon veya X-ışını bombardımanına tutarak, parlak ışığa ve karanlığa maruz bırakarak, fırınlarda hafifçe pişirerek, santrifüjlerde deliler gibi döndürerek mutasyonlar üretmeye çalıştılar, ama ne yapsalar fayda etmedi. Nihayet ani ve tekrarlanabilir bir mutasyon, her zamanki gibi kırmızı değil, beyaz gözlü bir sinek ortaya çıktığında, Morgan’ın pes etmesine ramak kalmıştı. Bu müthiş keşiften sonra Morgan ve yardımcıları, kalıtımsal bir özelliği birbirini izleyen nesiller boyu takip edebilmelerini sağlayan, kullanışlı biçim bozuklukları üretebildiler. Benzer yollar kullanarak belli karakteristiklerle belli kromozomlar arasındaki karşılıklı ilişkileri çözebildiler ve böylece kromozomların kalıtımın merkezinde yer aldığını, herkesi az çok tatmin eden sonuçlarla ispatladılar.</p>

  <p class="calibre15">Ama biyolojinin bir sonraki çapraşıklık düzeyinde, sorun hâlâ devam etmekteydi: esrarengiz “genler” ve onları oluşturan DNA. Bunları izole etmek ve anlamak daha da zordu. Morgan’ın çalışmalarından dolayı Nobel Ödülü’ne layık bulunduğu 1933 ’e kadar, birçok araştırmacı genlerin varlığına dahi henüz ikna olmamıştı. O dönemde, Morgan’ın da belirttiği gibi, “genlerin ne olduğu, gerçek mi yoksa tamamen hayal ürünü mü olduğu konusunda” varılmış herhangi bir konsensüs yoktu. Bilim adamlarının hücresel etkinlikte böylesine büyük önem taşıyan bir şeyin fiziksel varlığını kabullenmeye yanaşmamaları garibinize gidebilir. Ama Wallace, King ve Sanders’ın <span class="calibre18">Biology: The Science of Life</span> (Biyoloji: Yaşam Bilimi) adlı yapıtlarında (bu yapıt o çok ender rastlanan şeylerden biridir: okunabilir bir ders kitabı) işaret ettikleri üzere, düşünce ve bellek gibi zihinsel süreçler konusunda bugün bizler de aşağı yukarı aynı konumdayız. Onlara sahip olduğumuzu biliyoruz elbette, ama hangi fiziksel formu alabileceklerini (öyle bir form varsa şayet) bilmiyoruz. Çok uzun bir müddet genler için de aynı şey geçerli oldu. Bilim adamlarının bir düşünceyi alıp mikroskop altında inceleyebilecekleri fikri bugün bize ne kadar saçma görünüyorsa, vücudunuzdan bir gen koparıp inceleyebileceğiniz fikri de Morgan’ın pek çok meslektaşına aynı derecede saçma görünüyordu.</p>

  <p class="calibre15">Kesinlikle doğru olan tek şey, kromozomlarla alakalı bir şeyin <span class="calibre18">mutlaka</span> hücre kopyalanmasını yönettiğiydi. Nihayet 1944’te, on beş yıl süren yoğun çalışmalardan sonra, Oswald Avery adında parlak ama özgüvensiz bir Kanadalı liderliğinde Manhattan’daki Rockefeller Enstitüsü’nde çalışan bir ekip, son derece zorlu bir deneyde başarıya ulaştı: Zararsız bir bakteri çeşidi yabancı DNA’yla çaprazlanarak kalıcı olarak bulaşıcılaştırıldı. Böylece DNA’nın pasifbir molekülden öte bir şey olduğu ve kalıtımda aktif rol üstlendiğine kesin gözüyle bakılabileceği kanıtlanmış oldu. Avusturya doğumlu biyokimyacı Erwin Chargaffın sonradan büyük bir ciddiyetle öne sürdüğü gibi, Avery’nin keşfi iki Nobel Ödülü değerindeydi.</p>

  <p class="calibre15">Ne yazık ki Avery, enstitüde omuz omuza çalıştığı meslektaşlarından birinin, Alfred Mirsky adında, inatçı ve geçimsiz bir protein sevdalısının muhalefetine takıldı. Bu adam Avery’nin çalışmalarına kara çalmak için elinden geleni ardına koymadı. Stockholm’deki Karolinska Enstitüsü’nün otoriteleri arasında lobi yaparak Avery’ye Nobel Ödülü verilmesini engellemeye çalıştığı bile söylenir. O sıralar Avery altmış altı yaşına gelmiş ve artık yorulmuştu. Strese ve ihtilafa dayanamayıp görevinden istifa etti ve bir daha bir laboratuvarın kapısının önünden bile geçmedi. Ama başka yerlerde yapılan başka deneyler Avery’nin vardığı sonuçları karşı konulmaz biçimde destekledi ve çok geçmeden DNA’nın yapısını bulma yarışı start aldı.</p>

  <p class="calibre15">1950’lerin başlarında bahis oynamaya meraklı biriyseniz, paranızı büyük ihtimalle Califomia Teknoloji Enstitüsü’nden Linus Pauling’e yatırırdınız. Çünkü Amerika’nın başta gelen kimyacısı olan Pauling’in, DNA’nın yapısını çözeceğine kesin gözüyle bakılıyordu. Pauling moleküllerin mimarisini belirlemekte rakipsizdi ve X-ışını kristalografisi alanının öncü isimlerinden biriydi. Bu tekniğin DNA’nın sırrına varmanın anahtarı olduğu zamanla ortaya çıkacaktı. Pauling, son derece parlak geçen kariyeri boyunca (biri 1954’te kimya ödülü, diğeri 1962’de barış ödülü olmak üzere) iki Nobel Ödülü kazanacaktı, ama DNA’nın yapısının ikili değil, üçlü sarmal olduğuna inandığından, doğru yolu hiçbir zaman bulamadı. Zafer, ekip halinde çalışmayan, birbiriyle selamı sabahı bile olmayan ve çoğu kendi alanının acemisi olan İngilizlerden kurulu beklenmedik bir bilim adamı dörtlüsüne kısmet oldu.</p>

  <p class="calibre15">Dördü arasında geleneksel âlim modeline en yakını, İkinci Dünya Savaşı yıllarının çoğunu atom bombasının tasarlanmasına yardım ederek geçiren Maurice Wilkins ’dı. Diğer ikisi, savaş yıllarını İngiliz hükümeti için madenler ve mayınlar üzerinde çalışarak geçiren Rosalind Franklin ve Francis Crick’ti: Crick mıknatıslı mayınları, Franklin’se kömür madenlerini incelemişti.</p>

  <p class="calibre15">Dörtlünün en sıradışı üyesi James Watson’dı. Watson daha çocukken 7he Qu<span class="calibre18">iz Kids</span> adlı son derece popüler bir radyo programında sivrilmişti. (Dolayısıyla <span class="calibre18">Franny ve</span> Zooey’deki ve J. D. Salinger’ın diğer yapıtlarındaki Glass ailesinin bazı üyelerine kısmen de olsa ilham verdiği iddia edilebilir.) Chicago Üniversitesi’ne henüz sadece on beş yaşındayken giren Watson, doktora unvanını yirmi iki yaşında alıp, Cambridge’deki ünlü Cavendish Laboratuvan’nda çalışmaya başladı. 1951’ de, Watson yirmi üç yaşında hantal bir gençti. Fotoğraflarda sanki çerçeve dışındaki güçlü bir mıknatısın etkisi altındaymış gibi görünen, ele avuca sığmaz saçlara sahipti.</p>

  <p class="calibre15">Ondan on iki yaş büyük olduğu halde hâlâ doktorası olmayan Crick’inse daha az saçı vardı ve biraz daha snop görünümlüydü. Watson’ın kitabında, velveleci, meraklı, neşeli tartışmaları seven, bir fikri paylaşmakta gecikenlere karşı sabırsız ve her zaman başka bir yere çağrılma tehdidi altında yaşayan biri olarak sunulur. İkisi de biyokimya alanında resmi öğrenim görmemişti.</p>

  <p class="calibre15">Bir DNA molekülünün şeklini belirledikleri takdirde, onun yaptığı işi nasıl yaptığını çözebilecekleri kanısındaydılar, ki sonradan anlaşılacağı üzere, doğru yoldaydılar. Bunu da, kafa yormak dışında mümkün olduğunca az iş yaparak ve muhakkak yapılması gerekenden fazlasını yapmayarak başarmayı umuyorlardı. Watson’ın otobiyografik kitabı The Double Hel/x’de (Çifte Sarmal) belki biraz samimiyetsizce de olsa neşeyle yorumladığı gibi, “Kimya öğrenmeme gerek kalmadan geni çözebileceğimiz umudunu taşıyordum.” DNA üzerinde çalışmakla görevlendirilmiş değildiler aslında, hatta çalışmanın bir noktasında durmaları emredildi. Watson sözümona kristalografi ihtisası yapmaktaydı. Crick de güya büyük moleküllerin X-ışını kırınımı konusundaki tezini tamamlamakla meşguldü.</p>

  <p class="calibre15">Crick ile Watson popüler söylemlerde DNA’nın gizemini çözme başarısının neredeyse tümüyle kendi hanelerine yazılmasından hoşnut kalsalar da, aslında bu büyük buluş, rakiplerince yapılan ve sonuçlan (tarihçi Lisa Jardine’in ustaca yorumladığı gibi) “şans eseri” alınan deneysel çalışmalara ciddi boyutta bağımlıydı. Crick ile Watson’dan önce, en azından başlangıç aşamasında, Londra’daki King’s College’dan iki akademisyen bu projeye emek vermişti: Wilkins ile Franklin.</p>

  <p class="calibre15">Yeni Zelanda doğumlu Wilkins silik bir şahsiyetti, varlığıyla yokluğu birdi adeta. 1998’de, DNA’nın yapısının keşfini, yani 1962’de Wilkins’ın Nobel Ödülü’nü Crick ve Watson’la paylaşmasını sağlayan büyük başarıyı konu alan bir&nbsp;<span style="text-indent: 1.5em; font-size: 1em; line-height: 1.2;">PBS belgeseli, ona hiç yer vermemeyi başardı.</span></p>

  <p class="calibre15">Aralarındaki en esrarengiz karakter Franklin’di. Watson, <span class="calibre18">The Double Helix</span> ’de onu son derece ağır bir dille yererek, mantıksız, ketum, hiçbir zaman işbirliğine yanaşmayan ve seksi görünmemek için elinden geleni yapan (Watson’ı en çok kızdıran buydu anlaşılan) bir kadın olarak tasvir etti. Ama onun “çirkin olmadığını ve kılığına kıyafetine azıcık özen gösterse yeterince çekici olabileceğini” de ekledi. Ne çare ki Franklin bu yöndeki beklentileri boşa çıkarıyordu. Ruj bile sürmezdi, diyordu Watson hayretle, giyim tarzı ise “ergenlik çağındaki entelektüel İngiliz kızlarının sahip olabileceği bütün hayal gücünü sergilerdi.”<a id="footnote1"></a><sup class="calibre21"><a href="#bookmark2">1</a></sup></p>

  <p class="calibre15">Gelgelelim, DNA’nın olası yapısının varlığını kanıtlayan en iyi görüntüleri, Linus Pauling tarafından mükemmelleştirilen X-ışını kristalografisi tekniğiyle Franklin yakaladı. Kristalografi, kristallerdeki atomları görünür kılmak için başarıyla kullanılmış bir teknikti (adı da bu yüzden “kristalografi”dir), ama DNA moleküllerini görüntülemek çok daha zorlu bir işti. Bu süreçten iyi sonuçlar almayı yalnızca Franklin başarıyordu, ama o da bulgularını paylaşmayı reddederek Wilkins’ın öfkesini durmadan üstüne çekiyordu.</p>

  <p class="calibre15">Franklin bulgularını güzellikle sunmadıysa bile bu konuda kabahati sadece onda aramak doğru olmaz. 1950’lerde King’s’deki kadın akademisyenler, modem duyarlıkları (hatta tüm duyarlıkları) hiçe sayan, geleneksel bir horgörüye maruz kalırlardı. Ne kadar kıdemli ya da başarılı olurlarsa olsunlar, okulun öğretmenler odasına girmelerine müsaade edilmez, yemeklerini “izbe bir virane” olduğu Watson tarafından bile ister istemez kabul edilen harap bir odada yemek zorunda bırakılırlardı. Üstelik Franklin, bulgularına bir göz atabilmek için çaresizlik içinde kıvranan ve saygı gibi daha gönül okşayıcı meziyetlerden yararlanmayı akıl edemeyen bu üç erkekten, sonuçlarını paylaşması yönünde sürekli baskı görüyor, hatta bazen ciddi ciddi tacize uğruyordu. “Korkarım ona her zaman, nasıl desem, patronluk tasladık,” diye anımsadı Crick, sonradan. Bu adamlardan ikisi rakip kuruluştandı, üçüncüsü ise açıkça onlardan yana tavır alıyordu. Franklin’in sonuçlarını kilit altında tutmasına pek de şaşmamak lazım.</p>

  <p class="calibre15">Watson’la Crick, Wilkins’la Franklin arasındaki geçimsizliği belli ki kendi yararlarına kullandılar. Watson’la Crick, Wilkins’ın alanına utanmazca tecavüz ediyorlardı, ama Wilkins her şeye rağmen giderek onlara yakınlaşmaktaydı. Franklin’in de davranışlarını kararlılıkla garipleştirdiğine bakılırsa bunda şaşılacak bir şey yoktu. Aldığı sonuçlar DNA’nın kesinlikle sarmal biçimli olduğunu gösterdiği halde, Franklin bunun böyle olmadığı konusunda ısrarcıydı. 1952 yazında okulun fizik bölümündeki panoya asılsız bir not bırakarak Wilkins’ın yüreğine herhalde büyük bir korku ve utanç saldı: “D.N.A. sarmalının 18 Temmuz 1952 Cuma günü vefat ettiğini üzülerek bildirmek durumundayız. ... Dr. M. H. F. Wilkins’ın merhum sarmal anısına konuşma yapması bekleniyor,” diyordu notta.</p>

  <p class="calibre15">Ve en nihayet Ocak 1953’te Wilkins, Franklin’in DNA görüntülerini “belli ki kendisinin bilgisi ya da rızası olmadan” Watson’a gösterdi. Bunu sadece önemli bir yardım olarak nitelendirmek haksızlık olur. Nitekim yıllar sonra Watson da “Bulmacayı bu sayede çözdük ... bizi harekete geçirdi,” diyerek Franklin’in hakkım teslim etti. DNA molekülünün temel biçim bilgisinin ve boyutlarına ilişkin önemli birtakım unsurların desteğini yanlarına alan Watson ile Crick, çabalarım iki misli yoğunlaştırdılar. Artık sanki her şey istedikleri gibi gidiyordu. Bir ara Linus Pauling’in İngiltere’de gerçekleşecek bir konferansa katılmak üzere yola çıkması söz konusu oldu. İngiltere’ye gelebilseydi büyük olasılıkla Wilkins’la buluşacak ve kendisini araştırmalarında yanlış yollara sokan hatalı kamları düzeltmesine yetecek kadar bilgi edinmiş olacaktı. Ama devir McCarthy devriydi ve Pauling, yurtdışına çıkmasına izin verilemeyecek kadar liberal görüşlü olduğu gerekçesiyle, New York’taki Idlewild Havaalam’nda durdurulup, pasaportuna el konuldu. Crick ile Watson’daki şans da kimsede yoktu aslında, çünkü Pauling’in oğlu Cavendish’te çalışıyor ve baba ocağında yaşanan her türlü gelişmeyi onlara taze taze yetiştirerek, istemeden bu ikisinin ekmeğine yağ sürüyordu.</p>

  <p class="calibre15">Zaferi her an bir başkasına kaptırma olasılığıyla hâlâ karşı karşıya olan Watson ile Crick, kendilerini hararetle işlerine verdiler. DNA’mn, adenin, guanin, sitozin ve timin diye adlandırılan dört kimyasal bileşeni olduğu ve bunların belirli çiftler halinde bir araya geldiği biliniyordu. Watson ile Crick, molekül şekillerine göre kesilmiş karton parçalarıyla oynayarak hangi parçaların birbirine uyduğunu tahmin edebildiler. Bu tahminden hareketle, DNA’nın sarmal oluşturacak biçimde birleştirilmiş metal plakalardan oluşan Meccano<a href="#ack52" id="dip52"><sup>52</sup></a>&nbsp;benzeri bir modelini (modem bilimin belki de en meşhur modelini) yaptılar ve Wilkins’ı, Franklin’i ve bütün dünyayı eserlerini görmeye davet ettiler. Sorunu çözmüş olduklarım, konuya vakıf olan herkes bir bakışta anlayabilirdi. Franklin’in DNA resminin yardımı olsun ya da olmasın, hiç kuşkusuz parlak bir buluştu bu.</p>

  <p class="calibre15">Nature’ın 25 Nisan 1953 tarihli sayısı, Watson ile Crick tarafından yazılan, “A Structure for Deoxyribose Nucleic Acid” (Deoksiriboz Nükleik Asidin Yapısı Üzerine) başlıklı 900 kelimelik bir makale içeriyordu. Dergide aynca, Wilkins’ın ve Franklin’in iki ayn makalesine de yer veriliyordu. Dünya gündeminin çok hareketli olduğu bir dönemdi: Edmund Hillary, Everest’in zirvesine ulaşmak üzereydi ve II. Elizabeth çok yakında İngiltere Kraliçesi olarak taç giyecekti. Dolayısıyla yaşamın sımnın keşfi çoğu yerde dikkatten kaçtı. Sadece <span class="calibre18">News Chronicle’</span> da kısacık bir haberle geçiştirildi ve başka herkesçe görmezden gelindi.</p>

  <p class="calibre15">Rosalind Franklin, Nobel Ödülü’ne ortak edilmedi. 1958’de, yani ödülün verilmesinden dört sene önce, henüz sadece otuz yedi yaşındayken yumurtalık kanserinden öldü. Nobel Ödülleri vefat etmiş kişilere verilmez. Franklin’in, işi gereği aşın dozda X-ışınına kronik olarak maruz kaldığı için kansere yakalandığına kesin gözüyle bakılıyor. Ama aslında böyle olması gerekmezdi. Franklin’in 2002’de yayınlanan ve büyük övgü toplayan biyografisinin yazarı Brenda Maddox, onun nadiren çelik önlük taktığını ve ışınların önüne sık sık dikkatsizce atladığını belirtiyor. Oswald Avery de hiçbir zaman Nobel Ödülü kazanamadı ve o da sonraki kuşaklar tarafından büyük ölçüde ihmal edildi. Ama hiç değilse, bulgularının temize çıktığını görecek kadar yaşama mutluluğuna nail oldu. 1955’te öldü.</p>

  <p class="calibre15">Watson ile Crick’in keşfi 1980’lere dek gerçek manada onaylanmadı. Crick’in bir kitabında söylediği gibi: “DNA modelimizin oldukça makul olmaktan çıkıp, çok makul bulunur hale gelmesi, sonra da doğruluğuna kesin gözüyle bakılması, yirmi beş yılı aşkın vakit aldı.”</p>

  <p class="calibre15">Yine de, DNA’nın yapısı anlaşılınca genetik bilimi çok hızlı ilerledi. Öyle ki, 1968’e gelindiğinde <span class="calibre18">Science</span> dergisi bir makalesine “Moleküler Biyoloji Buraya Kadar” anlamında bir başlık atarak, inanması zor ama, genetik biliminin yolun neredeyse sonuna geldiğini ima edebildi.</p>

  <p class="calibre15">Oysa tabii ki her şey daha yeni başlamıştı. Bugün bile DNA hakkında çok az anlayabildiğimiz bir sürü şey var, mesela neden bu kadar büyük bir kısmının <span class="calibre18">hiçbir işe yaramadığı</span> gibi. DNA’nızın yüzde doksan yedisi uzun anlamsız zincirlerden, biyokimyacıların tercih ettiği tabirle “boş DNA”dan ya da “protein kodlamayan DNA”dan oluşur. Ancak her ipliğin ötesinde berisinde hayati işlevleri kontrol ve organize eden bölümler bulmak mümkündür. İşte bunlar, uzun zamandır anlaşılamamış olan esrarengiz “genler”dir.</p>

  <p class="calibre15">Genler protein yapım talimatları olmaktan ibarettir. Ne bir eksik, ne bir fazla. Bunu körü körüne bir sadakatle yaparlar. Bu bakımdan bir piyanonun tuşlarını andırırlar: Her biri tek bir notadan başka hiçbir şey çalamaz. Besbelli biraz monoton bir iştir bu. Ama genleri tıpkı bir piyanonun notalarını birleştirir gibi birleştirdiğiniz an, sonsuz çeşitte akor ve melodi yaratabilirsiniz. Bütün bu genleri bir araya getirdiğinizdeyse, (aynı metaforu sürdürürsek) insan genomu diye bilinen büyük varoluş senfonisini elde edersiniz.</p>

  <p class="calibre15">Genomu anlamanın alternatif ve daha yaygın bir yolu ise, onu vücut için bir nevi talimatname olarak görmektir. Böyle ele alındığında, kromozomlar kitabın bölümleri olarak, genlerse belirli protein yapım talimatları olarak hayal edilebilir. Talimatları yazmak için kullanılan sözcükler kodonlar, harflerse bazlar diye bilinir. Bazlar, yani genetik alfabenin harfleri, bir iki sayfa önce bahsi geçen dört nükleotidden oluşur: adenin, timin, guanin ve sitozin. Yaptıkları işin önemine rağmen, bu maddelerin egzotik bir içeriği yoktur. Guanin mesela, guano diye adlandırılan kuş gübresinde bolca bulunan ve ona adını veren maddedir.</p>

  <p class="calibre15">Bir DNA molekülünün şekli, herkesçe bilindiği gibi, sarmal bir merdivene ya da burgulanmış bir ip merdivene benzer: şu meşhur çifte sarmal. Bu yapının merdiven kolları deoksiriboz denilen bir tür şekerden yapılmıştır, sarmalın tamamı ise nükleik asittir: “Deoksiribonükleik asit” terimi buradan gelir. Basamaklar merdiven kolları arasında birleşen ikişer bazdan oluşur. Bazlar ancak iki şekilde birleşebilir: Guanin her zaman sitozinle, timinse her zaman adeninle eşleşir. Bu harflerin merdivenden yukarı çıkıldıkça ya da aşağı inildikçe okunan dizilim sıralaması DNA şifresini (kodunu) oluşturur. İnsan Genomu Projesi’nin amacı da işte bu şifreyi çözmektir.</p>

  <p class="calibre15">DNA ’nın asıl ihtişamı kopyalanma tarzında yatar. Yeni bir DNA molekülü üretme vakti geldiğinde, merdiven kollarını oluşturan iki iplik, bir ceketin fermuarı gibi ortadan ikiye bölünür ve her yarısı yeni bir ortaklık oluşturmak üzere diğer yarısından uzaklaşır. Bir iplik üzerindeki her nükleotid ancak spesifik bir diğer nükleotidle eşleştiği için, her iplik yeni bir tamamlayıcı ipliğin yaratımı için şablon vazifesi görür. Kendi DNA’nızın yalnızca bir ipliğine sahip olsaydınız, gereken eşleşmeleri hesaplayarak ipliğinizin tamamlayıcı yarısını yeniden inşa etmeniz yeterince kolay olurdu: Mesela ipliğinizin en üst basamağı guaninden yapılmışsa, tamamlayıcı ipliğin en üst basamağının sitozinden yapılmış olması gerektiğini bilirdiniz. Merdivenden aşağı nükleotid eşleşmelerini saptaya saptaya inerseniz, sonunda yeni bir molekülün şifresini elde etmiş olurdunuz. Bu iş doğada da aynen böyle yapılır. Tek fark doğanın bunu çok çabuk (saniyeler içinde) yapmasıdır, ki gerçekten de inanılmaz bir marifettir bu.</p>

  <p class="calibre15">Çoğu zaman DNA’mız şaşmaz bir doğrulukla kopyalanır, ama çok nadiren, yaklaşık olarak milyonda bir defa, bir harfin yanlış konuma yerleştiği olur. Bu durum “tek baz çiftinde görülen nükleotid polimorfizmi” ya da SNP<a id="footnote2"></a><sup class="calibre21"><a href="#bookmark3">2</a></sup> olarak bilinir. Genellikle bu SNP’ler protein kodlamayan DNA’ların içine gömülür ve vücut açısından fark edilebilir hiçbir sonuca yol açmaz. Ama nadiren de olsa fark yarattıkları olur. SNP sizi bir hastalığa yatkın kılabilir, ama aynı şekilde, küçük bir avantaj da sağlayabilir: Mesela daha fazla koruyucu pigmentasyon oluşturabilir ya da alyuvar üretimini artırıp yükseklerde yaşamanızı kolaylaştırır. Zamanla bu hafif modifikasyonlar hem bireylerde, hem de nüfuslarda birikerek her ikisinin de ayırt edici özelliklerine katkıda bulunur.</p>

  <p class="calibre15">Kopyalanmada doğrularla yanlışlar arasında hassas bir denge vardır. Çok fazla hata oluşursa organizma fonksiyonunu kaybeder, çok az hata oluşursa adaptasyon yeteneğinden yoksun kalır. Bir organizmada, istikrarla yenilik arasında da benzer bir denge kurulmak zorundadır. Alyuvarlardaki artış, yükseklerde yaşayan bir kişi ya da grubun daha kolay hareket etmesine ve solumasına yardımcı olabilir, çünkü daha çok alyuvar daha çok oksijen taşır. Ama alyuvar fazlasının kanı kalınlaştırma tehlikesi de vardır. Kana çok fazla alyuvar yüklemek, Temple Üniversitesi antropologlarından Charles Weitz’ın sözleriyle, “kalbe petrol pompalatmaya benzer.” Yani kalbi çok zorlar. Dolayısıyla, yükseklerde yaşamak üzere tasarlamış insanların solunum yeterlikleri artar, ama bu avantajın bedelini kalplerini büyük risklere sokarak öderler. Darwin’in doğal seçme yasası bizi işte böyle denetler. Neden birbirimize bu kadar çok benzediğimizi de açıklamaya yarar. Evrim sizin çok farklı olmanıza asla izin vermeyecektir, yeni bir türe dönüşmediğiniz takdirde tabii.</p>

  <p class="calibre15">Benim genlerimle sizinkiler arasındaki yüzde 0,1 ’lik farkın sorumlusu SNP’lerimizdir. Kendi DNA’nızı üçüncü bir kişinin DNA’sıyla karşılaştırmaya kalksanız, yine yüzde 99,9’luk bir benzerlik bulacaksınız, ama SNP’lerin çoğu farklı konumlarda yer alacak. Karşılaştırmaya başka insanları da dahil ettiğinizde daha da farklı konumlarda daha da fazla sayıda SNP bulacaksınız. 3,2 milyar bazınızın her biri için, gezegenin bir yerlerinde, aynı konumda farklı şifrelemeye sahip biri ya da birileri mutlaka olacak. İşte bu yüzden, “genel bir” insan genomundan bahsetmenin yanlış olması bir yana, “bir” insan genomundan bile bahsedemeyiz. Altı milyar genomumuz var. Hepimiz yüzde 99,9 oranında aynıyız, ama öte yandan, biyokimyacı David Cox’un sözleriyle “tüm insanların hiçbir ortak yönleri bulunmadığını da söyleyebilir ve sonuna kadar haklı olursunuz.”</p>

  <p class="calibre15">Ama DNA’nın neden bu kadar az bir kısmının fark edilebilir bir amaca hizmet ettiğini hâlâ açıklamadık. Burada konu biraz asap bozucu bir hal almaya başlıyor, ama öyle anlaşılıyor ki yaşamın amacı gerçekten de DNA’yı idame ettirmek. Genellikle “boş DNA” diye adlandırılan ve DNA’mızın yüzde 97’sini oluşturan harfkümelerinin varoluşu, Matt Ridley’nin sözleriyle “saf ve basit bir sebebe dayalı: kendi kendilerini kopyalamaktaki başarılarına.”<a id="footnote3"></a><sup class="calibre21"><a href="#bookmark4">3</a></sup> Başka bir deyişle,</p>

  <p class="calibre15">DNA’nızın çoğu kendini size değil kendine adamıştır: O sızın çoğalmanızı sağlayan bir makine değil, siz onun çoğalmasını sağlayan bir makinesiniz. Yaşanı, hatırlayacağınız gibi, sadece var olmak ister ve bu isteği DNA yerine getirir.</p>

  <p class="calibre15">DNA gen yapım talimatları içerdiğinde, bilim adamlarının ifadesiyle gen kodladığında bile, bunu ille de organizmanın düzgün işlemesi için yapmaz. En çok sahip olduğumuz genlerden biri, ters transkriptaz denilen bir proteinin yapım talimatını içeren gendir. Ters transkriptazın insanlarda bilinen hiçbir yararlı işlevi yoktur. Yaptığı tek şey, AIDS virüsü gibi retrovirüslerin çaktırmadan insan sistemine sızmasını mümkün kılmaktır.</p>

  <p class="calibre15">Başka bir deyişle, vücutlarımız hatırı sayılır miktarlarda enerjiyi bize hiçbir hayrı dokunmayan, hatta bazen sonumuzu hazırlayan bir proteinin üretimine ayırır. Genler emrettiği zaman, vücutlarımızın emre itaat etmekten başka çaresi yoktur. Bizler onların kaprislerine tabiyiz. Anlayabildiğimiz kadarıyla, insan genlerinin neredeyse yarısı kendi kendini kopyalamak dışında hiçbir şey yapmaz. Söz konusu genlerin bir organizmada şimdiye dek tespit edilen en büyük oranıdır bu.</p>

  <p class="calibre15">Tüm organizmalar bir bakıma genlerinin kölesidir. Sombalıklarının, örümceklerin ve başka sayısız yaratığın çiftleşme sürecinde ölmeye hazır olmasının sebebi de budur. Üreme ve genlerini aktarma arzusu doğadaki en güçlü dürtüdür. Sherwin B. Nuland’ın ifadesiyle: “İmparatorluklar çöker, idler patlar, büyük senfoniler yazılır ve hepsinin arkasında, doyurulmak isteyen tek bir içgüdü vardır.” Evıimsel açıdan bakıldığında seks, bizi genetik malzememizi aktarmaya teşvik eden bir ödül mekanizmasından ibarettir aslında.</p>

  <p class="calibre15">Bilim adamları DNA’mızın büyük kısmının hiçbir işe yaramadığı yolundaki sürpriz haberi güçbela sindirmeye uğraşırlarken, daha da beklenmedik bulgular ortaya çıkmaya başladı. Önce Almanya’da, sonra da İsviçre’de bazı araştırmacılar nedense gayet normal sonuçlar veren oldukça anormal deneyler yaptılar. Bunlardan birinde, bir fare-gözünün gelişimini denetleyen geni alıp, bir meyvesineğinin larvasına eklediler. Sonuçta ortaya hilkat garibesi gibi bir şey çıkacağını düşünüyorlardı. Gelin görün ki, fare-gözü geni meyvesineğinde gayet geçerli bir göz üretmekle kalmadı, bir sinek-gözü üretti. 500 milyon yıldır tek bir ortak ata paylaşmamış iki yaratık, adeta iki kardeş gibi genetik malzeme alışverişinde bulunabiliyordu.</p>

  <p class="calibre15">Araştırmacılar neye ellerini atsalar aynı durumla karşılaştılar. Sineklerin belli bazı hücrelerine insan DNA’sı eklediklerinde, sineklerin bu geni kendi malları gibi kabul ettiğini bulguladılar. Nitekim, insan genlerinin yüzde 60’ı meyve sineklerinde bulunan genlerle temelde aynıdır. En az yüzde 90’ı, fare genleriyle bir düzeyde ilişkilidir. (Yani kuyruk yapımı için gereken genlerin bile aynısına sahibiz aslında. Ama nedense bu genlerimiz devre dışı kalmıştır.) Her alanda emek veren araştırmacılar, hangi organizma üzerinde çalışırlarsa çalışsınlar, ister iplik-solucanı, ister insan her canlıda temelde aynı genleri incelemekte olduklarını anladılar. Yaşanı, görünüşe bakılırsa, tek bir mavi kopyadan çoğaltılmıştı.</p>

  <p class="calibre15">Daha ileri araştırmalar, homeotik (“benzer” manasındaki Yunanca sözcükten gelir) ya da hox genleri diye adlandırılan ve her biri vücudun bir bölümünün gelişimini yöneten bir avuç temel kontrol geninin varlığını ortaya koydu. Hox genleri, uzun zamandır kafaları kurcalamış olan şu soruya da yanıt getiriyordu: Hepsi de tek bir döllenmiş yumurtadan doğan ve tıpatıp aynı DNA’yı taşıyan milyarlarca embriyo hücresi nereye gideceğini ve ne yapacağını nasıl bilir? Hangisinin bir karaciğer hücresi, hangisinin elastik bir sinir hücresi, hangisinin bir kan kabarcığı ve hangisinin çırpan bir kanat üstündeki pırıltı kırıntısı olması gerektiğini nereden anlar? Onlara talimat veren şey hox genleridir. Hox genleri bunu tüm organizmalar için aşağı yukarı aynı şekilde yapar.</p>

  <p class="calibre15">Ne ilginçtir ki, genetik malzeme miktarının ve bu malzemenin örgütleniş şeklinin, onu içeren yaratığın sofistikasyon düzeyini yansıtması gerekmez, hatta genellikle yansıtmaz. Bizim kırk altı kromozomumuz vardır, halbuki bazı eğrelti-otları altı yüzden fazla kromozoma sahiptir. Tüm kompleks hayvanların en az evrim geçirmişlerinden biri olan akciğerli balığın sahip olduğu DNA miktarı bizimkinin kırk mislidir. Su kertenkelesi bile genetik açıdan bizden beş misli daha ihtişamlıdır.</p>

  <p class="calibre15">Demek ki, önemli olan kaç gene sahip olduğunuz değil, genlerinizi nasıl kullandığınız. Bu habere sevinmemiz lazım, çünkü insanlardaki gen sayısı son zamanlarda büyük kesintiye uğradı. Yakın zaman öncesine kadar, insanların en az</p>

  <p class="calibre15">100.000 gene, belki çok daha fazlasına sahip oldukları düşünülüyordu, ama bu sayı İnsan Genomu Projesi’nin ilk sonuçlarının açıklanmasıyla birlikte çarpıcı derecede azaldı. Proje sonuçları, 35.000 ya da 40.000 gen gibi bir rakam önerdi: bir ot parçasında bulunanla aynı. Bu sonuç herkesi hem şaşırttı, hem de hüsrana uğrattı.</p>

  <p class="calibre15">İnsana özgü zayıflık ve kusurların bahsi her geçtiğinde işin içine genellikle genlerin de karıştırıldığı dikkatinizden kaçmamış olsa gerek. Havasından geçilmeyen bilim adamları çeşitli zamanlarda ortaya çıkıp, obezite, şizofreni, homoseksüellik, suç işleme eğilimi, şiddete yatkınlık, alkolizm, hatta hırsızlık ve evsizlik gibi problemlerden sorumlu olan genleri bulduklarını açıklamışlardır. Biyo-belirlenimciliğe<a href="#ack53" id="dip53"><sup>53</sup></a>&nbsp;olan bu inancın belki de doruk (ya da dip) noktası, 1980’de <span class="calibre18">Science</span> dergisinde yayınlanan ve kadınların genetik sebeplerden ötürü matema<span style="text-indent: 1.5em; font-size: 1em; line-height: 1.2;">tikte başarısız olduklarını ileri süren bir araştırma oldu. Oysa artık biliyoruz ki, size dair hiçbir şey böyle kolay kolay kestirilip atılabilecek kadar basit değildir.</span></p>

  <p class="calibre15">Konuya daha farklı bir açıdan yaklaşırsak, keşke öyle olaydı diye de düşünülebiliriz aslında. Boyunuzu ya da diyabete, kelliğe veya ayırt edici bir diğer özelliğe yatkınlığınızı belirleyen ayrı ayrı genler olsaydı, onları izole edip onarmaya çalışmak nispeten kolay olurdu. Ne yazık ki, birbirinden bağımsız çalışan 35.000 gen, yetkin bir insanoğlunu oluşturan türden fiziksel kompleksliği üretmeye asla yetmez. İşte bu yüzden, genlerin işbirliği yapması gerektiği çok açıktır. Hemofili, Parkinson, Huntington ve kistik fibrosis gibi birkaç hastalığa belli bazı disfonksiyonel genler sebep olur, ama ekseriyetle, yıkıcı genler bir türe ya da nüfusa kalıcı biçimde musallat olmaya fırsat bulamadan doğal seçme tarafından ayıklanır. Kaderimiz, sağlığımız ve hatta göz rengimiz, belirli genler tarafından değil, çoğunlukla birlikte çalışan gen grupları tarafından belirlenir. Bu mekanizmanın nasıl işlediğini anlamak işte bu yüzden zordur ve yine aynı sebepten ötürü, çok yakın bir gelecekte ısmarlama bebekler üretmeye başlayacağımız filan hikâye.</p>

  <p class="calibre15">Aslına bakılırsa, son yıllarda biz yeni bir şeyler öğrendikçe her şey daha da karmaşıklaştı sanki. Düşünmek bile genlerin işleyişini etkiliyor anlaşılan. Bir adamın sakalının uzama hızı mesela, adamın seksi ne kadar düşündüğüyle kısmen alakalı. (Çünkü seks hakkında düşünmek testosteronu artırıyor.) 1990’ların başlarında bilim adamları daha da derin bir keşif yaptılar: Fare embriyolarından hayati olduğu farz edilen genleri çıkarıp yok edebileceklerini anladılar. Ama fareler çoğunlukla sağlıklı doğmakla kalmadı, bazen genleriyle oynanmamış erkek ve kız kardeşlerinden daha sağlıklı bile oldular. Belli bazı önemli genler yok edilince, gediği kapatmak için başkaları devreye giriyordu anlaşılan. Biz de bir tür organizma olduğumuza göre bu bizim için harika bir haberdi, ama hücrelerin nasıl çalıştığını anlama çabamızı yokuşa sürdü, çünkü zaten zorbela anlamaya başladığımız bir şeyin kompleksliğine komplekslik katıyordu.</p>

  <p class="calibre15">İnsan genomunu deşifre etme çabasının çok geçmeden yalnızca bir başlangıç olarak görülür olmasına, büyük ölçüde bu zorlaştırıcı faktörler yol açmıştır. Genom, Massachusetts Teknoloji Enstitüsü’nden Eric Lander’ın belirttiği gibi, insan vücudunun parça listesi gibidir: Bize neden yapılmış olduğumuzu söyler, ama nasıl çalıştığımız konusunda hiçbir açıklamada bulunmaz. Oysa artık ihtiyacımız olan şey bir kullanım kılavuzudur: vücudumuzu çalıştırmak için gereken talimatlar yani. O noktaya henüz yaklaşmadık bile.</p>

  <p class="calibre15">Ve şimdiki hedefimiz insan proteomunu deşifre etmek. Bu öyle yeni bir kavram ki, on sene önce <span class="calibre18">proteom</span> diye bir terim bile yoktu. Proteom, proteinleri yaratan bilgi kütüphanesidir. <span class="calibre18">Scientific American</span> dergisi, “Ne yazık ki,” diye gözlemledi 2002 baharında, “proteom genomdan çok daha karmaşıktır.”</p>

  <p class="calibre15">Karmaşık ne kelime. Proteinler, hatırlarsanız, canlı sistemlerin beygirleridir. Her an her hücrede milyon kadar protein işbaşında olabilir. Böyle bir faaliyeti gözümüzde canlandırmaya çalışmak bile zordur. Daha kötüsü, proteinlerin davranış ve işlevleri yalnızca kimyalarına değil, tıpkı genler gibi, şekillerine de bağlıdır. Bir proteinin işlevini yerine getirebilmesi için, gereken kimyasal bileşenlere sahip olması ve onları gerektiği gibi derlemesi yetmez, sonrasında katlanarak son derece spesifik bir şekle girmesi de gerekir. “Katlanma” bu açıklamada genellikle kullanılan terimdir, ama aslında proteinler için geçerli olmayan geometrik bir intizamı akla getirdiğinden, yanıltıcı bir ifadedir. Proteinler, eğilip bükülerek, dolanarak ve buruşarak en olmadık şekillere girerler. Katlanmış havlulardan ziyade, hurdahaş edilmiş elbise askılarını andırırlar.</p>

  <p class="calibre15">Dahası, proteinler biyoloji dünyasının (amiyane tabirle) hovardalandır. Keyiflerine ve metabolik koşullara bağlı olarak, fosfat, glikoz, asetil, ubikuitin, famesil, veya sülfat gruplarıyla birleşir ya da glikozil fosfatidil inozitol (GPI) ankorlarına bağlanırlar. Onları harekete geçirmek genellikle çok kolaydır. İçtiğiniz bir bardak şarap dahi, <span class="calibre18">Scientifıc American’ın</span> belirttiği gibi, sisteminizdeki protein sayısını ve çeşitlerini önemli ölçüde değiştirmeye yeter. Bu içkiciler için sevindirici bir haberdir belki, ama neler olup bittiğini anlamaya çalışan genetikçilerin işini çok kolaylaştırdığı söylenemez.</p>

  <p class="calibre15">Her şey gözünüze olanaksız derecede komplike görünmeye başlamış olabilir, ki bazı bakımlardan hakikaten öyledir. Ama bütün bunların altında, gizli bir basitlik de vardır. Bu basitlik yaşamın işleyişine temel oluşturan aynı derecede yalın ahengin sonucudur. Hücrelere can veren bütün bu minik, kusursuz kimyasal süreçler (nükleotidlerin işbirlikçi çabaları, DNA’dan RNA sentezlenişi) yalnızca bir defa evrimleşmiş ve o zamandan bu yana doğanın tamamında oldukça sabit kalmıştır. Merhum Fransız genetikçi Jacques Monod’nun yarı şaka yan ciddi söylediği gibi: <span class="calibre18">“E. coli</span> bakterisi için geçerli olan her şey filler için de geçerli olmalı, hatta daha da geçerli.”</p>

  <p class="calibre15">Her canlı varlık, aynı orijinal planın dikkatle işlenmiş bir çeşitlemesidir. İnsanlar olarak yalnızca nicelik farklılıklarından ibaretiz: Her birimiz, 3,8 milyar yıl öncesine uzanan, köhne bir tanzim, adaptasyon, modifikasyon ve ilahi onarımlar arşiviyiz. Ne gariptir ki, sebze ve meyvelerle bile yakın akrabayız. Bir muzun içinde olup biten kimyasal fonksiyonların neredeyse yarısı, sizin içinizde olup biten kimyasal fonksiyonlarla temelde aynıdır.</p>

  <p class="calibre15">Şunu ne kadar tekrarlasak az: Bütün canlılar birdir. Bu cümle, gelmiş geçmiş en derin gerçektir ve galiba sonsuza dek öyle kalacaktır.</p>

  <p class="calibre15"><a id="bookmark2"></a><a href="#footnote1">1</a></p>

  <p class="calibre15">1968'de Crick ile Wilkins, <span class="calibre18">The Double</span> Helix’de yer alan ve tarihçi Lisa Jardine’in “gereksizce rencide edici” diye tanımladığı karakter tahlillerinden şikayetçi oldular. Bunun üzerine Harvard University Press kitabın yayımını durdurdu. Yukarıda alıntılanan tasvirler Watson’ın sonradan yumuşatılmış yorumlarıdır.</p>

  <p class="calibre15"><br /></p>

  <p class="calibre15"><a href="#dip52" id="ack52">52</a><br /></p>

  <p class="calibre15">1901 ’de üretilen bir oyuncak inşaat seti. (ç.n.)</p>

  <p class="calibre15"><a id="bookmark3"></a><a href="#footnote2">2</a></p>

  <p class="calibre15">Single Nucleotide Polymorphism.</p>

  <p class="calibre15"><a id="bookmark4"></a><a href="#footnote3">3</a></p>

  <p class="calibre15">Boş DNA’nın da bir kullanımı vardır. “DNA parmak izi analizi”nde, bu kısımdan yararlanılır. Boş DNA’nın bu amaca uygunluğu İngiltere’deki Leicester Üniversitesi’nin bilim adamlarından Alec Jeffreys tarafından kazara keşfedildi. 1986'da Jeffreys kalıtımsal hastalıklarla bağdaşan genetik işaretler bulmak için DNA dizilimlerini incelediği sıralar kendisine başvuran İngiliz polisi bir zanlıyı iki cinayetle ilişkilendirmek için ondan yardım istedi. Jeffrey tekniğinin kriminal vakalann çözümünde mükemmelen işe yaraması gerektiğini fark etti ve yanılmadığı ortaya çıktı. Colin Pitchfork gibi akıl almaz bir adı olan (pitchfork, saman tırmığı demektir) genç bir fırıncı işlediği cinayetlerden dolayı iki kere ömür boyu hapis cezasına çarptırıldı.</p>

  <p class="calibre15"><br /></p>

  <p class="calibre15"><a href="#dip53" id="ack53">53</a><br /></p>

  <p class="calibre15">&nbsp;biyo-belirlenimcilik: evrende olup biten her şeyin biyolojik bir nedensellik bağlantısı içinde belirlendiğini ileri süren görüş. (ç.n.)&nbsp;<br /></p>
</body>
</html>
