<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devlet-iAliyye</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f2daac5c-cfbc-4712-84f0-38e3360736da" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">Ticâret</h1>

  <p class="normal1">İç Ticâret</p>

  <p class="normal">C. Jirecek, Osmanlı idaresi altında Balkan memleketlerinin birleştirilmesi sonucu, eski devletlerarası gümrüklerin kalkmış bulunduğunu vurgular; böylece ticâret ve şehirleşme Osmanlı döneminde, 15.-16. yüzyıllarda gerçek bir gelişme göstermiştir. 16. yüzyılda yarım milyonu geçen nüfusu ile İstanbul, imparatorluğun en önemli ve dünyanın en aktif ticâret merkezlerinden birini oluşturuyordu. İstanbul, Rumeli ve Anadolu, Karadeniz ve Akdeniz arasında, “iki kara ve iki denizin kavşak noktasında” Doğu–Batı, Güney–Kuzey ticâretinin transit merkezi idi. Her şeyden önce, eski Roma gibi büyük nüfusunu beslemek için imparatorluğun her tarafından besin maddeleri ithal etmek zorunda idi.</p>

  <p class="normal">Bizans’ın son zamanlarında 30-40.000’e inmiş olan İstanbul nüfusu 16. yüzyılın ilk yarısında Osmanlı İmparatorluğu’nun yayılışına paralel olarak en az yarım milyona vararak o zaman Avrupa’nın en büyük şehri (17. yüzyılda Londra nüfusu 400.000) durumuna gelmişti. Yükte ağır değerde hafif buğday, arpa, et, yağ, tuz, salamura balık, kuruyemiş, zeytinyağı, şarap gibi besin maddeleri veya deri, tahta, pamuk, demir, bakır, yün, kıl, kenevir gibi geniş hirfet sanayii için gerekli hammaddeler ancak deniz yoluyla ithal olunduğu takdirde yeterince ucuza mal olabilirdi. İstanbul, bu bakımdan dünyanın en elverişli limanlarından biri idi. Kalabalık İtalyan şehirleri gibi buğday ve un ithali hayati bir önem taşıyordu.</p>

  <p class="normal">18. yüzyılın başlarında İstanbul’un günlük buğday tüketimi 200 ton civarında tahmin edilmiştir. İstanbul’a buğday ve un Trakya’dan, başlıca Tekirdağı limanından, Tuna havzasından (İbrail, İsakça, Köstence limanları), Bulgaristan’dan (Burgaz) veya Dobruca’dan Kırım’a kadar kuzey Karadeniz steplerinden (Akkerman, Azak ve Kefe), Tesalya’dan (Volos limanı), Batı-Anadolu’dan (Foçalar ve İzmir), Mısır’dan (Dimyat ve İskenderiye) gemilerle gönderilmekteydi. İstanbul’da ekmek sıkıntısı ayaklanmalara yol açtığından devlet nakliyat ve depolama işlerini örgütlemeyi en önemli devlet işleri arasında sayıyordu. 17. yüzyıl başlarında hükümet Karadeniz’den İstanbul limanına 17.000 ton buğday ve un nakli için 118 gemi kiralamış ve bu gemiler 658 sefer yapmış; bu operasyon hükümete 5,5 milyon akçaya mal olmuştu.</p>

  <p class="normal">1483 tarihli bir belgeye göre bir yılda İstanbul limanına 2.019 gemi ve 2.265 mavna gelmişti. 1520 tarihli başka bir belgeye göre, 70-80 gemi İstanbul ile Trabzon, Samsun ve Sinop limanları arasında aralıksız gidiş-geliş yapmakta idi. Tuna havzası ovalarından gelen buğday ucuzdu, fakat hükümetin bir yandan üretimi teşvik etmek, bir yandan da sipahi timar gelirini korumak amacıyla buğday narh fiyatını belli bir düzeyde tutmak için önlemler aldığını görüyoruz.</p>

  <p class="normal">Bizans’ın düşüş döneminde, Ceneviz ve Venedik gemileri Karadeniz’in besin maddelerini İtalya’ya alıp gidiyorlardı. Osmanlıların Karadeniz’de Ceneviz kolonilerini birer birer ele geçirmesi (1460 Amasra, 1461 Trabzon, 1475 Kefe) her şeyden önce İstanbul iaşesi için bir zorunluluk olarak gündeme gelmiştir.</p>

  <p class="normal">İstanbul’a gelen buğday Un-Kapanı’nda devletin gözetimi altında fırınlara dağıtılırdı. Pâdişahın kıyafet değiştirerek yaptığı kontrollerde ve veziriâzamın haftada bir pazar teftişlerinde en çok ekmeğin vezni ve kalitesi üzerinde durduklarını ve hile yapanları şiddetli cezalara çarptırdıklarını biliyoruz.</p>

  <p class="normal">İstanbul iaşesinde şehre yeteri kadar et sağlanması da devlet gözetimi altında yapılan önemli bir kamu hizmeti sayılırdı. Rumeli ve Anadolu’da zengin kişiler <span class="ideitalik">celep</span> yazılır ve İstanbul’a belli miktarda koyun getirip kasaplara satması güvence altına alınırdı. Koyun ve sığır, en çok Rumeli’de Besarabya’dan, Bulgaristan’dan, Anadolu’da Konya Ovası (Cihanbeyli) ve Doğu-Anadolu’dan sağlanırdı.</p>

  <p class="normal">Şehrin başka ihtiyaçları için devlet ülkenin çeşitleri bölgelerini İstanbul pazarına bağlamış, böylece İstanbul etrafında devlet gözetiminde bir trafik ağı kurulmuş bulunuyordu. Bu bağlılık, aynı zamanda bu bölgelerde belli maddelerin tarımı ve ticâretinde özelleşme sonucunu vermiştir. Meselâ, Güney-Marmara havzası ve Batı-Anadolu İstanbul’un sebze ve meyve bahçesi olarak gelişmiştir. Böylece, eski Roma gibi İstanbul da bir imparatorluk ekonomisinin can damarı haline gelmiştir.</p>

  <p class="normal1">Tekstil Sektörü: Bir Tarihçe<sup class="calibre3"><a href="../Text/Devlet-iAliyye_split_031.html#footnote-100-215" id="footnote-100-215-backlink">[215]</a></sup></p>

  <p class="normal">1300-1600 arası dönemde Anadolu, ürünlerini yalnızca Balkanlar’a ve Karadeniz’in kuzeyine değil, Batı ülkelerine de ihraç eden yaygın bir tekstil üretim bölgesiydi. Türkiye’de üretilen pahalı kemhalar ve sof kumaşı, Rus çarlarının ve <span class="ideitalik">boyar</span>larının, İtalyan ve Fransız prens ve prenseslerinin ve İsveç piskoposlarının da aralarında bulunduğu Avrupalı seçkinlerden büyük ilgi gören lüks tekstil ürünleriydi. Bugün en büyük Bursa kemha koleksiyonlarından biri Moskova’dadır. 1400-1600 arası dönemde ise, yalnızca lüks ipekliler değil, Fransa ve İtalya’da <span class="ideitalik">boucassin</span> ya da <span class="ideitalik">bocassino</span> diye bilinen ince pamuklular da Türkiye’den yapılan ithalat listesinde yer alıyordu. Türkiye’den Kefe, Akkerman ve Buda’ya ihraç edilen ürünler arasında, ucuz bir pamuklu türü olan <span class="ideitalik">kirbas</span> gibi daha sıradan dokumalar da vardı. Çeşitli renklerde Ankara sofları Avrupa’da en çok aranan lüks kumaştı. Saraya ve Avrupa’ya geniş ihracat yapan Bursa ipekli sanayiinde 16. yüzyıl başlarında 1.000 kadar tezgâh faaliyette idi. Bundan başka, Aksaray, Gördes, Kula, Uşak halıları da Avrupa, Mısır ve Asya’da aranan lüks mallardı. Denizli, Borlu, Isparta, Karaman, Tire, Menemen, Çorum, Tokat ve Kastamonu’da üretilen çok çeşitli pamuklu kumaşlar, Osmanlı İmparatorluğu’nun her yerine gönderilmekteydi. Kısacası, Avrupa’nın makine ürünü dokumalarının Türk ürünlerini pazarlardan sürüp çıkardığı 19. yüzyıla kadar, Anadolu, dünyanın önemli tekstil üretim merkezlerinden biriydi.</p>

  <p class="normal">Avrupa kumaş sanayii 16. yüzyılda ipekli, 17. ve 18. yüzyılda pamuklu sanayiinde öne çıkmadan önce orada ihracata yönelik başlıca tekstil sanayii yünlü sanayii idi. Ortaçağın tekstil tarihçesinde İngiltere, İspanya’nın kaba yünlüleri yanında İtalya’nın ince yünlü kumaşları, Osmanlı Orta-Doğusu üzerinden öbür Asya ülkelerine (Çin’e kadar) ihraç ediliyordu. Avrupa, buna karşılık Doğu’dan ipekli, altınlı ve nakışlı kemhalar, kadife, saten ve ince pamuklu ithal etmekteydi. Avrupa’nın Doğu’dan aldığı yünlü ürünler, yalnızca halı ve softu. Avrupa’da 13. yüzyılın ortalarından başlayarak ipekli sanayiinin tek üretim ve ihracat merkezi Lucca’ydı. Bu sanayide dokuma tekniği, boyama ve desende Orta-Doğu örnek olmuştur. Orta-Doğu’dan pamuklu teknolojisini ilk alan Avrupa ülkesi gene İtalya’ydı. Ortaçağda yün ve pamuk karışımı bir Avrupa tekstil ürünü olan <span class="ideitalik">fustian</span> veya <span class="ideitalik">dimi</span> dışında, Batı-Avrupa ülkelerinde pamuklu tezgâhları oldukça geç bir zamanda, 17. yüzyılda kuruldu.</p>

  <p class="normal">Selçuklu Anadolu’sunda yapılmış bir brokar parçasının ortaya çıkarılması, daha 13. yüzyıl başlarında Türkiye’de gelişmiş bir ipekli sanayiinin bulunduğu konusunda kuşkuya yer bırakmamaktadır. İtalyan kaynaklarında aynı yüzyılda Müslüman tüccârın Kuzey-Karadeniz limanlarına ipekli kumaş götürdüğü anlatılır. Tebriz’in güçlü etkisiyle birlikte, Osmanlı Bursa’sında bu Selçuklu gelenek devam etmiş olmalıdır. Osmanlılardan önce Bizans döneminde Batı-Anadolu’da ipekli ve pamuklu sanayiinin faal olduğu bilinmektedir.</p>

  <p class="normal">Osmanlıların daha 1352’de, Sultan Orhan zamanında Cenevizlilere ticarî ayrıcalıklar tanımış olması ilginçtir. İranlı tüccâr Bursa’ya getirdikleri ipeği, burada, Batı’dan gelen mallarla, özellikle de ince Floransa yünlüleriyle takas ediyorlardı. 14. yüzyıl bir İran kaynağında (<span class="ideitalik">Risâla-yi Falakiyya</span>) Floransa’nın <span class="ideitalik">skirlat</span> denilen kırmızı ince yünlülerinden söz edilmektedir. Bertrandon de la Brocquière’in 1432’de tanık olduğu gibi, Türk tüccâr da sık sık Ceneviz Pera’sını ziyaret etmekteydiler. Ham ipek üzerine bu canlı ticâret, Osmanlı hazinesine büyük gelir sağlıyordu. En yüksek düzeye ulaştığı 1487-1513 arası dönemde, Bursa’da ham ipek üzerinden alınan vergilerin toplamı altı milyon akça ya da 130.000 dukaya varıyordu.</p>

  <p class="normal">1500’e doğru, Bursa’ya her yıl ortalama olarak beş altı İran kervanı geliyor ve bunlar, değeri bir milyon duka altını bulan en az 1.200 balya ipek getiriyordu. 15. yüzyılın sonuna ait Osmanlı belgeleri, bu hammaddenin önemli bir bölümünün Bursa’daki ipek sanayii tarafından kullanıldığını göstermektedir. Osmanlı Bursa’sı yalnızca İran ipeğinin değil, Arap ve Hind baharatlarının, ilâç ve boyalarının da en önemli pazarıydı. Bu değerli mallar, Bursa’ya Mekke–Şam–Haleb üzerinden getirilir, Edirne üzerinden Balkanlar’a, Macaristan’a, Akkerman–Lvov kervan yolu üzerinden de Polonya’ya ve kuzey ülkelerine yeniden ihraç edilirdi.</p>

  <p class="normal">Bursa’daki ipek sanayii, Türk imalat sektörünün oldukça gelişmiş bir dalıydı. Şehirde kadifeler, kemhalar, saten atlas gibi her çeşit ipek kumaş dokunurdu. Başlıca ipek dokuma türleri arasında en değerlisi, bazen altın ve gümüş sırmalarla süslenen ağır kemhalardı. Froissart’ın bildirdiğine göre, I. Murat (1362-1389), Milano Dükü’ne <span class="ideitalik">drap d’or</span>, yani altınlı kumaş göndermişti. Bursa brokar ve kemhalarında (bu ad Çince’deki <span class="ideitalik">kamoka</span> sözcüğünden türemiştir) hem desen hem de dokuma tekniğinde Çin–Uygur etkilerini görmek mümkündür. İtalyan imalâtçılar, Batı ve Levanten pazarları için ürettikleri kumaşlarda, enfes Bursa brokarlarını taklit ediyorlardı.<sup class="calibre3"><a href="../Text/Devlet-iAliyye_split_031.html#footnote-100-216" id="footnote-100-216-backlink">[216]</a></sup> Türk dokumacı ve tasarımcıların, pazara çıkaracakları mallar için yeni tarzlar oluşturma çabası içinde oldukları anlaşılmaktadır. Örneğin, 1500’lerde Bursa pazarında <span class="ideitalik">Hacı Ali Kadifesi</span> diye bilinen bir çeşit çok popüler olmuştu. Hem Doğu’nun hem de Batı’nın hükümdar ve seçkinleri arasında Bursa kumaşları kullanmak moda halini almıştı. Örneğin, Gonzaga II. Francesco karısı için Bursa’dan “<span class="ideitalik">una vesta de brocato d’oro cremesino</span>” sipariş etmişti.</p>

  <p class="normal">Moldavya’dan Moskova Prensliğine ve Polonya’ya kadar, Doğu-Avrupa hükümdarları tüccârını Bursa kumaşı satın almak üzere görevlendiriyorlardı. Örneğin, 1567’de Polonya Kralı bir tüccârı, 4.000 altın değerinde Bursa ipeklisi satın alması için vergiden muaf tutmuştu. İsveç’te kilise büyüklerinin tören giysileri Bursa kumaşından yapılırdı. Bursa ipeklileri Doğu’da da büyük ilgi görmekteydi. I. Selim Tebriz’i fethettiğinde Şah’ın hazinesinde Bursa kumaşından yapılmış 91 adet giysi bulmuştu.<sup class="calibre3"><a href="../Text/Devlet-iAliyye_split_031.html#footnote-100-217" id="footnote-100-217-backlink">[217]</a></sup> İpekli kumaşlar çok çeşitli şekillerde kullanılıyordu: 1504 tarihli bir saray envanterinde, kadife, brokar, benek, çatma gibi ipekli kumaşların birinden yapılmış 30 kaftan, 11 fistan, 18 dolama, 9 minder, 22 takke ve bir at örtüsü sayılmaktadır. Halı, türban, gece başlığı, başörtüsü, önlük, havlu, terlik, atkı ve düğme yapımında da ipek kullanılırdı.</p>

  <p class="normal">Anadolu’da gerçekleştirilen tekstil üretiminin en büyük kısmı ipekli ve pamuklulardı. Daha az olmak üzere de kenevir ve keten mamulleri de yapılmakta idi. Bütün bu dokuma türlerini, 13. yüzyıla kadar belgelerden izleyebiliyoruz. Kuşkusuz, bu türlerden bazılarını Anadolu’ya Türkler getirmişken, bazıları daha önce Anadolu’da yaşayanlar tarafından üretilmekteydi. Meselâ Ankara sof sanayii Ermenilerin elinde idi. Pamuklulardan <span class="ideitalik">kirbas</span> gibi günlük kullanıma uygun kaba dokumalar yanında <span class="ideitalik">dülbend</span> denen ince çeşitleri üretilmekteydi. Kirbas, köylü ve kasabalıların iç çamaşırı ve başka birçok gündelik eşya yapımında kullandıkları ucuz pamuklu dokumalardır (kirbas sözcüğü Hindistan’dan, Sanskritçe <span class="ideitalik">karpasi</span>’den alınmıştır). Kaşgarlı Mahmud’un 11. yüzyılda yazdığı Türkçe sözlükte, bugünkü Türkçede bulunan <span class="ideitalik">bez</span> ya da <span class="ideitalik">böz</span> sözcüğüne rastlıyoruz. Küçük Asya’nın kuzeydoğu kıyısının kimi bölgelerinde, aynı zamanda keten ve kenevirden üretilmiş kalın dokumalar yapılıp ihraç olunuyordu. Mısır ketenleri de ünlüydü.</p>

  <p class="normal">Kirbas üretilen ve önemli bir ihracat kapasitesine sahip başlıca merkezler, Kuzeydoğu-Anadolu’da Kastamonu–Amasya–Tokat-Çorum bölgesi, Orta-Anadolu’da Burdur–Isparta–Konya–Karaman–Kayseri bölgesi ve Batı-Anadolu’da Tire, Bergama, Denizli, Menemen, Akhisar, Nazilli kent ve kasabalarıydı. Hemen her köyde kaba dokuma işleri yapan <span class="ideitalik">cullah</span>lar (çulha) bulunmaktaysa da, kent ve kasabalarda büyük ölçüde pamuklu kumaş ve iplik üretimi için <span class="ideitalik">selem</span> usulüne baş vurulurdu: Selem, tüccârın, köylerdeki eğirici ve dokumacılara peşin para iş yaptırma yöntemidir. Selem sistemi, Hindistan’da olduğu gibi, Anadolu’da da hem kentsel hem de kırsal kesimde kalabalık bir emek gücü kullanıyordu. Kefe’de 15. yüzyıl sonuna ait gümrük ve Fransız konsolosunun 1750’lerdeki kayıtları, o zamanlar Karadeniz’in kuzeyindeki ülkelere yapılan ihracatın en büyük kalemini kaba pamuklu kirbasın oluşturduğunu göstermektedir.</p>

  <p class="normal">Avrupa’ya, özellikle de Fransa’nın Marsilya limanına ihraç edilen kaba pamukluların Batı-Anadolu’daki en önemli üretim ve ticâret merkezi İzmir’di. 18. yüzyılın başında İzmir’den Marsilya’ya yapılan ihracatın üç milyon Fransız lirası gibi yüksek bir meblağa ulaşması, merkantilist Fransız hükümetini telaşa düşürmüştü. Marsilya Ticâret Odası arşivlerinden yararlanan Paul Masson, İzmir’den büyük miktarda ithal edilen beyaz ve mavi renkte kalın pamuklu kumaşın İspanya’ya yeniden ihraç edildiğini, İspanya’nın da bunları plantasyonlarda çalışan köleleri giydirmek üzere Amerika’daki kolonilerine gönderdiğini anlatır. Daha sonra, bu aynı mavi pamuklular Birleşik Devletler’in güney eyâletlerindeki pamuk tarlalarında çalışan siyah köleleri giydirmekte kullanıldı. Bizim bugün <span class="ideitalik">blue jean</span> diye bildiğimiz bu kumaş, kendilerini emekçi sınıflara yakın hisseden solcu gruplar yoluyla önce Amerika’da, sonra da bütün dünyada gençlerin gözdesi oldu. Blue jean’in boyanmasında kullanılan, Batı dillerinde <span class="ideitalik">indigo</span> denilen mavi boya, çivit daha 15. yüzyılda Osmanlı İmparatorluğu’nun en büyük ithalat kalemleri arasındaydı.</p>

  <p class="normal">1470’lerde Hoca Mahmud Gavani’nin Hindistan’dan Osmanlı topraklarına adamlarıyla düzenli olarak Hind kumaşı gönderdiğini de söylemeliyiz. Daha sonraki yüzyıllarda Türkiye’nin Hindistan’dan tekstil ithalatı dikkat çekici bir artış gösterdi. Hem İngilizlerin hem de Hollandalıların Doğu Hindistan Şirketlerinin raporlarında, Osmanlılara ait Basra Körfezi’ne gelen yüklerin çoğunun Hind tekstil ürünlerinden oluştuğu belirtilmektedir. Osmanlı İmparatorluğu’nda hazırlanan, Hindistan’dan yapılan ithalatla ilgili bir listede, on kadar <span class="ideitalik">bogasi</span> ya da fitilli dokuma türüyle yirmi kadar ince pamuklu, dülbend ya da müslin türünden söz edilmektedir. Bunların fiyatları, fitilli dokumalar için zirâ (68 cm) başına 12 akça ile 26 akça arasında, müslinler içinse 20 akça ile 66 akça arasında değişmektedir. Müslinin başlıca kullanım yeri sarık, türban yapımıydı. Keşmir şalları dahil, pahalı Hind kumaşları için ödenen altın ve gümüş para öyle büyük miktarlara ulaşmıştı ki, zamanın vakanüvisi Naima şöyle yakınıyordu: “Hind mallarına hazineler gidiyor, Hindistan ise Osmanlı topraklarından hiçbir şey almıyor... dünyanın zenginliği Hindistan’da toplanıyor.”</p>

  <p class="normal">Osmanlı topraklarında Hind dokumalarının taklitlerinin üretilmeye başlanması bu durumu bir ölçüde değiştirdi. 17. yüzyılda hem seçkinler hem de halk arasında Hind basmalarının moda olması üzerine Avrupa’da da buna benzer bir kriz yaşandı. Yünlü, ipekli ve keten sanayileri paniklediler, Hind tekstil ürünlerine kısıtlamalar, hatta yasaklar getirildi. Bu krizin önemli bir sonucu, Batı’da pamuklu sanayiinin gelişmesi oldu.</p>

  <p class="normal1">Dış Ticâret: Doğu Memleketleri, Avrupa (Kapitülasyonlar)<sup class="calibre3"><a href="../Text/Devlet-iAliyye_split_031.html#footnote-100-218" id="footnote-100-218-backlink">[218]</a></sup></p>

  <p class="normal">Batı tarihçileri Levant ticâretini, sadece, Venedik ve Ceneviz açısından değerlendirmişlerdir. Zira onların temel kaynağı, Levant ticâretini kontrolleri altında tutan bu iki İtalyan deniz devletinin arşivleridir. Bu belgeler, birçok konuda çoğu zaman yanıltıcı ve noksandır, çünkü Venedikliler ve Cenevizliler Levant denilen Doğu-Akdeniz ve Karadeniz bölgesindeki iç gelişmelerle doğrudan doğruya az ilgilenirler ve Osmanlı hükümdarlarının siyasetleri ve aldıkları önlemleri, yalnız kendi ticarî çıkarları bakımından değerlendirirler. Wilhelm Heyd gibi Levant ticâretinin büyük bir otoritesi bile, 15. yüzyılda Levant’ta yalnız genel bir ekonomik çöküş saptar ve bu “felâket”i Osmanlı egemenliğinin yayılışıyla açıklamaya çalışır. Fakat nasıl ki ortaçağ Avrupa ekonomisinde bir tarihi dönem veya bölge için genel çöküş teorisi, yapılan yeni araştırmaların ışığı altında yeniden gözden geçirilip genel bir çöküşten ziyade değişmenin sadece sınırlı bir bölgeyi veya bir ekonomik sektörü etkilediği, değişikliğin yalnızca alan değiştirdiği saptanmıştır; Levant bölgesi için de, Doğu kaynaklarına başvurduğumuz zaman, Heyd’in herkesçe kabul edilen görüşlerinden çok değişik bir tablo karşımıza çıkar.</p>

  <p class="normal">Gerçekten, Levant ticâret tarihi için İtalyan arşivleri karşısında zengin yerel kaynaklara sahip bulunuyoruz. Türkiye arşivleri, dünya ticâreti ve ekonomisinin derin değişikliklere uğradığı 15. yüzyılda Levant ticâretinin genel koşulları ve gelişimi üzerine yeni ışıklar getirmektedir.</p>

  <p class="normal">Venedik, Ceneviz ve öbür Latinlerin Ege, Karadeniz ve Balkanlar’da Bizans İmparatorluğu’na ait topraklarda kurdukları kolonileri üzerinde Osmanlılar, Bizans’ın eski egemenliğini kendi kontrolleri altında yeniden canlandırmak için etkin ve kararlı bir siyaset güttüler. Osmanlı döneminde; İstanbul ve Galata, Kuzey-Ege’deki adalar ile Midilli, Karadeniz’de Kefe ve öteki Ceneviz kolonileri, Venedik’e ait Agriboz (Euboea) adası, Venedik tarafından kuvvetle berkitilmiş Mora Yarımadası kaleleri Osmanlı egemenliği altına alındı ve kalan İtalyan kolonilerinin çoğu yıllık harâc ödemeye zorlandı. Fâtih’in, koloni devleti Venedik’e karşı Floransa tüccârını nasıl teşvik ettiğini ayrıntılarıyla bilmekteyiz.</p>

  <p class="normal">İlkin, İstanbul limanında Venedik’in gümrük ödemeyerek sağladığı dış ticâretteki ayrıcalığına son verildi, orada Osmanlı tebaası Yahudiler Venediklilerin yerini aldı; Galata’da yerli Cenevizliler ancak Osmanlı tebaası olarak bir noter kontrolünde ticarî etkinliklerini sürdürdüler, Cenova’dan gelen Ceneviz tüccârı, yabancı sıfatıyla gümrüğe tâbi oldu. Aslında, Osmanlı Devleti, İtalyanların Levant’taki ticâretine son vermeyi hedeflemiyordu; İtalyanların koloni politikasına, siyasî kontrolüne ve ayrıcalıklarına son vermeyi amaçlıyordu. Osmanlı sultanları <span class="ideitalik">'ahdnâme</span> (kapitülasyon) garantileri bağışlayarak onların serbestçe ticâret yapmalarını teşvik ediyordu. Osmanlılar, Batı mallarına, özellikle yünlü kumaşlar, madeni eşya ve bazı lüks maddelerine daima gereksinim duyuyorlardı; öbür yandan hazinenin o kadar muhtaç olduğu nakit altın ve gümüş, Batı ile ticâretten gümrük geliri olarak sağlanıyordu. İstanbul gümrüğünün hızlı gelişimini ve imkânlarını, gümrük mültezimlerinin kısa zamanda büyük artırmalar yapmalarından anlıyoruz.</p>

  <p class="normal">14. ve 15. yüzyıllarda Osmanlı ekonomisinin, dolayısıyla, Osmanlı devlet gücünün merkezi ve dayanağı Bursa olmuştur.<sup class="calibre3"><a href="../Text/Devlet-iAliyye_split_031.html#footnote-100-219" id="footnote-100-219-backlink">[219]</a></sup> Osmanlı Devleti’nin 1326-1402 döneminde pâyitahtı, <span class="ideitalik">Dâru’s-Saltanat</span>’ı olan Bursa; Karaman, Suriye ve Mısır ticâretiyle ve aynı yolla Hindistan’a bağlanıyor; öbür yandan Kastamonu ve Amasya–Tokat–Erzincan yoluyla İran ve Orta-Asya ticâretinin terminali durumunda bulunuyordu.</p>

  <p class="normal">1450-1500 yıllarında Levant’ta Osmanlı kontrolünün yerleşmesi yerli tüccâr için büyük değişiklikler getirmiştir. Birçok alanda, özellikle denizaşırı büyük ticârette yerli tüccâr, Türk, Yahudi, Rum ve Ermeniler, Venedikli ve Cenevizlilerin yerini aldılar. Onlar şimdi <span class="ideitalik">zimmî</span> statüsü altında <span class="ideitalik">harbî</span> İtalyanlardan daha az gümrük ödemekte idiler.</p>

  <p class="normal">İncelemeye, Bursa kadı sicillerine göre 1479-1500 yılları arasında Bursa’ya gelmiş olan Arap tüccârı ve getirdikleri mallar ve değerleri üzerinde düzenlediğimiz aşağıdaki liste ile başlayalım.</p>

  <p class="normal"><span class="idebolditalik">Bursa’ya Arap Memleketlerinden Gelen Tüccâr, 1479-1500</span></p>

  <div class="calibre4">
    <div class="tablo">
      <table class="generictable">
        <tr class="calibre5">
          <td class="calibre6"><span class="idebold">Adı ve Geldiği Yer</span></td>

          <td class="calibre6"><span class="idebold">Getirdiği mallar</span></td>

          <td class="calibre6"><span class="idebold">Toplam değeri (akça)</span></td>

          <td class="calibre6"><span class="idebold">Bursa’da satın alan kişi ve geldiği yer</span></td>

          <td class="calibre6"><span class="idebold">Bursa’da satan kişi</span></td>

          <td class="calibre6"><span class="idebold">Tarih</span></td>
        </tr>

        <tr class="calibre5">
          <td class="calibre6">Hoca Surur, Haleb</td>

          <td class="calibre6">Biber, Yemen bezi</td>

          <td class="calibre6">33.242</td>

          <td class="calibre6">Davud, Edirne</td>

          <td class="calibre6"></td>

          <td class="calibre6">1479</td>
        </tr>

        <tr class="calibre5">
          <td class="calibre6">Hoca Zeyneddîn</td>

          <td class="calibre6">Biber ve karanfil</td>

          <td class="calibre6">1.070</td>

          <td class="calibre6">Ya‘kub, Bursa, Yahudi</td>

          <td class="calibre6"></td>

          <td class="calibre6">1480</td>
        </tr>

        <tr class="calibre5">
          <td class="calibre6">Abdu’l-Vahhab</td>

          <td class="calibre6">Biber, karanfil ve çivid</td>

          <td class="calibre6">3.900</td>

          <td class="calibre6">İsmailoğlu Receb, Haleb</td>

          <td class="calibre6"></td>

          <td class="calibre6">1480</td>
        </tr>

        <tr class="calibre5">
          <td class="calibre6">Muhammed, Şam</td>

          <td class="calibre6">Ham ipek</td>

          <td class="calibre6">2.100</td>

          <td class="calibre6"></td>

          <td class="calibre6">El-Hac Kemal</td>

          <td class="calibre6">1479</td>
        </tr>

        <tr class="calibre5">
          <td class="calibre6">Fadiloğlu Hoca Ali</td>

          <td class="calibre6">Lök boyası ve başka mallar, Yemen’den</td>

          <td class="calibre6">16.700</td>

          <td class="calibre6">İstanbul, Balat’tan Yahudi Ya‘kub</td>

          <td class="calibre6"></td>

          <td class="calibre6">1479</td>
        </tr>

        <tr class="calibre5">
          <td class="calibre6">Şeyh Abdullah oğlu Ömer (alan)</td>

          <td class="calibre6">Vaşak kürkü, kemha</td>

          <td class="calibre6">12.400</td>

          <td class="calibre6">Hayr’ed-Din ve Şams’ed-Din</td>

          <td class="calibre6"></td>

          <td class="calibre6">1480</td>
        </tr>

        <tr class="calibre5">
          <td class="calibre6">Haleb’de yerleşmiş Bursalı Ali (alan)</td>

          <td class="calibre6">Kemha</td>

          <td class="calibre6">1.000</td>

          <td class="calibre6"></td>

          <td class="calibre6">Hacı Muhammed</td>

          <td class="calibre6">1480</td>
        </tr>

        <tr class="calibre5">
          <td class="calibre6">Pera’da yerleşmiş Şamlı Ali (alan)</td>

          <td class="calibre6">Safran</td>

          <td class="calibre6">2.500</td>

          <td class="calibre6"></td>

          <td class="calibre6">Dokumacı Hacı Hali</td>

          <td class="calibre6">1480</td>
        </tr>

        <tr class="calibre5">
          <td class="calibre6">Hoca Muhammed, Hama (alan)</td>

          <td class="calibre6">Ankara sofu, atlas</td>

          <td class="calibre6">250 Eşrefi altın</td>

          <td class="calibre6"></td>

          <td class="calibre6">Bursa’da ipek dokumacısı Hacı Abdi</td>

          <td class="calibre6">1480</td>
        </tr>

        <tr class="calibre5">
          <td class="calibre6">Hacı Hasan</td>

          <td class="calibre6">Yünlü kumaş, pamuk</td>

          <td class="calibre6">3.200</td>

          <td class="calibre6">Abdullah, Musul</td>

          <td class="calibre6"></td>

          <td class="calibre6">1480</td>
        </tr>

        <tr class="calibre5">
          <td class="calibre6">Hoca Hüseyin</td>

          <td class="calibre6">Samur kürk (sable)</td>

          <td class="calibre6">?</td>

          <td class="calibre6"></td>

          <td class="calibre6">Hoca Muhyiddîn</td>

          <td class="calibre6">1481</td>
        </tr>

        <tr class="calibre5">
          <td class="calibre6">Hoca Muslihiddîn</td>

          <td class="calibre6">Biber</td>

          <td class="calibre6">17.925</td>

          <td class="calibre6">İstanbul’dan Yahudi Musâ</td>

          <td class="calibre6"></td>

          <td class="calibre6">1480</td>
        </tr>

        <tr class="calibre5">
          <td class="calibre6">Hoca Şahabeddîn</td>

          <td class="calibre6">Alaca kumaşı</td>

          <td class="calibre6">2.500</td>

          <td class="calibre6">Bursa’da Acem Muhammed</td>

          <td class="calibre6"></td>

          <td class="calibre6">1481</td>
        </tr>

        <tr class="calibre5">
          <td class="calibre6">Keremullah oğlu Hoca İbrahim</td>

          <td class="calibre6">Biber</td>

          <td class="calibre6">527 Eşrefli altın</td>

          <td class="calibre6">Yahudi Davud</td>

          <td class="calibre6"></td>

          <td class="calibre6">1484</td>
        </tr>

        <tr class="calibre5">
          <td class="calibre6">Hoca Hüseyin, Şam (alan)</td>

          <td class="calibre6">Samur kürk</td>

          <td class="calibre6">?</td>

          <td class="calibre6"></td>

          <td class="calibre6">Hoca Muhyiddîn</td>

          <td class="calibre6">1481</td>
        </tr>

        <tr class="calibre5">
          <td class="calibre6">Ya‘kub, Haleb (alan)</td>

          <td class="calibre6">Ham ipek</td>

          <td class="calibre6">3.330</td>

          <td class="calibre6">Bursa’da kadife dokumacısı İlyas</td>

          <td class="calibre6"></td>

          <td class="calibre6">1481</td>
        </tr>

        <tr class="calibre5">
          <td class="calibre6">Endülüslü Hüseyin</td>

          <td class="calibre6">Sof</td>

          <td class="calibre6">350</td>

          <td class="calibre6">Mehemmed</td>

          <td class="calibre6"></td>

          <td class="calibre6">1501</td>
        </tr>

        <tr class="calibre5">
          <td class="calibre6">Zeyneddîn, Haleb</td>

          <td class="calibre6">Yünlü kumaş</td>

          <td class="calibre6">1.600</td>

          <td class="calibre6"></td>

          <td class="calibre6">Hoca Muslihiddîn</td>

          <td class="calibre6">1500</td>
        </tr>

        <tr class="calibre5">
          <td class="calibre6">El-Hac Yusuf</td>

          <td class="calibre6">Çivid, lök boya</td>

          <td class="calibre6">9.500</td>

          <td class="calibre6">Seferihisar’dan attar Mustafa</td>

          <td class="calibre6"></td>

          <td class="calibre6">1501</td>
        </tr>

        <tr class="calibre5">
          <td class="calibre6">Hacı Abubekr, Haleb</td>

          <td class="calibre6">Biber (50 kantar), zencefil (15 kantar) ve başka baharat</td>

          <td class="calibre6">200.000</td>

          <td class="calibre6">?</td>

          <td class="calibre6">?</td>

          <td class="calibre6">1500 1500 dolayları</td>
        </tr>

        <tr class="calibre5">
          <td class="calibre6">Cafer, Haleb</td>

          <td class="calibre6">Biber</td>

          <td class="calibre6">22.000</td>

          <td class="calibre6">Ahmed, Haleb</td>

          <td class="calibre6"></td>

          <td class="calibre6">1500</td>
        </tr>

        <tr class="calibre5">
          <td class="calibre6">Hoca Sandemur</td>

          <td class="calibre6">?</td>

          <td class="calibre6">25.000</td>

          <td class="calibre6"></td>

          <td class="calibre6">Karagöz, Bursa</td>

          <td class="calibre6">1500</td>
        </tr>
      </table>
    </div>
  </div>

  <p class="normal">Alıp sattığı malların çeşitliliği bakımından bu dönemde Bursa’da bulunan büyük Arap tüccârı arasında Şamlı Abdurrahimoğlu Sadreddîn bizim için ilginç bir örnektir.</p>

  <div class="calibre4">
    <div class="tablo">
      <table class="generictable">
        <tr class="calibre5">
          <td class="calibre6"><span class="idebold">Mallar</span></td>

          <td class="calibre6"><span class="idebold">Fiyat (akça)</span></td>

          <td class="calibre6"><span class="idebold">Kime sattığı</span></td>

          <td class="calibre6"><span class="idebold">Kimden satın aldığı</span></td>

          <td class="calibre6"><span class="idebold">Tarih</span></td>
        </tr>

        <tr class="calibre5">
          <td class="calibre6">Biber, gumbenzoine ve başka</td>

          <td class="calibre6">15.000</td>

          <td class="calibre6">Abdullah oğlu Hamza</td>

          <td class="calibre6"></td>

          <td class="calibre6">1479 Mayıs</td>
        </tr>

        <tr class="calibre5">
          <td class="calibre6">Ham ipek</td>

          <td class="calibre6">1.000</td>

          <td class="calibre6"></td>

          <td class="calibre6">Mustafa</td>

          <td class="calibre6">1479 Mayıs</td>
        </tr>

        <tr class="calibre5">
          <td class="calibre6">Bursa kemhası, müzehheb munakkaş kadifesi</td>

          <td class="calibre6">3.005</td>

          <td class="calibre6"></td>

          <td class="calibre6">Anadolu Beylerbeyi Mehemmed</td>

          <td class="calibre6">1479 Ağustos</td>
        </tr>

        <tr class="calibre5">
          <td class="calibre6">Yünlü kumaş ve sof</td>

          <td class="calibre6">30.000</td>

          <td class="calibre6"></td>

          <td class="calibre6">Anadolu Beylerbeyi Mehemmed</td>

          <td class="calibre6">1479 Ağustos</td>
        </tr>

        <tr class="calibre5">
          <td class="calibre6">Bursa kemhası</td>

          <td class="calibre6">4.000</td>

          <td class="calibre6">ﬁam’dan Ömer</td>

          <td class="calibre6"></td>

          <td class="calibre6">1479 Eylül</td>
        </tr>

        <tr class="calibre5">
          <td class="calibre6">Çivid, biber, karanfil ve başka</td>

          <td class="calibre6">12.900</td>

          <td class="calibre6">Haleb’den Hoca Muhammed</td>

          <td class="calibre6"></td>

          <td class="calibre6">1479 Eylül</td>
        </tr>

        <tr class="calibre5">
          <td class="calibre6">Biber, karanfil, çivid, gumbenzoine vd</td>

          <td class="calibre6">52.040</td>

          <td class="calibre6">‹stanbul’dan Yahudi ‹lyas oğlu Davud</td>

          <td class="calibre6"></td>

          <td class="calibre6">1479 Eylül</td>
        </tr>

        <tr class="calibre5">
          <td class="calibre6">Lök boyası</td>

          <td class="calibre6">4.500</td>

          <td class="calibre6">‹pekli dokumacısı Abdullah oğlu Yusuf</td>

          <td class="calibre6"></td>

          <td class="calibre6">1480 Nisan</td>
        </tr>

        <tr class="calibre5">
          <td class="calibre6">Ham ipek</td>

          <td class="calibre6">960</td>

          <td class="calibre6">Mehemmed</td>

          <td class="calibre6"></td>

          <td class="calibre6">1480 Mart</td>
        </tr>

        <tr class="calibre5">
          <td class="calibre6">Sakız mastiği (133 kantar)</td>

          <td class="calibre6">11.600</td>

          <td class="calibre6"></td>

          <td class="calibre6">Hüsameddîn Çelebi</td>

          <td class="calibre6">1480</td>
        </tr>

        <tr class="calibre5">
          <td class="calibre6">Frenk yünlü kumaş</td>

          <td class="calibre6">?</td>

          <td class="calibre6">?</td>

          <td class="calibre6">?</td>

          <td class="calibre6">1480 Ekim</td>
        </tr>
      </table>
    </div>
  </div>

  <p class="normal">Bu dönemde Bursa’da geniş bir etkinlik gösteren Şamlı Arap taciri Hoca Sadreddîn, bir yandan ithal ettiği baharat ve boya gibi Hind eşyası, öbür yandan Bursa pazarında bulduğu Bursa ipekli kumaşları, Avrupa yünlü kumaşı ve Ankara sofu gibi değerli malların ticâretini yapmaktadır. Ayrıca belirtelim ki, Sakız mastiği (sakızı) için Bursa bu tarihlerde önemli bir pazardır ve Şamlı tâcir Bursa’da 133 kantar (2.429 kg) gibi büyük bir alış yapmıştır. Bursa ve İstanbul tüccârına Bursa’da önemli ağırlıkta çeşitli baharat, bu arada başlıca biber ve çivit boyası satmaktadır. Onun çeşitli menşeden mallar üzerinde ticâreti göz önüne alınırsa, Bursa’da yerleşmiş olduğu, ithalat ve ihracatta bulunduğu düşünülebilir. Onun müşterileri arasında Şamlı hemşehrisi Ömer gibi kendisinden Bursa ipeklileri satın alan Arap tüccârına rastlıyoruz: Sadreddîn, Bursa’da İtalyan tüccârıyla da iş yapmaktadır. Bir kadı siciline göre, Bursa’da 1479 Şubatı’nda ölmüş olan Floransalı tâcir Piero oğlu Alessio’dan 86.000 akça (2.150 altın duka) gibi büyük bir alacağı vardı.</p>

  <p class="normal">Bursa’da iş yapan Arap tüccârının büyük bir bölümü Şam ve Haleb’dendir. 28 Arap tüccârından onu Haleb’den, altısı Şam’dan, biri Hamâ’dan, biri Dimyat’tan ve biri Endülüs’tendir. Tabloda adı geçen Bursalı Hoca Muslihiddîn, İstanbul’dan Musâ adlı Yahudi’ye büyük miktarda biber satmıştır; demek ki, bu Osmanlı tüccârı Bursa’da Arap tüccârından alarak veya bizzat Mekke, Şam veya Haleb’den ithal ederek baharat ticâretinde aktif bir rol oynamaktadır. Keza listemizde, Bursa’da Hind malı baharat ve boya satın alan tüccârın çoğunluğunu İstanbul Yahudilerinin oluşturması bir rastlantı değildir. Yahudiler, baharat, Avrupa yünlü kumaşları ve ham ipek ticâretinde yalnız İstanbul’da değil, gümrük defterlerinin kanıtladığı gibi, Akkerman, Kefe, Giurgiu ve Kili’de de çoğunlukta idiler.</p>

  <p class="normal">Tablomuz, Bursa kadı sicillerinde bu yıllarda adı geçen Arap tâcirlerinin yalnız küçük bir bölümünü içermektedir, biz listeye yalnızca en tipik gördüğümüz kişileri aldık. Bu örneklere göre onların başlıca ithalâtı, Hind baharatı, çivid ve lök boyası gibi ipekli kumaşların boyanmasında kullanılan pahalı Hind boyaları, Yemen kumaşı ve <span class="ideitalik">alaca</span> gibi dokumalardır. Bir Endülüslü tâcirin satmış olduğu sof, Endülüs’ten ithal malı olmalı. Öte yandan biliyoruz ki, Türkiye’den Batı’ya büyük miktarda Ankara sofu ihraç edilmektedir. Türkiye ile Arap memleketleri arasında ham ipek ticâreti sınırlı miktarda olmalıdır (Lübnan, Batı’ya önemli miktarda ham ipek ihraç etmekte idi). Bursa’ya İran’dan yüksek kaliteli İran ipeği büyük miktarda ithal olunmakta idi.</p>

  <p class="normal">Batılı devletlere kapitülasyon bağışlanması, başlıca bu ülkeleri Habsburglara karşı desteklemek düşüncesi ile verilmiştir. Bu devletler için gümrük oranı yüzde üç olarak yerleşecektir. Uygun koşullarla Osmanlı Levant pazarlarının açılması, Fransa ve İngiltere’de merkantilizm ve kapitalizmin gelişmesinde, başlangıçta öteki dünya pazarlarından daha önemli bir rol oynamış görünmektedir. Osmanlılar, Hint Okyanusu’nda Portekizlilere karşı bilinçli bir uğraşıya girişmişler, baharat ticâretini yeniden Kızıldeniz ve Basra Körfezi yollarına çekmeyi başarmışlardır. 1540’tan sonra Orta-Doğu’ya gelen baharat miktarı 30.000 kantara yükselmiştir ki, Portekiz eliyle Avrupa’ya sevk edilen baharat da bu miktarda idi. Bu dönemde kuzeye Osmanlı baharat ihracatı, Lizbon ve Amsterdam’da kaygı uyandırıyordu. Osmanlı Devleti, 1560-1570 döneminde Portekizlilere karşı Hint Okyanusu’nda Gücerat ve Sumatra’da Açe Sultanlığı ile ittifak yapmış ve baharat girişlerini üst düzeyde tutabilmiştir.</p>

  <p class="normal">İran ipek ticâreti, Osmanlı Devleti’nin başlangıçtan beri başlıca servet kaynaklarından biri olma özelliğini sürdürdü. 1500 tarihlerinde Bursa’da 1.000 kadar ipekli tezgâhı çalışır durumda idi. Şah I. Abbas, İran ipeğinin Hint Okyanusu veya Moskova üzerinden Batı’ya gitmesini sağlamak için büyük çaba göstermiş, Körfez’de Bandar-Abbas limanını yapmış, Avrupa’ya elçiler göndermiş, 1622’de İngilizlerle işbirliği yapıp Hürmüz’ü Portekizlilerden almış ve nihayet Bagdad’ı ele geçirmiştir. Osmanlılar da İran’ın çok ihtiyacı olan altın, gümüş ve bakırın İran’a gitmesini yasaklayarak karşı önlem alıyorlar, böylece iki ülke arasındaki uğraşı, ekonomik bir boyut kazanıyordu. Abbas’ın ölümünden sonra ipek kervanları yeniden Haleb, Bursa ve İzmir’e gelmeye başlamıştı. Osmanlı ekonomisi bakımından bu dönemde en önemli gelişme, Batı merkantilist devletlerine Fransa (1569), İngiltere (1580) ve Hollanda’ya (1612) kapitülasyonlarla imparatorluğun her tarafında serbest ticâret izninin bağışlanmasıdır. Merkantilist düşünceye yabancı kalan Osmanlı devlet adamları, ülkede mal bolluğu sağlamaya ve ticarî vergilerden alınan devlet gelirlerinin azalmamasına dikkat ederlerdi. Şu bir gerçektir ki, kapitülasyonlar, gereksinim duyulan bazı önemli maddelerin (başlıca ince yünlü kumaş, kalay, çelik, barut ve kristal, saat gibi lüks eşya) sağlanması ve hazineye ait gümrük gelirinin artması göz önünde tutularak kaygısızca verilmiştir. Dışarıdan mal getirilmesine bir sınırlama konmadığı halde iç pazarda kıtlık doğurması veya düşmanın işine yarar düşüncesi ile birtakım malların (pamuk, demir, kurşun, hububat, deri, balmumu) ihracı zaman zaman yasak edilmiştir. Osmanlılar için Batı’dan özellikle gümüş ithali büyük önem taşırdı. Bu nedenle altın ve gümüş üzerinden gümrük alınmazdı. Fakat gümüş, Türkiye’den, altına göre daha yüksek paritesi olan Hindistan ve İran’a kaçmakta idi. Gümüş para darlığı, ekonomi ve devlet girişimlerini kısıtlayan önemli bir faktör olmuştur.</p>

  <p class="normal1">16. Yüzyıl Osmanlı Ülkesi, Dünya Ekonomisinin Ekseni</p>

  <p class="normal">1250-1500 yılları arasındaki dönemde, Levant, yani iktisaden bütünleşmiş iç kesimleri de (hinterlandı) kapsayan Doğu-Akdeniz ülkeleri, 1500’deki büyük keşiflerden önce Doğu ve Batı arasındaki mal alışverişinin en canlı bölgesi idi. 1300-1453 döneminde Osmanlılar önce Fırat’tan Tuna’ya, Kırım’dan Ege adalarına kadar Anadolu ve Balkanlar’ı fethederek tüm bölgeyi egemenlikleri altında birleştirdiler. 1453’te ise, Batı’dan bir haçlı tehdidine rağmen İstanbul’u fethederek şehri imparatorluk başkenti yaptılar ve Boğazlar etrafında Anadolu ve Balkanlar’ı kapsayan büyük bir imparatorluk meydana getirdiler. 16. yüzyılın başlarında imparatorluklarına Suriye, Mısır, Arabistan ve Yemen (1516-1517) gibi Arap topraklarını da kattılar ve Hint Okyanusu’na çıktılar. Burada, Portekizlilerle uzun bir mücadeleye girerek, Hint Okyanusu ve Kızıldeniz üzerinden geçen hac ve ticâret yollarını kontrolleri altına almaya çalıştılar. Tebriz–Bursa ve Tebriz–Haleb ipek yolu üzerinde tam bir kontrol sağlamak amacıyla da, doğuda çeşitli tarihlerde Tebriz (1517, 1534, 1585), Gürcistan (1549) ve Hazar Denizi’nde (1585) hâkimiyet kurdular. Kızıldeniz’den Portekizlileri geri attılar, Yemen, Aden ve Babülmendeb’i kontrolleri altına aldılar ve öte yandan, 1534’te Irak’ın ilhakı ile Basra Körfezi’ne açılıp, burada bir deniz üssü kurarak, Portekizliler ve İran Safevîlerine karşı Basra ve Bagdad üzerinden Hint Okyanusu ticâretini imparatorluk lehine yeniden canlandırdılar. Orta-Doğu, tekrar dünya ticâreti için başlıca bir koridor haline geldi (1517-1630). Vasco da Gama’dan sonra dünya ticâretinin en önemli kesimini oluşturan Hind–Avrupa ticâretinin tümüyle Avrupalıların eline geçtiği iddiası, bugün tarihçiler tarafından reddedilmektedir. 16. yüzyıl ortasında Lizbon’a Ümit Burnu yoluyla 30.000 kental baharat gelirken, aynı ağırlıkta baharat Kızıldeniz ve Basra Körfezi üzerinden Osmanlı ülkesine ulaşıyordu.</p>

  <p class="normal">1453’te Boğazlar sistemi (Çanakkale Boğazı, Marmara Denizi ve İstanbul Boğazı) üzerinde tam hâkimiyet, Osmanlılara Karadeniz ve Doğu-Avrupa ülkelerinin ticâreti üzerinde kontrol sağlayarak önemli stratejik bir konum kazandırmıştır. 1452’de Fâtih, İstanbul Boğazı’nda Boğaz-Kesen (Rumeli) hisarıyla geçişi kontrol altına alırken, öbür yandan Çanakkale’de Sultaniye ve Kilidülbahr (Deniz Kilidi) hisarlarıyla İstanbul ve Karadeniz’e Batı’dan gelebilecek saldırıların önünü kesiyor ve Karadeniz’i bir Osmanlı gölü haline getiriyordu. (1475’te Kırım’daki Ceneviz kolonisinin ve 1484’te Akkerman ve Kili’nin fethi ve 1497’de Moskova ile ilk ticâret antlaşması).</p>

  <p class="normal">İddia edildiği gibi Osmanlı, Rönesans İtalya’sının Levant ticâretini engellememiş, tersine geliştirme imkânları sağlamıştır. Osmanlıların ilk olarak 1352 yılında Cenevizlilere, daha sonra da Venedik ve Floransa’ya verdiği ticarî imtiyazlar, kapitülasyonlar, bu cumhuriyetlerin Levant ile ticâretlerini sürdürmelerini garanti altına almış ve bu suretle de Rönesans İtalya’sının ekonomik refahına önemli katkıda bulunmuştur. 15. yüzyılda Galata’da 50 kadar Floransa ticâret firması faaliyette idi. Aralarında Medici ailesinden tacirler bulunuyor, Floransa ticâretinin yıllık cirosu 400.000 altın tahmin olunuyordu. Pera, 1453’te teslim olduğu zaman birçok Cenevizli tüccâr<sup class="calibre3"><a href="../Text/Devlet-iAliyye_split_031.html#footnote-100-220" id="footnote-100-220-backlink">[220]</a></sup> “hiçbir şey olmamış” gibi eski ticarî faaliyetlerine devam ettiler. Osmanlı’nın İtalyan tüccâr cumhuriyetleri karşısında yaptığı yegâne değişiklik, onların Bizans’ın zayıf döneminde Ege’de, Anadolu ve Balkan kıyılarında kurdukları kolonileri kendi egemenliği altına sokmasıdır. Sakız (1566) ve Kıbrıs (1570) bu sürecin son halkalarıdır. Venedik, her savaş sonunda Osmanlı ile ticâret imtiyazlarını yenilemekte idi. Yalnız Haleb’de Venedik mal alımı yılda 1,5 milyon altın dukayı bulacaktır. Osmanlı sultanları aynı ticarî imtiyazları 1569’da Fransa’ya, 1580’de İngiltere’ye ve 1612’de de Hollanda’ya vermek suretiyle Avrupa ile ticâreti genişletmişlerdir. 16. ve 17. yüzyıllarda Fransa, dış ticâretinin yarısını Osmanlı ülkeleriyle gerçekleştirirken büyük ticâret kumpanyalarının öncüsü olan İngiltere’de Levant Company, o ülkenin dünyadaki ticarî yayılışının ve kapitalist gelişmesinin temelini atmıştır. Osmanlı’nın Avrupa–Asya arasında süper gücü temsil ettiği o yüzyıllarda, sultanlar bu imtiyazları sadece dost olan ülkelere bir bağış olarak veriyorlardı. O zaman tek taraflı olarak verilen kapitülasyonlar, ancak Rusya’nın 1738’de zorla benzer bir kapitülasyon almasından sonra iki taraflı, bağlayıcı antlaşmalar haline gelmiştir. Ticâret güvenceleri sağlayan ve her yenilenmesinde genişletilen kapitülasyonlar, %3’lük düşük gümrük vergisiyle yürütülmüş (o zaman Fransa gümrüğü %10 üzerinde) ve zamanla Avrupa’nın Orta-Doğu’yu ekonomik sömürü aracı haline gelmiştir. Osmanlıların açık pazar politikası, Avrupa merkantilizminin tamamen tersi bir ekonomik anlayıştan, iç pazarda malların bolluk ve ucuzluğunu ilke edinen bir ekonomi anlayışından (<span class="ideitalik">economy of plenty</span>) kaynaklanıyordu. Bu politika, sonunda, daha ucuz ve iyi kalite Batı malları karşısında yerli sanayinin çöküşünü hazırlamıştır. 1800-1850 döneminde Osmanlılar, pamuk bezini ve İstanbul için unu bile Batılı ülkelerden ithal etme durumuna düşmüşlerdir. İngilizlere, 1838’de verilen yeni imtiyazlar sonucu, İngiltere’nin Orta-Doğu’ya ihracatı, tüm dış ticâretinin üçte birine ulaşmıştır. Kısaca denilebilir ki, 1500-1890 arasında, Ön-Asya, Balkanlar ve Arap topraklarını kaplayan geniş Osmanlı pazarı Avrupa’nın iktisadî gelişiminde, ilkin Avrupa–Asya ticâretinde bir antrepo, sonraları bir pazar olarak kesin bir rol oynamıştır.</p>
</body>
</html>
