<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-30</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-26">Melik V. Abdurrahman El-Müztezhir Billâh Zamanı </h1>
			<p class="mg052">İslam hükümetinin Endülüs kıtasında kazandığı feyz, yükseliş ve ahalinin tadı damağında kalan nimet, rahat ve refahın Ümeyye hanedanından gelen saltanat idarecilerinin iyi yönetimlerinin sonucu olduğu cihetiyle yine bu hanedandan uygun biri araştırıldığında III. Hişâm -ki Süleyman Mütegallib’in zamanlarında hükümeti zapteden merhum Muhammed bin Abdülcabbar’ül-Mehdi’nin biraderi Abdurrahman Hişam’dır- yönetim makamı için seçilerek 414 tarihinde memleket idaresinin dizginleri liyakatli ellerine verildi. El-Müztezhir Billâh lakabı da unvan olarak ismine ilave edildi.</p>
			<p class="mg025">Melik Abdurrahman, merhum Abdurrahman El-Murtezi gibi Abdurrahman Nasr’ın torunlarındandı. Kendisi yirmi iki yaşında bulunduğu halde yaradılışındaki akıl, dirayet, iyi huy ve tabiatı gereğince halk arasında pek makbul ve beğenilerek emniyet ve asayişin sağlanması zımnında evvelemirde yardımcı bakanları Zenata kabilesinden oluşan asâkir-i hassa’nın nizama sokulması sevabına matuf olmuşsa da, ezeli Emevi hanedanının idaresinin zevaline neden olmuş olduğundan bu güzel başlangıç umulan güzel sonuçları sağlamadı. Tam tersi bir durum oluşturdu. Çünkü bu askerler bir vakitten beri devam eden iç karışıklıklardan fırsat bularak ahaliye gün be gün eziyet ve zulm getirmekle mallarını alarak kolayca kâr etmeye alışık olduklarından, Melik bunların mezâliminden halkı kurtarmayı önemli addederek bu zulümlerin bundan böyle ortaya getirilmemesini ve her kim bu emre muhalefet edecek olursa tehir edilmeksizin cezasının verileceğini yazılı bir emirle bildirmiştir. </p>
			<p class="mg025">Bu surette bahsi geçen taifenin alışmış oldukları kâr etme yollarını kökünden sökmek demek olduğundan hepsi infiale kapılmışlardı. “Bu ahlakta bulunan adam halife olmaktansa dünyadan elini çekip bir zaviyede münzevi olan şeyh olmalıydı.” diye dedikodu başlattılar. Bunun dışında, kendisinin katli ve idamıyla süregelen faydaların korunması için aralarında sözleştiler. Melik’in amcası Muhammed bin Abdurrahman’ı başlarına reis seçtiler. Tahta geçmesinden kırk yedi gün sonra yani 414 senesinde Zilkade ayının yirmi yedinci günü sabahleyin halifenin özel dairesine girdiler. Özel hizmetlilerini kılıçtan geçirdiler. Halife bir müddet yalnızca kendini savunmaya çalıştıysa da son bir hücumla onu katlettiler. Ellerindeki keskin kılıçla halifenin idam edildiğini, yerine Muhammed bin Abdurrahman’ın Müstekfi Billah ünvanıyla hilafet makamına geçtiğini şehir halkına ilan ettiler. Bu sevindiren hadise için birkaç nefer şehrin reislerinin başlarını vurarak eşya ve mallarını yağma ettiler.</p>
			<p class="mg026">* * *</p>
		</div>
</body>
</html>