<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-118</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-114">Gırnata Liderlerinin Müşaveresi</h1>
			<p class="mg052">Kral Ferdinan’ın önceden bahsedildiği gibi Gırnata’yı kuşatma niyeti duyulduğunda, Benî Ahmer meliklerinin toplayıp tedarik ettiği malî kuvvet ve askeri güç şimdiye kadar iç karışıklıklarla yok olmuştu. Kuvvetli Kaştale hükümetine karşılık verebilecek iktidarı kalmamıştı. Olanca sermayeyi toplamak ve gereken işi yapmak için Abdullah es-Sağir gibi korkak ve tedbirsiz bir idareci bulunduğundan, Melik Abdullah, kralın himayesi altına girerek hiç olmazsa ömrünü sorunsuz sonlandırmak ve sonra istikbalde meydana gelecek kötülükleri düşünmemek görüşünü seçti. Sulh teklifi için hâcibi Ebu’l Kâsım Abdülmâlik’i Ferdinan’a göndermeye karar verdi. Ancak bu babda kavim reislerinin rızaları ve görüşlerinin alınması da gerekliydi. </p>
			<p class="mg025">Elhamra Sarayı’nda bir genel meclis düzenlendi. Şeyhler, fakihler, emirler ve reisler toplandılar. Hâcib Ebu’l Kâsım şimdiki halde devletin malî güçsüzlüğünden ve düşmanın çokluk ve üstünlüğü ile Müslümanlara bir müddetten beri ârız olan zaaf ve tembellikten bahsederek himaye talebini tek çare şeklinde arz ettiğinde, askerlerin meşhur önderlerinden Musa bin Ebu El-Gazan karşılık verdi: </p>
			<p class="mg025">“Bu söz hamiyet ve cömertlik nişanesi değildir. Zira ne devletimizde şu zilleti seçmeye mecbur edecek derecede kudretsizlik ne de milletimizde aile ve çocuklarını din düşmanlarının yok edici ellerine bırakacak kadar şahsiyetsizlik vardır. Cebel’ül Beşer ve Afrikiye ahalisinden başka şu anda Gırnata’da bilinen ve muntazam olarak yirmi binden fazla asker ve dört yüz bin insan vardır. Sıdk-ı samimiyet ve ittihatla gidilirse Cenab-ı Hakkın yardımı ve zaferi bizimledir. Hemen padişahımız emretsin!” diye Ebu Abdullah tarafına işaret etti.</p>
			<p class="mg025">Melik bu hareketten bir miktar gayrete geldi. Asker emirlerine dönüp, “Siz ne dersiniz? Mülk ve saltanatı, evlat ve iyâlinizi bu tehlikeden kurtarmak sizin yardımlarınıza, hamiyetinizin kuvvetine bağlıdır.” dediğinde, hepsi tek bir ağızdan; “Esaret zilletindense şehadet nimeti tercihimizdir. Elimizden geldiği kadar uğraşırız.” demeleriyle Gırnata’nın muhafazasına karar verildi. </p>
			<p class="mg025">Askere alınma, zahire tedariki, silah ve gerekenlerin ayrılması hizmetleri Hâcib Ebu’l Kâsım’a; askerin hareketlerinin idaresi de Musa’ya verildi. Emirlerin nam salmış olanlarından Naim Rıdvan ve Muhammed bin Zeyd, Musa’nın emrine verildi. Ve yine ümeradan Abdulkerim siperlerin muhafazası görevine, Luşe valisinin oğlu Muhammed Tahir bin Atar da üç bin kadar süvari ile her gün şehirden çıkıp düşmanın durumunu izleme hizmetine memur edildi. Şehrin diğer sakinleri de bu askerlere itibar gösterilerek icabına göre tabyaların muhafazasında ve haberleşmede ve Cebel’ül Beşer’den getirtilecek zahireleri korumada istihdam edilmelerine karar verildi.</p>
			<p class="mg025">Bu mahalde Avrupalı tarihçilerden biri der ki: Garip tesadüftür ki, Roma devletinin başlangıcındaki şansı bir Agustus’ta olduğu gibi son imparator da bir Agustus, Kostantiniyye beldesinin bânisi ve ilk imparatoru bir Kostantin olduğu gibi son imparatoru da bir Kostantin, İspanya’yı bir Musa fethettiği gibi sonunda İslam hükümetinin devamı için çaba sarfeden de bir Musa olmuştur.</p>
			<p class="mg026">* * *</p>
		</div>
</body>
</html>