<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-112</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-108">Benmakeş, Goyen, Kartema, Rondas ve Diğer Yerlerin İstilâ Edilişi</h1>
			<p class="mg052">İşte bu muntazam ordu Nisan ayında İslam memleketlerine ayak basıp, üç mevki birden kuşatma altına alındı. Bunlardan biri, önceki sene krala bağlılığını gösteren Benmakeş şehriydi. Sonradan Gırnata’ya gururlu bir biçimde boyun eğip tâbi oldu. Bu defa da ele geçirilerek ahalinin erkekleri tek kişi kalmamacasıya intikam kılıçlarından geçirildi. Kadınlar esaret zincirine giriftar edildikten sonra şehir tamamen yakıldı. </p>
			<p class="mg025">Bahsedilen mevkilerden ikisi de Goyen ve Kartema şehirleriydi. Bunların alınmasında ahali nakledilebilir bazı eşyalarıyla vatan değiştirebilmek inayetine mazhar oldular. Bahsedilen Goyen şehri yakıp yıkıldı, fakat Kartema’ya koruyucular tahsis edildi. Bu dehşet veren olayların duyulmasıyla İslam memleketlerini korku ve telâş sardı. Altı adet kasaba birden krala tabiiyetlerini arzettiler. Haklarında Müdeccer ayrıcalıkları ihsan edildi.</p>
			<p class="mg025">Bundan sonra Ferdinan, Ronda şehrinin alınması için harekete geçti. Fakat Ronda’da bulunan muhafızları azaltmak için ilk önce Malaka üzerine harekete geçileceği şayiasını yaydı. Çevrede ne kadar eli silah tutan adam varsa Malaka’nın muhafazasına koştu. Bu şekilde sair mevkinin mevcut kuvvetleri azaldığından, Mayıs başlangıcında ötede beride bölünmüş olarak bulunan Tala memurları ve diğer Hıristiyan askerlerinin hepsi Ronda’nın önlerine yığıldı. Yanlarında bulunan büyük toplar ile kaleyi dövmeye başladılar. Ronda’da bulunan muhafızların çoğu bu haberden dolayı Malaka’ya gitmiş ve bu şekilde içeride bulunan müdafiler üçte bir kalmamışken güçlü bir karşılıkla kuşatma hayli zaman sürmüştü. Fakat sonradan şehirde bulunan siperler düşman eline geçmişti. Mahsur kalan halk da ateş derdinden bizar olmuştu. Bu nedenle aman dilediler. Mesullerine müsaade edilerek tüm Müslüman halk Ronda’yı terk etti. Bazısı Gırnata ve bazısı da Afrikiye taraflarına taşınarak şehri Ferdinan’a teslim ettiler.</p>
			<p class="mg025">Gırnata idaresi malûm olduğu üzere geniş İspanya kıtasının bir kenarında küçük bir daire ise de, halkın medeniyet eserlerinin arttırılması hususunda sarfettikleri üstün çabalarla, değil şehir ve kasabaları, her bir köyü bile nüfusça ve güzellikçe şaşırtacak halde idi. Gırnata hükümetinin idaresi yolunda olmuş olsa ne asker ne de para konularında sıkıntı çıkmayacaktı. Düşmanlarının kötülüklerini kendinden def edebilecek kadar korunma vasıtalarına mâlik iken, ne yazık ki güçlü kılan vasıtaların hepsini iç savaşlarla kendi aleyhinde sarfedip kullanmıştı. </p>
			<p class="mg025">Halk, çobansız bir sürü gibi kalmıştı. Bu nedenle Hıristiyan ordusu hangi şehrin üzerine gitmeye kalksa, halkı karşılık vermekten çekinerek aile ve çocuklarını alarak kaçmaya yeltenmişti. Çiftçi, tüccar, sanatkâr, esnaf ve sanayi erbabı mal ve müklerini bıraktıklarından, çoğu şehir top ve tüfek imaline hacet kalmaksızın ele geçirilir ve derhal camiler ve mescitler kiliseye dönüştürülür, minarelere çanlar konularak oralara yeniden Endülüs yerlisi Hıristiyanlardan insanlar getirilip yerleştirildi.</p>
			<p class="mg026">* * *</p>
		</div>
</body>
</html>