<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-58</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-54">Ferdinand ve Cekom’un Saldırıları ve Don Alvar’ın Kötülükleri</h1>
			<p class="mg052">İşte bu üç emir arasında normal ve eksiksiz olarak meydana gelen kavga ve düşmanlık devlet ve din düşmanlarına fırsat vermekteydi. Kaştale kralı Ferdinando Endülüs’e, Aragon kralı Cekom’da Belensiye’ye asker sevk ettiler. Kaştalelilerin başkumandanı olan Don Alvar karşı koymalarına izin vermeden birkaç Müstahkem mevkinin alınmasına kalkıştı. Yolu üzerinde olan kasaba ve şehirleri tahrip edip yakarak Kurtuba yakınlarına kadar ulaştı. Bir iki bin esirle çok sayıda malı ganimet olarak aldılar. Daha sonra İşbiliye mevkiine doğru yönelerek Şirîş taraflarını kötülük topluluğuyla ayakları altında çiğnediler. </p>
			<p class="mg025">İbni Hud, bu gruba karşılık vermek için asker toplayıp, Gırnata’ya kâfi miktarda muhafız bıraktıktan sonra Vadi-i Lute kenarında Don Alvar’la karşı karşıya geldi. İslam askerleri sayıca Hıristiyanlardan fazlaydı. İbni Hûd muzaffer olacağından hiç şüphe etmedi. Düşmanın kaçmasına meydan vermemek için süvari askeriyle girişleri tutup kuşatma altına aldı. Don Alvar İslam askerlerinin teşebbüslerini görünce ilk önce bu gaileden ve muhafızlardan kurtulmak için ordusunda bulunan eli bağlı birkaç bin Müslüman esiri koyun boğazlar gibi kılıçlara yem etti. Bunların feryat ve figanları çöllerde bir müddet yankılandı. Bu biçarelerin acıklı iniltileri İbni Hûd’un ordusundaki askerlerin kulağına kadar ulaştığında içleri dağ dağ hüzün ve üzüntüyle doldu. Irklarını koruma duygusu coştu. Aceleyle kurtulmayı arzu ederek hepsi birden hücuma başladılar. Ancak o zamana kadar iş işten geçmiş, esirlerin kanlarıyla Vadi-i Lute kan gölüne dönmüştü. </p>
			<p class="mg025">Hıristiyan ordusu, harp uzmanları ve seçkin kişilerden oluştuğundan, İslam askerlerinin düzensiz hücumlarından istifade ederek usulüne göre hareket ettiklerinden hücum eden askerlerin öncü piyadesini hezimete uğrattılar. Bunun üzerine yetişen Endülüs süvârisinin bir yardımı olmadı. Belki Müslümanların bir kat daha karışmasına sebep oldu. Ancak bu askerler düşmanın muntazam saflarına halel getirmemişse de çok fazla kayıp vermekten karşılık vermeye kuvvetleri kalmamış olduğundan binbir zahmetle civarda bulunan zeytinlik bir mahale sokulup İslam süvarilerinin darbelerinden selâmete çıktılar. </p>
			<p class="mg025">İşte bu dehşetli olay 630 senesinin son aylarında başgöstermişti. Bundan sonra İbni Hud, Şirîş ve Secune tarafına, ehl-i sâlib de Tuleytula’ya doğru çekilip gittiler.</p>
			<p class="mg026">* * *</p>
		</div>
</body>
</html>