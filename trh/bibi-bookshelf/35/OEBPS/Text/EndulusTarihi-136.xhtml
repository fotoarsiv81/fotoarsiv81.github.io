<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-136</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-131">Askeriyenin Durumu</h1>
			<p class="mg052">O asırda her hükümette câri olan usûl üzere devletin genelinde daimi ve muvazzaf asker bulunmuyordu. Yalnız halifenin korunması için görevli olan bir sınıf süvariyle kâşif adıyla birtakım başıbozuk asker daimi surette silah altında bulunurdu ve zabıta-i belediye [beldenin güvenliği] onlarla idare olunurdu. Ama her ne zaman İspanyollar tarafından bir tarafa sarkıntılık olur da def edilmeleri gerekirse, o mahallin bağlı olduğu şehrin veziri veya eyaletin valisi idaresi altında bulunan halktan gereken miktarda adam toplayıp oraya giderdi. Milletin genelinin hissedar olacağı büyük bir olay meydana geldiğinde de halife olan zat yönetimi altında olan belde ve memleketlerden gereği kadar harp uzmanı adamlar çağırarak düşmana karşılık vermeye sevk ederdi. </p>
			<p class="mg025">Eğer ortaya çıkan gaile gerek İspanyollar ve gerek dinsiz asiler aleyhine mühim bir şeye dayanıyorsa o zaman camilerde umumi cihad ilan edilirdi. Halife tarafından devletin memleketlerinde bulunan Müslüman halka özel olmak üzere asker zabitleri gönderilirdi. İşte bu memurlar işin önem derecesine ve toplanan askerin zahire, evrak, mühimmat, at, silah ve belirlenmiş görevleri hükümet tarafından düzenlendiğinden hazinenin kaldırabileceği miktara göre asker seçilip çağrılırdı. İşte bu askerler bu hususların dışında ganimetten de hissedar olup her muharebede düşmandan ganimet olarak alınan mallar halife için şer’i beşte birlik kısmı ayrıldıktan sonra gaziler arasında tam bir adaletle taksim edilirdi. Piyadeye bir, süvariye iki hisse verilirdi. </p>
			<p class="mg025">Bizzat halifenin veyahut tarafından atanan hâcib veya vekilin mühim bir emir çıkmasıyla bulunacakları harekette İslam ordusu eski usûl üzere beş kola ayrılır, savaş nizamı o düzen üzerine kurulurdu. İlerideki öncü bölüklerine ordunun mukaddemesi yani önü sağ kola meymene, sol kola meysere ve merkeze kalb, gerideki ihtiyat sınıfına saka ismi verilirdi. Bu şekilde tertip edilen orduya el-Hamis tabir olunurdu.</p>
			<p class="mg025">Hıristiyanlar arasında askerî hizmet, tâbi olma vazifesinden ve fertlerin, emirler ve reislerin buyruklarına itaat mecburiyetinden ibaretti. O asırlarda Hıristiyan devletlerin memleketleri malikâne suretiyle idare edilmekte olduğundan, her ne vakit devlete asker gerekse malikâne sahiplerine haber gönderilir, onlar da mülkleri altındaki esir suretinde bulunan ahaliyi toplayarak takım takım gönderirlerdi. </p>
			<p class="mg025">Araplar bu şekilde değildi. Küçük muharebelerde hepsi gönüllü asker tarzındaydılar. Her takım, o harbin çıkış nedeni hakkında kabilesinin ve kendine mensub olanların görüş ve fikirlerine tabiiyetle yöneticisinin tarafında bulunurdu. Ama din düşmanlarıyla cihad zuhura gelip de halife tarafından davet gerçekleştiğinde, bu konu herkese yönelik önemli işlerden olurdu. Kadınlar, çocuklar, yaşlılar, hastalar ve esirlerden başka her Müslümanın savaşmak için orada bulunması farzdı. Bu konuda seçme şansı yoktu. Halifenin emrine itaatten başka kimsede çare kalmazdı ve bu halde de askere gitmek için taraf taraf gönderilen memurlar birbirleriyle yarış ederlerdi. Kendilerini göstermek için nefer içinde tek başına olanları ehliyetli olanlara tercih ederlerdi. </p>
			<p class="mg025">Ancak şer’i yasaklama gereği Müslümanlar her nevi oyun ve eğlenceden azadeydi. Gençliklerinden ihtiyarlıklarına kadar at yetiştiriciliği ve silah yapımından başka eğlence bilmediklerinden, hiç savaş görmemiş olanları bile ilk muharebede savaş uzmanı bir asker gibi işe yarardı. </p>
			<p class="mg025">Bu şekilde toplanan Müslüman gazileri, sevk edildikleri işi gerek galip olarak gerekse mağlup olarak tamamladıklarında dağılırlardı. Herkesin köyüne ve evine gitmesi alışkanlık olduğundan her zaman toplu asker bulunmuyordu. Gelecek için toplanmaları gerekirse yine halife tarafından durum ilan edilerek çağrılırlardı. İşte bu durum, ta İspanyolların Emevi devletinin yıkılmasıyla Arap ve Berber kavimleri arasında alevlenen savaşlardan istifade edip İslam memleketlerinin her tarafına taaruz ettikleri vakte kadar devam etmişti. O vakit gayretli dindarlar, İslam toplumunun bulunduğu tehlikeli durumu düşünerek sınırlar üzerinde bulunan kale ve korunaklı mevkilerin korunması için Râbıt adıyla bir sınıf daimi asker tertip edip atamışlardır. </p>
			<p class="mg026">* * *</p>
		</div>
</body>
</html>