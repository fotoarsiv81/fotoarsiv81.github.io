<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-107</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-103">Ebul Hasen’in Kötü Tedbirleri ve Elhama’ nın İstilâsı</h1>
			<p class="mg052">İşte Gırnata böyle karmaşa ve buhran içindeydi ki, Mela Ali tedbirsizlik edip uyuyan ejderin kuyruğuna basar gibi Kaştale hükümetini aleyhine tahrik edip hırslandırdı. Çünkü sınır üzerinde bulunup önceden eski Kaştale Kralı Ferdinando tarafından istilâ edilmiş olan Zehre şehrinin bu aralık muhafızlarının az olduğu haberi alındı. Bu fırsattan istifade niyetiyle hemen Ebu’l Hasan şehrin geri alınmasına azmetti. Hakikaten bir gece ansızın hücum ederek kaleyi aldılar, zafere ve ganimete nâil oldular.</p>
			<p class="mg025">Bu muzafferiyetten dolayı saf gönüllü halk sevinç ve mutlulukla şenlikler ve donanmalar tertip ettilerse de, </p>
			<p class="mg067"><em>olaylar vardır ki, sefih kimseleri mutlu eder</em></p>
			<p class="mg065"><em>akıllı kimseleri de akıbeti korkutur</em></p>
			<p class="mg052">mefhûmunca akıl ve tecrübe sahibi İslam büyükleri, Mela Ali’nin bu hareketini eleştirmeye başladılar. Hatta fazilet sahibi tanınmış kişilerden İmam En-Nasr bir mecliste söz kerametiyle, “İşte bu küçük yardımından dolayı sevinmektense üzülmelidir. Zira yakında Zehre’nin enkazı bizim başımıza yağacaktır. Cenab-ı Hak lutfetse de ben görüşümde hata bulsam. Fakat zannederim ki İspanya’da bunca zamandan beri şan ve büyüklüğünü gösteren İslam devletinin ahir zamanı olmuştur.” dedi </p>
			<p class="mg025">Hakikaten Zehre şehri intikamsız kalmadı. Bir müddetten sonra Kadis markizinin idaresi altında olarak İşbiliye’den üç bin süvari ve dört bin piyadeden oluşan bir fırka asker çıkarıldı. 884 senesi Muharrem’inin sekizinci günü Gırnata ile sahil arasında bulunan Elhama şehrine gece yarısı ulaştılar. Derhal Jan Ortaca adlı zabitle birtakım asker merdivenlerden çıkarak dış kaleyi aşıp kapıları açarak bütün askerleri içeri soktular. Fakat gecenin karanlığından kimseyi görmeyerek günün ağarmasını beklediler. </p>
			<p class="mg025">Şehrin ahalisi de bu durumdan haberdardı. Bütün kapılara siper almış olduklarından, güneşin doğması zamanında Hıristiyan askerleri ilerlemeye başladıklarında üzerlerine kurşun, taş ve kerpiç parçaları yağdırmalarıyla ilk saldırıda askerin emirlerinden Karmune kâidi Don Sanşo ile Arkoş kâidi Don Martin yaralı olarak öldüler. Ancak Elhama, Gırnata’ya yedi sekiz mil mesafede olduğundan, oradan yardım gelmesi umuluyordu. Tereddüt zamanı olmadığını anlayan İspanyollar, hemen düşene kalkana bakmayarak iç kalenin duvarına sapa bir yerden delik açtılar ve oradan içeri girdiler. Ahali bu durumdan bir zaman sonra haberdar oldu. Fakat o vakte kadar askerin çoğu şehre girmiş, ihtiyat maksadıyla halkın yapmış oldukları siperleri zaptetmişlerdi. Bu nedenle savaş ateşi o gün akşama kadar şiddetle yandı. Sonradan İspanyolların sebatları, evlat ve ailelerini korumakla meşgul olan ahaliye umutsuzluk konusu oldu. Ahalinin savaşı terk etmesiyle bir kısmı esaret zincirine giriftar oldu. Birçoğu da kılıçtan geçirildiler.</p>
			<p class="mg025">İşte bu kötü haber Gırnata’ya ulaştığında bütün ahali matemle üzüntülerini gösterdikten sonra şehrin kurtarılması için emre hazır beklediler. Derhal Ebu’l Hasan üç bin süvari, Hıristiyan tarihçilerinin sözünce elli kadar da piyade alarak Elhama’ya gitti. Fakat hemen yetişmek için çok fazla yük almadıklarından top da alamamışlardı. Oraya vardıklarında galip gelen düşmanların ellerinde bulunan kale toplarına karşı savunmanın mümkün olamayacağını anlayarak şehrin uzaktan kuşatılmasıyla yetinildi.</p>
			<p class="mg025">Kale içine çekilmiş olan İspanyollar da üzerlerine gelen çok sayıda askerin tazyikine uzun zaman dayanamayacaklarını anlayarak hallerini beyan edip yardım isteme konusunda sınırda bulunan kale muhafızlarına adamlar gönderdiler. Secune dükası Don Henri, Rabah kalesi mutasarrıfı Rodrigo Jiron çevreden hemen beş bin kadar süvari ve biraz piyade askeri toplayarak Elhama’nın imdadına yürüdü. Fakat Melik bu durumdan önceden haberdar olmuştu. Onlar gelmeden geriye çekildi. Gelen askerler vardıklarında meydanda düşmandan eser göremediler. Şehrin içine yeni ve yeterli miktarda asker, muhafız, mühimmat ve diğer gerekenleri bırakarak geldikleri yere geri döndüler. </p>
			<p class="mg025">Ancak bu ordu gider gitmez Mela Ali gizlendiği yerden çıkarak şehri tekrar kuşatarak baskı altında tutmaya başladı. Şehrin bilinen hudutların bir hayli içerisinde olmasından dolayı korunması için çok asker ve masrafa ihtiyaç vardı. Gerek Kral Ferdinan ve gerek meclis üyelerinin çoğunluğu ve asker zabitleri her ne kadar tahribat ve yağmayla bırakılması görüşündeydiler. Ancak Kraliçe İzabel şehrin alınması için ısrar ediyordu. Çünkü bu kendisinin hükümet tahtına çıktığından beri Müslümanlar üzerine birinci muzafferiyetiydi. Bunu uğur sayarak korunması arzusunda olduğundan çaresizce yeniden asker ve mühimmat tedarik edilip oraya sevk edildi. Şehrin kuşatmadan kurtarılması ve civarında bulunan Luşe şehrinin de alınması için harekete geçildi. Ancak bu yardımın gelmesinden önce Gırnata’da cereyan eden karmaşa ve fesadın def edilmesi ve düzeltilmesi için Ebu’l Hasan yine geri dönmüştür. Çünkü Fatma ve Aişe’nin hilaf ve zıtlıkları bahsedildiği gibi Gırnata’yı ikiye ayırmıştı.</p>
			<p class="mg025">Bunların arasında her gün meydana gelmekte olan mücadeleler ve kavgalar sebebiyle halkın huzur ve rahatı bozulduğundan ve Mela Ali, Fatma’nın gençliği nedeniyle onun tarafına meyilli olup kendisince meydana gelen bu uygunsuzlukların hepsi Aişe ile oğlu Ebul Abdullah’ın saltanat makamına olan arzularından çıktığından, bu sefer Gırnata’ya dönüşünde Aişe’yi kalede hapsettirdi. Ancak Melik’in bilinen gaddarane işleri nedeniyle oğluna suikast yapmasından Aişe korkmaya başladı. Bir gece yanındaki şalları birbirine bağlayarak Ebu’l Abdullah’ı kalenin içinden aşağı indirdi. Şehrin içinde bulunan taraftarları derhal haber alıp başına toplandılar ve padişahlığını ilana kalkıştılar. Halkın bir takımı da gelip kendisine be’yat etti. İki muhalif taraf arasında öteden beri devam eden düşmanlık bu defa muharebeyle sonuçlandı.</p>
			<p class="mg026">* * *</p>
		</div>
</body>
</html>