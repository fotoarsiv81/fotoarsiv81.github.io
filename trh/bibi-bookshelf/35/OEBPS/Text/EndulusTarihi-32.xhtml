<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-32</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-28">Yahya Bin Ali Bin Hammûd’un Zamanı </h1>
			<p class="mg052">Hz. Ali soyundan gelen Ali bin Hammûd’un oğlu Yahya, bahsi geçtiği vecihle Ceziretül Hadrâ’da yardım gelmesini beklerken Sebte, Tanca ve Ceziretül Hadrâ ile Malaka memleketlerinden ibaret bir küçük hükümet teşkiline ve icra ettiği adil tavırlar sebebiyle idaresinde bulunan ahalinin teveccühünü ve itaatini kazanmaya muvaffak olmuştu. </p>
			<p class="mg025">Rahat içinde zaman geçirirken, bahsedilen olay üzerine yakını olan bazı dostlarının teşvikiyle sahipsiz kalan hükümet tahtına çıktı. Eski âdetler üzere biat maksadıyla eyalet valileri Kurtuba’ya davet edildiğinde, bunlar bir süreden beri hilafet merkezinin zorbaların oyuncağı olduğunu gördüklerinden akılları karıştı. İşte bu davete yalnız birkaçı icabet etti. Diğerleri yalnız manileri olduğu gerekçesiyle af dilemekle yetindi, bazısı da bu hususta İşbiliye valisi Muhammed bin İsmail bin İ’bâdül Lahmi gibi tamamen sükût ile muhalefet ettiler. Muhammed aslen Hums ahalisinden ve Lahmi kabilesinden olup, babası İsmail İşbiliye kadılığında bulunmuş servet sahibi itibarlı kişilerdendi. Bu nedenle, bahsedilen isyanlarda Kurtuba’dan kaçan rüesa ile sair itibarlı kişilere hanesini açarak İşbiliye etrafında bir kat daha nüfuz ve haysiyet kazanmıştı. Oğlu Muhammed’i de bu yolda terbiye etmiş olduğundan, Muhammed önceden zikri geçen Kâsım zamanında İşbiliye valiliğine nâil olmuştu. Sonuçta meydana gelen karmaşadan istifade ederek bu defa âdet üzere bağımsızlık yüzünü göstermiş olarak biat etmek için vâki olan davete icabet etmemişti.</p>
			<p class="mg025">Yahya, Muhammed’i itaat altına alma konusunda gerekli kuvvetle üzerine gitmişti. 417 senesinin Muharrem ayının yedinci günü Ronda adlı yerde harbe tutuştular. Yahya kendi kötü davranışının semeresi olarak düşmanın kurduğu tuzağa düşerek askerini perişanlığa düçar etmiş, kendisi de çarpışmalar sırasında telef olmuştur. Kesik başı İbni İ’bâd tarafından zaferin ilan edilmesi zımnında İşbiliye’ye gönderilmiştir.</p>
			<p class="mg026">* * *</p>
		</div>
</body>
</html>