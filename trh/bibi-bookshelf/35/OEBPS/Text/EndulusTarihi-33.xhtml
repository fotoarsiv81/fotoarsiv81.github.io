<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-33</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-29">Melik Hişam Bin Muhammed Bin Abdülcabbar Zamanı</h1>
			<p class="mg052">Endülüs kıtasında istikrar kılan İslam hükümetinin Allah’ın hikmeti üzere bir müddetten beri düçar olduğu çeşitli musibetler, karışıklıklar, asayişin bozulması ve halkın şikayetlerine mucip olacak her türlü yanlış uygulama sebebiyle iç düzene tamamen halel gelmiş olduğundan, bu uygunsuzlukların önünü alıp ıslah etmede muktedir zannedilen, zikredilen iki Abdurrahman ile Yahya’nın da bu şekilde az zaman zarfında hayatları ellerinden alınıp vefasızlığa uğramaları Endülüs kıtasında İslam yönetimi güneşinin batmasına Rahman’dan gelen bir işaret olduğu cihetle ehl-i İslam bu şanssız olaylardan ve bilhassa herkesin beklediği ümid olan Yahya’nın da bu surette kaybolmasından sonsuz derecede mahzun olmuşlardı.</p>
			<p class="mg025">Her neyse, Yahya’nın yenilgi haberi Kurtuba’ya ulaştığında memâliki ihtilalden kurtarmak için bir Melik bulunup seçilmesi gerekli olduğundan, Kurtuba veziri olan Ebi el-Hizami’nin tedbiri üzerine meşveret encümeni akdi ve hilafet makamı için Emevi hanedanından merhum Melik Abdurrahman el-Murteza’nın biraderi Hişâm bin Muhammed seçildi. Kendisinin Kurtuba’ya çağrılması zımnında özel bir memur tahsis edildi. </p>
			<p class="mg025">Hişâm, bir mahalde inzivada olup, dünya işlerinden el çekmiş olduğu devlet işlerini yürütmeye muktedir olmadığını irad ederek af dilemişse de, Âmiri takımının muteberlerinin gelip ısrar etmeleri üzerine birkaç gün tefekkür ettikten sonra zarureten tekliflerine muvafakat göstermişti. Fakat ahalinin ne mertebe fikir değiştirdiğini bildiğinden, Kurtuba’ya gitmekten vazgeçerek Hıristiyanları sınırlardan atmak bahanesiyle Kaştale tarafına giderek askerini de o tarafa çağırmıştı. Çünkü Hıristiyanlar Muhammed bin Abdülcabbar Mütegallib’in zamanından beri kendilerini gereği gibi kuvvetlendirmişlerdi. Hatta Müslümanların ittifaksızlığından ve bütün memleketlerin karışıklık içinde olmasından ve devlet yönetiminin azalarının ayrılmalarından istifade ile fırsatı ganimet bilerek kendi memleketlerini genişletmeye ittifak akdettiklerinden, hepsinden önce Berşelune kontu, Sarkosta eyaletinin bir kısmını zaptetti. Bu eyaletin valisini barış anlaşması imzalamaya mecbur etmişti. Kaştale kontu da istekleri olan bir kişi olmasının dışında babasının öldürülmesinden dolayı Müslümanlardan intikam alam hırsıyla doluydu. Bu yüzden Tuleytula şehrinden pekçok şehir ve kale alarak memleketinin sınırlarını genişletmeye muktedir olmuştu.</p>
			<p class="mg025">Lion kralı III. Permod dahi babasının yolundan giderek çok sayıda askerle Portekiz taraflarına haylice zarar vermişti. Melik Hişâm üç sene süresince bu sınırlarda düşmanla uğraşıp pekçok yerde zafer kazanmışsa da, Kurtuba ahalisinin melik olmadan idare edilmesi zor olduğundan ve henüz Hişâm’ı görmediklerinden bazı dedikodular çıkmaya başlamıştı. Meşvere azasının ve Hacib Ebul-Hesam el-Cevheri’nin niyaz ve ricasıyla Melik Hişâm geri dönmüştü. 420 senesinin Zilhicce ayının sekizinci günü, hilafet merkezi olan Kurtuba’ya ulaştı. </p>
			<p class="mg025">Memleket ahalisi, kendisinin gelmesine son derece sevinmişlerdi. Melik bu hüsn-ü kabulden mülki zararların izalesi, iç karışıklığın def edilmesiyle, asayişin ve emniyetin iadesi, raiyet ve tebanın ıslahının kolaylıkla sağlanacağı mânâsını çıkararak bu yolda gerçekleşen bazı güzel teşebbüsleri sebebiyle uzun zamandan beri halkın karmaşık fikirlerini teskin etmişti. Harab olan camiler ve medreseleri tamir ettirmiş, tımarhanelerle mektepler ve mahkemeleri gezip teftiş ederek, fukara ve zayıflara yardımlarda bulunmuştu. Bu şekilde insanları kendisinden hoşnut ve emin etti. Bundan sonra ıslah sırası isyan etmek suretiyle bağımsızlık iddasında bulunan valilere gelmişti. Melik tarafından evvelemirde İslam devletine ârız olan zaaf, düşmanların kazandığı kuvvetin, ancak Müslümanların düçar oldukları tefrika halinden husule gelmiş bir durum olduğu ve bu haletin bilahare Endülüs kıtasında 400 seneden beri parıldayan İslam güneşinin ufkun ardından batmasına neden olacağı açıklıkla görüldüğünden, Müslümanlar arasında ittifak, ittihad, tek hükümete itaat şer’en ve aklen ne derecelerde elzem olduğu beyan edilmişti. Bu şekilde vasiyetlerde bulunulmuşsa da, bahsedilen valiler bu öğütleri işiterek sözlerin doğruluğunu itiraf etmişlerdi. Ancak icrasından uzak kaldılar. Bunların bu şekilde hak olan sözleri yok kabul edip sevab yoldan yüz çevirmeleri, ya tutmuş oldukları yolla âdeten bağımsızlıklarını tasdik etmek ve yahud güç kullanarak azarlanmaları ve terbiyeleri çaresine bakmaktan başka birşey ufukta gözükmüyordu. </p>
			<p class="mg025">Birinci şekil, devamından şikayet olunan tehlikeli bir konu olan tefrikadan ve onun seçimi ise içinde bulunan zarar ve tehlikeye rıza göstermekten ibaret olarak hiçbir şekilde caiz olmayacağından, ikinci suretin yani bunların üzerine asker sevkiyle zorla itaate alınmaları cihetinin seçilmesine mecburiyet göründü. Ama hilafet merkezine arız olan kuvvetsizlik, belediye zabıtalarını da karıştırmıştı. Zikri geçen valilerden önceden şehirlerde olan vüzera ve kaidler de emru idarelerinde başına buyruk hareketler göstererek herbiri hükümet makamını tanımamak haline girmiş olduklarından, hepsinin itaat altına alınması gerekiyordu. Hişam bu hususu sonuçlandırma görevini Abdullah bin Abdülaziz adlı kumandana ihale etti. İbni Abdülaziz el-garb tarafında bulunan bazı kaidleri yola getirmişse de valilere birşey yapamamıştı. Hatta meydana gelen muharebelerde çoğunlukla mağlup olmuştu. </p>
			<p class="mg025">Hişâm tüm olup bitenlerden dolayı mahzunlaşmıştı. Çaresizce bahsedilen yolu yani bunların nasihat tarikiyle yola getirilmesini seçmiş olduğu halde, bir faide ve tesiri görülememesinden ziyade kötü sonuçlar elde edildi. Zira bu hal, hükümetin acz ve zaafını büsbütün ortaya çıkararak her taraftaki memurlara cüret ve cesaret sebebi oldu. Fesatçıları şımarttı. Kurtuba ahalisi dahi Melik Hişâm’a tembel ve miskin nazarıyla bakarak isyana niyet etmişti. </p>
			<p class="mg025">Bu aralık Hişam’a sadık olanlar tarafından Beyt’üz Zehra’ya gitmesi için rica olunmuşsa da razı olmamıştı. Fakat 422 senesinde bazı eyaletlerden gelen casusların tahrikleri sonucu ahali alenen isyan etmişti. Güzel görünüşlü Hişâm, “Bir şeyden kurtulmanın yolu onu terk etmektir.” diyerek tacını ve hükümet libasını, meliklere mahsus birçok eşyayı ve alâmeti terkederek, evlâd-u ıyâlini ve sair yakınlarını hazır bulundurarak Kurtuba’dan çıktı. Bina ettirdiği Ebi’üş-Şerif adlı sarayına iki günde ulaştı ve orada altı sene daha hayat sürüp terk-i dünya eyleyerek bâki nimete yöneldi. </p>
			<p class="mg025">İşte Hişâm’ın vefatıyla, 38 senesi tarihinden yani iki yüz seksen dört seneden beri Endülüs’te saltanat ve hükümranlık koltuğunda oturan Benî Ümeyye silsilesi nihayet bulmuştu. Bundan sonra ikinci cildde beyan olunacağı üzere Tavâif-i Mülûk zuhûr etmiştir.</p>
			<p class="mg026">* * *</p>
			<p class="mg026">—BİRİNCİ CİLDİN SONU—</p>
		</div>
</body>
</html>