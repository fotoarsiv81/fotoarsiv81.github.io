<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-106</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-102">Gırnata’nın Ahvâli</h1>
			<p class="mg052">Önceden imzalanmış olan mütareke müddetinin bitmesi yaklaşıp yenilenmesi lazım geldiğinde, Melik Ebu’l Hasan’ın özellikle Kaştale’ye sefirler göndermesiyle yeni bir mütareke düzenlenmesine hazır bulunduğu anlaşıldı. Ancak Kral Ferdinan istenilen mütarekenin, Gırnata’nın Kaştale hükümetine tâbi olmasının ilan edilmesi ve vergi vermekten başka bir şıkla gerçekleşmeyeceğini beyan ederek elçileri iade ettiğinden, Melik Mela Ali çok sinirlendi. Kaştale’den gelen elçileri huzurunda hazır bekleterek, “Önceleri kralınıza vergi veren Gırnata melikleri bu âlemden gideli çok zaman olmuştur. Bu durumda Gırnata darphanelerinde altın ve gümüş yerine kılıç ve ok demirleri üretilmektedir. Varın kralınıza böyle söyleyin!” deyip iade etti. Bu cevap kral ve kraliçeye çok ağır geldi. Kalben intikam hırsıyla doldularsa da o esnada Fransa tarafından tahrik edilmekte olan Portekiz Kralı Alfons ile muharebe üzere bulunduklarından şimdilik Gırnata’yla da bir gaile çıkarmaktan çekinerek Ebu’l Hasan’ın talebi üzere bir mütareke imzalanmasına muvafakat gösterdiler. </p>
			<p class="mg025">Fakat birkaç sene sonra zaman ve hâlin gerekleri başka bir renk kazanmıştı. Yani Kaştale ve Aragon idareleri Portekizliler’e galip gelmişti. İstediği gibi bir barış düzenlemiş, diğer engeller de ortadan kalkmış olduğundan, İzabel’in keskin yüzü ve Ferdinando’nun çeşm-i tamâhı Gırnata’nın üzerine açılmıştı. Artık şartların ve sözlerin kıymetine itibar etmediler. Ama hakiki duruma bakıldığında, onları bu yola iten asıl sebep, kendi ittfak kuvvetlerinden çok Gırnata’nın karışık durumu idi.</p>
			<p class="mg025">Mela Ali Ebu’l Hasan’ın ikinci hanımı Fatma Zehra -ki Martus ve Bedram şehirlerinin eski kâidi olan Sanşo’nun kızıydı- bazı muharebelerde ganimet olarak alınan esirler arasında bulunduğundan Müslüman olmuş, hırs ve tamahının ölçüsü akıl ve fetanet sermayesine muadil bulunmuştu. </p>
			<p class="mg025">Oğulları Seyyid Yahya ve Seyyid El-Meyar’ı veliaht ettirmek için Melik Ebu’l Hasan’ın ilk hanımı olan Aişe ile daima rekabet ve husûmet içinde olduklarından ve zaten halk da Ebu’l Hasan’ın kötü idaresinden nefret ettiğinden, reislerin bir kısmı Aişe nin oğlu Ebu Abdullah El-Sağir’in “büyük evlat tahta çıkar” mantığıyla halef olması fikrinde iken, diğer fırka ise Fatma’nın Ebu’l Hasan üzerine hükm ve nüfuzunu görüp onun istediğini seçerek tahtı gaspetmek emelinde olduklarından, doğal olarak şehrin ahalisi de iki tarafa ayrılmıştı. Her taraf kendi arzusunun gerçekleşmesi gareziyle karşı tarafa düşman gözüyle bakmaktaydı. Mela Ali ise fitnenin aslından gafildi. Fatma’nın güzelliğiyle meftun olmuştu. Onun, Aişe ile oğlu aleyhinde söylediği iftiraları hakikat zannedip Ebu Abdullah Es-Sağir’i kendisine düşman ve rakip görmekteydi.</p>
			<p class="mg026">* * *</p>
		</div>
</body>
</html>