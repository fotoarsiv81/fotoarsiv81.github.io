<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-96</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-92">Kaştale Yönetimindeki Müdeccerler’in Durumu</h1>
			<p class="mg052">Bahsedildiği üzere Henri kardeşi zâlim Petro’yu öldürüp Kaştale hükümetini ele geçirmişti. Bu sırada idaresi altında yaşayan Müslüman Müdeccerleri ile İsrailî tebanın El-Meşire tabir olunan alâmet-i farikayı taşımalarını ve Hıristiyanlarla alışveriş, görüşme ve dostluk etmemelerini, yönetimle alâkalı hiçbir hizmette istihdam olunmamalarını ferman buyurdu.</p>
			<p class="mg025">Bundan sonra I. Jan Kaştale kralı olduğunda, Hıristiyanlardan her kimin hanesinde bir Müdeccer veya Yahudi çocuğu besleyecek olursa kamçı ile vurularak cezalandırılacağını ve Müslüman ve Musevi tebadan hiç birisinin evinde Hıristiyan hizmetçi kullanamayacaklarını, eğer bu karara muhalif hareket eden olursa mülkü müsadere edilip kendisinin de boynuzla dövüleceği, gerçek lüzumu üzerine çağrılacak müslim ve Yahudi doktorlarından başka Hıristiyan hanesinde bu iki milletten bir şahıs görülecek olursa o hanenin sahibinin altı bin meravid<sup><a class="footnote-link" href="#footnote-274-14" id="footnote-274-14-backlink">[14]</a></sup> cezaya çarptırılacağı ve Yahudiden biri pazar günü çarşıda dükkanı açıp sanatını işleyecek olursa otuz meravid cezaya çarptırılması ve yine bunlardan birisi yolculuk esnasında zebihe-i mukaddese<sup><a class="footnote-link" href="#footnote-274-15" id="footnote-274-15-backlink">[15]</a></sup> götürülürken tesadüf ederse onun için durmayıp derhal bir yana kaçması, kaçmaya imkan yoksa saygılı olmak için diz üstüne çökmesi, bunda da kusur eden olup da ele geçirilirse üzerinde bulunan giysileri alınarak haber veren Hıristiyana verilmesi şartlarını ilave etti.</p>
			<p class="mg025">811 senesinde Vâdiül Yahud şehrinde iken Sağir (küçük) lakabıyla anılan II. Jan bir ferman neşretti. Müdeccerlerin devlet işlerinde istihdam edilmelerine dair önceden tanzim edilmiş şartı teyid ve tasdik ettikten sonra bu hükme muhalefet edenlerin üç bin meravid cezaya çarptırılması ve Müslüman ve Yahudiden biri Hıristiyanlarla beraber bir seferde yeyip içer ve yahut işinde Hıristiyan amele kullanırsa bin meravid daha alınıp üçte birinin ihbar edene verilmesi; yine bunlardan biri Hıristiyan toplantı ve ziyafetlerinde bulunacak olurlarsa üç bin, Hıristiyanlardan hasta olan olan dostlarına hatır sormak için gidecek olurlarsa üç yüz meravid cezaya çarptırılmaları; içlerinden cerrah, eczacı, bakkal, attar, zanaat ve ticaret işleriyle uğraşanlar ve genel ihtiyaç ve gıdayla alâkalı eşyalarla ticaret yapanların ise üç bin meravid cezayı ödemesinin dışında kamçı cezasıyla da terbiye edilmeleri; sonra Müdeccerlerin kendilerine mahsus olan mahkemeleri ref’ ve ilga olunarak bütün davalarının Hıristiyan hâkimleri huzurunda görüşülmesi, mülk sahibi olan Hıristiyanlara mekan değiştirerek çiftçi Müdeccerleri kendi arazilerine kabul edip yerleştirmemelerinin tenbih edilmesi, muhalefet ederlerse beş bin ve ikinci defasında yüz bin meravid ceza verilmesi, bu cezalarla da akıllanmazsa üçüncü defada yine bunlardan birini arazisine kabul ederse malikânesinin elinden alınması; bir Müdeccer Gırnata’ya kaçarken yakalanırsa kralın esiri olup bütün mal ve mülkü müsadere olunması ve kendisini yakalayıp getiren Hıristiyana verilmesi hususları ilave edildi.</p>
			<p class="mg025">826 senesinde Legane şehrindeyken Kîr lakabıyla anılan Kral Jan tarafından ilave edilen fermanla da velev kendi oğlu olsun bir Müdecceri din değiştirerek Hıristiyanlaşmaktan men eden Müdeccer hakkında ceza uygulanması ve Gırnata Müslümanlarından Hıristiyan toprağında ele geçirilenleri, yakalayıp getirenlere esir verilmesi şartları eklendi.</p>
			<p class="mg025">830 senesinde Madriga memleketinde çıkartılan fermanla Hıristiyanlar Yahudilere senet imzalattırmaktan men edildi. Fakat senet bir Yahudinin mülkü altında bulunan arazinin Hıristiyan tarafından alınmasına dair ise, bu durumda imzalatmakta bir sakınca olmaması, ancak Müdeccerlerin bu hususta Yahudiler ile aynı seviyede olmaması; onların imzalarının muteber olması, ama onların da attıkları imzanın senette yazılı olan meblağın faizine kefalet için ise muteber tutulması hususları neşredildi. Bu esnada İspanya hükümetlerinin çok fazla nakite ihtiyaçları vardı. Yahudi sarraflara yetmiş beşi, yüze borç vermeye devlet tarafından müsaade edilmişti.</p>
			<p class="mg025">833 senesinde Madrid şehrinde çıkarılan fermanda, bir müslim ve Yahudinin başkasında olan parasal talepleri için Hıristiyanlardan her kim yemin ederse mahkemece muteber tutulmaması, ama bahsedilen Müslüman ve Yahudi mîri emlak mültezimlerinden ise sonradan devlet hazinesine zarar vermemek için o zaman lehinde edilecek Hıristiyan kaseminin itibar görmesi hususu ilave edildi.</p>
			<p class="mg025">881 tarihinde Madriga şehrinde iken kraliçe Dona İzabel bir ferman neşredip 811 senesinde kral Sağır Jan tarafından ilan edilen emri tamamen tasdik ettikten sonra, hiçbir Müdeccer üzerinde ve heybesinde altın, gümüş, ipek ve kırmızı çuha gezdirmeyecekti. Muhalefet edenler olduğu halde üzerlerinde bulunan yasak eşyaların alınması ve alâmet-i farika olması için omuzlarında birer parça kızıl çuha ve başlarında yeşil başlık taşımaları, Müslüman kadınların da Yahudi örtüleri gibi dört parmak uzunluğunda olan mavi çuha alâmetiyle gezmeleri hususları eklendi.</p>
			<p class="mg025">885 tarihinde şerh olunan emirlerden bazılarının hükümlerinin tamamıyla icra edilmemekte olduğuna dair ruhbanlar arasında dedikodu meydana gelmişti. Kraliçe yeniden bir ferman neşredip, şimdiye kadar Kaştale yönetiminde Müdeccerler ve İsrailiye taifesi hakkında uygulanması emredilen hususlara önem verilmemekte olduğu işitildiğinden, bundan böyle bunların tamamıyla uygulanmasını bütün köy, kasaba ve nahiyelerin idarecilerine ve memurlarına tenbih etti. Uygulamada ihmal göstereceklerin maaş ve memuriyetlerinden mahrum olacakları da ilave edildi.</p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-14-backlink" id="footnote-274-14">[14]</a>. Meravid, bir çeşit sikke ismidir.</p>
				</div>
				<div class="footnote">
					<p class="mg009"><a class="footnote-anchor" href="#footnote-274-15-backlink" id="footnote-274-15">[15]</a>. Zebihe-i mukaddese; yahudi taifesinin hamursuz tabir ettikleri mayasız ekmektir. Hıristiyanlık usulü üzere o ekmeğe papaz okuduğunda o zaman Hazreti İsa’nın eti olarak onu yerler.</p>
				</div>
			</div>
		</div>
</body>
</html>