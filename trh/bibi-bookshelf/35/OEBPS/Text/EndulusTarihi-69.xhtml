<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-69</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-65">Kaştale Hükümetinin Durumu</h1>
			<p class="mg052">Avrupalılar hayli zamandan beri taassup hummasına müptela olmuşlardı. Haçlı Seferi gibi delice bir teşebbüs uğrunda pekçok memleketlerin insanlarını tüketmelerinin yanısıra, seferin çok masraflı olmasından dolayı maliyelerine de büyük bir durgunluk gelmişti. </p>
			<p class="mg025">İşlerin kolaylaştırılması için her hükümet parasının değerinin düşürülmesine karar vermişti. Bu tedbir ise bütün teb’ayı saran korkunç bir hastalığın meydana gelmesiyle halkı hoşnut etmedi. Her tarafın halkları telaş içindeydi. Hatta bundan dolayı Kral Filip Lubel zamanında Fransa’da başlıca bir ihtilal dahi ortaya çıkmıştı. İspanya’da da Hıristiyanların bu dertle kafaları karışmıştı. İslam toplumlarını ötede beride perişan etmekle ellerine geçen gelişmiş ve mamur beldeleri, kabullendikleri gaddarane usül üzere harap ve bitap ederek fayda sağlayamamışlardı. Kendileri ziraat ve ticaretten bihaber olduklarından, doğal olarak eşya ve emtia mübadelesiyle mevcut olan paralar sefil olan Müslümanların eline geçti. </p>
			<p class="mg025">Bu suretle, Alfons’un başa gelmesinde maliyece olan küçülme had safhadaydı. Devlet işleri yürümediğinden, “yırtılan delik yama tutmaz” olunca o da diğer hükümdarlar gibi paranın değerini küçülterek işlerin açılması teşebbüsünde bulundu. Fakat hangi memlekette olursa olsun alışveriş muamelelerinde tüccar taifesi bu tür paraları rayiç olan kıymetine itibar etmeyip alacağı altın ve gümüşün gerçek ayardaki doğru fiyatı üzerine mal verecekleri ve sikkenin ayarına ilave edilmiş itibar edilen kıymetini ortalama değerine vuracaklarından, sikke bozulduğu anda her türlü emtia ve eşya daha pahalı oldu. Bu durumda herkes gelirini masrafıyla eşitleyemez hale geldi. Ahali şikâyete başlayınca güya eşyanın fiyatını zorla ortalama bir seviyeye indirmek için hepsine devlet tarafından bir kıymet biçildi. Ancak tüccar korku ve telaşla ellerindeki malları çıkarmadıklarından önceden bela yalnız yüksek fiyatlar iken artık memleketi kıtlık da istila etmişti. Bu defa bu derdin de ilacının bulunması gerekiyordu. </p>
			<p class="mg025">Kral, fiyat koyma uygulamasını terk ederek ticaret serbestisine izin verdi. Bununla kıtlık bir miktar ortadan kalktıysa da eşyaların fiyatı evvelki derecesinde kaldı. Memurlara göre geçinmek mümkün olmadığından rüşvet kapıları açıldı. Maaşlara zam yapılması gerektiğinden hazinenin masraflarının çoğalması kaçınılmaz oldu. Velhasıl, sikkelerin değerinin düşürülmesinden umulan bir fayda yerine bin muzırrat çıktı. Gerek devlet hazinesi ve gerek halk ve raiyet bu tedbirden büsbütün ziyana uğradı.</p>
			<p class="mg026">* * *</p>
		</div>
</body>
</html>