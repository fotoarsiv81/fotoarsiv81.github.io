<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-67</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-63">Kral Ferdinando’nun İşbiliye’yi İstilâsı</h1>
			<p class="mg052">İşbiliye idaresi İşbiliye, Kadis, Holve eyaletleriyle Portekiz tarafında bulunan Endülüs’ül Garb memleketinden ibaret olduğu halde, bahsedildiği gibi İbni Hûd’un vefatından sonra geride kalan Muvahhidlerin elinde kalmıştı. Kaştale kralı ile Gırnata meliki arasında meydana gelen savaşlar sırasında İşbiliye idaresi zedelenmemiş, halkı huzur ve servet kazanmıştı.</p>
			<p class="mg025">Gırnata melikinin bu şekilde himaye altına girmek istemesi üzerine artık Endülüs’te karşısında duracak İslam hükümeti kalmadığından Kral Ferdinando kraliyet ünvanına İşbiliye ismini de eklemek üzere zikrolunan Cehn antlaşmasının imza tarihinden sekiz ay geçtikten sonra gereken hazırlıkları yapmaya başladı. Hem askerlerinin sayısını arttırmak hem de Müslüman ahalinin zihinlerinde yerine doldurulmaz bir iz bırakmak için İbni Ahmer’den bir miktar süvariyle gelmesini talep etti. Kendisi de doğru İşbiliye tarafına gitmek üzere yola koyuldu. </p>
			<p class="mg025">Hıristiyanlar alışkanlıkları üzere Şirîş kalesine kadar vardıkları yerleri yakıp yıkıp yağmaladılar. Pekçok masum insanın evlerini yakmış olmaları üzerine Melik bu dehşet verici hareketlerden doğacak kötülükleri ve istila edilen mahallerin halklarıyla meskenler, tarlalar, su kanalları ve ağaçlara bundan böyle hasar vermek emeliyle el uzatılmazsa her tarafın kolaylıkla ele geçirileceğini münasip bir lisanla krala anlattı. Kral da Melik’e olan güveni nedeniyle sözünü dinledi. Sonradan alınan Beni Said, Galyâne, Kusantîne, Lora, Karmune ve Cerne halkını esaretten, öldürülmekten ve yağmadan kurtarıp istedikleri mahallere gitmelerine izin verdi. Bu hal ile 645 senesinin Ağustos ayında İşbiliye yakınlarına gelerek üç orduyla şehri kuşattı.</p>
			<p class="mg025">İşbiliye şehri, Benî İbni Abbâd ve Murâbıtlar ile Muvahhidler zamanından beri hiç afete uğramamıştı. Şehrin içi büyük ve görkemli binalarla donanmıştı. Diğer işgale uğrayan mevkilerin ahalisindan bir grup da oraya sığınmıştı. Nüfus çokluğu ve gelişmişlikte İspanya’nın birinci mertebede olan sayılı memleketlerinden büyük ve meşhur bir şehirdi. Hatta İspanyollar arasında “İşbiliye’yi görmeyen dünyanın harikalarından hiçbir şey görmemiştir” diye atasözü doğmuştu. </p>
			<p class="mg025">İşbiliye, Vadi-ül Kebir adlı büyük bir nehirin sol tarafında bulunuyordu. Karşı sahilinde El-Tariyane ve El-Farc adlarıyla iki mahallesi vardı. Bunlarla şehrin arasında bir köprü kurulmuştu. Yönetimi önceleri Marakeş yakınında ukba alemine göçmüş olan son Muvahhidîn meliklerinden Me’mun’un biraderi ve bir ara Gırnata emiri olup ihtiyarlayıp zayıf düşerek ahiret âlemine vasıl olan Ebu Abdullah ile, merhumun oğlu Es-Seyyid Ebu Hasan’ın tasarruflarındaydı. Bunlar Kaştale kralının niyetinden haberdar oldular. Ancak bu durumda Endülüs’te kendilerini düşmanın kahredici pençesinden kurtaracak bir yardım yeri kalmadığını bildiklerinden Afrikiye’de bulunan Marakeş hükümetinden yardım talebinde bulundular. </p>
			<p class="mg025">Şehrin ambarlarını erzak ve mühimmat ile doldurdular. Harp gemileri hazırladılar. Acele ile Afrikiye’den gönderilmiş olan bir miktar asker o tarafa kış mevsiminde vardığından uygun mahallere yerleştirildi. Mevcut olan siperlerin eksikliklerini tamamlamaya ihtimam gösterdiler. Mevcuttaki askerlerin idaresini de sabık Leble valisi olup bu defa İşbiliye’ye iltica etmiş olan Ebu Cafer’in uhdesi altına havale ettiler. </p>
			<p class="mg025">Bunun üzerine Afrikalılar beş altı kıta gemi de teçhiz edip İşbiliye’nin yardımına göndermeye himmet etmişlerse de, Kral Ferdinando, Marakeş’ten Endülüs’e yardım gelmesini önlemek için önceden Cıllikiye limanlarında inşa ettirmiş olduğu on üç kıta gemiyi Kaştale Amirali Vamon Bonifacio emrine verdi ve Vadi-ül Kebir nehrinin ağazlarını korumaya gönderdi. Bu nedenle Afrikiye’den gelen İslam gemileri bir iş görmediler. Hatta üç kıtası Amiral’in emrine bağlanmış, ikisi batırılmış, biri de yakılmıştı. Kalan gemiler geri dönmeye mecbur olmuşlardı. Düşman gemileri bundan sonra meydanı boş bulup nehre girerek İşbiliye’ye kadar çıktılar.</p>
			<p class="mg025">Frank diyarının manastır sakinleri ve şovalyeleri<sup><a class="footnote-link" href="#footnote-274-13" id="footnote-274-13-backlink">[13]</a></sup> meydana gelen böyle bir din kavgasında can vermek için İspanya’ya gittiler. Bunlardan ve diğer tarafların fedakâr ahalisinden her gün kralın ordusuna fevc fevc taze kuvvet gelmekteydi. İşbiliye’nin de etraf ve çevresiyle münasebeti tamamen kesildi. Mahsur kalan halk ızdırap içinde olduğu bir durumda tabyaların harp kaideleri üzere yapılmış olmasından, önceki asırda Müslümanlardan başka kimsenin bilmediği barutla bazı savaş aletleri kullanmalarından ve düşman askerlerine büyük hasarlar verilmesinden dolayı düşman gemileri sokulamadı. İcabına göre kâh şehirden bu mahallere kâh buralardan şehre yardım gönderilmekteydi. Böylelikle düşmanın ilerlemesine meydan verilmemekteydi. </p>
			<p class="mg025">Ferdinando bu durumdan dolayı hayrete düşmüştü. Zikredilen köprüye bir zarar verildiğinde mahallelerin zafere ulaşmasının mümkün olmayacağını ispatlamıştı. Buna bir çare düşünülmekteydi. Bazı rivayetelere göre Melik İbni Ahmer’in tarifi ve eğitimi üzere Amiral Bonifacio, dağların etrafında dolaşan iki kıta geminin içine taş doldurarak sert bir havada nehire göndermişti. Bunların şiddetle çarpıştırılmasıyla köprü yıkıldı. Bundan sonra halk ve koruma askerler tarafından her ne kadar sebat üzere direniş göstermeye gayret sarfedildiyse de şehirden yardım alması mümkün olmadığından sonradan pek çok zorlukla düşman galip gelip ismi geçen mahalleri zaptetti.</p>
			<p class="mg025">Bunun üzerine İşbiliyelileri de umutsuzluk ve usanç duyguları kapladı. On sekiz ay kuşatmadan sonra merhamet dileyerek şehri Ferdinando’ya teslim ettiler. Şehir sakinlerinin bundan önceden olduğu gibi mal ve mülklerine mutasarrıf olarak yine şehirde kalmaları, kalmadıkları halde bir ay mühlet verilerek o müddette karadan ve denizden diledikleri yerlere kral tarafından karşılıksız olarak gönderilip nakledilmeleri şartlarını haiz bir sözleşme yazılıp, 646 senesi şabanının beşinde iki tarafça imzalanmıştı.</p>
			<p class="mg025">Ancak vaad edilen müsaadelere kimse bel bağlamadı. Üç yüz binden fazla nüfus evlerini ve diyarlarını bıraktı. Bazıları bahsi geçen Salhorda valisi Es-Seyyid Ebu Abdullah ile Afrikiye’ye, bazıları Şirîş ve Endülüs-ül Garb’a ve çoğunluğu da Gırnata’ya gidip orayı vatanları olarak kabul ettiler.</p>
			<p class="mg025">Bu suretle ahalinin boşaltmış olduğu şehre Kral Ferdinando “viranelik içinde horoz gibi heybetli” misali muhteşem bir alay tertip ederek büyük bir gösteriş ve istikbar ile vakur adımlarla dahil oldu. İlk önce herşeyi kötü gören gözleri bunca senelerden beri yıldızlar ve gezegenlerin hareketlerinin hesap edildiği meşhur rasathaneye tesadüf etti. Akabinde putların olduğu yere ve kalenin zirvesine Kaştale bayrağıyla beraber haç ve çanı yerleştirme gibi önemli bir görevi tamamladıktan sonra, hadsiz ve hesapsız cami-i şeriflerle kütüphaneleri ve diğer önemli yerleri de harap etti. Bunlarla manastırlara yeniden gelir tahsis etti.</p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-13-backlink" id="footnote-274-13">[13]</a>. Şovalye: Osmanlı ülkesindeki eski Osmanlılar gibi bir sınıf başıbozuk askerdi.</p>
				</div>
			</div>
		</div>
</body>
</html>