<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-110</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-106">Gırnata’da Başgösteren Karışıklıklar</h1>
			<p class="mg052">889 senesinde Ebu Abdullah Ez-Zağal, Malaka’dan gelip Elhamra’da yönetim makamına otursa da Ebu Abdullah Es-Sağir kendisine bey’attan geri durdu. Beyzain sarayında oturarak önceden sürdüğü davada ısrar ediyordu. Bu durumda yine iç karışıklıkların arkasının alınamayacağını anlayarak aradan ayrılıkları kaldırmak, bölünmüş askerî kuvvetleri birleştirip sınırdan içeri saldırmakta olan düşmanın karşısına çıkmak için Ez-Zağal, Es-Sağir’e hükümeti müşterek idare etmek ve her biri bulundukları saraylarda oturup devletin gelirlerini aralarında paylaştıktan sonra İslam yönetiminin korunup devam etmesine sarfedilmek şartını arz etti. Es-Sağir de uygun olduğunu belirtti. Fakat Es-Sağir, devleti ortaklıktan kurtarıp kendi bağımsızlığına tahsis etmedikçe rahat edemeyeceğinden, bu safiyane şarta muvafakat göstermesi, tek hâmisi olan Kaştale kralından yardım talebi zımnında vakit kazanmak niyetinden ibaretti.</p>
			<p class="mg025">Hakikaten bir müddet sonra Kaştale tarafından bir hayli okçu asker gönderildi. O zaman asıl maksadını göstererek amcasına karşı aleni düşmanlığa cesaret etti. Ebu Abdullah Ez-Zağal de Es-Sağir’in güzellikle düzelmesinden ümitsiz olarak Kadis valisi ve kendisinin kaynı olan Seyyid Selim ile, kardeşinin oğlu ve Elmeriye valisi olan Seyyid Yahya’dan destek aldı. </p>
			<p class="mg025">Gırnata’da yine iç savaşın kapıları açıldı. Hanedandan liderler, âlimler ve seçilmişler Ez-Zağal tarafındaydı. Aişe’nin cömertlikle yaptığı yardımlarla ayak takımı da Es- Sağir’in gayretini güttüklerinden, buna düşmanın zenginler hakkında eski kin ve hasetleri de katıldı. Ayak takımı için, ceza almadan halkın malını gaspetmek için bundan uygun zaman olmayacağından, artık devletin durumu bütün bütün hatırlarından çıktı. Şahsi menfaatler uğruna kanlar dökülmeye ve zenginlerin malları yağmalanmaya başladı.</p>
			<p class="mg025">Beri tarafta dayanışma içindeki Kaştale ve Aragon hükümetleri ise dış ve iç sorunları tamamen ortadan kaldırıp rahatlamış olduklarından ve nice asırlardan beri tek düşünceleri olan Müslümanların def edilmesi konusunun gerçekleştirilmesine bundan iyi müsait zaman ele geçmeyeceğinden, bu hareketin hemen faaliyete geçirilmesine karar vermişlerdi. Çünkü o zamanlar, Hıristiyanlık taassubunun en fazla coştuğu vakitlerdi. Halkta ümmilik ve cehalet, ruhbanlarda da fesat ve sapkınlık o derece armıştı ki, İsevî dininde bulunmayanlara elden gelen kötülüğü yapmanın sevap olduğuna inanılırdı. Buna işaret olarak gerek kuruvazad<sup><a class="footnote-link" href="#footnote-274-17" id="footnote-274-17-backlink">[17]</a></sup> ve gerek bilinen engizisyon<sup><a class="footnote-link" href="#footnote-274-18" id="footnote-274-18-backlink">[18]</a></sup> meselelerinde canını feda eden gayretli Hıristiyanlar velilik mertebesine yükseldi. Her biri için yortular tutulmakta olduğundan Kral Ferdinan’ın hırs ve aç gözlülüğü dindeki sebatına galip geldiyse de karısı İzabel’in din konusunda gayret ve himmeti çok yüksekti. </p>
			<p class="mg025">Bunlar için Gırnata’daki İslam hükümetinin ortadan kaldırılması, o geniş toprakların yönetimlerine katıp şan ve şöhret kazanmak için değildi. Belki ayrılık konusu olacak şekilde din uğrunda yüce bir hizmet yapmaktan ve memleket yıkıp ahiretlerini yapmaktan ibaretti. Bu defaki teşebbüslerinde her nasıl olursa olsun bu sevaplar oluşmadan geri durulmamak üzere karar verildi. </p>
			<p class="mg025">Fransız tarihçilerden biri de der ki; bahsedilen bu hareketin bu derece şiddetle yürürlüğe konulması Kraliçe İzabel’in günahını çıkarmakta olan Rahip Fernando’nun aleyhte tahrikler yapmasından dolayı idi. Hatta bir gün İzabel, Rahip Fernando’ya açıkta bulunan Şelemeke şehri baş episkoposluğunu teklif ettiğinde kabul etmeyerek, “Ben Gırnata”dan başka şehrin episkoposluğunu istemem” demişti. Hakikaten Gırnata’nın istilâsında kendisi birinci episkopos olmuştur.</p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-17-backlink" id="footnote-274-17">[17]</a>. Kuruvazad; Avrupa devletlerinin ittifak yaparak Beyt’ül Makdis’i müslümanların elinden kurtarmak için tertip ettikleri sefere denir.</p>
				</div>
				<div class="footnote">
					<p class="mg009"><a class="footnote-anchor" href="#footnote-274-18-backlink" id="footnote-274-18">[18]</a>. Engizisyon bir ruhbanlar topluluğudur ki, Avrupa’nın bazı yerlerinde özellikle de İspanya kıtasında yer yer teşkil edip Roma kilisesinin akidelerinin hilafında bulunanların fikirlerinin düzeltilmesi göreviyle başlamıştır. Kendine muhalif olan müslüman, yahudi ve dinsiz zannettiği şahısları terbiye maksadıyla alenen alay alay ateşte yakmak gücüne kadar çıkmıştır. Hele bu güruhun yüzünden insanların görmüş olduğu vahşiyane zulümler aklın almayacağı türdendir. Buna mahsus tarihler mevcuttur. ‘Hıristiyanlık medeniyet sebebidir’ iddasına cüret edenleri bu olaylar her zaman sevindirir.</p>
				</div>
			</div>
		</div>
</body>
</html>