<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-40</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-36">Muvahhidler Devletinin Ortaya Çıkışı <br/>Muhammed Bin Tûmart El-Müştehir Bil-Mehdi</h1>
			<p class="mg052">Deren dağında yaşayan Herga kabilesinden Abdullah Tûmart adlı kişinin oğlu Muhammed, ilim tahsiline rağbet gösteriyordu. Kurtuba medreselerinde birkaç sene ilim tahsil ettikten sonra İskenderiyye’ye, oradan da hac farizasını eda etmek için Hicaz tarafına gitti. Daha sonra Bağdad’a giderek o asırda bulunan bazı büyük âlimlerle ve özellikle de İmam Ebu Hamid el-Gazali’yle biraraya geldi. </p>
			<p class="mg025">O tarihlerde Endülüs uleması arasında, İmam-ı Gazali’nin tasnif ettiği İhya-yı Ulûm adlı kitabının ehl-i sünnet mezhebine aykırı olduğuna hükmedildi. Verilen karar üzerine Melik Ali bin Yusuf bin Taşfin, bu kitaptan Mağrib ve Endülüs’te bulunan nüshaları takdir etse de ateşe attırmıştır. Bu muameleden İmam-ı Gazali çok üzüntü duymuş olduğundan, Murâbıtlar devleti hakkında içinde olan dargınlığını İbni Tûmart’a açmıştı. Çünkü Muhammed’in tahsil esnasında bazı kâhinler ve müneccimler tarafından meydana gelen ileriye yönelik haberlerinden dolayı Mağrib halkı yeniden bir devlet oluşmasını bekliyorlardı. Halkın bu inanışını kendi emelinin gerçekleşmesine kolay bir yol görerek, İmam-ı Gazali’ye Mağrib ve Endülüs’ün değişen durumunu kendi gönlünde yatan iddiasını beyan etti. İmam Gazali de onun başarılı olmasına “Zulüm çukurlarında Allah’ın daveti zuhûr eder” diye dua ederek Muhammed’i Mağrib’e göndermişti. </p>
			<p class="mg025">Muhammed bin Tûmart Mağrib’e gelişinde, kendisi doğudayken ehl-i sünnetten ve Eşariye imamlarından ilim tahsil etti. Halbuki Mağrib uleması Matüridiyye yolu üzere ayet ve hadislerde müteşabihleri uygun anlamla tevil etmediler. Fakat görünüşünü tasdik edip tevil ve mânâsını allâmul guyûb’a (ALLAH) havale ettiklerinden, Muhammed onları cisim derecesine indirmekle hakaret etmiş, Eşariye mezhebine kıymet vermiştir. Bununla beraber kendisinin imamlığını ilân ederek halkı davet etmeye kalkışmıştır. Berberî lisanı üzere El-Mürşidetü ve’t Tevhid isiminde ve diğer akidelere dair birkaç kitap neşretmiştir. Bunun dışında ‘masum imam’ bahsinde Şia mezhebinden imamiye kavli üzere de bir risale tasnif etti. Açılışını “eizzu ma yatlub / isteklerimin en yücesi” kelamıyla başlattı. Sözün özü, ‘masum imam’ın var olmasını iddia ile her asırda gerçek hükümlerin icrası için, ehli beytin seyyitlerinden masum bir imamın bulunmasını ve bahsedilen imamın da kendisinin olduğu davasını güttü. </p>
			<p class="mg025">Her ne kadar çenebaz ve söz sanatlarına vâkıf olup evvelce gezip dolaştığı yerlerde emr-i maruf ve nehy-i münker üzere halkı davete kalkıştıysa da davasına kulak asan olmadığından Telseman tarafında az müddet durup o civarda Abdülmü’min adında bir kimseye tesadüf etti. İmamı olduğu mezhebi ilân ederek onunla beraber Fas’a ve Marakeş’e doğru yola koyuldu. Her nereye gittilerse tartaklanıp kovulmaktan başka muamele görmediler. Hatta Melik Ali bin Yusuf, Muhammed bin Tûmart’ı huzurundan ulema ile mübahese ettirdiğinde kendisini meczuplara benzetti. Terbiyesini bir kenara bırakarak Marakeş’e kovdurdu. Ancak gerek hak gerek bâtıl, bu derece yeni bir iddiayla meydana çıkanlar önceki hallerinde pekçok tesadüfi manilerle birdenbire herkesi inandıramazlarsa da bu engellerden yakayı kurtarır ve iddiasında sebat ve ısrar ederse, insan daima yeni çıkan şeye meylettiğinden, genellikle sonunda -velev kısa bir müddet için olsun- isteğine kavuşup şan ve şöhret topladığı bilinen bir durum olduğundan, o da bazı öğrencileriyle Marakeş’ten savuşup İsmail bin Eykik adlı kişiyle kendi kavminden iki yüz cesur adam alıp birlikte Mesamde dağlarından Mencate ve oradan da Herga beldeleri yoluyla Eykilîn şehrine 515 senesinde ulaştı. Orada bir mescit yaptırdı. Halka Kitab’ül Mürşidetü ve’t Tevhid’i öğretmekle iştiğal etti. </p>
			<p class="mg025">Bu suretle İbni Tûmart’ın sesi ve ismi etrafa yayıldı. Etrafındaki topluluğun ibaresi nokta iken kitap olmuştu. Bir kara bulut gibi gittikçe görmez olduğu o zamanda zamanın âlimlerinin önderi olan İbni Haldun’un ve safına bakarsak batının en derin âlimlerinden mükemmel ve İşbiliye’nin faziletli meşhurlarından ilimde yalnız başına gizlice mücadele eden doğuda ve batıda emsalsiz güneş parlaklığında olan meşhur Mâlik bin Vehîb’in işittiği ve bildiği Melik Ali bin Yusuf’a ulaşarak, Tûmart’ın ortadan kaldırılmasının şeriatın bir gereği olduğunu beyan etti. Melik Ali tarafından da bu konuya özel memurlar tayin edildi. </p>
			<p class="mg025">Bu haber Muhammed’e ulaşınca bulunduğu yerden kaçarak saklandı. Sûs memleketi valisi olan Ebubekr bin Muhammed el-Lemtuni’ye sığındı Ancak orada da öldürüleceğini haber alarak bir yolla oradan da yakayı kurtararak Mesamde kavmine giderek buranın halkını mezhebine davet etti. Çok kimseyi kendi tarafına çekti. Kısa zaman sonra bütün Herga kavmi İbni Tûmart’a tabi oldu. Bir toplulukla Kedmiyot ve Kenfise’ye giderek oraların sakinlerini de inananları arasına dahil etmişti. Bunun üzerine kendisine İmam Mehdi lakabı, taraftarlarına talebe, davet edenlere de Muvahhidîn ünvanlarını verdiler. </p>
			<p class="mg025">İbni Tûmart bu şekilde bazı kabilelerin kendi emelinin gerçekleşmesi için el verip ittifak oluşturduklarını gördü. Bundan asıl maksadını gerçekleştirmenin zamanının gelmiş olduğunu anladı. Topladığı cemiyeti bir devlet oluşturmak için bıraktı. Genel idaresini kendisine, uzayıp giden ayrıntılı işleri halifesi makamında olan Abdülmü’min ile dokuz arkadaşına ve yetmiş Arap’tan oluşan bir meclise ihale etti. </p>
			<p class="mg025">Mehdi İbni Tûmart’ın nasihatleri, Murâbıtlar hakkında buğz ve düşmanlığı şiddetlendirip halkı daima onları öldürmeye teşvikten ibaretti. Bu şekilde bunlardan onbin kişiyi seçti ve beyaz bir sancak açarak Ağmat şehrine doğru harekete geçti. İşte önceden bahsedildiği şekilde Melik Ali bin Yusuf’un Kurtuba ihtilalini bir an önce söndürüp Afrikiye tarafına acele dönüşü, bu mühim meselenin ortaya çıkmasından dolayıydı.</p>
			<p class="mg025">Melik bu topluluğu itaate almak hususunu Sûs valisi Ebubekr El-Lemtuni’ye havale ettiyse de Mehdi’nin emrindeki on bin seçkin süvarinin dışında yolda bunlara Herga, Tînemlil ve Hentate kabilelerinden yeterli miktarda asker katılmıştı. Hepsi de tek yürek ve tek istikametteydi. Vali bu durumu Ali bin Yusuf’a bildirdi. Melik derhal Ebu İshak İbrahim adlı biraderini bir miktar askerle Ebubekr’e yolladıysa da Murâbıt askerleri muvahhidlerle karşılaştılar. İbrahim’in askerinin ön safları her nasılsa sebat gösteremeyip kaçmaya yüz tuttu. Bundan dolayı bütün ordu tarümar oldu. Daha sonra Melik tarafından yeniden gönderilen yeni bir ordu da öncekinin uğradığı hezimete düçar oldu. </p>
			<p class="mg025">Bunun üzerine Melik Ali, İspanya’da şöhret kazanıp nam salan kardeşi Temim’i Marakeş’e çağırarak emrine mükemmel bir ordu verdi. Üçüncü defa 516 tarihinde Muvahhidler üzerine gönderdi. Ancak Hüdâ’nın hikmeti bu defa da fetih ve galibiyet Muvahhidler tarafında yüzünü gösterdi. Bundan sonra Muhammed bin Tûmart Mehdi gerektiğinde kendine korunaklı bir sığınak olmak üzere Tînemlil adlı yere gereği gibi kuvvet verdi. Bu mahal Der’a memleketinde Telmesan’dan okyanusa kadar uzayan yüksek sıradağların en uç ve başlangıç noktası mevkiinde bulunup on saat uzaklığından dar bir boğazdan başka bir yolu yoktu. Hatta burada bulunan derin uçurumlar üzerine gerektiği zaman kaldırılacak şekilde hareketli ahşap bir köprü yerleştirdiler. Bu köprüden karşıya geçtiler. </p>
			<p class="mg025">Tînemlil’e ulaşmak mümkün olmadığından burayı güçlendirdiler; ortasında bulunan yüksek tepenin üzerine bir kale inşa etmeye giriştiler. Üç sene zarfında 517 tarihinde bitirdiler. Daha sonra kırk bin kadar asker toplayarak Marakeş’in alınmasına hazırlık yaptılarsa da o aralık hasta olduğundan meclis üyelerinden Ebu Muhammed El-Beşiri bu askerler üzerine gönderdi. Bu fırka öncelikle önlerine çıkan Murâbıtlar güruhuna galip gelerek Marakeş’i kuşatma altına aldılar. Ancak 519 yılında kendileri bozguna uğradılar. Başkomutanları El-Beşiri’de öldüğünden kalenin alınmasına muvaffak olamadılar.</p>
			<p class="mg025">Muvahhidlerin bahsedildiği gibi Murâbıtlar devletine verdiği zaafiyet ve Temim’in de bütün askeriyle İspanya’dan Afrikiye’ye geçerek meydana gelen savaşlarda ortaya çıkan mağlubiyetten dolayı bu kıtada İslam yönetiminin kuvveti azalmıştı. Aragon Kralı Alfons vakit geçirmeden Belensiye memleketini dolaşarak etrafında bulunan yerleri yağma ve talan etti. Köy ve mezraları da viraneye çevirdi. Bunun üzerine valiler birleşerek bir ordu tertip ettiler. Elfurs adlı yerde Alfons El-Batlador’un askerleriyle karşılaştılarsa da Hıristiyan ordusu şeçkin kişilerden ve Fransa’dan özel olarak çağrılan birçok gönüllü askerden tertip edilmişti. Berikiler birtakım eğreti askerden oluştuğundan bu mahalde meydana gelen çarpışmada Müslüman askerler mağlup oldu. </p>
			<p class="mg025">Bu esnada Gırnata’da bulunan Müsta’ribler yani Hıristiyan teba da krala gizlice adam göndererek memleketin bulunduğu hali beyan ettiler. Bu aralık kolaylıkla ele geçirilebileceğinden ve kendileri de ellerinden gelen hizmet ve yardımı kusur etmeyeceklerinden bahsederek bir an önce o tarafa gelmesini niyaz ettiler. Alfons ilk önce bunların ifadelerine itimat etmedi. Ancak memleketlerine kralın askeri girdiği anda on bin, daha sonra daha çok asker toplayacaklarına teminat verdiler. </p>
			<p class="mg025">Gırnata’yı en iyi derece de medhederek bu hususun yürümesine hırslandırmış olduklarından, Kral Alfons bir miktar askerle Sarkosta’dan hareket etti. Nereye gideceğini gizleyerek bazı yerlere uğradıktan sonra Müsta’ribînden aldığı kılavuzlarla Belensiye arazisine ulaştı. Orada Şakar nehri civarında tesadüf ettiği bir miktar Murâbıt askerini bozguna uğratıp, Denye kalesine kadar takip ettikten sonra İşteve’ye geldi. Orada da Mursiye arazisine girerek yolu üzerinde olan yerlere hasar verip sayısız hayvan, eşya ve malları gaspettiler. Ancak kaleyi almasını sağlayacak mancınık ve diğer aletler kendisinde olmadığından büyük şehirleri alamadı. Daha sonra Beca şehri üzerinden Gırnata’ya yöneldi. Gayâne adlı yere gelerek bir ay orada kaldı. Bu müddet zarfında çevrede hayvan ve silahlarıyla elli bini geçkin Müsta’rib gelerek kendisine tabi oldu. Böylece topluluklarının sayısı artmış oldu.</p>
			<p class="mg025">Bu dehşet veren olayların başlangıcında Gırnata’dan gönderilen özel adamlarla durumun Afrikiye’deki Melik Ali bin Yusuf’a bildirilmiş olması üzerine Temim bir miktar asker alarak Gırnata’nın yardımına yetişti. Hıristiyan tebaya iyi muamele yaparak güzel idare etmiş, kaleyi de düşman hucumundan kurtulacak derece de güçlendirmişti. Alfons bu kale önlerine gelip metanetini gördüğünde;</p>
			<p class="mg067"><em>Bahtımın kapısını açmak için</em></p>
			<p class="mg066"><em>umutla hareket edersek</em></p>
			<p class="mg065"><em>hiç de zor değil o kapıyı açmak</em></p>
			<p class="mg052">mefhumunca o vadiden geçerek gaddarlığı üzere etrafı yağma ve talan etti. Birkaç şehir ve kasabayı da harap ve viran ettikten sonra deniz kıyısına indi. Lerne adlı mahalde dağlarda gizlenmiş bir miktar Murâbıt askeri düzensiz halde bulunan düşman askerinden bir grubun üzerine hücum ederek pekçoğunu kılıçtan geçirdi. Daha fazlasını da tarümar ederek mal ve eşyalarını ganimet olarak almak üzere iken Kral Alfons arkadan yetişerek birçoğunu öldürdü. Sonuç olarak; Kral bahsi geçtiği üzere beş ay boyunca İslam memleketlerine ateş saçıp hasar verdikten, mazlumların ahını alıp feleğin sillesini yedikten sonra bir fayda sağlayamayarak Sarkosta’ya geri dönmüştü. Ona katılmış olan Müsta’ribleri orada yerleştirmeye başladı.</p>
			<p class="mg025">Endülüs’ün kadılar kadısı hükemânın meşhurlarından “Kütüb-ü Aristotales”i şerh edip sadeleştiren Ebulvelid bin Rüşd, Endülüs’te İslam yönetiminin uğradığı acınacak hali ve Müsta’riblerin küfran-ı nimet göstererek kötü düşmanla ettikleri dayanışma ve ittifaktadan doğan uygunsuz halleri şifahen beyan etmiştir. Bu halin sürmesininse İslam idaresinin sallanmasını ve çökmesini gerektireceğini ifade etmek üzere bizzat Afrikiye’ye gitti. Kötü şikayetleri alenen, biraderi Temim de tasdik ediyordu. </p>
			<p class="mg025">Melik Ali buna bir çare düşünülmek hususunu vezirler meclisine havale etti. Bu mecliste cereyan eden müzakerelerin neticesinde Endülüs sınırlarında Müsta’riblerin ve özellikle düşmanla ittifakları müsbet olanların içerilerde uygun yerlere yerleştirilmesi zımnında sahip oldukları mülkleri kendi taraflarından sattırılıp emrine yeterli miktarda asker alarak Afrikiye tarafına gönderilmeleri için gizlice vali ve kâidlere emirnameler yollanmasına karar verilmişti. Bu işin yola koyulmasına süratle girişildi. Bu şekilde pekçok Müsta’ribin Meknase ve Sela ile diğer mahallere yerleştirildi. Az müddet sonra Melik’in özel hizmeti için bunlardan oluşan bir asker grubu dahi oluşturuldu. </p>
			<p class="mg025">Bu aralık Melik Ali bin Yusuf’un biraderi Ebu Tahir Temim, Gırnata’da cennete gitmiş yerine Melik’in oğlu Taşfin Endülüs’e kaymakam tayin edilmişti. On bin Murâbıt süvariyle Endülüs’e hareket etmişti. Orada bulunan Muvahhidler ordusununda yanına alarak Tuleytula topraklarına girdi. Buna karşılık Hıristiyanlarda sayılamayacak derece asker toplayarak Merda’ya hasar verdiler. Daha sonra Betalyevs’e doğru giderek Kaymakam Taşfin’in atası merhum Yusuf bin Taşfin’in bundan önce Kaştale kralı Alfons’u hezimete uğratıp perişan ettiği Zelaka çölüne yakın bir mevkide Murâbıt askerleriyle karşı karşıya geldiler. Yiğit Taşfin cesaret ve metanet gösterip meydana gelen savaşta düşman güruhunu en kötü bir şekilde bozguna uğratmışsa da firarileri takip edip cezalandıramadığından bu zaferden umulan fayda meydana gelmeyerek Kurtuba’ya geri dönmüştür.</p>
			<p class="mg025">Altı-yedi yüz sene önce dünya yüzünde çehresini gösteren olayların gerçek sebepleri tamamen yazıldığı şekilde doğru muhakeme üzerine bir hüküm vermek hikmet usulüne uygun olmayacaksa da sözün gelişine bir ipucu, âdetler ve ahlâka bakıldığında eğer gerek Murâbıtîn ve gerek durumlarından bundan böyle bahsedilecek olan Muvahhidîn grubu harp usûlü ve memleket işlerinde Benî Ümeyye zamanında bulunan Müslüman dilaverlerin adil eserlerine gitmiş ve düşmanlarını yenmeleri halinde harp sanatının gereği olarak takip ederek fesat ağacını kökünden sökmeye çaba sarf etmiş olsalardı, Bertat dağlarına kadar, sonradan düşman tarafından istilaya uğramış memleketleri yeniden fethedecekleri ihtimalden uzak değildi. </p>
			<p class="mg025">Sonuç olarak, Hıristiyanlar bu fırsattan istifade ederek kendilerini topladılar. Elfars’a yöneldiklerinden Taşfin İbni Ali bu şehrin de imdadına yetişerek düşman güruhuna saldırdı. Ellerinde bulunan Müslüman esirleri kurtarmanın dışında bir hayli ganimet aldılar. Lakin yine tam bir yarar sağlanamadı. Zaman bu çekişmeler üzere geçmekteyken, 520 senesi Ramazan-ı şerifinin yirmi üçüncü günlerinde valisi İbni Ganiye, Alfons El-Batlador’un tertip edip yolladığı mükemmel bir orduyu Efrağa kalesi önünde tamamen bozup mühimmatları topladı. Diğer eşyalarını da kendi mülkü altına aldı. Kral da orada yaralı olarak öldü. Fakat Hıristiyan tarihçilerden bazılarının yazdığına göre Kral Alfons burada ölmeyip belki yenilgiye çok fazla üzüldüğünden bu dünyayı ve tahtını terk edip bir manastır köşesinde inzivadayken diğer âleme gitmiştir. </p>
			<p class="mg025">Kral El-Batlador yirmi dokuz sene yönetimde, diğer vakitler de de Müslümanlarla muharebe üzere ömrünü geçirmiştir. Bu suretle vefatında kendisine veliaht olacak evladı bulunmadığından krallığa Aragon halkı önceden Hoşka savaşında öldüğü yazılan Sanşo’nun oğlu olup bir manastırda ruhban olan Redmir’i ve Navarra ahalisi de Benbelûne şehrine toplanıp yerinde beyan edildiği surette avdayken katledilerek ölen Sanşo Garses’in torunu Don Garsiya’yı seçmişlerse de, Kaştale Kralı VIII. Alfons askerinin kudreti nedeniyle ikisine tercih edilip El-Batlador’un terk ettiği tüm memleketleri elinin altına alarak, İmparator ünvanını da kullanmıştır.</p>
			<p class="mg026">* * *</p>
		</div>
</body>
</html>