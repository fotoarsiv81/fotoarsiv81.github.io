<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-72</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-68">Belensiye Müdeccerlerinin Hareketi</h1>
			<p class="mg052">Bundan önce yani Şatebe’nin istilasından bir müddet sonra o tarafın ahalisinden bir grup, El-Agor isminde bir çobana uyarak esaret zincirini kırmak için ayaklanmışlarsa da, El-Agor bir şekilde ele geçirilip idam edildi. Böylelikle gaile bertaraf edilmiş oldu. O zamandan beri ve Müslüman ahaliden bir daha bunun gibi asi hareketler görülmemişti. </p>
			<p class="mg025">Hıristiyanların da din gayretiyle Müdeccerler hakkında etmedikleri hakaret, eziyet ve zulüm kalmadı. Sonradan “kedinin köpeği yakalaması” haline getirmiş olduklarından, bu esnada Aragon kralının hükümetinin yönetim merkezinde bulunmamasını fırsat bilen Emir Muhammed el-Azrak halka ön ayak oldu. Böylelikle 652 senesinde Şakar nehrinin güneyinde, Şatabe ile Lakne arasında bulunan birkaç kaleyi istila etmişlerdi. Bu gayret diğer mahalleri de karıştırmaya az kalmışken, bu haberin gelmesiyle Kral Cekom bulunduğu yerden aceleyle Belensiye’ye dönmüştü. İhtilal ateşini alevlendiren sebepleri müzakere için milletin önde gelenlerini huzuruna davet etti. Kendisi Şâtıbe’nin siperleri ve muhafızlarını artırmak ve güçlendirmek, sonra bu memleketlerde bulunan Müdeccerler’in hepsini kovarak yerlerine Hıristiyan çiftçileri yerleştirmek görüşünü sunduğunda, mecliste bulunanlardan emlak ve arazi sahibi olmayanlar özellikle de papaz güruhu bu tedbiri abartılı bir biçimde beğendiklerini belirttiler. </p>
			<p class="mg025">Ancak çifçiler bu görüşün uygulanmasında olacak manileri beyan ederek Hıristiyanlardan o kadar çiftçi tedarikinin mümkün olmayacağından ve olsa bile bunların her konuda Müslümanların yerini tutamayacaklarından bahisle son bir tedbir aranılmasını istediler. Fakat öteden beri Cekom’un seçtiği ‘İslamların sürülmesi’ fikrine rahiplerin bu şekilde ısrarlı pohpohlamaları da güç verdi. </p>
			<p class="mg025">Bunun üzerine kralın görüşü seçilerek Müslümanların def edilmesi için kol kol askerler ve memurlar görevlendirildi. Müdeccerler bu muameleye bazen direniş göstermişlerse de, bir müddetten beri hakarete alışmış olduklarından, yiğitliği ve mertliği kaybetmiş olduklarından sonunda Allah’ın hükmüne boyun eğerek ellerinde bulunan arazi, emlak, para ve eşyayı bırakarak takım takım Gırnata topraklarına gittiler.</p>
			<p class="mg025">Bazı güvenilir tarihçilerin beyanına göre, bu göçmenler Gırnata yolunda beş-altı saatlik mahalli kaplamış olduklarından, bundan ne miktar nüfus oldukları tahmin edilsin...</p>
			<p class="mg025"> Ama beri tarafta Mursiye Müdeccerleri daha akıllıca davrandılar. Hepsi belirli günlerde İbni Ahmer ismini ilan edip Lakne’ye kadar her yerde birden ayaklanarak Mursiye ile çevreesinde bulunan kale ve Müstahkem mevkileri zaptettiler. Hepsi Müslümanlardan oluşan kaid ve muhafızlar bıraktılar. </p>
			<p class="mg025">Bu kötü haber Kral Alfons es-Sabyo’ya, Şakubiye şehrindeyken ulaştı. Ancak oraların düzeltilmesi için bu aralık kendisinin huzuru lazım olduğundan isyana kalkışan Müslüman tebanın terbiyesi konusunu müttefiki İbni Ahmer’e havale etmişse de, Melik Ahmer bu gidişte kendi tebasının başarısızlıklarından bahsederek bu emir konusunda af diledi. Alfons bu cevabı harp ilanı manasına alarak, Lion ve Gırnata askerini Gırnata hududuna gönderdi. Fakat orada meydana gelen muharebelerde galibiyet İbni Ahmer’in tarafında yüzünü gösterdi.</p>
			<p class="mg025">Bu karmaşa arasında ayaklanmış olan Müdeccerler de kuvvet kazanmışlardı. İhtilal ateşi Belensiye sınırlarına kadar dayanmıştı. Bu nedenle Alfons o çevrenin zapt-u raptını kayınpederi Kral Cekom’a havale etti.</p>
			<p class="mg026">* * *</p>
		</div>
</body>
</html>