<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-19</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-15">Altıncı Endülüs Meliki Münzir Bin Muhammed’in Zamanı </h1>
			<p class="mg052">Melik Münzir saltanat makamına çıktığında otuz üç kardeşi de hayattaydı. Bunların saltanat davasından uzak durmayacakları ümidiyle Muhammed bin Abdurrahman zamanında her yere yayılan eşkıyalık olayları beyan olunan İbni Hafs’ın ektiği fesad tohumlarının bir mahsulüydü. İfsad icrasına ve ziyana uğratmaya fırsat kollayan Gâlib adlı eşkıya pisliği, fitne ocağını ateşlemeye kalkarak Afrikiye’den gelip memleketin durumunu karıştırmış olan Berberî Hıristiyan ve Yahudilerden bir kısmını başına toplamıştı. On bin kadar süvari ve bundan daha fazla piyade ile Arkosta şehrini istila ettikten sonra Tuleytula’ya gelmişti. Hıristiyan ve Yahudi sakinler, Tuleytula’yı Gâlib bin Hafs’a teslimde olanca kuvvetlerini gösterdi. Kuzeydeki memleketlerin önemli yerleri asilerin eline geçmişti. </p>
			<p class="mg025">Melik Münzir, babası zamanında hâcib olan, yiğitliği ve faziletiyle meşhur, kendisinin de güvendiği bir şahıs olan Hişâm bin Abdülaziz’i bir asker grubuyla eşkiya takımının def ve izalesi için görevlendirdi. Ancak Galip çok hilekârdı. Bir oyun oynamaya da çok istekliydi. Ancak bu durumdan haberdar olunca derhal pişmanlığını dile getirerek af ve eman için acale etti. Fakat Tuleytula şehrini teslim aldıktan sonra bazı eşyayı ve yaralıları sınıra kadar götürmek için yeterli miktardaki hayvanatı vermek suretiyle Hişam’ı hoşnut etti. Hişâm hilekâr düşmandan gafildi. Bu surette kan dökülmeyerek şehrin ellerine geçeceğine ve isyancı güruhunun kolayca İspanya’dan def edileceğine memnun olmuştu. </p>
			<p class="mg025">Bu durum Münzir’e beyan edildi. Münzir, gizli olanı çok iyi bilen, görgülü olması cihetiyle düşmanın sözüne ve verdiği şeylere asla itimad etmeyen bir kişiydi. Bu yüzden bu tür şeylere güvenilmemesini emr ve ferman eylemişse de, içi çok saf olan Hişâm, Gâlib’in önerdiklerini güvenilir mertebede görüp Melik Münzir’in uyarısını yalnız bir vesvese olarak düşünmüştü. Hem de talep edilen eşya yüklü hayvanlar verilince anlaşmada da olduğu gibi mezkûr şehir kendisine verilmediği surette tüm kuvvetlerini sarfederek alınması mümkündü. Külfetsiz bir savaş olması istenirse, kan dökülmeyerek iş bitmiş olacaktı.</p>
			<p class="mg025">Bu iki şeklin hangisi olursa İbni Hafs’ın hilekâr düşüncelerinin tesirine meydan bırakmayacağı kanaatinde olduğu halde, hilekâr düşmanı, işlerin karşılıklı konuşulup düzeltilmesinde garip bir açmaz göstererek isteklerine ulaşmış ve mağlup iken galip olmuştur. Yani kararın şartlarından olan davarlar biraraya getirilip hazırlandığında, Gâlib bin Hafs adamlarının bir miktarını şehrin içinde saklayarak nakledilecek eşya ile de diğer adamlarını şehirden çıkaracaktı. Kendisi de yürüyerek yola koyulacaktı. </p>
			<p class="mg025">Hişâm bin Abdülaziz, insanların hepsi öldürülmeden gailenin bitirilmiş olması muvaffakiyetine teşekkürle beraber tahliye olunmuş olan şehre girdiler. Daha sonra maiyetinde bulunan asker topluluğuna gerek kalmamış olduğunu, yerlerine dönmeleri gerekliliğini Münzir’e arz etmiş, Münzir de bu sevinçli haber karşısında memnuniyetini göstererek askerlerin geri dönüşlerine izin ve ruhsat verdiğini fitne ve musibet çukurunun rehberi yani Gâlib işitti. Yolda biraz arkadaş edinerek eşkıyalığın hamuru olan ihtilaf ve azgılık konularının mevsim bitiminde icra edileceğini tamamen bilerek zikr olunan eşyalarla hastaları nakletmek için emrine verilmiş adamları ve hayvanları bir hamleyle ateş saçan kılıçlarının azığı yaptı. Tuleytula şehrinde gizlediği adamları da uyarıp, süratle dönüp Tuleytula’yı teklifsiz zaptederek tasarrufları altına aldılar.</p>
			<p class="mg025">Bu korkunç haber Münzir’in kulağına gidince gazab ocağı ateşle dolmuş, işlerin başlamasında tedbir ve kusur suçuyla edepli ve faziletli Hişam, masum olarak vefasızlık ve gazaba maruz kalmıştı. Bu durumda asi Gâlib üzerine bizzat asker sevketmeye kalkışmıştı. Abdullah adlı biraderini maiyetine alarak arzusu yönünde gitmeye önem gösterdi. Fitne ve fesadı yayan Galip ise Hişam’a mukavemet edemeyeceğini bildiğinden, korunaklı olan Tuleytula’ya çekildi. Zaman zaman etrafa asker göndermek suretiyle üzerine gelen askerleri meşgul ederek, günlerini ve gecelerini böylece geçiriyordu. </p>
			<p class="mg025">Münzir de bu şekilde bir sene kadar vakit kaybetmiş, tek başına işi halledemeyip 275 senesi Safer ayında düşman üzerine şiddetli bir hücum gerçekleştirirken, </p>
			<p class="mg067"><em>Allah’ın takdir ettiği iş yerine gelsin diye</em></p>
			<p class="mg065"><em>kendi ayaklarıyla, bile bile dosdoğru gitti</em></p>
			<p class="mg052">sözü mealince şehadet mertebesine ulaşmış, yönetim işinden kurtulmuştur.</p>
			<p class="mg026">* * *</p>
		</div>
</body>
</html>