<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-41</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-37">Muhammed Bin Tûmart Mehdi’nin Vefatı ve Bölünmeler</h1>
			<p class="mg052">Durumu önceden tafsilatla zikredilen Muhammed Mehdi, Marakeş önlerinde meydana gelen hezimetten dört ay sonra vefat etti. Tînemlil de evine yakın olan mescide defnedildi. Alim tarihçi İbni Haldun, Tarih-i Kebir’de Muhammed bin Tûmart’a dair olan bahsi; “yünden mamul yamalı bir elbise ile ömrünü geçirip, her şeyden elini eteğini çekmekte râsih’ul kadem [ayakları sağlam basan] olduğu ve her devirde bir günahsız imamın meydana çıkmasını söylemekte olan Şia mezhebinin itikatlarına uymaktan başka, kendisinden şeriata muhalif bir bid’at hatası zuhûra gelmediği, malûm-u âlem idi.” kelamıyla bitirmiştir.</p>
			<p class="mg025">Tûmart’ın halifesi makamında bulunan Abdülmü’min bin Ali El-Kûmî her ne kadar İbni Tûmart’ın veliahtı hükmündeyse de kendisi Herga kabilesindendi. Muvahhidîn’in ona bey’at etmeyeceği diğer arkadaşları tarafından beyan edilmesiyle Mehdi hastadır denilerek üç sene müddetince vefatı kabilesinden gizlenmişti. Bu müddet zarfında Abdülmü’min amaçlarını gerçekleştirmek için Muvahhidleri gereği gibi kendine çektikten sonra Mehdi’nin ölümü duyuruldu ve kendisine bey’at olundu.</p>
			<p class="mg025">İşte bu resmî bey’at Tînemlil şehrinde Hentate ve Mesamde kabilelerinin şeyhleri ve reisleri hazır bulundukları şekilde 526 senesi Rebiülevvel’inin yirminci günü icra edildikten sonra Abdülmü’min, Mehdi’nin düzenlediği kaideler üzere Murâbıtlarla muharebeye başlayarak Tâdela ve Der’a’yı istila edip Taşbeût’u fethederek valisini tebasıyla beraber idam ettirdi. Bu yolla derece derece tüm Mağrib’i Murâbıtların elinden aldı. Kendi adına sikke bastırarak bunların paralarından farklı olması için dört köşeli resim yaptırttı. </p>
			<p class="mg025">Melik Ali bin Yusuf, önceden belirtildiği gibi Muvahhidlerin yıldız falında gözüken şeref ve kısmeti ve kendi hükümetinin alçaldığı talihsizlik derecesi ve zevali görülüyordu. Kuvvetten düşmesiyle, tebası arasında günden güne artmakta olan serkeşlik ve emniyetsizlik düşüncesiyle ızdırap ve üzüntü denizine garkolmuştu. Devlet erkânı bu derde çare olmak üzere İspanya’da şan ve şöhret kazanmış olan oğlu Taşfin’i şimdiden yönetime tayin edip ortak yapmasını görüştüler. Bu şekilde Taşfin’in gerek Kurtuba’da gerekse Fas’ta veliahtlığı ile kaymakamlığı ilân edilerek Afrikiye’ye çağrıldı. </p>
			<p class="mg025">Ancak o esnada Taşfin bin Ali donandığı celâdetli yapısı gereği galip geldiği bazı isyancılar hakkında şiddetle fevkalade şekilde tertip ettiği insafsız muameleler sebebiyle halkı çok fazla ürkütmüştü. Bu durum Endülüs sakinlerinin itaatine sebep olmuşsa da, öteden beri halkın Murâbıtîn taifesinden görmekte oldukları gaddarane hareketler dahi yazılmış ve teyid edilmişti. Bir ara intikam almaya fırsat kollamaktan geri durmadıkları halde Afrikiye’de Muvahhidlerin galebesi ve Murâbıtlar devletinde oluşan karmaşa ve zaafiyet alâmetleri Taşfin’i o tarafa davet etmişti. Bu halde Endülüs’te fitne ateşi alevlendi. </p>
			<p class="mg025">Çünkü İspanya’da Aragon ve Kaştale taraflarında da savaş ve çekişmeler eksik olmuyordu. Galibiyet ve zafer bazen Murâbıtların baht aynasına yüzünü gösterse bile bir hayli insan zayi etmişlerdi. Dayanakları olan Marakeş hükümetinin ise Muvahhidler gailesinden dolayı bunlara yardım gönderecek vakti olmayıp azalmış olmalarından Portekiz kontu Henri Alfons da, Leşyone, Batalyevs, Beca ve Avravalvas valilerinin ittifakla topladıkları bir orduyu perişan edip kral ünvanını almıştı. </p>
			<p class="mg025">Yabancıların kovulması için kendilerine yardımcı olması ümidiyle Endülüs halkı elli-altmış seneden beri Fas yönetiminin bunca mezâlim ve baskısına tahammül etmişti. Böyle olduğu halde Fas hükümeti kendilerini Hıristiyanların saldırı ve tecavüzlerinden kurtarmanın dışında belki başlarına büyük bir bela olmuş olduklarından, Belensiye’den batının en sonuna kadar İslam ahalisi esarete boyun eğmemek için isyana kalkışmıştı. Endülüs’te bulunan ne kadar Murâbıt varsa hem katletmek hem de idam etmek için sözbirliği yaptılar. Bu derece büyük bir topluluğun bu konuya teşebbüsü, içlerinden söz sahibi olan eşraftan kimselerin ittifak kurmalarına engel olduğundan, halkın ileri gelenleri de ahalinin bu şekilde genel bir fesat çıkarmaya olan eğilimini kendi şahsi emelleri ve zati menfaatlerinin gerçekleşmesini kolaylaştırmak için iyi bir vesile kabul ettiler. Görünüşte halk ile beraberlerse de manen kendi arzularını gerçekleştirmeye çalıştılar. Bunun içinde, herkes ahaliden bir cemaate baş olmuş ve fırka fırka karmaşa ve ihtilale öncülük etmişlerdir... </p>
			<p class="mg025">İnsan ne mertebe cahil ve basiretsizdir ki, binlerce kere tecrübe olunmuş bir yanlışlığı seçmede gerçekleşeceği şüpheli faydaları düşünse, önceki defalarda ortaya çıkan hatalar için o asrın gerektirdiği şekilde hüküm vermek veyahut yönetici olanların eksik tedbir ve hareketlerinden doğmak gibi akla uygun teviller bularak kendisi bu defa da bir mani olmadan isteklerime ve menfaatlerime nail olurum inanışıyla fıtratındaki hırsı, onu yine tecrübe edilmiş yanlışlıkları yapmaya sevk eder. Herkes de zihinlerini hareketlendirmek için hak ve doğruluk kisvesinde meydana konulmuş olan şikayetlerin sebeplerini ve fesatçıların iç yüzlerinde örtülü olan asıl arzu ve isteklerini ortaya çıkarıp ayıramaz. Orada taş misali güya doğruyu gösterme niyeti ve aslında birtakım açgözlünün isteklerinin kolaylaşmasını sağlamak için asayiş ve medeniyet nizamını ihlâk ve ifsad ederler. İşte aynen bu kabildendir ki İspanya kıtasında Emevi yönetiminin çöküş nedenleri ve Murâbıtların Endülüs halkını esaret zincirine vurarak onları maruz bıraktığı acınacak durumunun, Hıristiyanların kuvvet ve rahatlık kazanması ile İslam kuvvetinin taraf taraf sallanarak yıkılmasının hırs ve açgözlülükten doğan ayrılıklardan dolayı olduğu tekrar tekrar tecrübe edilmişken, halkın ileri gelenleri bu durumu unutmuştu. Herkes kendi menfaatini düşünüp istediğini alabilmek için envai çeşit hileler yaparak can ve din düşmanları olan Hıristiyanların pekçok zamanlar para sarf ettikleri halde dahi gerçekleştiremeyecekleri uygunsuzlukları zorlanmadan kendi elleriyle yaptılar.</p>
			<p class="mg025">Sonuçta, El-Garp halkından, şeyh ve sufilerden Kitab-ı Hâl’ ül Na’leyn sahibi Ahmet bin Hüseyin bin Kasî, önceleri Meriyye’de ilim tahsiliyle uğraşmıştı. Memleketine döndüğünde İmam-ı Gazali’nin yolunu tutup, bahsi geçen merhum Muhammed bin Tûmart gibi şeyhlik hırkasını saltanat elbisesiyle değiştirme sevdasıyla hak suretinde ortaya çıkıp dalalet karanlığında gördüğü insanları kurtuluş yoluna davet etti. Nasihat yoluyla kalpleri çekmeye çaba sarf ederek pekçok mürit ve taraftar toplamıştı. Hatta Endülüs’ün batısında, Selus şehrinin ileri gelenlerinden Muhammed bin Ömer Ebul Velid ile oranın vezirinin oğlu Ebu Muhammed de kendisinin güçlü yakınları olarak inananları arasında imam ünvanıyla nam salmıştı. </p>
			<p class="mg025">İşbiliye şehri sakinleri ve halkı arasında nüfuz ve itibarla nam salıp seçkin olan Muhammed bin Yahya El-Kable’nin de çağrılması konusunda kendisi 539 senesinde İşbiliye’ye gitti. Muhammed bin Yahya’yı ittifak dairesine dahil ettikten sonra emelinin oluşmasını ve gereğinde kendilerine sığınacak bir yer olmak üzere Mertele kalesinin alınmasını sağlayacak amilleri aralarında konuştular. Verilen karar üzerine Şeyh İbni Kasî geceleyin kendisine tabi olan yetmiş kişiyle kalenin uygun bir yerinde gizlediği diğer adamları da kalenin etrafında emir ve işarete hazır durdukları halde, Safer ayının yirmi ikinci günü sabahleyin kalenin kapıları açılırken kapıcıların üzerine hücum ederek hepsini hayat meydanından sildiler. Derhal hariçte olan askerini de içeri sokarak şehri aldı. Etkileyici konuşmasıyla da halkı sakince kendine bağladı. </p>
			<p class="mg025">Bu durum üzerinden bir ay geçti. Bu müddette, kendisi kalan az miktardaki Murâbıtlarla muharebe edecek kadar kuvvet kazanmış olduğundan, Mertele’den çıkıp karşılaştığı Murâbıtlar grubunu defederek Vadi-i Ane’yi geçip Olha’yı zaptederek Leble’yi muhasara ettikten sonra İşbiliye önlerine ulaştı. Daha önce Aragon Kralı Alfons El Batlador’u bozmuş olan Kurtuba valisi Ebu Zekeriya bin Ganiye, İşbiliye’nin bu şekilde kuşatıldığının haberini aldığında yeterli miktarda asker alarak gailenin ortadan kaldırılması için acilen harekete geçmişti. İsyancılar topluluğunu kaçmaya zorladı. Onları arkalarından takip ederek Vadi-i Ane’de yetişip topluluklarını perişan ve tarümar etti. Ancak İbni Kasî geri kalan kılıçlarıyla Leble kalesine çekildi. O aralık kendisine taraftar olan Yusuf El Batruc’un bir miktar yardımla gelmesiyle İbni Ganiye Leble kalesini muhasaraya almışsa da, isyancıların cesur direnişleri ve fedakârane karşılıkları kuşatmanın üç ay uzamasına sebep olmuştu. </p>
			<p class="mg025">Bu hâl üzere iken Ramazan-ı şerifin beşinci günü bir taraftan Kurtuba ahalisinin Kadı’yı idam etmesiyle Ebu Cafer Hamdan’ı kendilerine önder tayin ettiler. Bu şekilde isyana kalkıştıkları ve İşbiliye ahalisinin de aynı fikirleri taşıdığı haberi ulaştı. Kuşatmanın bırakılmasının gereğini bu müthiş durum da teyid ettiğinden, İbni Ganiye, Leble’yi terk ederek İşbiliye tarafına yöneldi. </p>
			<p class="mg025">Ancak harlanan ihtilal ateşi yalnız bu dairede kalmadı. Belensiye, Mursiye, Cehn, Malaka, Ronda, Gırnata ve Şerin şehirlerine de sirayet ederek taraf taraf alevlendi. İbni Gâniye bu ihtilal ateşinin söndürülmesinden aciz kalarak dehşete düştü. Nihayetinde İşbiliye valisi olan biraderine, mevcut olan gemilere askerleri bindirip Balyar adalarına savuşmasını tavsiye etti. Vali de bu tedbirden daha iyi bir yol bulamayarak kardeşinin dediğini yapmayı tercih etti. </p>
			<p class="mg025">Şehir bu suretle askerden temizlenir temizlenmez, sınır valisi Abdullah bin Meymun kendi taraftarları ile şehre girdi. Orada ne kadar Murâbıt varsa hepsini öteki dünyaya kavuşturdu. Bir yandan da Meriyye ahalisi Muhammed bin Merd Niş’i ve Belensiye halkı da Mervan bin Abdülaziz’i kendilerine emir tayin etmiş olduklarından, Benî Ümeyye devletinin çöküş zamanında olduğu gibi bu defa da Murâbıtlar hükümeti darmadağın olup Tavâif-i Mülûk ortaya çıktı. Fakat İbni Ganiye tedbir ve ihtiyat sahibi yiğit bir mert olduğundan, emrindeki Murâbıtîn askerleriyle İşbiliye topraklarında bulunan sayılı kalelerin muhafazasında sebat etmekteydi.</p>
			<p class="mg025">Murâbıtlar devletinin İspanya kıtasında bu durumu kazanmasının dışında Afrikiye’de de Fas memleketlerinin pekçok yerleri Abdülmü’min’in tasarrufu altına geçmişti. Melik Ali’nin yönetim çerçevesi Fas’a ve ona komşu bir iki eyalete münhasır kalmış olduğundan, Melik Ali önceden Muhammed bin Tûmart Mehdi’nin ortadan kaldırılması hakkında ulema tarafından kendisine arz olunmuş olan ortak görüş gereğince amel etmediğine son derece pişman olmuştu. Bu defa başgösteren üzücü olaylardan da pek ziyade üzülmüştü. Tahta çıkışının kırkıncı senesinde ve Hicret-i Nebevi’nin 539. senesinin Receb ayında bâki dünyaya yol aldı.</p>
			<p class="mg025">Onun vefatıyla devletin dizginleri oğlu Taşfin bin Ali’nin idaresine geçti. Yönetimin altında yabancıları yok etmek zımnında halkı cihada davet etti. Bu yolla hayli asker topladı. Muvahhidler’in emiri olan Abdülmü’min de askerleriyle beraber aynı coşkun bir sel gibi Gamare dağlarından geniş düzlüklere doğru doludizgin giderken, önüne gelen engelleri ortadan kaldırarak Fas ve Telmesan şehirlerini baskı altında tutarken, Taşfin iki taraftan da direnişle Muvahhidler güruhuna galip gelmişti. </p>
			<p class="mg025">Böylelikle Abdülmü’min dağlara dönmeye mecbur kaldı. Fakat bir müddet sonra tekrar dağlardan inerek Telmesan civarında Taşfin’i bozup Telmesan’ı kuşatma altına aldı. Bunun üzerine Taşfin, bu defa Telmesan’da kalacağını imkan dahilinde görmekteyken bir miktar seçkin askeri alarak sahilde bulunan Vehran, bugünkü Oran adlı kaleye doğru yöneldi. Çünkü Taşfin bundan önce İspanya’ya geçmek için Meriyye kâidi Muhammed bin Meymun’a yazıp Vehran limanına on adet gemi getirtmiş ve eşya ve malları da oraya naklettirmişti. Bunun için yanına aldığı askerle Vehran önlerinde bulunan Muvahhidîn askerleri arasından geçerek şehre geldi. Oradan Rechaniye adlı meşhur kısrağına binip gemilerin bulunduğu limana giderken şiddetle mahmuzları vurarak acele ediyordu. Gerek kendisinin korku ve telaşından ve gerekse denizin dalgalarıyla hayvanın ürkmesinden dolayı nasılsa kendini idare edemedi. Yüksek bir yerden hayvanıyla beraber düşerek vefat etti. </p>
			<p class="mg025">Muvahhidler tarafından İbni Meymun’un başı bedeninden ayrılarak 540 senesinin Muharrem’inde zafer alâmeti olarak gönderildi. Bundan sonra bahsedilen Vehran kalesi Abdülmü’min’in baskı ve kuvvetine dayanamayarak teslim oldu. Daha sonra Telmesan, Meknase, Marakeş, Fas, Sela ve Tanca da Muvahhidler tarafından zaptedildi. Murâbıtlar hükümeti bütün bütün yıkıldı.</p>
			<p class="mg025">Allah’ın lütfuyla bundan sonra basılmasına karar verilen üçüncü ciltte, Muvahhidîn ve Benî Ahmer zamanlarıyla Müdeccirîn hakkında yapılan muameleler ve Endülüs Müslümanlarının sonraları düçar oldukları durumlar ve onunla alâkalı diğer hadiseler beyan edilecektir.</p>
			<p class="mg026">* * *</p>
			<p class="mg026">—İKİNCİ CİLDİN SONU—</p>
		</div>
</body>
</html>