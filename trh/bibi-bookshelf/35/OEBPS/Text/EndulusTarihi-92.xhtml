<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-92</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-88">Cebel-i Tarık Olayı ve Kral Alfons’un Ölümü</h1>
			<p class="mg052">Hicri 750 senesinde Afrikiye emiri Ebu’l Hasan ile aleyhine ayaklanan oğlu arasında meydana gelen savaşlar sebebiyle Afrikiye hükümeti Endülüs tarafıyla ilgilenemeyecek kadar meşguldü. Ceziretül-Hadrâ’nın alınması ve o çevrede Arapların kuvvetinin yok olması nedenleriyle Cebel-i Tarık’ın da kolayca geri alınması umuluyordu. </p>
			<p class="mg025">Her ne kadar ateşkes müddeti bitmemişse de, Kral Alfons bu fırsatı kaçırmamak niyetiyle hemen asker ve mühimmat hazırlayarak Cebel-i Tarık’a hareket etti. Fakat kalede mahsur kalan halk tam bir müdafaa gösteremediklerinden, boş yere asker kaybetmemek için muharebeden vazgeçti. Bunun üzerine yalnız yol kesilerek kalenin uzaktan kuşatılmasıyla kanaat edildi. Etraftan taze kuvvet ve mühimmat tedarikine başlandı.</p>
			<p class="mg025">Fakat zorunlu bir sebep altında olmadan yalnız galeyana gelen hırsın teskin edilmesi için seçilen ihanet ve vefasızlık yolunun hüsrandan başka yere varmayacağı malûmdur. Kral Alfons’un da sözünde durmayarak sadece açgözlülüğü yüzünden gittiği sonunda sevaba ulaşamayacağı yol kendisini mahvoluş sokağına götürdü. Önceki muzafferiyetleri üzerine sağladığı şan ve şöhreti yok etti. Çünkü naklolunduğu üzere, şehrin cebir kullanarak alınmasında ortaya çıkan zorluklar hasebiyle uzaktan kuşatılıp baskı altında tutulmasına karar verilmişti. Kalenin içinde mevcut olan zahireler ve mühimmatın bitmesini ve içerde mahsur kalan zayıfların toplu ölümleriyle galip olunmasını beklemek üzerelerken ansızın İspanyol ordusunu veba hastalığı istila etti. Mevcut askerlerin ekserisi bu salgında hayatlarını kaybetti. Kral Alfons da 751 senesi Muharrem’in on altısı çarçamba günü can alıcı bir oka hedef olarak ahirete irtihal etti. Hıristiyan askeri bu illet sebebiyle zaten perişan bir haldeyken krallarının vefatıyla da cemiyetleri ve nizamları bozularak bütün bütün darmadağın oldular.</p>
			<p class="mg025">Bu esnada kaleye yardım için Gırnata’dan gelen bir fırka asker de kendilerini dışardan kuşatmıştı. Şu halde kale korumaları şehirden, Gırnatalılar da arkadan sıkıştırıp hücum edecek olurlarsa İspanyollar’da asla hareket etmeye mecal kalmadığından hepsinin kılıçlara yem olacağı kesindi. </p>
			<p class="mg025">İslam askerleri zaaf noksanlığı göstermeyerek yerlerinden hareket etmediler. İspanyollar ve özellikle muzafferiyetlerini izlemek için gelip ordularında bulunan ruhban sınıfının hepsi hayatlarından bıkmış ve düşman hücumunu bekledikleri halde ne kale tarafından ne kendilerini saran Gırnata askerinden bir kere dahi düşmanca bir hareket meydana gelmemesinden şaşkınlık duydular. Belki düştükleri şiddetli belâdan dolayı bulundukları mevkinin durumunu unutarak Hıristiyanlık usulüne göre kralın naaşını teçhiz etmekle meşgul oldular. Nakli mümkün olan bütün eşya ve edevatı toplayıp naaşı omuzlarına alarak tertip edilen alay ile hareket ettiler. İslam askerleri safları arasından geçerek güvenli ve sâlimce memleketlerine geri döndüler.</p>
			<p class="mg026">* * *</p>
		</div>
</body>
</html>