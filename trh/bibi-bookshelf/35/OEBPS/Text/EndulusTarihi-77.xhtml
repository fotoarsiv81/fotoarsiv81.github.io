<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-77</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-73">Don Nuno Olayı</h1>
			<p class="mg052">Bu kararın haberi İşbiliye sınırlarını korumaya görevli olan Don Nuno ve Arap tarihçilerinin yazdıklarına göre Donana’ya ulaştığında derhal toplayabildiği askerle güzergâhında olan Esice’ye gitti. Bu mühim mevkinin İslam askerleri tarafından alınmaması düşüncesiyle kaleye kapanmayıp açık alana çadır kurdu.</p>
			<p class="mg025">Avrupalıların yazdıklarına göre, İslam ordusunun gelişiyle çarpışmalara başlandı. Düşmanın azınlıktaki topluluğu perişan ve darmadağın edilmişti. Savaş sırasında iki yüz elli süvari ve dört bin piyade askeriyle zabitleri olan Don Nuno ölümün acı lezzetini tattı. Geride kalan savaşçılar kaçmışlarsa da, galip gelen tarafın kaybı sayıca daha fazla olduğundan Sultan Yakub korku ve telaşa düştü. Firarilerin girdikleri Esîce şehrinin ele geçirilmesinden bile vazgeçerek yalnız İşbiliye sınırlarını yağmalamakla yetindi.</p>
			<p class="mg025">Ama ibni Haldun’un beyanına göre, bu savaşta intikam kılıçlarına uğrayan düşmanın adedi bine ulaştı. Fakat Müslümanlardan otuz kişi şehadet mertebesine nail olmuştur. Bu seferde Afrikiye askeri çok fazla ganimete nail oldu. Ceziretül Hadrâ’ya dönüşte şer’i beşte bir farzını eda ettikten sonra ganimet mallarından geri kalanları askerler arasında paylaştırıldığında; yüz yirmi dört bin baş öküz, yedi bin sekiz yüz otuz esir, on dört bin altı yüz at ve yük hayvanı alınmış olduğu ortaya çıkmıştır. Ganimet olarak alınan kılıç ve mızrak gibi harp silahları sayılmayacak kadar çoktu. Hatta Ceziretül Hadrâ’da her biri bir dirheme satılmıştır.</p>
			<p class="mg025">Sultan Yakub birkaç gün Ceziretül Hadrâ’da ikamettten sonra İşbiliye üzerinden Şirîş yakınlarına kadar gitti. İki ay kadar düşman memleketlerini çiğneyip kahrederek yine Ceziretül Hadrâ’ya döndü.</p>
			<p class="mg025">Diğer taraftan Gırnata meliki de bahsedilen karardan dolayı emrinde bulunan Afrikiye ve Endülüs askeriyle Cehn topraklarına girip yoluna çıkan düşman askerlerini helâk etti. Aragon kralı merhum Cekom’un oğlu Tuleytula baş episkoposu, bahsi geçen askerlerin önüne düşüp gelmiş olan Don Sanşo’yu da esir etti. Çünkü episkopos İslam askerlerinin Cehn taraflarına dehşet verici bir şekilde geldikleri haberini aldığında babası gibi Müslümanların kanını dökmekle şan iktisab etmek fırsatının geldiği zannına kapılarak Tuleytula, Madrid ve diğer komşu mevkilerden süvari toplamaya kalkışmıştı. Az zamanda hayli asker bularak ruhbanlık kisvesiyle önlerine düşüp gelmişti. </p>
			<p class="mg025">Ancak kendisi harp ve kavga erbabından olmayıp,</p>
			<p class="mg067"><em>Allah, savaşlar için adamlar yarattı</em></p>
			<p class="mg065"><em>çanak-tabak (mal-mevki) için adamlar yarattı</em></p>
			<p class="mg052">sınıflarının ikincisinden olup, topladığı asker de muntazam değildi. Eğreti takımındandı. Yanında bulunan savaşçı bazı zabitler geriden çok sayıda askerle beraber gelmekte olan Don Lub Diyaz’ın gelişinin beklenmesi konusunda kendisine çok nasihat etmişlerse de Müslümanlardan intikam alma hırsı onu adeta sağır etmişti. Savaş esnasında askeri perişan olmuş kendisi de Müslümanların eline düşmüştü. </p>
			<p class="mg025">Esir edildiğinde askerler arasında ihtilaf ortaya çıktı. Çünkü o muteberlerden bir kişiydi. Afrikiyeliler, Sultan Yakub’a gönderilmesini istediler. Hemen oklar yaylara ve eller de kılıçların kabzasına vurulacağı esnada askerlerden biri episkoposu mızrak darbesiyle öldürerek davayı kapattı.</p>
			<p class="mg025">Bu olayın ertesi günü Don Lub Diyaz yanında bulunan askerlerle oraya ulaştı. Bu durumdan haberdar olduklarında İslam askerlerinin ardına düşerek Martuş civarında yetiştiler. Bunlar yüklü bir ganimetle uğraştıklarından üzerlerine kolaylıkla galip olmak umulmuştu. Ancak bir gün güneşin doğuşundan batışına kadar çatışmalar sürdü. Galip ve mağlup tayin olunamayarak iki taraf da geri çekildi. İslam fırkası ganimet olan mallardan birşey bırakmamıştı. Öldürülen episkoposun başını ve parmağında baş episkoposluk mührü olan sol elini kesip alıp gitmiş olduklarından, Don Lub arkalarından adam gönderdi. Birçok altın vererek, kesilen başı ve eli satın aldı. El ve baş cesediyle birleştirilerek, Tuleytula’da büyük kilisedeki mezarına defnedildi.</p>
			<p class="mg025">&#160;</p>
			<p class="mg025">(Mazeret Beyanı) Elimizde bulunan tarihlerde Melik II. Muhammed’in Cehn üzerine gitmesi bu mahale kadar nakledilmektedir. Episkoposun ordusunu bozduktan sonra Cehn’i aldığına veyahut almadan geri dönerek Gırnata’ya veya Ebu Yusuf’la görüşme için Ceziretül Hadrâ’ya gittiğine dair birşey yazılmamıştır. Hele üçüncü koldan üzerine yürüyen müttefik valilerin ne yaptıkları konusunda bütün bütün sükût edilmiştir. Dikkat erbabının bildiği üzere, Avrupalı tarihçilerin kitaplarında yazılan olaylar muntazam bir silsilede değildir. Çok yerlerinde eksikler olduğu gibi Arap tarihlerinde de Endülüs başlıca genel vakalarını yazmadıklarından, bunların birinde olmayan bir olay diğerinden alınıp yazılarak bu kitabın mümkün olduğu kadar mükemmel olmasına ihtimam gösterilmişse de yine böyle bazı mahallerin araştırmacılara kanaat verecek surette olmadığına üzelerek mazeret beyan olunur.</p>
			<p class="mg026">* * *</p>
		</div>
</body>
</html>