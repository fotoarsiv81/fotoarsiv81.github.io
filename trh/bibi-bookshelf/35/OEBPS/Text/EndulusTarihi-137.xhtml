<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-137</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-132">Denizlerdeki Durum</h1>
			<p class="mg052">Arapların asıl vatanlarında deniz olmadığından, gemicilik ve denizcilik ilminden haberdar olmadıkları halde fetihlerin genişlemesiyle kıyılara sahip olduklarında gerek gemi yapımı ve idaresi hususunda ve gerek coğrafya ilminde asırdaşları bulunan kavimlerin hepsini geçtiler. Henüz Balyar adaları Müslümanların idaresine geçmemiş ve muntazam tersaneler<sup><a class="footnote-link" href="#footnote-274-21" id="footnote-274-21-backlink">[21]</a></sup> yapılmamış iken Mağrib ve Endülüs’ün Fatihi birtakım donanma tertip ederek Sardunya ve Korsika’nın fethine görevlendirilmişti. </p>
			<p class="mg025">Bir zaman sonra İspanya’da Emevi devleti istikrar kazanıp saltanatını güçlendirdiği sırada denizcilik de terk edilmeyip çeşitli mevkilerde gerekli gemilerin inşası ve korunması için özel tersaneler yapıldı. Buralarda inşa edilen gemiler gün be gün sürekli olarak Endülüs kıyılarında gezerek o çevreyi vahşi Berberî taifesinin tecavüzlerinden ve Afrikiye korsanlarının şerrinden muhafaza ederlerdi. </p>
			<p class="mg025">Hicri 226 senesinde Melik II. Abdurrahman mükemmel bir donanma techiz etti. Bu donammayı Akdeniz’e göndererek Sardunya ve Korsika adalarını yağma ettirdi. 254 senesinde Melik Muhammed, İspanyolları arkalarından basıp da memleketlerinin ortasına girmek için Kadis mevkiine birçok savaş gemisi göndermiş, fakat bu donanma Menhu boğazında fırtınaya tutulup paramparça olmuştur.</p>
			<p class="mg025">Hicri 309 tarihinde, ilk ciltte beyan olunduğu üzere bir gemi konusundan dolayı Melik III. Abdurrahman, Mısır azizi ile bozuşmuş, her gemide büyük bir deniz savaşı vukua gelmiştir. Süleyman-ı Berberî’nin galibiyeti sırasında Leşbune halkından bazı araştırmacı ilim erbabı, o devrin deniz bilimlerine göre şaşkınlık veren bir cesaretle okyanusa gitmişlerdir. İşte bu seferin oluş şekli hakikatten gariptir. Meşhur Arap coğrafya bilginleri, Şerif İdris’in eserlerinden nakl ve tercüme ile Avrupa tarih kitaplarının çoğunda yazılmış olduğundan burada beyan edilmesi uygun görülmüştür. </p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-21-backlink" id="footnote-274-21">[21]</a>. Dilimizdeki tersane tabiri, Dar-üs Sınai kelimesinin tahrif edilmiş hali olması gerekir.</p>
				</div>
			</div>
		</div>
</body>
</html>