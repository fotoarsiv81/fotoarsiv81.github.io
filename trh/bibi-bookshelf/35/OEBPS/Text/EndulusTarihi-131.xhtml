<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-131</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-126">Müslüman Endülüs Halkının Bazı Milli Âdetleri</h1>
			<p class="mg052">Arapların kökeni denilen muteber nüfus ki İslam dininin yayılması, kavim ve milletlerin Müslüman olması için Arabistan hudutlarından dışarıya ayak basanlardır. Bunlar bu konuya ilk başladıklarında çok az oldukları halde, fethettikleri memleketlerin ahalisinden dinlerine girenler ve kendilerine tâbi olanlarla beraber çoğalıp genişlediler. Her yerde kendilerine mağlub olan kavimler onlarla birlikte hareket etmeye başladılar. Hep beraber nereye yöneldilerse feth ve zafer kapılarını açarak halkını tabiiyetlerine hazır ve âmâde buldular. </p>
			<p class="mg025">İşte bunlardan küçük bir topluluk da Afrikiye’nin fethine giderek yalnız feyzlerinin gösterdiği yol ve mertlikleriyle, sayıları hesap edilemeyecek kadar olan vahşi görünüşlü Berberî kabilelerini kâh kılıç zoruyla kâh adalet ve güzellikle itaatleri altına aldıktan ve ekserisini de mezheplerine dahil edip gittikleri yolda yoldaş ve yardımcı kıldıktan sonra Avrupa topraklarına adım attılar. </p>
			<p class="mg025">İspanya gibi büyük bir kıtayı hemen hemen iki sene zarfında ele geçirip medeniyet kurmak için gerekenleri yapmaya başladılar. Asırlardır viran ve harap olan mahalleri az zamanda imar edip güzelleştirdiler. Kurtuba’da asalet, imtiyaz, servet ve kuvvet onların evlatlarına münhasırdı. Askeri emirler, çalışanlar, valiler, imamlar, hatipler veraset yoluyla bunlardan olurdu. </p>
			<p class="mg025">Bununla beraber, öteden beri Arapların yürürlükte olan âdetlerinden olan soy ve hanedanın temizliği, şan ve ünvanıyla övünme yine aralarında devam ediyordu. Asıl vatanlarında olduğu gibi İspanya’da da çeşitli kabilelere bölünerek aralarında bir nevi bölünmüşlük hali bulunurdu. Şam’dan gelen muhacirler mezheplerinin, akidelerinin usûlleri, harp ve cihat yönünden Hicaz ahalisi ile birinci müttefikti. Vatanca aynı yerde bulunmaları sebebiyle bu faziletli yönleri onları mülki imtiyazlar ve soylarının şerefini iddia etmekte Hicaz’a muadil tutardı. Mısır ülkesinin halkının Afrikiye’nin fethinde gösterdikleri büyük yardımlar nedeniyle bunlar da haysiyet bakımından Şamlıların hemen ardında itibar görenlerdendi.</p>
			<p class="mg025">İşte bu üç cins kavim, refah ve rahatlık içinde ömürlerini geçirip ilim, eğitim ve öğretimden başka meşguliyetleri ve sanat ve zanaattan başka rağbet gösterdikleri birşey olmadığından, gerek uluslararası ilişkiler ve gerek harp ilimleri ve askeri idarede üstün oldular. Bununla beraber güzel terbiye ve edeple de vasıflanmalarıyla zerafet yalnız bu zümrenin toplulukları içinde bulunurdu. Memleket büyükleri ve milletin liderleri ancak bu sınıftan olurdu. Maşrikun yani doğulu ünvanıyla halk arasında saygıya mazhar oldular. </p>
			<p class="mg025">Bunların içlerinde Mağribûn adıyla Berber taifesi de bulunurdu. Onlar da Musa bin Nusayr ve Melik I. Abdurrahman’ın arkalarında büyük bir toplulukla Endülüs’e geldiklerinde Süleyman-ı Berberî ve Murâbıtlar’dan Yusuf zamanlarına kadar asker, amele, çoban, esnaf, çiftçiler hayatlarını geçirip geçimlerini sağladılar. İslam nüfüsunun çoğunluğu bunlardan ibaretti. Onlar din ve mezhepleriyle aydınlandıkları Arap fatihlerle, sürdürdükleri hayattta aynı durumda oldukları Hıristiyan halk arasında güya barış vasıtası suretindeydiler.</p>
			<p class="mg026">* * *</p>
		</div>
</body>
</html>