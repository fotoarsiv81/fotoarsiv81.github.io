<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-97</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-93">Aragon ve Belensiye Müdeccerlerinin Durumu</h1>
			<p class="mg052">680 Senesinde Kral III. Don Petro’nun Belensiye’de ilan ettiği fermanda; hangi dinde olursa olsun Aragon hükümeti raiyetinde bulunanların istisnasız istedikleri mahallerde ikamet etmelerine ve emlak alıp satmalarına müsaade edildi. Fakat gerek Müdeccer ve gerekse Yahudilerin askeri ve mali işler gibi devlet işlerinde istihdam edilmemeleri, Müdeccer ve Yahudilerin senede yüzde yirmiden fazla faiz ile akçe borç vermemeleri konusunda hâkimler huzurunda âdet üzere yemin etmeleri, hilafında hareket edenlerin para cezasına çarptırılmaları, borç verme ve alma husularında yazılı bir delil yoksa bir Müdeccerin şahitliği paranın tesliminden on beş güne kadar muteber olması, bu müddet geçmiş ise kabul olunmaması, alacaklı Müdeccer veya Yahudi olup da borç senedi Hıristiyan hâkimler marifetiyle yazılıp tescil edilmemişse altı sene sonra o senede itibar edilmeyip borç verdiği parasını isteme hakkından yoksun olması hususlarını ilave etti.</p>
			<p class="mg025">773 senesinde Kral IV. Petro bir ferman yayınladı. Öteden beri Müdeccer ve Yahudilerin durum ve fiillerine dikkat etmek üzere tayin oluna gelen koruyucu usulünün sonradan uygulanmaması ve Belensiye’de Don Jan da 770 senesinde, bundan sonra Hıristiyan olan Müdeccer ve Yahudinin miras haklarını kazanması, yani mesela bir Müdeccer döndüğü halde Müslüman olan babası ölse kendisi Müslüman olmuş olsa bırakılan mallardan miras hissesi ne kadarsa Hıristiyan bulunduğu durumda da bu hisseyi tamamen alabilmesi; ve yine Jan 792 senesinde, kendi fidyesini vermesiyle hürriyetini satın alacak olan Müslüman esirlerin Müdeccerlerden sadaka toplayarak borç ödemelerini men edip buna muhalif hareket edenlerin esir edilmesini, bir Müdeccer Gırnata’ya ve yahut Afrikiye’ye kaçarken ele geçirilirse esir edilmesi, müklerinin de alınıp üçe bölünerek bir kısmı krala ait olmak üzere üçte birinin kaçak kimin toprağından geçmişse ve kimin arazisi içinde yakalanmışsa o arazi sahiplerine yarı yarıya verilmesi hususlarını ilave etti.</p>
			<p class="mg025">Bir müddet sonra bir ferman daha yayınladı. Bu fermanda; Önceleri kaldırılmış olan Müdeccer ve Yahudilerin muhafızlarının yine konulması, bu gözetmenlerin Müslüman mahallerinde Müdeccerlerin bir hanede toplanmamaları ve minarelerde kelime-i şehadet ibaresini açıkça okuyarak ve gerek elenfir tabir edilen bir çeşit boruyu üfleyerek Müslümanları camiye davet etmemeleri hususlarına son derece dikkat etmeleri, eğer kadılar mahkemesi ve İsevilerin mukaddes mabedleri yakınlarında bu tenbihe aykırı harekete cüret eden olursa derhal katledilmesi, eğer bu kabahat bahsedilen mübarek binalara uzak bir yerde kazayla olmuşsa belirlenen para cezası ile yetinilmesi, eğer nefsi müdafa gibi meşru bir sebep olmadan bir Müdeccer veya Yahudi bir Hıristiyanı yaralar ise idam cezasıyla cezalandırılması, eğer kavga esnasında kasden olmayarak yaralamışsa iki kat ücret, yani bir Hıristiyan bir Hıristiyanı yaraladığı halde yüz meravid ücret verirse, Müdeccer ve Yahudinin iki yüz meravid vermesi hususlarını neşretti.</p>
			<p class="mg025">832 senesinde Taygâre şehrinde Kral Alfons tarafından neşredilen fermanda; malikâne sahipleri arazilerinde oturtup çalıştırdıkları Müdeccerlerin hukukla alakali bütün davalarinda hâkim olması, dava sonucu kararlaştırılan nakdi vergiyi almaları ve bu verginin merkez eyalet mahkemesinde alinmakta olan dava vergisinden birkaç daha fazla olması hasebiyle Müdeccer müddei fakirliginden bahisle davasının eyalet mahkemesine kaldırılmasını rica ederse itibar edilmesi usulü beyan edildi.</p>
			<p class="mg025">890 senesinde Orihole şehrinde Kral Ferdinan tarafından ilan edilen fermanın mealinde, Belensiye eyaletinde bulunan Müdeccerlerin velev Aragon ve Katalon şehirlerine gitmek için olsun bu eyalet hududundan dışarı çıkamamaları, arazisinde yaşadıkları malikâne sahibi bizzat bir tarafa gidecek ve bunlardan kendi özel hizmetinde bulunanlari beraber götürecek veyahut içlerinden muteber kefil gösterip ticaret maksadıyla bu hududların dışına gidecek olursa o halde gitmelerine müsaade edilip ondört yaşından aşağı olan çocuklarını beraber götürmemeleri hususu yazılmıştı.</p>
			<p class="mg025">İşte bahsedilen zâlimane usûller mevcut tarihlerde görülen tafsilatın yüzde biridir. Bu şartların her birinin emirleri taassup derecelerine ve iktidarlarına göre her yerde farklı derecelerde uygulanmaktayken, karşılarında henüz ayakta duran Gırnata İslam hükümetinde bulunan bütün teb’a ve gayri müslim esirler şer’i kitapların hükümlerinde düzenlenen adalet üzere huzur ve rahatla nimetlenmekteydiler.</p>
			<p class="mg026">* * *</p>
		</div>
</body>
</html>