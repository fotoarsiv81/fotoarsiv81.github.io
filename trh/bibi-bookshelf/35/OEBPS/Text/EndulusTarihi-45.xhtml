<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-45</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-41">Şentemrin Olayı ve Sultan Ebu Yakub Şah’ın Vefatı</h1>
			<p class="mg052">Bu aralık Kral IX. Alfons’un çocukluk zamanlarına tesadüf etmişti. Hıristiyanlar arasında görüş alış verişleri eksik olmadığından kısa bir zaman Müslümanlarla olan muharebelerden istifade edemediler. </p>
			<p class="mg025">Sonraları Portekizlilerin İslam memleketlerine girmek üzere hazırlandıkları haber alınınca 580 senesi Safer ayının beşinde Es-Seyyid Yusuf askeriyle Cebel-i Tarık’a geçip Rebiülevvel ayının yedisinde habersizlerken Şentemrin kalesini kuşattıktan sonra Portekizlilerin kuvvetini bölmek için oğlu Es-Seyyid Ebu İshak’a adam gönderdi. Endülüs askerini yanına alarak Leşbune şehrine doğru geceleyin hareket etmek üzere hazır bulunmasını emir ve tembih etti. Ancak bu emri götüren aptal, Leşbune’yi İşbiliye anlayarak o şekilde Ebu İshak’a tebliğ etmiş olduğundan, İşbiliye’ye doğru hareket edileceği haberi yayılınca herkes bu hareketin mağlubiyet sonucu geri çekilme olduğu zannına kapılarak kendi başlarına dönmeye sözbirliği ettiler. </p>
			<p class="mg025">Sultan askerin dağıldığını gördüğünde geri gelmeleri için arkalarından adamlar yollamışsa da Şentemrin kalesindeki Hıristiyanlar bu olayı görmüş oldular. İslam askerlerinin toplanmasına vakit bırakmadan hemen hepsi kaleden çıkarak Ebu Yakub’un çadırına saldırdılar. Muhafızlarının hepsini katlettiler. Bundan sonra Ebu Yakub’u bastırdılar. Düşman askerlerinden çok kişiyi helak edip kendisini de Rebiülevvel’in yirmi ikinci günü şehit ettiler. Tuhaftır ki Ebu Yakub’un bu şekilde şehit olmasını kaçmakta olan İslam askerleri haber aldığında toplanarak Şentemrin kalesi üzerine şiddetle hücum edip, içinde bulunan on bin kadar Hıristiyanı kan içen kılıçlarına taam ederek güya intikamlarını aldılar.</p>
			<p class="mg025">Sultan gayret ve hamiyyet sıfatlarıyla nam salmış, sevilen ve övgüye değer tavırlı bir kişiydi. İşbiliye’de ikameti esnasında nehrin iki tarafına büyük rıhtımlar yaptırıp şehre su gelmesi için şu anda görülen meşhur kemerleri inşa ettirmişti. Bunun dışında güçlü bir zemine oturan bir büyük cami ile diğer nice hayrat ihyasına muvaffak olmuştur.</p>
			<p class="mg026">* * *</p>
		</div>
</body>
</html>