<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-78</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-74">Kral Alfons’un Tahttan İndirilmesi ve Sultan Yakub’un Yardımıyla İkinci Defa Tahta Çıkışı</h1>
			<p class="mg052">Lion şehrinde bulunan Kaştale Kralı Alfons Es-Sabyo, bahsedilen olaylar üzerine yönetimin merkezine dönerek süratle asker toplamaya başladı. Sultan Yakub henüz Ceziretül Hadrâ’da iken, Afrikiye ve Endülüs’ün arasını kesmek üzere bir fırka donanmayı teçhiz edip göndermek suretiyle iki sene için bir ateşkes imzalamayı başardı. Sultan da hükümetinin başkentine geri döndü.</p>
			<p class="mg025">Fakat Endülüs Müslümanları başları sıkıştıkça Afrikiye’den yardım istediklerinden, bu yolu kapamak için Kral 678 senesinde Ceziretül Hadrâ’yı kuşatmaya almışsa da mahsur kalan halkın yiğitlikleri kendisine üzüntü ve sıkıntı vermişti. O sularda gezmekte olan donanması da denize batarak hezimete uğramıştır. Karadan ve denizden bunca kayıp verdiğinden bazı şartlarla yeni bir ateşkes düzenlenmesiyle geri çekildi.</p>
			<p class="mg025">Fakat Kral Alfons hükümet merkezine gider gitmez aleyhinde teşkil etmiş olan ittifak-ı umumiyenin dâm-ı mekrine [hileli tuzağına] düçar oldu. Çünkü her nasıl ise kendisi bazı devlet memurlarını hoşnut etmemişti. Bunlar onun saltanatının son bulması için gerekenleri gizlice müzakere etmekteyken, Ceziretül Hadrâ vakasında çok sayıda asker, savaş mühimmatı ve gemi kaybedilmiş olması da başlıca fesat bahanesi oldu. Hatta bu ittifaka kralın zevcesi, çocukları vekillerin önde gelenleri ile Gırnata Meliki de katılmıştı. Bunlar tarafından Alfons’un hükümet idaresinde yetersizliği ve bahsedilen olaylardaki başarısızlığı tesir suretinde yayıldığından, bir hayli asker zabiti, asilzade ve papaz takımı da bu ittifaka dahil olmuştu.</p>
			<p class="mg025">Bu cemiyetin lideri ve Alfons’un oğlu olup önceleri saltanat veliahtı tayin edilmiş olan Sanşo, 681 senesinde yönetim makamına seçilip oturtuldu. Biçare Alfons kendine tâbi olan havas ve askerleri, evlat ve ailesi tarafından terk edilmişti. Bir zaman sonra Portekiz Aragon ve Fransa krallarından yardım istemişse de her biri bir bahane göstererek mazeret öne sürmüşlerdir. Hatta papa tarafından da Eyüp aleyhisselam kıssası hatırlatılarak sabretmesi nasihati verilmişti. Artık yakınlık, çevre ve mezhep bağlarıyla alakâdar olduğu her tarafın merhametinden ve şefkatinden mahrum olduğu bir durumda</p>
			<p class="mg067"><em>Dostların huyunda kıskançlıktan doğruluk kalmadı</em></p>
			<p class="mg065"><em>Eğer düşmanlarından yardım istersen, hakkın var</em></p>
			<p class="mg052">sözünce din düşmanı olarak kabullendiği Sultan Yakub’un ihsan ve merhametinin eteğine sığınmaya şayan oldu. </p>
			<p class="mg025">Doğrusu şudur ki, Sultan da mülk ve malından evlad ve yakınlarından haksızca uzaklaştımış olan kral hakkında uyguladığı yiğit ve mert muameleyi bütün dünyaya gösterdi. Yani Sultan Yakub ikinci defada çok sayıda askerle Endülüs’e geçti. Ceziretül Hadrâ’da savaş için gereken şeyleri tamamlamakla meşgul iken Alfons tarafından gönderilen yardım talebi gelerek kendisine tebliğ edildiğinde, düşman memleketlerinde başgösteren karışıklıktan istifade edeceği yerde merhameti depreşerek fetihleri genişletme düşüncesini bir kenara bırakarak askerleriyle İşbiliye’ye gitti. </p>
			<p class="mg025">Oraya vardığında, terk edilen kral ordusu içinde saygıyla kabul görüyordu. Hakkında akran muamelesi gösterip kendisine hitaben, “Siz benim can düşmanım olduğunuz halde bu hürmet ve riayetim tek kalıp şansızlığa uğradığınız içindir. Ve bir de melikler haklarında uygulanması vacip olan muameleye uymak ve evladınıza öğretmekten ibarettir. Yoksa sizi minnet altında bırakmak için değildir. İnşaallahu Teâlâ bu maslahat düzeldiğinde yine ne harekette bulunursanız bulunun, serbestsiniz.” diyerek muhalif taraf ile savaşmaya karar verdiler. </p>
			<p class="mg025">Bunun üzerine 682 senesinde Kral Alfons, Sultan Yakub’un verdiği askerlerle, toplayabildiği bir miktar Hıristiyanı yanına alarak Gırnata Meliki II. Muhammed ile beraber direnişe hazırlanan oğlu Sanşo ile savaştı. İki taraf için savaşan askerler de İslam ve Hıristiyandan yani birbirine can düşmanı olan iki zıt millettten oluştukları halde her biri özel bir garez için geçici olarak düşmanına yardımcı, din kardeşine düşmanca karşılık vermesi garip bir görüntü oldu. </p>
			<p class="mg025">Her neyse, muharebe esnasında baba ve oğulun ikisi de yaralandılar. Sanşo o halinde kusurlarından dolayı özür dilediğinden babasının affına mazhar oldu. Alfons tekrar Kaştale hükümetini ele geçirdi.</p>
			<p class="mg026">* * *</p>
		</div>
</body>
</html>