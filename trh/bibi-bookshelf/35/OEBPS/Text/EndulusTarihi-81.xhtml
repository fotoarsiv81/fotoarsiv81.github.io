<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-81</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-77">II. Muhammed’in Vefatı ve Cebel-i Tarık’ın Tutulması</h1>
			<p class="mg052">Vakta ki 700 senesinde melik dünya meşgalesini terk edip yerine oğlu III. Muhammed tahta çıktığında, taraf taraf ihtilal ateşi alevlenmeye başladı. İslam’ın talih güneşine gölge düştü. Devlet ve mülkün kuvvetlenmesi için sarf olunacak hayli zaman bu şekilde zayi’ oldu. </p>
			<p class="mg025">Zira III. Muhammed işlerin dizginlerini almaya teşebbüs ettiğinde, Kaştale Kralı IV. Ferdinando, Aragon hükümetiyle ittifak yaptı. Aragonlular El-Meriyye’yi denizden, Kaştale kralı da bizzat Ceziretül Hadrâ’yı ve Cebel-i Tarık’ı karadan kuşatma altına aldılar. Kaştaleliler Cebel-i Tarık’ı alıp Cezire’yi de almak üzere iken, Melik Muhammed gailenin ortadan kaldırılmasına muktedir olamadı. Diğer dört kale ve beş bin dobla altın verilmesiyle Cezire’yi kurtardı. </p>
			<p class="mg025">Fakat Cebel-i Tarık’ın bu şekilde düşman eline geçmesi ve Cezire’nin kağıt üzerinde satın alınması Gırnatalılara çok ağır geldi. Hepsi birden Melik’in aleyhine ayaklandılar. Kendisini basireti körelmek ve tembellikle ittiham ettiler. Saltanat tahtından indirip, yerine biraderi Mela en-Nasr’ı 706 tarihinde yönetim makamına yükselttiler.</p>
			<p class="mg025">Tarihçilerden bir takımının dediğine göre de, II. Muhammed 701 senesi Şaban ayının sekizi pazar günü akşam namazını kıldıktan hemen sonra seccade üzerinde fâni ömrünü tamamlamıştır. Vücudunda hiçbir yara izi görülmemiştir. Fakat güzellikleri ve ahlakı gözyaşıyla yoğrulmuş olduğundan, Allah korkusu ile ödü koptuğu neticesi çıkarılmıştır. Onun vefatında geride üç çocuğu kaldı. Birisi veliaht olmak için yerine geçen Ebu Abdullah Muhammed, diğeri Mela en-Nasr, biri de kızı olup Malaka kâidi Feraş bin en-Nasr’ın nikâhı altındaydı.</p>
			<p class="mg025">Babasının yerine geçen Ebu Abdullah Muhammed devlet işlerinde gayet başarılı ve becerikliydi. Hatta gündüz karar verilen bir konunun uygulaması yetişmediği zaman gece düzeltilirdi. Ertesi güne bırakılmazdı. Devlet vekilleri kendisine iş yetiştirmekten aciz kaldıklarından, çok geçmeden vüğcuduna hastalıklar sirayet etmiş, gözlerine zayıflık gelmişti. Bundan dolayı “a’meş” lakabı verilmişti. </p>
			<p class="mg025">Devletteki korkusuz kişiler onun önceki hareketlerinden bıktıklarından, tahttan indirilmesini aralarında kararlaştırdıktan sonra III. Muhammed körlüğe yakalandı. Yazışmalarda kardeşinin yardımına muhtaç oldu. Ortaklığı kabul edemeyen saltanat gelini ise kendi başına bağımsız olmak istediğinden ‘yönetim makamı için en-Nasr daha uygundur’ diyerek 708 senesi Ramazan-ı Şerif’in son günlerinde Muhammed’i görevden alıp El-Mankar memleketine kovdular. Yerine Mela en-Nasr’ı oturttular.</p>
			<p class="mg026">* * *</p>
		</div>
</body>
</html>