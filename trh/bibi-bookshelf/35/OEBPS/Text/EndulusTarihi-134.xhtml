<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-134</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-129">Nüfus</h1>
			<p class="mg052">İspanya’nın fethi esnasında İslam askerlerinin idarecileriyle yerliler arasında imzalanmış olan yürürlükteki anlaşmalara dayanarak halife tarafından reaya üzerine ta’dil adıyla bir vergi konulduğu bütün tarih kitaplarında yazılıdır. Ancak kişi başına ne kadar miktar konulduğuna dair bir açıklama bulunamadığından Emevi devleti zamanında Endülüs’teki nüfusun gerçek miktarı belirlenememiştir. Fakat nüfusu diğer göstergeler ile tahmin etmek mümkündür. Çünkü bilindiği gibi başkent Kurtuba şehriydi. Maride, Şenterin, Tuleytula, Sarkosta, Belensiye, Mursiye ve Gırnata gibi büyük memleketler özel valilerle idare edilirdi. Ve yine büyüklükte bunlara benzer seksen tane mamur belde ve üç yüz adet de baş kaza, muteber ve büyük memleket sayılırdı. Coğrafyadan anlayan Arapların dediklerine göre yalnız Kurtuba şehrinde iki yüz bin hane, altı yüz cami-i şerif, beş yüz hastane, sekiz yüz medrese, dokuz hamam bulunduğundan, bu hesaba oranla vatandaşların nüfusunun miktarı tahmin olunabilir. </p>
			<p class="mg025">Eğer bunda mübalağa olduğu ihtimali hatıra gelecek olursa, Arap kavminin ne derece medeniyet sahibi olduğu ve zati durumları, mülki idareleri ne yolda olduğu bir kere düşünülürse bu miktar çok değildir. Bu nüfus çokluğu hususunda dağlar, sahralar ve dereler dahi şehirlerden geri kalmamıştı. Hatta Vadi-ül Kebir adlı büyük nehrin suyuyla on iki bin ma’mur köy, bağ, bostan ve tarlaların sulandığı ve Murâbıtlar’dan Emir Yusuf, Afrikiye ile Endülüs’e hükmettiği zamanda, namının her Cuma günü üç yüz bin minberde, hutbelerde söylendiği araştırmalar sonucu belirlenmiştir. </p>
			<p class="mg026">* * *</p>
		</div>
</body>
</html>