<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-51</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-47">Yusuf El-Mustansır’ın Vefatı ve Melik Abdullah El-Mansur’un Kötü Tedbirleri</h1>
			<p class="mg052">Muhammed En-Nasr’ın oğlu Yusuf El-Mustansır saltanat tahtına çıkışında on altı yaşında bulunduğundan yönetimin dizginleri daha önce durumundan söz edilen Hâcib İbni Câmi ile Muvahhidlerin şeyhlerinden birkaç şahsın elinde mahsur kalmıştı. </p>
			<p class="mg025">El- Mustansır da gençlik hevesâtıyla sarayında nefsî ve şehevî lezzetlerle meşgul olmaktayken, 620 senesinde ahirete göçtü. Devletin cismi bir kat daha yıkılıp parçalanmıştı. Tunus’tan Sela’ya, Sus’tan Tanca’ya kadar her taraf karışıklık ve ihtilafa hedefti. İspanya vali ve kâidlerinin tefritleri, abartıları ve zâlimane olayları da bu sebeple iki kat daha zayıf düştü. Bu durum üzerine Hâcib İbni Câmi ile bazı şeyhler bir araya gelerek merhum Muhammed El-Mansur’un diğer kardeşi Es-Seyyid Ebu Muhammed Abdulvahid’i hükümet makamına çıkarmışlarsa da iki ay sonra her ne sebebe dayandıysa yine bunların tahrikleri ve fesatlıklarının sonucu olarak idam edildi. </p>
			<p class="mg025">İslam devletinin başkenti bir müddet hâkimsiz kalmıştı. Yine merhum olan Muhammed El-Mansur’un kardeşi olup Mursiye valisi olan Es-Seyyid Ebu Muhammed Abdullah El-Mansur bağımsızlığını ilân ederek El-Adil Billah ünvanıyla saltanat tahtını kabullendi. Ancak biraderi ve İşbiliye valisi Ebul Âlâ İdris ona bey’attan imtina ederek diğer isyancılarla birlikte muhalefet bayrağını açtı. </p>
			<p class="mg025">Bir taraftan da Hıristiyanlar Endülüs üzerine peyder pey saldırmakta olduğundan Ebu Muhammed El-Adil aciz ve şaşkın kaldı. Şu sıkıntı veren ıstıraptan kurtulmak için önceden Emevi hükümetinin, Zunnûn oğullarıyla Abbâd oğullarının, Hud oğulları ve İbni Merdiniş’in ve Murâbıtların şanslarının devamına medar olacak zannederek başvurdukları ancak daha sonra her birinin çöküş nedenleri olan tehlikeli yolu, yani birkaç yerin bırakılmasıyla Kaştale ve Fransa’nın yardım ve desteğini seçti.</p>
			<p class="mg067"><em>denenmişi denemek</em></p>
			<p class="mg065"><em>ne kadar boş bir uğraştır</em></p>
			<p class="mg026">* * *</p>
		</div>
</body>
</html>