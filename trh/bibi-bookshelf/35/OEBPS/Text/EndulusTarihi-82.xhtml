<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-82</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-78">Tampleye Olayı</h1>
			<p class="mg052">Avrupalılar arasında şöhretli olan dehşetli Tampleye meselesi bu aralık meydana gelmişti. İspanya hükümetlerini haylice meşgul etti. Bu da Gırnata hükümetinin biraz nefes alıp rahatlamasına neden oldu. Bu konuda Hıristiyan yazarları tarafından pekçok söz ve rivayet beyan edilmiştir. </p>
			<p class="mg025">İçlerinden sıhhate yakın olan şudur ki: Beşinci asırda bir grup şovalye, seferde birbirlerine yardımcı ve destek olmak için aralarında gizli bir ittifak imzalamışlardı. Bunlar giderek çoğalarak her kıta ve memlekette el tutmuş olduklarından aralarında bilinen bazı işaretlerle birbirlerini tanıyorlardı. Bunca asırlardan beri dışarıdan kimse sırlarına vâkıf olamamıştı. O tarihlerde papa dayanaklı ruhaniyetin Avrupa’da nüfuzu çok artmıştı. Durumun teftişi için tüm memlekette gizli casus ve memurları dolaştığından, her nasılsa bahsedilen Tampleye takımının gizli sırlarından papazlar haberdar oldular.</p>
			<p class="mg025">Özellikle bunların çoğu zengin ve mülk sahibi olduklarından, mallarını gasbetmek ve el koymak için güya bunların mesihi ayine muhalif bazı muzır itikadlar üzere bulunduklarını bahane ettiler. İlk önce Fransa topraklarında ne kadar Tampleye varsa hepsi alenen mahkeme edilmeden zulüm ve kahr ateşiyle yakıldılar. Mallları ve eşyaları papazlar tarafından alındı. İspanya’da da yine papazlar marifetiyle Tampleyeler araştırıldı. Fakat bunlar ateşte yakılmadı. Yalnız mallarının ellerinden alınmasıyla yetinildi. Hatta bu güruh, liderlerinden Don Rodrigo ile diğer birkaç ileri gelenin hükümetten af dileyip yalvarmalarından dolayı Şelemenke şehrinde ruhbanlardan oluşan bir meclis kuruldu. Olayın araştırılmasının özeti olarak bunların Fransa Tampleyelerinin itham edildikleri fesat suçunda ortaklıkları olmayıp masum ve mazlum oldukları beyan edildiği halde yalnız hapisten kurtuldular. Mallarını geri alamadılar. </p>
			<p class="mg025">Bazılarının söylediklerine göre Tampleyelerin servetlerinden başka ne hükümet ve ne de memleketçe kötü bir hareket ve itikadları olmayıp milletlere ferman buyuran ruhanilerin avları olmuşlardı. Bazılarının rivayetine göre de, böyle gizli bir cemiyete hangi devlette olursa olsun hükümetçe güven nazarıyla bakılmayacağından cezaya layık oldukları belirtilip yönetim haklı bulunmuştur. Ama işin doğrusu; bu cemiyetin sırlı bir şekilde hükümetin koynunda yeşermiş olması hükümdarlık usullerine uygun olmayacağı açıksa da bir tane bile delil gösterilen cinayetleri olmadığı halde şiddetli bir ceza olan ateşte yakılmaları ve el konulan mallarının aç gözlü ruhbanlara kolay lokma edilmesi hiçbir mezhebe uygun olmaz.</p>
			<p class="mg026">* * *</p>
		</div>
</body>
</html>