<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-64</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-60">Kral Ferdinando’nun Mursiye’ye Taarruzu</h1>
			<p class="mg052">Kaştale kralı Ferdinando da Aragon kralıyla verilen karar üzerine bir fırka askerle oğlu Alfons’u Mursiye üzerine gönderdi. Mursiye ise vali ve kâidlerin kin ve nefretleri yüzünden düzensizlik ve kuvvetsizlikte ahvâli zikredilen Kurtuba’ya eş, belki daha da kötüydü. Mazhar olacağı belalara çoktan alt yapı hazırlamıştı. Düşman istila kasdıyla yöneldiği halde kavim liderlerinin tamahkârlarının tahrikiyle ahali taraf taraf birbirini kırmaktaydı. Hatta Endülüs’te muhaddisîn şeyhi olan Ebu Rebi’ bin Salem de bu karmaşa içinde şehadet nimetine kavuşmuştu.</p>
			<p class="mg025">Alfons’un bu şekilde gelişinde birbirleriyle dalaşmaktan yorgun düşen vali ve kâidler, karşılık verme ve müdafaa konularını gündemlerine almadılar. Lorka valisi Aziz bin Abdülmelik’ten gayrısı cümleten ona sığındıklarını gösterdiler. Alfons babası tarafında oraların idaresi için görevlendirildi. Dirayetinin gereği olarak Müslüman sakinleri hoş tutup dağıtmamaya ve belki dışarıdan da yandaş çekmeye çaba sarfetti. Hakikaten bu yolla Müslümanları kendine ısındırmanın dışında hariçten Eşteve kâidleriyle de münasebet peyda etti. Ancak buraların alınması Aragon kralının da arzuları arasındaydı. Alfons’un hareketinden hoşnut olmasa da alenen itiraz ederek Kaştale hükümetiyle bir bela çıkarmaktan da çekindiğinden, el altından Belensiye emiri Cemil bin Ziyân’ı tahrik etti. 640 ay yılında, Mursiye topraklarına musallat ettirdi. </p>
			<p class="mg025">Emir Cemil bin Ziyân, henüz tadı damağında kalan emirlik lezzetinden yine tatmak emeliyle Belensiye’den dağılan Müslümanlardan birazını topladı. Mursiye dairesinde bulunan Lorka üzerine gitti. Ramazan ayının yirmi altıncı günü Lorka’yı ve Kartecena’yı zaptetti. Lorka valisi Aziz bin Abdülmelik de muharebe esnasında ölmüşse de, Alfons tarafından gelecek senenin Zilhicce ayında gönderilen askerlerle gerek Lorka gerekse Kartecena İbni Ziyân’ın elinden yeniden alındı. Hem Cekom’un hayal ve aldatmacaları, hem de İbni Ziyân’ın zahmetleri ve umutları kaybolup gitti. Bundan sonra İbni Ziyân bir daha arzusunun kârlı olarak gerçekleşmesinden ümidini kesti. “Talihimden öyle mey’usum ki etmem itimad / Bahtımın yıldızı yakamdan ortaya çıksa!” sözünü söyletircesine köşesine çekilerek yalnızlığı tercih etti.</p>
			<p class="mg026">* * *</p>
		</div>
</body>
</html>