<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-44</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-40">Abdülmü’min’in Vefatı</h1>
			<p class="mg052">Abdülmü’min, Afrikiyye’de taraf taraf cihad ilân ederek asker tedarikine girişti. Az bir zaman zarfında Sela şehri önlerinde yüz bin piyade ve üç yüz bin süvari toplamıştı. Bu orduyla İspanya’ya geçmek üzereyken Cenab-ı Allah’ın takdiriyle 558 senesi Cemaziyelsâni ayının sekizinci günü altmış üç yaşında iken ahirete irtihal etti. Bundan dolayı teşebbüsleri sonuçsuz kaldı.</p>
			<p class="mg025">Merhumun vasıflandığı ahlakı, buraktığı eserlerden anlaşılmaktadır. Özellikle fazilet ve bilgi hakkındaki hürmeti ve riayeti alışılmışın dışındaydı. Zamanında İspanya karışıklık içinde olduysa da ilim ve sanayi çok ilerlemiş Şifa-i Şerif sahibi Kadı İyaz ve Hafız Şahabettin El-Kaleşi, İbni Seyyid ve hukemanın meşhurlarından Ebul Velid bin Reşid gibi zatlar da bulunmuştu. Hatta o asırda Kurtuba’ya Atina şehri gibi bilginler şehri ünvanı verilmişti. Kendisi bunca devlet meşgalesi arasında Arikiyye’de çeşitli medreseler ve çocuklar için sayısız okul yaptırmıştı. Fas’da hepsinden daha büyük bir okul yapıp orada kendi evladıyla beraber üç bin çocuk öğrenim görmüştü. Bunlar Muvahhidlerin tâbi oldukları Muhammed bin Tûmart Mehdi’nin telif ettiği kitabı okuyarak ezberlerlerdi. Bunu ezberleyenlere hafız denilirdi. </p>
			<p class="mg025">Bu kitaplarda her çeşit ilim ve fen öğretiminin dışında vücuda yararlı olan öğretici oyunlar için de özel öğretmenler bulunurdu. Öğrenmekte bulunan çocukları boş zamanlarında bu beden hareketleri ve sağlıklı olmayı sağlayacak oyunlarla meşgul etmeyi Avrupalılar Abdülmü’min’den yedi yüz yıl sonra kendi okullarında uygulamışlardır. Bundan dolayı kendileri her şeyde Arapların talebesi oldukları gibi bu hususta da onları taklit etmişlerdir.</p>
			<p class="mg025">Merhum Abdülmü’min’in sekiz evladından veliaht olan Es-seyyid Yusuf Ebu Yakup saltanat tahtına oturduğunda babasının yolundan gitmedi. İspanya’ya geçmek için tertip edilen bahsi geçen orduyu dağıttı. Bazı yerlerde ortaya çıkan ihtilalleri def etti. Biraderleri arasında oluşan hasetliği yok ettikten sonra birkaç sene de iç işlerinin düzeltilmesi ile uğraştı...</p>
			<p class="mg026">* * *</p>
		</div>
</body>
</html>