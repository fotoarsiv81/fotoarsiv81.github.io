<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-66</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-62">Kaştale Kralı Ferdinando’nun Arcune ve Cehn’i İstila Edişi</h1>
			<p class="mg052">Diğer taraftan Kaştale kralı Ferdinando da boş durmadı. Gırnata taraflarına tecavüzkâr elini uzatarak bazı küçük kaleleri küçük iktidarının içine dahil etti. Şenil nehri boyunda bulunan mahal ve mevkileri zulüm ayakları altına alıp hasar verdikten sonra 642 senesinde Arcune kalesiyle tabiiyetinde olan pekçok belde ve mevkiyi de ele geçirmişti. </p>
			<p class="mg025">Bu halde Vadi-ül Kebir’de bulunan büyük Cehn şehri İspanyolların istilâsına uğrayan geniş alanın içinde kaldı. İslam memleketleriyle münasebeti kesilmiş olduğundan şehrin kurtarılması için Gırnata meliki İbni Ahmer tarafından hayli çaba sarfedildi. Fakat kral çok sayıda kuvvetle gelip askerini ikiye böldü. Bir fırkasını kalenin kuşatmasında vazifelendirdi. Öteki fırkasını da doğru Gırnata üzerine sevketti. Bu fırka yol üstünde bulunan İbni Zeyadi kalesini aldı. İlura şehrini mahvedip ateşe verdikten sonra nahiyelerini de berbat ve harap etti. Ele geçirdikleri insanlardan kimini katlettiler, kimini de merhametsizce yakıp her tarafa dehşet saçtılar. </p>
			<p class="mg025">Bu hareketten Gırnata askeri çok korktu. Kale, Belos muharebesinde bozulmuştu. Bu esnada kış mevsimi geldi. Gırnata’nın kuşatmasına vakit kalmamıştı. Fakat Cehn kalesinin muhasarası devam ediyordu. Bu durumda Kral Ferdinando, yönetiminin başkentine geri döndü. Bahar mevsiminde birtakım taze kuvvetle yine o tarafa yöneldi. Kalenin bir müddet daha direnmeye tahammülü varsa da dışarıdan devamlı yardım yapılması ve destek olunması mümkün değildi. Kalenin sonradan düşman eline geçeceğinde ve bu inat ve ısrarın Ferdinando’nun gazap ve husumetini bir kat daha şiddetlendirerek bütün kuvvetiyle Gırnata üzerine yürüyeceğinde şüphe yoktu. Eğer orası da elden çıkacak olursa İspanya kıtasında bulunan İslam nüfusu için toplanma yeri olarak bir barınak kalmayacaktı. </p>
			<p class="mg025">Bu nedenle Melik İbni Ahmer, Kral Ferdinando ile mülâkat yaptı. Melik tarafından Cehn kalesinin krala teslimiyle senelik elli bin dobla<sup><a class="footnote-link" href="#footnote-274-12" id="footnote-274-12-backlink">[12]</a></sup> da vergi vermek, gerektiği zaman Kortes tabir edilen Kaştale reislerinin büyük meclisinde bulunup lüzumu halinde askeri yardım göndermek, kral tarafından da İbni Ahmer’in hayatı boyunca mülk ve istiklâlinin tamamlanması taahhüt edilmek şartları üzere bir anlaşma yazılmış ve iki taraftan mühürlenip imzalanmıştır. Böylelikle şehir teslim edilmiştir.</p>
			<p class="mg025">Tarihçilerden bazıları derler ki; Ferdinando’nun Melik İbni Ahmer’i hükümetten almaya kalkışmayıp yalnız kuvvetini azaltarak himayesi altında tutması ve İbni Ahmer’in de kralın himayesine girerek haraç vermeyi kabul etmesi, ikisince de vaktin ve durumun gereklerinden ve zaruret icabındandı. Kralın bu hareketi, lüzumunda Aragon aleyhine kullanmak için yardımcı bir kuvvet tedarik ederek onun vasıtasıyla İşbiliye ve diğer ehl-i İslam elinde bulunan mevkileri de tasarruf eline geçirmek ve madem ki İbni Ahmer tabiiyet altına girmiştir, kendi tebası ve gerek diğer Müslüman halk indinde bu durum kabul görmeyip elbette bir gün ortadan kaldırılmasına kalkışacaklarından ve İbni Ahmer’in bağımsızlık ve melikliğini olgunlaştıracağını taahhüd ettiğinden her ne zaman Müslümanlardan böylesi bir hareket meydana gelirse Gırnata hükümetini koruma bahanesiyle kolayca asker sokarak geri kalan memleketleri de ele geçirmek tasavvurundan dolayıydı. </p>
			<p class="mg025">Melik İbni Ahmer’in muradı da; İspanya topraklarındaki İslam toplumunu idarelerinde bir müddettir şahit olunan karmaşa ve tefrika sebebiyle Müdeccerler ve muhacirlerin maruz kaldıkları çeşitli belalar ve bundan sonra da Hıristiyanların an be an ilerlemesine nazaran berikilerin az zamanda bütün bütün esaret zindanlarına düçar olacağı, belki de önceki misallerin ortaya koyduğu gibi tutsaklıkta da yaşayamayarak türlü türlü bahanelerle düşman tarafından öldürülecekleri kesin olduğundan, bu korkunç akıbete karşı geçici de olsa bir siper bulmak ve galip düşmana dost gibi görünerek ötede beride parçalanmış ve perişan bulunan İslam nüfusunu toplamak, bir aralık müsait zamanları olursa İslam kuvvetini önceki raddesine yükseltmek ve bu başarılamazsa bari İspanya’da bir müddet daha İslam yönetiminin adını devam ettirmek düşüncesinden ibaretti. Gerçekten bu mülâhazanın güzelliği sonradan görüldü. Çünkü İbni Ahmer her ne kadar Ferdinando’nun tabiiyet hükmü altına girmişse de, aklı ve metaneti, ağırbaşlılığı ve kuvveti sebebiyle, bulunduğu yönetim mevkiini güzel idare etmiştir. Vaktin ve durumun icabına göre hareket ederek, ne kendini ne de memleketinin reayasını çiğnetmiştir. </p>
			<p class="mg025">Bunun yanısıra, adil tavırları ve akıllıca davranışlarıyla; vefakârlık, hamiyet, merhamet ve müşfiklikten bîhaber olan İspanyalılara da iyi bir örnek olmuştur. İlerde beyan edileceği gibi, hem Müslümanlar hakkında meydana gelecek nice zulmün zuhuruna mani olmuş , hem de bir taraftan tekrar istilâ edilen İslam memleketleri ahalisini Gırnata’ya toplayarak askerî kuvvetini artırmıştır. Bir yandan da ziraat ve sanat erbabını ele alarak memleketinin mamuriyetini yükselterek hükümetinin istikrarına etken olacak güçlü temelleri tedarik etmekle meşgul olmuştur.</p>
			<p class="mg025">Her neyse, Cehn şehri bu şekilde Ferdinando’nun tasarrufuna geçmekte, Müslüman ahalinin hepsi şehirden çıkarılıp yerlerine Kaştale’den Hıristiyanlar çağrılıp oturtulmaktaydı. Mevcut olan cami ve mescitler kiliseye, minareler ve mihraplar kilise çanı ve haç konulan yerlere dönüştürülerek, Cehn şehri de kralın payitahtı olarak adlandırıldı.</p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-12-backlink" id="footnote-274-12">[12]</a>. Elli bin dobla asrımızın rayicine tatbik edildiğinde, elli bin altı yüz kese akçe eder (Ziya Paşa zamanı).</p>
				</div>
			</div>
		</div>
</body>
</html>