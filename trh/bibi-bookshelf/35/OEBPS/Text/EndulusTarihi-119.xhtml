<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-119</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-115">Gırnatalılar’ın Osmanlı Devleti’nden Yardım İstemeleri</h1>
			<p class="mg052">Bazı tarihlerde, Gırnata halkı tarafından bu esnada Rum başkentinde hüküm süren Sultan İkinci Bayezid hazretlerinden yardım maksadıyla adamlar gönderilmiş olduğundan, Hakan Bayezid mezhep ve ruhanilerin başı olan papaya iki elçi göndererek; “Eğer Kaştale kralı Gırnata kuşatmasında ısrar eder de Müslümanlara zarar verirse, Rum’da raiyet altında bulunan Hıristiyanlara aynıyla muamele edileceğini” beyan etmişti. Bu konuda gerekenlerin yapılmasını istemiş, papa da bu isteğin yerine getirilmesine çalışmışsa da Kral Ferdinan’ın inad ederek kuşatmadan feragat etmediği rivayet edilir. </p>
			<p class="mg025">Ancak bilindiği gibi bu aralık Sultan Bayezid hazretleri Mısır’dan Avrupa’ya gidip bir şekilde papanın eline düşmüş olan kardeşi Sultan Cem’in Dersaadet’e getirilmesi için Papa ile iyi ilişkiler içinde bulunmuştu. Hatta Sultan Cem’i sonradan Fransızlar Roma’dan alıp Napoli’ye götürdüklerinde, gerek onlara rağmen gerek Sultan Bayezid hazretlerinin hatırını hoş tutmak için Papa zehirlettiğinden, bu hizmetine mükâfat olarak Hazreti İsa salavatullahi nebiyyen ve aleyh ile alâkalı hazine-i hümayun’da saklanan bazı eşyaların Roma’ya gönderilmesine bakıldığında, bu rivayetin aslının olmadığı kesindir. </p>
			<p class="mg025">Şu kadar ki, Gırnatalılar’ın yardım talebi gerçektir. Devlet-i Aliye o aralıkta Mısır sorunuyla meşgulse de bunları da umutsuz göndermeyerek birtakım donanma tertip ederek Akdeniz’e çıkarmıştı. Mümkün olduğu halde Cebel-i Tarık ve Sebte kıyılarına taarruzla Gırnata üzerine yüklenen Hıristiyanları meşgul etmek tedbiri tavsiye edilmişse de, o asırda Portekiz devletinin deniz kuvvetleri hepsinden daha iyiydi. Bir de Devlet-i Aliye ne Mısır ne de Tunus hükümetleriyle ittifak içinde bulunmadığından, donanmanın o sulara yanaşması mümkün olmamış, bu tedbirin Gırnata’ca bir faydası görülememiştir.</p>
			<p class="mg026">* * *</p>
		</div>
</body>
</html>