<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-16</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-12">Melik Hakem’in Zamanı</h1>
			<p class="mg052">Hakem bin Hişâm tahta çıktığı zaman, fırsat kollayan amcaları Süleyman ve Abdullah sancakları ayaklandırıp inatlarından vazgeçmediklerini bir kez daha gösterdiler. Süleymen bir grup Berberî ile İspanya’ya girmiş, Abdullah da Tuleytula’da küfran-ı nimette bulunuyordu. Melik Hakem bunların üzerine babasının yaptığı gibi asker sevkine mecbur kaldı. Ancak bu aralık Frank askerleri Bertat dağlarını geçerek Katalon ve Navarra memleketlerine ulaştılar. Daha önceleri bunların üzerine hücum ettikleri yerde de durup eğlendikten sonra, amcaları aleyhine yola koyuldu. </p>
			<p class="mg025">Amcalarıyla Mursiye ovasında karşı karşıya geldi. Meydana gelen muharebede, düşman askerleri yardım alamadıklarından zaafa düştüler ve hezimete uğradılar. Hatta savaş esnasında Süleyman gizlendiği siperinde kuşatılmıştı. Melik, Abdullah’a ve isyan konusunda kendileriyle ittifak yapanları “Afv râcihdir berây-i terbiyet tekdirden / Terbiye için, affetmek azarlamaya üstündür (tercih edilir)” meali üzere af ile muamele etmişti. Güvende olmaları içinde Abdullah’ın iki oğlunu yanına alarak terbiyelerine önem göstermişti. Hatta bu çocuklardan büyük olanını kendine damat yapmıştı. Hakem’in iç ve dış zorlukları bu şekilde bertaraf etmesi, ismine Muzaffer unvanının ilavesine neden olmuştur. Lakin Mağrib memleketini ve İspanya’yı fetheden gazilerden hiç birisine böyle bir unvan verilmemiş olduğundan, Hakem’in bu şekilde isimlendirilmesi methedicilerin o zamanlarda revaç kazanmaya henüz yol bulmuş olduğunu ispat eder.</p>
			<p class="mg025">Melik Hakem’in güzel tabiatı daha sonraları bozulmuştu. Şedit, haşin ve bazen de zâlim hareketlerde bulunduğundan, halkı kendisinden hoşnut olmamıştı. Bu sırada Fransa kralı olan Alfons ile sulh yapmış olması cihetiyle İslam âlimleri tarafından “din düşmanlarıyla anlaşma ve barış akdi yapmak, savaşı ve cihadı terk etmek “Sizden olmayanları yakın dostlar edinmeyin; size ancak sıkıntı verirler.” ayetine ve İslam’ın cihad kaidelerine aykırıdır.” gibi bazı amiyane sözlerin neşr olunması üzerine ahalinin hüsn-ü nazarı büsbütün kendisinden çevrilmişti. </p>
			<p class="mg025">Bazı taassup sahiplerinin görüşleri, Hakem’in Cuma günü camide idam edilmesi tarafına kaymıştı. Hakem bu kötü niyetten haberdar olmuştu. Bir gecede üç yüz şüpheli şahsı idam ettirmiş, kesilmiş başlarına intikam pençelerini geçirerek şehrin en büyük meydanında direklere dikerek halka arz etmişti. Halk bu zamana değin böyle şiddetli bir idare ile karşılaşmadığından, bu gaddarane tavırlar Kurtuba ahalisinin nefretine neden olmuştu. Bundan böyle, halk nefretlerini kusmak için fırsat kollar oldu. </p>
			<p class="mg025">Bu esnada, şehre giren her erzaktan vergi alınması bidatı icad edilmişti. Toplanan vergiler Berberî ve Zaklebî<sup><a class="footnote-link" href="#footnote-274-2" id="footnote-274-2-backlink">[2]</a></sup> ismi verilen takımdan oluşan belediye zabıtalığına mahsus askerlere tahsis edildi. Halbuki, nehrin kenarında Kıble diye adlandırılan büyük şehrin ahalisi bu sonradan çıkan vergileri ödemeye karşı geldiler. Bu yüzden bunların itaat altına alınması kasdıyla içlerinden on kişi seçilip kazığa vurulmaları emir ve tembih edilmişti. Bu mahalle halkı gelerek bu kişilerin kurtarılmalarını rica etmişlerse de ahaliye inat, kuvvet göstermek ve ibret numunesi olması hasebiyle niyazlar geri çevrildi. Ancak yönetimin ahaliden talep ettiği güven ve itaat nitelikleri, yalnızca şiddetli ve zor kullanan bir yönetimle musibet ve korkuyu yaygınlaştırmakla meydana gelmez. Belki ceza usulleriyle, güzel uygulama ve davranışların, hükümetin iyilik terazisinin kefelerine eşit ve dengeli dağılımıyla vücuda gelir. Bunun tam tersi olarak aşırı şiddet ve haksız davranışlar sergilenirse, ahalinin güveni büsbütün yok edilmiş olur. </p>
			<p class="mg025">Hemen silahlanarak ceza verilecek yere götürülen mahkûmları kurtarmaya giriştiler. Önce Zaklebîleri dağıtıp saraya kadar takip ettiler. Ahalinin bu hareketinden dolayı Melik gazaba geldi. Her ne kadar hâcibi, oğlu ve yakınları tarafından teskin edilmeye çalışılmışsa da, hiçbirisi önüne geçemedi. Önce askerleriyle halkın önüne geçerek pek çoğunu öldürmüş, ele geçenleri de nehir kenarında kazıklara bağlatmıştı. Dökülen bu kadar kan da ona yetmemiş, Kıble mahallesinin bu olanlardan kurtulan ahalisini Endülüs’ten attırmıştı. O büyük mahalleyi askerlerine tahrip ve yağma ettirdikten sonra, bir daha imar edilmemesi için eser ve yapılardan hiçbir iz bırakılmadı.</p>
			<p class="mg025">Bu şekilde Endülüs’ten tardedilen ahalinin bir kısmı mahzun olarak Tuleytula’ya gitti. Sekiz bin kadarı Fas meliki İdris bin İdris’in şefkat sancağının gölgesine iltica etti. Fas’ta onlar için inşa edilen bir mahalleye yerleştirildiler. On beş - yirmi bin kadarı da içlerinden Ömer bin Şuayb Ebu Hıfs adlı kişiyi kendilerine reis tayin ederek Mısır tarafına revan oldu. Orada da bir surette yerleşemeyip İskenderiye şehrini zaptettiler. Bundan dolayı Mısır valisi Memun bunların zor kullanmakla İskenderiye’den çıkarılmalarının zor olacağını düşünerek anlaşma yapmış, Akdeniz adalarından birine nakledilip iskan etmek üzere bunlara yüksekçe miktar akçe verilmiştir. Bahsi geçen göçmenler Rumların tasarrufunda bulunan Girit’e inmişler, orada özel bir idare teşkil ederek başlarına İbni Şuayb’ı seçmişlerdir. Daha sonraları bunlara Irak, Şam ve Mısır’dan pekçok kişi katılmasıyla diğer adaları da fethedip ele geçirdiler. Böylelikle pekçok ganimete sahip olmuşlardı. Hatta Kandiye liman ve şehrini bunlar bina edip Hendek ismini vermiş olduklarından, Kandiye ismi Hendek’ten yanlış olarak dillerde söylenmiştir. Bunların başından geçenler ve fetihleri Zeyd bin Yusuf, Hamîdi, Muhammed bin Hüsâm ve diğer tarihçilerin beyanlarıdır. </p>
			<p class="mg025">Zikrolunan dehşetengiz olaylardan sonra Melik Hakem’in akıl ve şuuru büsbütün zedelenmişti. Bunun dışında halkın nefretine ve sövgüsüne maruz kalarak Ebu-l Âsi gibi küçültücü bir lakapla anılmıştır. Bu durumda olduğu halde kara toprağa girmiştir.</p>
			<p class="mg067"><em>her kim ki</em></p>
			<p class="mg066"><em>zulüm etmezse bu cihanda</em></p>
			<p class="mg066"><em>ebedi lanet okuna</em></p>
			<p class="mg066"><em>hedef olmaz asla</em></p>
			<p class="mg067"><em>her kim ki zulüm ederse</em></p>
			<p class="mg066"><em>bu itibarsız dünyada</em></p>
			<p class="mg066"><em>zamaneye ibret olacağım diye</em></p>
			<p class="mg065"><em>hayal kurmasın asla</em></p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-2-backlink" id="footnote-274-2">[2]</a>. Zaklebi; o esnada Yahudilerin Eslavon memleketine yani Venedik taraflarına gidip Sırb cinsinden olarak İştera ve Endülüs’e celb isra eyledikleri ve israya mahsus bir lakab olup, gerek bunlara ve gerek Arab’ın gayrı olarak İspanya’da bulunanlara Müstağrib dahi denilirdi.</p>
				</div>
			</div>
		</div>
</body>
</html>