<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-55</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-51">Melik Me’mun’un İspanya’ya Geçişi ve Yenilgiye Uğramasıyla Muvahhidler Devletinin Çöküşü</h1>
			<p class="mg052">İspanya’nın bahsedilen üzülünecek hali Afrikiye’de saltanat süren Me’mun’a huzuru ortadan kaldırmak için bir vesile olmuştu. Bu nedenle bir miktar asker ile acilen İşbiliye’ye geldi. İlk önce bazı kıymetli hediyeler göndererek Kaştale Kralı Fernando ile mütareke imzaladıktan sonra mel’unluk ve fesadı ufuklara kadar alevlendiren Beca Valisi Ebu Muhammed üzerine saldırdı. Valinin tasarrufu altında olduğu şehirlerin halkları zaten kendisinden bıkmış olduklarından, Me’mun’un gelmesine ve yardımına hacet bırakmayarak Ebu Muhammed’i katlederek kesik başını tarafına göndermeleriyle Melik Me’mun şehrin muhafaza konusunu ahalisine havale edip İbni Hûd üzerine gitmek üzere harekete geçti.</p>
			<p class="mg025">Ancak halk arasında sonradan ayrılıklar ortaya çıkınca birbiri ile uğraşmaktan şehri korumaya bakacak vakitleri olmadı. Bu işin akibetinde memleketi Hıristiyanlar zaptedince Müslüman sakinlerinin hepsi Gırnata’ya kaçtılar. Orada özel bir mahallede yerleşip oturdular. Bu sebeple Beca’da bulunan Müsta’ribîn Hıristiyanlar pekçok mala sahip oldular. Bunun dışında Ferdinando tarafından gönderilen üç yüz şovalye de Müslümanların bıraktıkları evleri aralarında paylaşarak oralarda oturmaya başladı.</p>
			<p class="mg025">Beri taraftan Melik İbni Hûd ile Tarif şehri yakınlarında rastlantı sonucu tertip olunan savaş iki gün sürdü, iki taraf da çok fazla kayıp verdikten sonra zafer İbni Hud adına düşmana nasip oldu. Melik Me’mun, 626 senesi Ramazan ayının altısında mağluben Afrikiye’ye döndü. İbni Hud da yükselen şansının yardımıyla Mursiye’yi aldı. İki sene sonra da Me’mun’un biraderi Es-Seyyid Ebu Abdullah’ın elinden Gırnata’yı alıp orasını hükümetin merkezi olarak kabul etti. Bundan sonra Denye ve Eşteve şehirleri de kendisine isteyerek tâbi oldular. Halk tarafından zatına El-Mütevekkil Alâllah ünvanı verildi.</p>
			<p class="mg025">Gırnata valiliğinden mahrum olan Es-Seyyid Ebu Abdullah bu olay üzerine Afrikiye’ye kaçtı. Kardeşine halini anlatıp elinden çıkan memleketlerin geri alınması konusunda yardım istemekteyken Me’mun mahzun olarak Marakeş’e yakın bir mahalde 629 senesinin son zamanlarında ecelin acımasız pençesine düçar oldu. Uzun müdet bu keşmekeşten kurtulmaya çabaladı. Ebu Abdullah’ın emeli gerçekleşmedi. </p>
			<p class="mg025">Bunun yanısıra, yüz elli seneden beri büyüklüğünün debdebesi âlemin kulaklarında çınlayan Muvahhidler devleti büsbütün yıkıldı. Zikri geçen Yahya bin Nasr da İbni Hûd ile ittifaktan umduğu faydayı göremedi. Afrikiye’de başgösteren karışıklıklardan istifade etme fikriyle o tarafa geçmişse de orada da bir müddet oturduktan sonra bir iş halledemeyip tekrar Endülüs’e geri dönmüştür. </p>
			<p class="mg067"><em>nefsin tama’ı (gözü) doymaz, sebepler ise âciz</em></p>
			<p class="mg065"><em>insan tama’ ile ümitsizlik arasında helâk oluyor</em><em></em></p>
			<p class="mg052">sözünce hırsı olan yönetim lezzetini unutamadığı halde üzüntüyle kendisini sükût edenlerin mahallesinin sakini yaptı.</p>
			<p class="mg025">Yazıldığı üzere Me’mun’un vefatıyla Afrikiye’de ihtilal ateşi taraf taraf yanmaya başlamıştı. Pekçok sene Fas, Marakeş, Telmesan, Tunus ve o çevrenin halklarından iç huzuru kalktı. Bu hâl ile İslam devleti aynen çapasız bir gemi gibi dalgaların içinde şaşkın bir surette dönüp dolaşırken 640 senesinde Telmesan taraflarını Ziyân oğulları ve Marakeş ve çevresini Zab memleketinden zuhur eden Meryem oğulları zaptettiler. Her biri ayrı ayrı hükümetler kurdular. Böylelikle İslam kuvveti yine parçalandı. Tavâif-i Mülûk idaresi yeniden ortaya çıktı. </p>
			<p class="mg026">* * *</p>
		</div>
</body>
</html>