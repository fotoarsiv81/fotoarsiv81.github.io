<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-80</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-76">Benî Ahmer Devletinin İstikrarı</h1>
			<p class="mg052">Önceki olaylar üzerine Hıristiyan memleketlerinde yeniden başgösteren bazı karışık hadiseler, Gırnata hükümetinin kurulmasına bir kat daha medar oldu. Çünkü o tarihte Fransa Kralı bulunan Filip veraset yoluyla Navarra hükümetinin melikesi olan Jan’ı nikâhına almıştı. Bu şekilde, bu hükümeti Fransa’ya katmak niyetindeydi. Sicilya’yı da ele geçirmek üzere çok sayıda asker gönderdiğinden, Aragon yönetimi bu gailenin def edilmesiyle meşguldü. </p>
			<p class="mg025">Kaştale hükümeti de ihtilallerle karmakarışık oldu. Yani Alfons es-Sabyo 683 senesinde vefat edip yerine oğlu Sanşo geçtiğinde, önceden Alfons’un rehavetinden şikayet ve Sanşo’nun ehliyetini iddia edenler sonraları ondan da yüz çevirdiler. Bu sebeple Sanşo ölen babasına ettiği ezanın dünyevi cezası olmak üzere saltanat müddeti olan on iki sene boyunca huzur ve rahat yüzü görmeden 695 senesinde yokluk diyarına gitmiştir. Yerine veliaht tayin ettiği on yaşındaki oğlu, IV. Ferdinando lakabıyla hükümran oldu. Ancak amca çocukları kendisinin asaletini inkâr ettiler. Her biri yönetim hakkının kendisinde olduğunu iddia etmekteydi. Gerek Aragon ve gerek Kaştale hükümetleri daim bir karmaşada zaman geçirmekteydi. Bu olanlardan Gırnata idaresi azade kaldığından an be an ilerlemekteydi.</p>
			<p class="mg025">Bunun yanısıra, Sultan Yakub, ölen IV. Sanşo’nun biraderlerinden birinin tahrikiyle 694 senesinde Tarif şehrini geri almak için asker gönderdi. Fakat şehrin içinde bulunan muhafız askerlerin şiddetli direnişleri nedeniyle alınması mümkün olmadı. Sultan Yakub ise hayli zamandan beri hükümet merkezine uzak olan mevkilerde savaşmaktan usanmıştı. Bunun için hemen Endülüs’te bulunan bütün askerlerini Afrikiye’ye çağırıp Ceziretül Hadrâ’yı birkaç bin altına Gırnata melikine sattı. Böylelikle o çevreyle alâkasını kemiş oldu.</p>
			<p class="mg025">Şakaylule oğulları da, Sultan Yakub’un bu şekilde Endülüs’le alâkasını kestiğini ve Kaştale hükümetinin dahili gaileleriyle uğraşması nedeniyle kendilerine yardım edilemeyeceğini görerek her nasılsa Gırnata hükümetinin himayesine girdi. Bu durumda Gırnata idaresi sınırları olan Kuzey Sirahat’ten Akdeniz’e, Cebel-i Tarık’tan El-Meriyye ile Kartacena arasında bulunan Gata burnuna kadar olan mevkileri kapsayan ve Endülüs kıtasında kralın eline geçen memleketler dışında ne kadar İslam’a ait yer varsa hepsi melik II. Muhammed’in buyruğu altına girmişti.</p>
			<p class="mg026">* * *</p>
		</div>
</body>
</html>