<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-49</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-45">Muhammed En-Nâsır’ın Vefatı ve Ubbeze’nin İstilası</h1>
			<p class="mg052">Talihsiz Melik Muhammed En-Nasr, bahsedilen savaştan kaçarak canını kurtardı. İşbiliye’ye sığındıysa da ar ve namus vesvesesi kendisine ıstırap vermiş ve kararsız kalmıştı. Marakeş’e dönüp oğlu Ebu Yakub Yusuf El-Mustansır’ı saltanat veliahtı tayin ettikten sonra bâki âleme irtihal etti.</p>
			<p class="mg025">El-İkab cephesinden kurtulan Müslüman askerler İşbiliye’ye doğru kaçmaktayken düşman askeri arkalarına düştü. Gerek bunlardan ve gerek yol üstünde bulunan İslam ahalisinin köylerinden kadın erkek, çoluk çocuk her kimi ele geçirdilerse istisnasız intikam kılıçlarına yem yaptılar. Pekçoğunu da ateşte yaktılar. Bundan sonra Kral Alfons altmış bin nüfusu barındıran Ubbeze şehri üzerine yürüdü, savaşarak ve zor kullanarak şehre bağlı bazı yerleri aldılar. Halk tarafından nufusun bedeli olarak bir milyon altın yani şimdiki hesap ile yüz elli altı bin kese akçe verildiği takdirde eskisi gibi orada ikâmetlerine müsade olunması şartını sözleşmeye iliştirdiler. Ancak Kral Alfons’un ordusunda bulunan papaz güruhu şehrin yarısını aldıktan sonra Müslümanlara bu şekilde eman verilmesinin caiz olmadığını söyleyerek kralın hareketini çirkin görüp sözleşmeyi değiştirttiler. </p>
			<p class="mg025">Buna göre verilen meblağ halk tarafından yine tam tamına takdim edilse bile yine de memleketlerinden kovulmaları, ödeneğin bulunmasında aciz kalırlarsa da ellerinde avuçlarında neleri varsa alınıp esir edilmeleri; şehir bunca zamandan beri İslamiyet’in vasıflarıyla yoğrulmuş olduğundan uzun zaman temizlenmesinin mümkün olmayacağı için gerçeğinden tahrip edilmesi şartları ilave edildi. Ancak bahsedilen akçe çok fazlaydı. Belirlenen müddet içinde bulunamadığından, tüm ahali harp esirleri gibi gaddar düşmanın acımasızlığına uğradı. Pekçoğu şehit edildi. İçlerinden becerikli görülenler de sınırdaki manastırların hizmetlerinde kullanılmak üzere oraya gönderildi.</p>
			<p class="mg025">Ubbeze’nin bu şekilde alınıp tahrip edilmesinden sonra Hıristiyan ordusunda Allah’ın hükmü olarak şiddetli veba ortaya çıktı. Pekçok asker helâk olduğundan derhal ordu Ubbeze kalesinden kaldırıldı. Yol üstünde bulunan birkaç kale de alınıp ahalisine çeşitli zulümler yapıldıktan sonra Tuleytula’ya girildi. İşte bu İkab muzafferiyetini sonrakilere duyurmak için Haç’ın Zaferi (zafer-ül sâlib) ismiyle bir gün yortu tahsis edildi.</p>
			<p class="mg026">* * *</p>
		</div>
</body>
</html>