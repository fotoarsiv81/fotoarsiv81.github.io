<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-124</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-120">Musa Bin Ebu’l Gazan’ın Gayreti</h1>
			<p class="mg052">Saygın şöhreti ve güzel tavırları daha önce beyan edilen Musa, başlangıçtaki muhalif görüş üzerine bulunduğundan bu defa ahali de onun fikirlerini anlamaya başladı. Bu kötü şatların kabul edilip edilmemesini görüşmek için bu kere de toplanan genel mecliste yine hamiyetini göstererek: </p>
			<p class="mg025">“Ey İslam’ın gayret sahipleri; beyhude üzüntü ve matem, çocukların ve kadınların işidir. Gözyaşı yerine ahiret köprüsüne kadar kanlarımızı döküp mertliğimizi gösterelim. Devleti ve vatanı uğrunda canından geçenler topluluğu içinde bulunmak velinimetinin son nefesinde başı ucunda ağladığı kimselerden olmaktan iyidir. Eğer siz düşmanı sözünde durur zannediyorsanız aldanıyorsunuz. Onların bizim kanımıza nasıl susadıklarına, şimdiye kadar şahidimiz olan durumlar yeterli delil değil midir? Sonuçta düçar olacağımız tehlikelere oranla şu an korkmakta olduğumuz ölüm pek ehven kalır. Mal, mülk korumak derdiyle şan ve namuslarını terk eden ödlekler, yakın zamanda en kıymetlileri olan mal ve mülklerinin gözleri önünde yağma edileceğini, güya koruyacağı ve hürmet ettiği mescit ve camilerine ne kadar hakaretler olacağını, karılarının erkek ve kız çocuklarının terbiyesiz ve alçak düşman askerinin kucağında şarap kadehleri sunduklarını göreceklerdir. Afrikiye’deki İslam meliklerinden yardım isteyelim ve daha olmazsa ittifakla gücümüz yettiğince müdafaaya gayret edelim. Ama ben kendimce bu kötü durumudan nefsimi kurtarmanın yolunu bulurum. Fakat bunca ümmet-i Muhammediyeye acırım.” dediğinde, mecliste hazır bulunanlardan evet ve hayır cevapları yükseldi. Musa bu görüşünde kimsenin kendiyle aynı fikirde olmadığını gördü. Büyük bir üzüntüyle evine döndü. Çok sevdiği bir ata binerek şehrin Levir adlı mıntıkasından çıkarak kayboldu. </p>
			<p class="mg025">Bazı rivayetlere göre, o gün akşama yakın İspanya süvârisinden bir asker fırkası Şenil nehri civarından geçerken baştan ayağa nehrin içinde olup kenarından giden bir atlıya tesadüf etmişlerdi. Kim olduğunu ve nereden gelip nereye gittiğini sordularsa da cevap vermemişti. Üzerine giden birkaç atlı kendisini tutmak için hamle yaptıklarında hepsinin işini bitirmiş olduğundan, bu grup birden saldırıp üzerine silah yağdırdılar. Bu süvari yalnız başına bu grupla savaşa başladı. Bir haylisini öldürdükten sonra kendisi de yaralanarak baş aşağı atından düştü. Bir müddet dizleri üstünde sürünerek üzerine gelen kılıç ve okları def etmekle uğraştı. Sonradan hareket etmeye mecali kalmadı. Esir olmak ayıbını seçmeyerek hemen kendisini nehre bıraktı. Üzerindeki silahların ağırlığıyla dibe kadar gitti. Bir daha da ondan bir iz görülmedi. Sonradan meydanda kalan atı ele geçirildi. Bu fırkaya başlıbaşına direnen yiğidin Musa bin Ebu’l Gazan olduğu beyan edilir. (Rahmet-i Bâri daima yardımcısı olsun.)</p>
			<p class="mg025">Ebu Abdullah’ın evhamın taşkınlığı ile kafası karıştığından, Musa’nın bu şekilde sinirlenerek meclisten kalkıp gitmesinden şüphelenmişti. Oradakilerin fikirlerini kendi görüşüne çekmek için söze başlayarak; “Şimdiye kadar herkes elinden geleni yapmakta kusur etmedi. Başımıza gelen bu belânın ortadan kaldırılmasına çaba sarfedildi. Fakat kaderde bu durumun benim zamanımda ortaya çıkması yazılmış. Ben babama ettiğim kötülüğün cezası olarak bu belâya layıkım. Şimdi bunun ortadan kaldırılmasına hiçbir tedbir ve çare kalmamış olduğundan, bari bunca Müslümanın evlat ve ailelerini esaretten, mal ve mülklerini yağmadan, mescit ve mabetlerini hakaretten korumak için mecburen bu şartlar üzerine hükümetimi terk ve feda etmeye razı oldum. Bu halde herkesten çok zarar gören benim.” dediğinde, Elhamra Sarayı’nın divanhanesi, hazır bulunan danışma meclisinin ah ve matemleriyle dolarak şerh edilen şartların kabulüne ittifakla karar verildi.</p>
			<p class="mg026">* * *</p>
		</div>
</body>
</html>