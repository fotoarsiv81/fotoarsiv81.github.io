<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-65</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-61">Aragon Kralı Cekom’un, Denye ve Şâtıbe’yi İstilası</h1>
			<p class="mg052">Belensiye sözleşmesinde açıklanan mütarekenin müddeti henüz tamamlanır tamamlanmaz memleketlerini genişletmek emeliyle Aragon Kralı Cekom, Denye şehri üzerine yürüdü. Birkaç ay kuşatma altında tuttuktan sonra ele geçirdi. Daha sonra Şâtebe şehrine gelip orayı da tazyik etmesi üzerine buralara hükmetmekte olan Yahya Ebu’l Hasan, Alfons’a müracaat ederek himayesine girmek istediyse de, bahsedilen anlaşma üzerine Aragon ve Kaştale kralları arasında ortaya çıkmış olan bazı anlaşmazlıkların düzeltilmesi sırasında Şâtıbe’nin Aragon hükümeti tarafından zaptı konusu kararlaştırıldığından, Alfons sükût etti. Cekom, kalenin kuşatmasına bir sene kadar devam ettikten sonra 645 senesinde kaleyi tasarrufu altına aldı.</p>
			<p class="mg025">Yazılan olaylar üzerine Belensiye arazisinde ve Müslümanların elinde ne kadar kale ve belde kalmışsa hepsi dinde serbestlik, can ve mal güvenliği gibi ayrıcalıklarla Cekom’a tâbi olup Müdeccer olmuşlarsa da, 646 senesinde bu topraklarda bulunan tüm Müdeccerler bir ay zarfında Belensiye dairesinden çıkmak üzere kaypak kral tarafından emre muhatap olmuşlardı.</p>
			<p class="mg025">Çeşitli eziyet ve azaplarla hepsi vatanlarından kovuldular. Sayısız kadın, erkek çoluk çocuk ağlaya ağlaya Mursiye ve Gırnata şehirlerine iltica ettiler. </p>
			<p class="mg067"><em>gâmın esiri olmuş ahmak için yapacak birşey yoktur</em></p>
			<p class="mg065"><em>pişmanlığın esiri olmuş tövbekâr için de tartı (hesap) yoktur</em></p>
			<p class="mg026">* * *</p>
		</div>
</body>
</html>