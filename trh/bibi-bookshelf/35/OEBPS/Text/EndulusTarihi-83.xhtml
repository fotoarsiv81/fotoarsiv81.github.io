<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-83</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-79">Müslüman Halkın Durumu</h1>
			<p class="mg052">İspanya’da Hıristiyan yönetimine tabi olan Müslümanlar; mürtedler, esirler, azadlılar ve Müdeccerler isimleriyle dört sınıfa ayrılmışlardı. Bunlardan her sınıfın hukuklarının belirlenmesi için yönetimce derece derece kanunlar konulmuştu.</p>
			<p class="mg025">Hıristiyan imtiyazlarına nail olmak emeliyle din değiştiren mürtedler gerçek bir Hıristiyan olmaz iseler de, sülalelerinden gelecek evlad ve torunlar soylarının dönüş sebeplerini unutarak geçen zamanla Hıristiyanlık halinde kalacakları düşüncesiyle bu sözleşmelerin tatbik edilmeleri ve yazılmalarında olan maddi ve manevi kaideler aşikâr iken İspanyalıların İslam aleyhine olan düşmanlık ve kinlerinin şiddeti kendilerini bu kaidelere vâkıf olmaktan mahrum bırakmıştı. </p>
			<p class="mg025">Dönmeler damgalı gibi biliniyordu. Her nerede karşılaşsalar, aşağılayıp hakir görerek rezil ederlerdi. Aralarında soyca ve ırkça temiz oldukları davası berkemaldi. Mesela mürtedlerden biri bir Hıristiyan kızıyla evlenmek istese, genellikle de sülalelerine kötü nesil karışır korkusuyla envai zorluklar çıkartırlardı. Güçlükle ve gizlice nikah yaparlardı. Mezhep değiştiren çiftler kanun gereği birbirinden ayrılamazlardı. Fakat önceki mezhepte kalanın, döneni tekrar önceki mezhebine döndürmek için çabaladığı duyulursa o zaman birbirindan ayrılırlardı. Bir Müslüman bu sebeple kocasından ve sonraları kendisi de Hıristiyanlığı kabul ederse, ilk kocası o zamana kadar evlenmemişse hükümet marifetiyle zorla yine kendini ona nikâhlatırdı. Erkek veya kadın mürted, önceki mezheplerine dönüp yakalanırlarsa elbette ateşte yakılırlardı. Ama bu durum zamanıyla duyulmadığı ve kişi vefat etmiş olduğu takdirde mal, mülk ve topraklarından her neye sahipse vârisinin elinden alınırdı.</p>
			<p class="mg025">Böyle dönme olup da sonradan önceki mezhebine geri döner ve sonra yine Hıristiyanlığa giren olursa, imanı kabul edilir ama veraset ve vasiyet hukukundan ve şahitlik hakkından mahrum bırakılırdı. Hatta bu kimse kendi zevcesini zina ederken bile görse yine aleyhinde mahkemeye dava açamazdı. Ancak bu esnada devlete büyük bir hizmeti olursa müsadere olunan emlakı kendisine geri verilirdi.</p>
			<p class="mg025">Ama Müslüman esirler hiç örneği görülmemiş ve yürek dayanmaz bir haldeydiler. Bunlar yaşamaktansa ölmeyi bin kat daha çok tercih ediyorlardı. Çünkü bu sınıf hakkında tesis edilen kanun gereği bir esir ne canı ne de ırzı hakkında tasarruf sahibi değildi. Bu yüzden kimin canı isterse ceza görmeden esirini öldürür, dilerse işkence eder ve zevcesini ve kızını gözünün önünde kullanır, bu dahi iyi muamelelerden kabul edilirdi. Fakat hamilelere itina gösterilirdi. Mesela bir Müslüman kadın, mâliki olan Hıristiyandan gebe kalsa, mâliki yaptığını itiraf etmedikçe esaretten kurtulamazdı. Eğer o fiil mâliki olmayan diğer bir Hıristiyandan ise doğacak çocuk faile verilirdi. Almaktan çekinirse soyulup halk arasında tartaklanarak cezalandırılırdı. Eğer kadın hamilelik vaziyetinde ölürse kıymeti miktarı o failden tahsil edilir, asıl mâlikine verilirdi. Bir Müslüman kadın hamileyken azad olunursa eğer karnında bulunan cenin oluşmasından dokuz ay sonra doğarsa azade, daha az zamanda doğarsa esir sayılırdı. Bu hesap için vaktin dakika ve saniyesine kadar dikkat edildiği halde, esirlerin kıymetinin o derecede olduğu Aragon hükümeti pazarlarında dellallar ve simsarlara alınıp satılan her esir için eşek satar gibi dört dinar dellaliye verilirdi.</p>
			<p class="mg025">İspanyolların nazarında esirler insan değildi. Duvar hükmünde ve belki vasıtasıyla iş halledilen cansız bir alet mesabesindeydi. Bunların şahsi hukuklarına dair tesis edilen siyasi kanunlarda, bir esirin bedeni kuvvetine ve zekasına bakılarak vurulması, dövülmesi ve öldürülmesi ve hakkında meydana gelen her çeşit muamele sınırlı olan nakdi cezayla savuşturuluyordu. Mesela tasvir ve resim ilmine mâlik ve yahut sesi güzel, musiki ilminde marifetli olan bir esirin boğazı diğer bedenî azalarından kıymetli kabul edilerek bu organlar üzerine vurmak ve yaralamak gibi bir hareketler yapılıp da bu âzâlarını kullanamazsa, göz çıkarmak ve bıçakla kesmek cinayetlerinden ziyade suçlu bulunurdu.</p>
			<p class="mg025">İki esir birlikte musiki tâlim ile daima beraber çalıp söylerlerken bunlardan birisi öldürülse katil yakalanıp “sen herkesin ferahlama vesilesi olan aleti susturdun” denilerek bu ahenk bozulduğu için suçlanırdı. O kişi, sınırlı olan birkaç mesele dışında her ne konuda olursa olsun mahkemelerde hukuk davası açamazdı. Eğer kendisi bizzat kralın esirlerinden ise o zaman yine sınırlı olarak hukuk talep edebilirdi. </p>
			<p class="mg025">Esir; rahibe, bakir ve dul bir avratı baştan çıkarıp zina fiilini yapsa ateşte yakılırdı. Bir esir velev sabi veya büyük olsun hırsızlık suçuyla itham edilirse vahşi arslanların önüne atılarak parçalattırılırdı.</p>
			<p class="mg025">Yine esir sahiplerinden bir Hıristiyan, devlete hıyanet veyahut zina ve hırsızlık gibi bir suçla itham olsa veya hanesinde ölü bulunup katili bilinemese kaç esiri varsa mahkeme edilmeden hepsi işkenceye tâbi tutulurdu. On dört yaşından aşağı olanlar işkencenin şiddetine dayanamayacaklarından kamçıyla dövülürlerdi. Fakat bu hükümetin hakları tamamen yok ettiği sonraları hatırlanıp Belensiye mahkemesi siciline yazılmışsa da Kaştale hükümetinde amelde düstur tutuldu. </p>
			<p class="mg025">Esirlerin azad edilmesi için birkaç şekil vardı. Önceleri Aragon yönetiminde bir esir İsevi dinine girerse azad olurdu. Bu vesileyle esaret zincirini kıranlar artmıştı. Belensiye sicillerinden bu şart lağvedildi. Bu şekilde Hıristiyanlığı kabul eden esirin alelade vaftiz edildikten sonra sahibine verilmesi eğer sahibi Müslüman ve yahut Yahudi ise yardım edilmeyip altı meravid kıymet biçilip sahibine verilecek esirin azad edilmesi şartları ilave edildi. Fakat Kaştale hükümetinde sahibi Müslüman veya Yahudi olan bir esir Hıristiyanlığı kabul ettiği zaman azad edilerek sahibine birşey verilmez, hatta bir Yahudi malik olduğu Müslüman esiri İsrailî dinine girmek için zorlarsa kendisi esir olur esir ise serbest bırakılırdı. Fakat bu usûl 782 tarihine kadar yürürlükte kaldı.</p>
			<p class="mg025">782 senesinde neşredilen kral fermanına göre, bahsedilen Yahudi esarete düçar edildiği gibi esirin de önceki halinde kalması kabul edildi. Esiri hürriyetine kavuşturan sebeplerin biri de kaçmak ve ziyankârlık gibi kötü olmayan bir harekette bulunmadan otuz sene esaret vazifesini yerine getirmekti. Ancak bu evlat ve soyu kapsamıyordu. Yalnız bahsedilen müddeti tamamlayan şahsa mahsustu. Eğer bir esir kaçmak için bir yol bulup devlet aleyhine yapılan hıyanetten hükümeti haberdar eder ve yahut sahibini katleden katili öldürerek intikam alırsa azad edilirdi. Ve yine bir esir kaçmaya yol bulup İslam hudutlarından içeri ayak basarsa azad sayılır ve bu yolda kaçan esir o zamanın usûlü üzere elinde izin kağıdı olduğu halde tekrar dönse önceki sahibi onun üzerinde hak iddia edemezdi. Kaştale hükümeti kanununca esir sahiplerinden biri malik olduğu Müslümanların güzelliklerinden kâr etse yani para kazanmak için bunlara fahişelik yaptırsa hepsi azad olunurlardı. Ama Belensiye kanunu hükmünce orada bu kâr aleti olan zavallılar azad edilmeyip belki devlet tarafından müsadere suretiyle yine o işte çalıştırılırlardı. Fakat kârı devletin hazinesine ait olurdu. </p>
			<p class="mg025">Yirmi yaşını geçen herkese yalnız bir azadname verilerek esirini azad edebilirdi. Ancak bunlar görünüşte serbest iseler de gerçekte yine bir nevi esaret altındaydılar. Çünkü her Hıristiyanın azadlısı üzerinde bir hak mâlikiyeti kalıyordu. Azadlının vefatında bıraktığı mallar akrabasına ait değildi. Sahibi mallara vâris olurdu. Azadlı olan sahibine her zaman hürmet ve riayete mecbur olurdu. Hatta ihtiyacı halinde bulunursa azadlısı idaresine bakar ve sahibi üzerinde her ne şekilde hakkı olursa olsun mahkemede dava açamazdı. Bunlar itaatsizlik ettikleri takdirde önceden olduğu gibi esarete uğrarlardı. Sahibi bir suç ile itham etse mahkeme edilmeden azadlısı işkenceye maruz bırakılırdı. Ama her sahip ki, azadlı kölesi hakkında mahkeme huzurunda iftiraya teşebbüs ederse veyahut eline verildiği azad belgesinde bazı şartlar kaydedilmemiş olsa azadlısı üzerinde olan haklarını kaybederdi. Azadlısı o çevrede hürriyete nail olurdu.</p>
			<p class="mg025">Müdeccerler -ki islam memleketlerinden bir yerin istilası sırasında oraları terk etmeyip orada kalan İslam topluluğudur- için iki çeşit kanun vardı. Biri lafızda söylenir mânâda itibar edilmezdi. Diğeri resmi mahkemelerde tescilli olup içerikleri harfiyen uygulanırdı.</p>
			<p class="mg025">İlk çeşit imtiyazlar Müdecceren ünvanıyla bir memleketin istilası sırasında raiyet olacak Müslüman halka verilen ahidnamedir ki, özeti ilgili yerlerde birer nebze anlatıldığı üzere bütün Müdeccerler emlak, akar, arazi ve eşyalarıyla mabed ve mescidlerine, milli haklarına ve tasarrufa sahiptiler. Mezhep, ahlak ve tavırca öteden beri ne harekette iseler yine o şekilde ve tam bir serbesti ile engelsiz olarak ayinlerini yapabilirler, davaları kendi hâkimleriyle görüşülüp bu konuda ve her durumda yönetim tarafından asla bir zorluk ve müdahale olmaz ve her hangisi sonradan başka bir diyara hicret etmeyi isterse elindeki mülklerini dilediği kimseye satarak gidebilirler, buna kimse engel olamazdı. İstiladan evvel ne kadar vergi verdilerse bundan ne eksik ne de fazla aynı miktarda verilmesi konularından ibarettti. </p>
			<p class="mg025">Böyle olduğu halde bunun hükmü zaptedilen memleketin kapıları açılıp içine Hıristiyan askeri yerleşinceye dek muteberdi. Sonraları bahsedilecek asıl Müdeccer kanunlarını uygularlardı. İşte bu ikinci çeşitte üslup tek değildi. Her asırda ve her yönetimde başka olduğundan özellikle bunun şahsi hukukla ilişkisi dikkate değer olan bazı hükümler 660 tarihinden sonra devlet tarafından resmen belirlenip yazılmıştı. Bu nedenle her hükmün hangi hükümette ve hangi zamanda ne şekilde olduğu o asrın hadiseleri sırasında beyan edilecektir. Şimdi burada bu 660 tarihine kadar olan genel durumun bir kısmından söz edilir. Her memleketin istilası esnasında başlangıçta arazi sahipleri tasarruf hukukundan düşmüştü. Bostanlar, tarlalar, meraların hepsi hükümete ait olduğundan bu topraklar sonradan malikâne suretiyle Dük, Kont, Markiz ve Şovalye gibi ileri gelenlere ve yöneticilere satıldı ve verildi. O arazide ziraatle geçinen Müslüman çiftçiler malikâne sahibinin hükmü altına sokuldu. Kanun gereğince bu şekilde bir memlekette oturan Müdeccer başka bir yere ev yapacak olsa tüm mülkleri müsadere edilirdi. Müdeccerlerden zengin olanlar evlerinde Hıristiyan hizmetkâr kullanamazlardı. Hiçbir sefer de bir Hıristiyanla beraber yemek yiyip aynı yerde dahi çalıştırılmazlardı. </p>
			<p class="mg025">Kanun nazarında Müdeccerler ile Yahudi reayasının farkları yoktu. Ancak Müdeccerlerin bir ziraat, zanaat, çiftçilik ve ticaretle uğraştıklarından, manen mülkün imarına hizmet ettikleri halde Yahudilerin çoğu dellallık, simsarlık ve ordu esnaflığı gibi işlere atılırdı. Bir takımı da kanun gereği İspanya yerli Hıristiyanından başkasının çalıştırması yasak olan mali işlere sarraflık bahanesiyle sokulurlardı. Ağır ve fahiş fiyatlarla borç para vererek havadan pekçok paralar kazanmaktaydılar. Bu şekilde Hıristiyanların kin ve düşmanlık nazarlarını daima üzerlerine çektiler. Bu asırlarda Müdeccerlere ötekilere olduğu kadar aşağılama olmuyordu. Hatta onlar öteden beri tanınmak için bir alâmeti farika gezdirdikleri halde Müdeccerler bu alâmetten azadeydiler. </p>
			<p class="mg025">Aragon hükümetinde bulunan Müdeccerler en çok şiddet ve zahmeti gördükleri halde Yahudiler kadar küçümsenmediler. Mesela bir Yahudiye yemin verdirmek gerektiğinde eğer iddia ettiği yalansa evinin yanması ve çocuklarını arslanların parçalaması gbi ve diğer bahsedilmesi müstehcen olan çeşitli belalara uğrattıktan sonra yemin verdirilirdi. Müdeccerin kasemi yalnız iddia ettiği konuda olan doğruluğuna Cenab-ı Hakkı kefil ve şahit tutmasıyla hâsıl olurdu. Yahudi kadınlardan biri ile zina eden Hıristiyan, Kaştale kanunu üzere recm, Belensiye kanununca yakılırdı. Eğer bu fiil Müdeccer bir kadınla olmuşsa yalnız kırbaçlama cezasına çarptırılırdı. Gerek Müdeccerler ve gerek Musevi reaya, bulundukları memleketlerde tâbi olduklarına riayet ederek pazar günleri dükkanlarını açıp çalışamazlarsa da her biri kendi özel günleri olan cuma ve cumartesi günlerinde işlerini tatil edebilirlerdi. Müdeccerlerin cemaatla namaz kılmaları yasaktı. Herkes gizli şekilde ibadet ederdi. Cuma günlerinde seçkin elbiseler giyinemezdi. Müdeccer çiftçiler her sene hasat vaktinde hasılatın on ikide bir kısmını hükümete bırakırlardı. </p>
			<p class="mg025">Bundan başka, emlak üzerine olan vergilerini vaktinde verirlerdi. Çok önemli ve gerekli bahanesiyle senede bir defa da vergi verirlerdi. Portekiz hükümetindeki Müdeccerlerin evlerinde bulunan her nevi eşya üzerine düşük teklifler yapılırdı. Her sene Kanunusâni’de özel memurlar marifetiyle tahsil edilirdi. Müdeccerler bir köyde bir diğerine yardım edecek kadar çoğaldığında normal vergilerden başka bütün nüfustan malikâne sahibi de ayrıca vergi alırdı. Ancak gerek devletçe ve gerek hususiyet nedeniyle toplanan vergiler muntazam bir kaidede olduğundan bunların düzenlenmesi, tüzüğü, miktarı ve çeşidi mevcut olan kanunnamelerde açıklanmıştır.</p>
			<p class="mg025">İşte bu kadar baskı ve zulüm içinde oldukları halde gerek Müdeccerler ve gerekse Musevi taifesi sanayi zanaat, ticaret ve diğer yollarla ilerleyerek tâbi olduklarından daha çok zengin olmuşlardı. İspanyollar ise fatihlerin kaidesi üzere raiyetlerinin kabul ettikleri geçinme vesilelerini küçük gördüklerinden ve bir yandan da muharebelerde telef olduklarından, hem nimet ve zenginlikte hem de sayıca mağluplarından hayli aşağı kalmışlardı.</p>
			<p class="mg025">Fransız tarihçilerden Mösyö Sirkor bu mahalde der ki: VI. Alfons, Tuleytula’yı istila ettiğinde mevcut olan Hıristiyanları huzur ve refah içinde, bütün mabed ve kiliseleri eski görünüşünde ve nice hanedan büyüklerini, Arap fatihleri arasında dört yüz seneden beri rütbe, ünvan, haysiyet, şeref ve şanlarını muhafaza etmekte bulup hayrette kalmış olduğu, Maryana namlı rahibin toplayıp tasnif ettiği İspanya tarihinde yazılıdır. </p>
			<p class="mg025">Bu şehrin istilâsı sırasında Araplar da bunca hanedan ve servet sahibi bırakmış oldukları halde, yüz sene sonra Tuleytula’ya girmiş olsalar bunların hepsini fakir ve zelil, sefil ve çobanlık eder veyahut dükkanlarına darlık içine düşüp, ölmeyecek kadar rızkları ve günlük kazançları olan birkaç dinarı bile zâlim Hıristiyan yağmacıların korkusundan yer altına saklarlar ve rastgelen gaddar ya da çocuklar kendilerini aşağılamak için şamar vurarak ellerinde avuçlarında bulunanı gasp ederler ve ibadetgâh olarak köşede bucakta gizli bir yerleri olup oralarda korkarak sessizce ibadet ederler, bulurdu. </p>
			<p class="mg025">Halbuki Araplar İspanya’yı fethettiklerinde önlerine geçmeye set olacak kimse yoktu. Mutlak galip olarak bunca memleketi ele geçirmişti. Bu şekilde Hıristiyan halkla imzaladığı anlaşmalar sadece inayet ve ihsan kabilindendi. </p>
			<p class="mg025">Hal böyleyken, sonraları nice karmaşa ve tehlikeye düştükleri halde de vermiş oldukları sözde durduklarına, İspanyalıların ise bu memleketleri Araplardan geri almaya başladıklarında adım adım mevkilere tesadüf ettiler. Her birinin istilâsı için bunca can ve mal sarfına mecbur oldularından herhangi yeri alacak olurlarsa Müslüman ahaliye vermeyi taahhüt ettikleri ayrıcalıklar hakkında çekişe çekişe ve işlerine gelen şekilde pazarlık ederledi. </p>
			<p class="mg025">Sonra anlaşmayı ihlâl anlamına gelen bir hadise çıkmamışken birçok mahalde -ki Müdeccerleri vatanlarında rahat bırakmayıp sefil ederek Kaştale’nin doğu cihetinde bulunup Arapların Endülüs’ü zaptettikleri esnada ayak bastıkları taşlık mevkilere sürdüler- haklarında her türlü insaniyetsizliği ve merhametsizliği uygulamakan geri kalmadılar. Buna nazar olunduğunda, İspanyolların ne kadar cahil ve terbiyesiz oldukları, Arapların mertlik ve medeniyet derecesinin hangi rütbede olduğu zâhir olur.</p>
			<p class="mg026">* * *</p>
		</div>
</body>
</html>