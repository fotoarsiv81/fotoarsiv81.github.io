<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-99</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-95">Yönetim</h1>
			<p class="mg052">Hükemâ-yı mütekaddimîn demişlerdir ki; yüksek himmet iyi bir sıfattır ki, gidişinin önünde aklî zorluklar ve nazarî imkansızlıklar engel olamaz. Bu özellik insanın övgüye değer sıfatlarının hepsini kapsadığından, sahiplerinin kalbinde hırs, tama’, garez ve rekabet gibi tehlikeli hastalıklar yol bulamaz. </p>
			<p class="mg025">Bundan dolayı, bu sıfat ile vasıflanan her memur, ıslahıyla yükümlü bulunduğu zimmeti altında olan işlerde her ne kadar bozukluk, perişanlık, mâniler ve zorluklar görürse görsün, sıkılmadan imkanları ve gücü yettiğince hayr için çalışır. Zira insanlık vazifesini bilen bir insan için, cinsine mutluluk sebebi olacak bir hayra delil ve alet olmaktan fazla dünyada hırs ve arzu duymaya değer bir lezzet olmadığından, bu nevaleden tadı damağında kalmış olan hakikatbilir filozof her zaman himmet meşalesini kendisine yol gösterici yapar. Ama bu lezzetten bihaber olan, âlemdeki zevk ve huzuru, mecnunluk ve nefsi yüceltmeden ibaret, diğerlerine refah nedeni olmak için kendini yormayı da abes bir hareket zannederek ilk önce işe noksan himmetle başlar . Bu mevkiden işteki karışıklığa baktığında gözünde büyüyüp kendini o kadar aciz görür ki, iyilik tarafından görmeyi ümit etmemesinin yanısıra, fikirlerine zıt görünen himmet sahiplerini mecnun, kendini âlim zanneder. </p>
			<p class="mg025">İşte İspanya kıtasında başgösterip, idarenin dizginleri himmet elindeyken pekçok asırlar bu kıtayı tamamen içine almış olan İslam devleti sonraları küçüle küçüle avuç içi kadar bir köşede sıkışıp kalmıştı. O zamanlarda devam eden Hıristiyan taassubundan görmediği belâ, uğramadığı sıkıntı kalmadı. Önü düşman, arkası deniz olduğundan, bir dış yardımla da kuvvet kazanması mümkün olmamıştı. Hal böyleyken Benî Ahmer hanedanından gelen birkaç melikin büyük himmetle çalışmalarıyla şu kadarcık zamanda bunca zor mevkiler arasında bulunan insanların ayak basmadığı ormanlar bağ ve bostan, vahşi yatağı olan dağlık bölgeler cennet gibi tarlalar olmuştu. Ticaret ve sanayi inanılmayacak derecede ilerlemişti. </p>
			<p class="mg025">Bu duruma bakıldığında bu yüksek himmet sahibi zatlar daha mümkün ve müsait bir zamanda rahat ve emin bırakılmış olsalar akılların almayacağı iyilikler yapmaya muvaffak olacaklardı. Fakat Gırnata’nın mutlu görüntüsü V. Muhammed’in hayatı boyunca yani 794 senesine kadar ittifakla devam etti. Güya mum ışığı ve ölüm alâmeti olan hastalık sonu sıhhat gibi bir hal oldu. Çünkü bu sene Melik Muhammed yaşlılık zamanına geçtiğinden, Celil olan Rabbın rahmet menziline yürüdü.</p>
			<p class="mg025">Veliahtı olan Yusuf, bahsedildiği gibi babasının bıraktığı yerden tutup mülk ve milletin durumunu ilertletmek için çalışmışsa da, bazı iç ve dış mânilerle isteğine ulaşamamıştı. Kendinden sonra yönetim tahtına çıkanlardan III. Yusuf’tan başka bu idarenin yürütülmesine muktedir kimse çıkmamıştı. Saltanat işleri garez sahiplerinin elinde karmakarışık ve talan olmuş, mülk ve raiyetin durumu aynı arap saçı gibi karışık ve perişan olmuştu.</p>
			<p class="mg025">Avrupa tarihçilerinden biri der ki: Bazı tarihçiler vefat eden Kaştale Kralı Henri’nin ölümünü melik V. Muhammed’in suikasti sonucu olduğunu söylerler. Güya hediye olarak göndermiş olduğu zehirli bir ayakkabıyla zehirlenmiş olduğunu iddia ederlerse de, güvenilir ne kadar tarih varsa hepsi bu rivayetin aslı olmadığına şahadet ederler. Bu havadis, olsa olsa Henri’nin hastalığının bu hediyenin geldiği güne tesadüf etmesi nedeniyle çıkmıştır. Çünkü Henri önceleri kardeşi zâlim Petro’yu hançerle idam etmişti. Böyle gaddarlık ve hıyanetle arzularına nâil olanların cezasız kalmayacaklarının âdetten olduğu düşünülüyordu halk arasında. Onun vefatının da böyle bir gaddar eliyle olmasi ihtimal dahilindeydi. Bu nedenlerden dolayı Melik Muhammed gibi akıllı, merhametli, olgun bir insandan böyle kötü bir hareketin meydana gelmiş olmasının mümkün olmadığını tasdik ve ispat ederler.</p>
			<p class="mg026">* * *</p>
		</div>
</body>
</html>