<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-62</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-58">Ebu Abdullah Muhammed Bin Yusuf Bin El-Ahmer’in Tahta Çıkışı</h1>
			<p class="mg052">İbni Hud’un vefatıyla heveslileri dağılmıştı. Bu nedenle Kurtuba’yla çevresi Hıristiyanların eline düştü. Ahalisinin evsiz barksız kalması Emir Ebu Abdullah Muhammed bin Ahmer’in taraftarlarının çoğalmasına sebep oldu. Bunun üzerine El- Meriyye memleketi de kendine bağlı olan yerlerle beraber kendisine tabi oldu. Hükümetinin idaresi, gereği gibi genişlemiş ve bir Müstakil idare oluşturulmasına istidat doğmuştu. Emir 635 senesi ramazan ayında Gırnata’ya girdi. Halkın ileri gelenleri ve ahalinin ittifakıyla hükümete seçilerek tahta çıkarıldı. Bu yönetimin kapsadığı hudutlar, denizden El-Cezire’nin orta taraflarına ve karadan da Luşe, Cehn ve Hoşkar topraklarına kadar uzanıyordu. Belensiye hâlâ Cemil bin Ziyân’ın elindeyse de Aragonlular’ın kuşatması altındaydı. Mursiye, Lekane, Oryovale, Elhama, Lurga, Şengile valileri ve sahipleri de bağımsızdı. </p>
			<p class="mg025">İşbiliye ile Karmune de İbni Hûd’un vefatından sonra Muvahhidler’den merhum Yakub El-Mansur’un çocuklarına tâbi olmuştu. Bir saltanat ki, yapısı zorbalık ve şiddet üzere kurulmuş ola... Az zaman içinde kuvveti kaybolup yıkıldığı gibi; reaya ve tebanın rızası, hoşnutluğu, muhabbeti ile kurulan hükümet yapısının da gittikçe kuvvet ve istikrar kazanıp çok zamanlar, payidar olduğu misallerle sabittir. İbni Ahmer’in de teşkiline muvaffak olduğu devlet ve hükümet bu kaide üzerine tesis edildi. Tüm halk kendisini şevkle saltanat makamına çıkartarak melik ve milletin mutluluk sebeplerinden olan boyun eğme ve itaat konularında dayanışma içinde olduklarından, bu hükümet İspanya kıtasında ve bunca tehlike arasında iki yüz eli sene kadar hüküm sürdü.</p>
			<p class="mg025">İbni Ahmer, ilmin yaygınlaştırılmasını, devlet ve meliklik esaslarını, reaya ve tebayı mutlu etme kaidelerini bilen bir şahıstı. İspanya’nın, Müslüman halkının tavır ve ahlakına hâl ve ihtiyaçlarına tamamıyla vakıf olduğundan tahta çıkışında “takdîmü’l ehem ale’l mühim / en mühim, mühimden önce gelir” kaidesini uygulayarak, memleketini dıştan gelebilecek tecavüzlerden korumak için ilk önce sınırdaki, diğer memleketlerdeki ve Gınata’daki istihkâmları tamir edip kuvvetlendirdi ve içlerine gereğine göre koruyucu askerler yerleştirdi. Yeniden iki takım asker tertip etti. Bir takımını özel hizmetinde bir takımını da öteki şehir ve kasabaların alınması işinde istihdam etti... Bunlara ‘beyt-ül-mâl’den maaş ve görevler tahsis ederek, mümkün mertebe emniyet-i umumiye ve zabıta-i belediye gibi önemli bir konuyu başarmış ve lakaplarına Galip Billah ünvanını ilave edip sikke ve sancağına da “La galibu illallah (Allah’tan başka galip yok)” ibaresini nakşettirmiştir. Bundan sonra bu ibare Gırnata hükümetinin resmî alâmeti olarak kullanıldı.</p>
			<p class="mg026">* * *</p>
		</div>
</body>
</html>