<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-141</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-136">Buluşlar </h1>
			<p class="mg052">İnançlı Arap milleti, gerek fıtratlarında mevcut olan kabiliyet cevheri ve gerek medeniyetlerinin nizamı gereğince donandıkları terbiye, tabiatlarının muhafaza ettiği bunca ilmin ihya edilmesine neden olup, onunla beraber pekçok yararlı şeylerin icadına da vesile olmuştur. </p>
			<p class="mg050"><strong>Çalar Saat:</strong> Avrupa tarihlerinin hepsi müttefiktir ki, mekanik yani duru harekete dair çark ve alet imali sanatında İslam milleti zamanın istidadlarından daha ziyade ilerlemişlerdi. Çalar saatin ve diğer vakit belirlemeyle alâkalı alet ve edavat İslam yönetiminin ortaya çıkışıyla beraber zuhur etmişti. </p>
			<p class="mg025">Başlangıçta Avrupa’da bu şekildeki bir saat, Abbasi halifesi Harun er-Reşid’in Kral Şarlman’a gönderdiği hediyelerin arasında görülmüştür. Bu hediye bir çalar saat ve gayet süslemeli bir satranç takımıyla birçok meyve ve sebze resimlerinden ibaretti. O zamana kadar Avrupalılar böyle bir saati ve meyve ve sebze resimlerini bilmediklerinden herkeste bir şaşkınlığa yol açtı. </p>
			<p class="mg025">Avrupalı tarihçilerden biri der ki: “Farz edelim bahsedilen saat ölçü ve suyun hareketine has olan yalnız bir aletle hareket etsin veyahut sadece su saati olsun. Pirinçten yapılan on iki tane yuvarlağı yine o madenden yapılmış bir tasın üzerine belirli bir hesapla birer birer düşürüp bu şekilde on iki saati belirlerdi. Bundan anlaşılır ki Araplar eski olan kum satinden ve güneş saatinden başka vakit belirlemek için alet icad etmişlerdir.” </p>
			<p class="mg025">Fransalı tarihçi Veyardo, tarihinin ikinci cildinde der ki: Çalar saatin Arapların icadlarından olduğunu kimse inkâr edemez. Hatta Haham bin Yamin’in seyahatnamesinde, Şam’da gördüğü bir çeşit çalar saate dair beyan ettiği tafsilata bir müddet inanılmamıştı. Bunlar efsane hükmünde tutulmuşken bu tafsilat sonradan ele geçmişti. Tercüme edilen meşhur tarihçi Abdüllatif’in tarihinde de bulunduğundan, artık gerçek olduğunda şüphe kalmamıştır. Abdüllatif bu saati İbni Cebir’den nakl ile bu şekilde beyan eder. </p>
			<p class="mg025">“İbni Cebir’in rivayetine göre, Curum kapısından taşraya çıkıldığında karşıya gelen avlunun duvarındaki kemervari bir yerde tepsi tarzında bakırdan mamul iki dönen cisim vardır. Her birinde gündüz ve gece saati hesabı üzere on iki tane küçük kapılar vardır. Saat başı o kapılardan iki tane bakırdan yapılmış atmaca kuşu boyunlarını dışarı çıkarırlar. Gagalarında tuttukları bakır yuvarlakları önlerinde bulunan taslara bırakırlar. Bu hareketi bir şekilde hoş ve güzel icra ederler. O taşlardan o derece güzel bir ses çıkar ki, sihir zannedilir. Bu yuvarlaklar taslara düşünce altındaki delikten kaybolur. Atmacanın göründüğü kapı da kapanır. İşte bu durum gündüz on iki saatte tamam olur. Bu kapıların hepsi birer kere açılıp kapanıncaya kadar devam eder. Sonra gece olduğunda başka bir temaşa daha ortaya çıkar. Çünkü bahsedilen iki dönen cismin içine aldığı kemerde on tane bakır daire daha vardır. Her birinde birer billur tertip edilmiş ve bunların arkalarında gök saati düzeneği üzere su vasıtasıyla hareket eder birer fanus konularak her saatin bitiminde fanusun muntazam hareketi icabınca ışığı öndeki billurla tamamen buluşur. Ve oradan bakır dairelere akseder. Bu durum ikinci saattte öteki dairede ve üçüncüde diğerinde meydana gelir. Valhasıl gün bitimine kadar bu dairelerin her biri nöbetle ışık saçar. Bunun idaresi için bir adam görevlidir. Alât ve edavatı düzenleme ve atmacaların tasa bıraktıklarında delikten kaybolan yuvarlakları yerlerine koyma hizmeti ona verilmişir.” </p>
			<p class="mg025">Abdüllatif, tarihçi Per Matin’in yazdığı kitapta çalar saatin vasıflarını pek çok Arapça kitapta görmüş olduğunu beyan eder. Tercüme ettiği Arapça ibarelerin anlamlarına uygun olması için kendi ibaresinde onu bütün eşek arılarını harekete geçiren çalar saat manasında olan (Orloj Otomat) tabiriyle ifade etmiştir. </p>
			<p class="mg025">Tarihçi Kond da, 700 tarihlerinde Gırnata’da Melik En-Nasr’ın bilgisi dahilinde olan Abdullah bin er-Rakım adındaki ilim sahibi bir hekimin bu hareketli aletlerin tanzimi ilminde asrında tek olduğunu ve yıldız imiyle alâkalı pekçok alet ve edavat, özellikle o zamana kadar misli görülmemiş süslü çalar saatler icad etmiş olduğunu beyan etmiştir. </p>
			<p class="mg025">İşte deliller çalar saatin Arap icadlarından olduğunu ispat etmeye yeterlidir. Şimdi bu saat pandul tabir edilen kepçeli cinsinden mi yoksa rakkaslı mıydı, bunun araştırılması lazımdır. Mekanik ilminde asrının tek şahsı olan Hekim Edvar Bernar’ın eserlerinde, bu şekilde kepçeli saatle vakit belirlemenin ilk önce Araplardan çıktığı araştırılıp bulunduğundan, artık bu icadı kâh Hekim Galile’ye, kâh Öyken adlı filozofa isnad ile İtalya ve Flemenk halkının şimdiye kadar yaptıkları iftiharın çalıntı olduğu belirlenmiş oldu. Bu iftihar konusunu hak sahibi olan İslam milletine iade etmelidirler. Veyardo’nun sözü burada tamamlandı. </p>
			<p class="mg025">Yazıldığı gibi mekanik biliminde olan maharetleri gereğince Araplar muharebeleri ve tecavüzleri def etmekte kullanmak için pekçok mükemmel alet icad etmiş oldukları doğrudur. Fakat bunlar o zamanlarda düşmanın cehaletine mukabil yapılmış bir takım ufak tefek şeylerdir. Şekilleri ve özellikleri mevcut kitaplarda yazılmıştır. Ancak Avrupa tarihçilerinden bazıları Arapça kitaptan naklederek Muvahhid meliklerinden Abdülmü’min zamanında meşhur mühendis El-Hac İlyas Ya’yiş marifetiyle Melik Abdülmü’min’in cami-i şerife gidişinde ve dönüşünde binmesi için özel olarak hareketli bir mahal ve cami-i şerif içinde de yüksek bir minber icad edildi. Bu hareketli mahalin bazı çarklar ve diğer aletler vasıtasıyla araba gibi kendi kendine yürüdüğünü ve bu minberin de özel edevatla yapıldığı, buraya hatip gireceği için kapısının kendiliğinden açılıp girdiğinde kendiliğinden kapandığı tarihlerde yazılmıştır. </p>
			<p class="mg050"><strong>Kâğıt:</strong> İnsanın ürettiği ilim ve fennin ard arda gelen çağlarla ortadan kaybolmaması için yazılmaktan başka çaresi olmadığı kesindir. Halbuki İslam’ın ortaya çıkışından önce Kuzeym tabir edilen güderi nevinden bir cins deriden başka üzerine yazı yazılacak sayfa yoktu. Bununsa fiyatının yüksek olması nedeniyle halkın birçoğu alamadığında ilimlerin çoğu hayat aktıkça ortadan kayboluyordu.</p>
			<p class="mg025">Kağıt ve kırtas denilen varaka İslam’ın ilk zamanlarında ortaya çıkmıştır. Bunun ortaya çıkışı ve duyulması, Avrupa’ya hangi tarihte ve kimin vasıtasıyla ne taraftan geldiği hususları çok zamanlardan beri Avrupalı tarihçiler arasında kavga konusu olduğu halde Mişel Kaziri gelip Escorial kütüphanesinde bulunan Arapça evrakları Latinceye tercüme ederek bu yararlı sanatın da medeni ilimlerde Avrupa’ya üstad olan İslam milletinden çıktığını bulmuş ve artık ihtilaf ve kavgaya mahal bırakmamıştır. Mişel’in araştırmasına göre, kağıt yapımı Çinlilerin eski icadlarındandır. Çin’de uzun zamandan beri ipek kozasından kağıt yapıldığı herkesin ittifakla kabul ettiği bir konudur. </p>
			<p class="mg025">Kağıt, Çin’den Semerkant’a ve oradan Hicaz’a, sonra da Endülüs’e ve Avrupa’ya getirilmiştir. Çünkü Semerkantlı tarihçi Ali bin Muhammed, hicretin 30. senesi Semerkant şehrinde bu şekilde ipek kozasından kağıt yapmak için bir ticarethane açarak icad ettiği ve tarihçi Gazaleddin Ebu’l Kasım el-Basri de hicri 85 senesinde Arapların Semerkant’ı fethedip kağıdın yapım şeklini orada öğrenmiş olduklarını beyan etmiştir. </p>
			<p class="mg025">Semerkant’ın fethinden üç sene sonra Mekke ahalisinden Yusuf Ömrü isminde bir zatın pamuktan kağıt imali sanatını Mekke’ye getirdiği ve Araplara öğrettiği de tarihçi Muhammed el-Gazali’nin kitabında geçer. Fakat koza yerinde pamuk lafzı yazılmıştır. Hicaz topraklarında ipek nadir, pamuk ise çok boldu. Bundan Yusuf Ömrü’nün pamuktan kağıt yapımını kendi icad etmiş olduğu manası çıkarılır. </p>
			<p class="mg025">Mağrib fatihi Musa bin Nusayr’ın İspanya’ya ayak basmasıyla bu sanat da onunla beraber geldi. Fakat orada ipek ve pamuğa nisbetle keten ve kendirin bolluğu vardı. Kağıdı bunlardan çıkarmak usulü meydana geldi. Önceleri Şatebe şehrinde bir kağıt fabrikası inşa edildi. Az zaman sonra da Belensiye’de, sonraları diğer büyük beldelerde de yapılmaya başlandı. Fakat hepsinden çok Şatebe ve Belensiye fabrikalarının çıkardığı kağıtlar makbul ve meşhur oldu. Kağıt imali bu şekilde Endülüs’te 700 tarihlerine kadar Müslümanlar arasında meşhurken Kaştale krallarından X. Alfons zamanında İspanyollar bunlardan öğrenip Fransa’ya ve sonra İtalya, İngitere ve Almanya’ya nakledildi. Bazılarının araştırmalarına göre ilk önce İspanya’dan İtalya’ya geçti ve ilk kağıt fabrikası orada kuruldu. </p>
			<p class="mg025">Kâziri der ki: Endülüs’ün Müslüman halkı bu sanatta çok ilerlemiş, basit yazılarını mükemmel kağıtlar üzerine bir nevi saf ve berrak sabit mürekkeple yazmışlardı. Ama celî yazılara Kuzeymi kağıt tercih edilirdi. Yazıya ziyadesiyle itina gösterdiklerinden onları türlü boya ve nakışlarla süslediler. Hatta kullandıkları boyalar o derece güzel renkli ve parlaktı ki, bakıldığında ayna gibi insanın yüzü görünürdü. </p>
			<p class="mg025">İşte bu araştırmadan anlaşıldığı üzere kağıt Çin memleketleri sanayisindense de olgunluk mertebesine İslam milleti elinde ulaşmıştı. Avrupa’ya Arapların himmetiyle girmiş olduğundan bu hususta da Avrupalılar Müslümanlara teşekkür borçludurlar. </p>
			<p class="mg050"><strong>Barut:</strong> Harb ve kıtal ki nev-i beşer için yakışmaz bir daimi ayıptır. Bundan beş yüz altı yüz sene öncesine gelinceye değin muharebeler kılıç, ok ve mızrak gibi alât-ı câriha [kesici aletler] ile icra olunmakta iken, barut tabir olunan patlayıcı maddenin [terkib-i mahv’ın] icadı insana az külfetle binaları yıkma kolaylığını öğretmiştir. İşte bu bileşimin icadını Almanyalılar miladi tarihin on dördüncü asrında bulunan Botold adlı rahibe İngiltereliler de Oksford Tabibi olan koloniye atfederlerse de asıl mucidinin Araplar olduğu sabittir. Çünkü barutun Fransa, İtalya ve İngiltere’ye miladi tarihin 13. asrın sonlarında geldiği ve Müslümanlar arasında ise daha önce kullanıldığı tarihî delillerle ispatlanmıştır. Hatta Mısır emiri Melik Salih’in başkâtibi olan Amrû, on üçüncü asrın başında yazdığı tarihte, bu çeşit harp aletlerini tarif ederek içinin barut ile doldurulduğunu ve atıldığı sırada çok büyük bir gürültü çıkarak içinden bir buhar bulutunun çıktığını ve tesadüf ettiği yerleri yıkıp yerle bir ettiğini anlatmış ve barut tozu tabirini böylelikle açıklamıştır. </p>
			<p class="mg025">Petersburg’da eski Asya eşyalarına ait özel müzede olup 13. yüzyılda yazılmış bir Arapça kitapta da, barutun ve tüfek imalatı ile kullanımının yazıldığı sırada, “barut on dirhem, kömür iki dirhem, kibrit bir buçuk dirhem olarak bunları karıştırdıktan sonra topun üçte biri kadar doldurulsun ve topu patlatmak için bu miktardan fazla koymazsın. Çarkla buna ağaçtan bir top yaparsın ki büyüklüğü ağzına göre evvela onun içine zikrolunan karışımı zorla koyduktan sonra üzerine ok ittirirsin. Sonra topun ağzına ateşlersin ve atacağın yere dikkat edersin” diye yazılmıştır. Bu ibarede barut sözü güherçile mânâsında kullanılmıştır. </p>
			<p class="mg025">Hicri 601 senesinde Muvahhidler dönemi emirlerinden Muhammed Ya’kub, Afrikiye’de bulunan bir şehirde saklanan bazı asi şahsiyetleri kuşattığında o vakte kadar misli görülmemiş bir nevi ateşli alet vasıtasıyla taş ve demirden çok büyük gülleler atarak şehri tahrip etti. </p>
			<p class="mg025">Miladi 1248’de Saint Ferdinando, İşbiliye şehrini kuşatma altına aldığında mahsurlar tarafından bazı ateşli silahlarla atılan tanelerin insan ve hayvan gibi tesadüf ettiği şeyleri delip geçtikleri ve ondan dokuz sene sonra Kral X. Alfons Nila şehrini kuşattığında yine mahsur kalanlar tarafından ateşli silahlarla düşman askerine yıldırım misali ateşler yağdırıldığı İspanya tarihçilerinin kitaplarında yazılıdır. Ancak bu muharebelerde Arapların kullandıkları ateşli silahların ne şekil ve görünüşte olduğu bilinmemektedir. Fakat zikredilen tarihlerden sonraki muharebelerde âdet üzere top ve tüfek kullandıkları ve bu usulü ilk önce İspanyalıların hemşehrileri olan Araplardan ve diğer Avrupalılarında İspanyollardan görüp almış oldukları tahakkuk eder.</p>
			<p class="mg025">11. yüzyılda İşbiliye emiri ile Tunus emiri arasında bir deniz muharebesi meydana geldi. Bu muharebede Tunus gemilerinden delikli demir aletler ile pek çok gürültülü ateşler atmış olduğunu tarihçi Rahip Petro yazmıştır. Ve 12. yüzyılda Arz-ı Mukaddes üzerine yürüyen Kuruvazad takımından Kral Don Lui maiyetiyle Mısır’a hücum eden bir fırkanın da Dimyat’ı istila ettikten sonra Mısır üzerine yürürken Nil nehrinin kenarında bir gece Müslümanlarla harbe kalkışarak üzerlerine ateşli aletlerle ateşler yağdırılmış ve hatta suyun içinde de yanan korkunç ve tehlikeli yıldırımlar görülmüş olduğundan da tarihçi Jevanobel bahsetmiştir. Bunlara bakılırsa top, tüfek ve humbara gibi şeylerin Araplarda icad edilip kullanılmasının ismi geçen tarihlerden daha eski olması gerekir. </p>
			<p class="mg025">Mösyö Lebri, tarihinin dördüncü cildinde, barutun 1326 miladi yılında İtalya’da öğretildiğini iddia eder ise de bundan mucidin İtalyanlar olması anlaşılmaz. Belki Araplar 11. yüzyıla kadar Sicilya’da ikamet ettikten sonra gerek orada ve gerek Napoli’de bir hayli yerleşik Müslümanlar bırakmış ve bunlar birkaç asır daha oralarda kalmış olduklarından, İtalyanların barutu yine onlardan öğrenmiş olmaları kesindir. </p>
			<p class="mg025">Doğu bilimlerine aşina olan Mösyö Reynold ile topçu zabitlerinden Fave’nin miladi 1847 senesinde neşrettikler kitapta, top ve tüfek için kullanılan barutun ve topun mucidinin Araplar olduğunu ve şu kadar ki güherçileyi tasfiye ile barut bileşiminin imali sırasında olan tehlikeyi ortadan kaldırmak gibi sonradan ilave edilen bazı düzenlemelerin Araplar tarafından olmasını ve eski Yunanlıların eserlerinde görülen bazı patlayıcı bileşimlerin barut olduğunu iddia etmişlerken, sonraları 1850 senesinde bahsi geçen kitap üzerine neşrettikleri ekte bulunan son araştırmalarında gerek barutun ve gerek top ve tüfeğin icadı Mısır veyahut Ber’ül Şam tarafından Arap kavminden çıkmış olduğunu, güherçilenin çıkışı ve patlayıcı maddelerde kullanımı ilk önce Çin’den çıkmışsa da bu şekilde terkip edilip kullanılmasında Arapların başarılı olduğunu tasdik ve itiraf ederler. </p>
			<p class="mg025">Tarihçi Veyardo der ki: “Barutun ve topun mucidinin Araplar olduğunu on sekiz sene önce Fransa’da hiçbir müellif bu görüşte bulunmadan önce ben ilan etmiştim Şimdi Reynold ve Fave gibi araştırmacıların araştırmalarının özü de beni tasdik ve teyid ettiğinden kendimi mutlu addederim.” </p>
			<p class="mg025">Velhasıl kimya tabir edilen eşyanın tabiatı ilmi Yunan felsefesinin eserlerinde katre iken İslam filozoflarının eline geçtikten sonra yayılıp derya olmuştur. 400’lü 500’lü yıllarda ise Endülüs, Bağdad, Mısır ve Şam taraflarında Müslüman âlimler çok fazlaydı. </p>
			<p class="mg025">Kimya ile ilgili tecrübelerle tıp ve hikmete dair hesapsız faydalı şeyler icad edilmiş olduğundan ve bahsedilen tarihi delillere nazaran barutun ortaya çıkış zamanı ve yayılması da bu asırlara denk geldiğinden ya tesadüfen veyahut doğru bilgiler üzerine araştırma sonucu olarak barut bileşimi bunların himmetiyle meydana gelmiş olmasından ve özellikle kibrit, güherçile ve neft gibi yanıcı maddelerle en çok Mısırlılar meşgul olduklarından her nekadar top ve tüfeğin ortaya çıkışı sonradan olsa da diğer hususlar için elbette şu bileşimin ya Mısır veyahut Endülüs’ün Müslüman bilginlerinin icadı olduğundan şüphe duyulamaz. </p>
			<p class="mg025">Çünkü şu araştırma tamamen Avrupalı tarihçilerin eserlerinden toplanmış şeylerdir. İslam eserlerinden Avrupalıların ellerine geçen kitaplar ise çok azdır. Şahane ve büyük şehirlerin ülkesi ve belki büyük hilafet merkezi kütüphaneleri layıkıyla araştırılsa buna dair daha köklü bazı eserler ve bilgilerin elde edilebileceği güçlü bir umuttur. </p>
			<p class="mg026">* * *</p>
			<p class="mg026">—DÖRDÜNCÜ CİLDİN SONU—</p>
		</div>
</body>
</html>