<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-102</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-98">Muhammed El-Yesâri’nin Yeniden Tahttan İndirilmesi ve Üçüncü Defa Çıkışı</h1>
			<p class="mg052">Bu şekilde Muhammed en-Nasr el-Yesâri ikinci defa tacına kavuştu. Bu durum Kaştale askeri yardımıyla kolaylıkla meydana gelmişti. Kral Don Jan’ın Gırnata üzerinde hakkı olabilirse de İslam memleketlerindeki ihtilal ve karışıklık, Melik en-Nasr’ın akıl ve fikirce zayıf olduğu bilindiğinden Kral bu miktara kanaat etmeyerek Gırnata idaresinin sonradan Kaştale hükümeti himayesine girip vergi vermesini teklif etti. Bu işe;</p>
			<p class="mg067"><em>Bir damla suyun var, ırmak istersin</em></p>
			<p class="mg065"><em>bir ev bağışlar, bir şehir istersin</em></p>
			<p class="mg052">gibi bir mâni oldu. Halbuki Gırnata idaresi henüz bu kötü seçime mecbur olacak kadar aciz değildi. Devlet işlerini bilenler Melik’e red cevabı vermenin gereğini ihtar ederek nasihatte bulundu. Bu şekilde kral tarafından gelen sefire halini beyan etti. Harp için gerekenler ihtiyat maksadıyla hazırlanmaya başlandı.</p>
			<p class="mg025">Beri tarafta Kaştale Kralı hükmü altında zannettiği El-Yesari’den ummadığı bu cevabı alınca çok gücendi. El-Yesari’yi nankörlükle suçlayarak intikam almak niyetiyle sınırlara asker göndermeye başladı. İki tarafın askeri arasında defalarca kavga ateşi yandı. Çok zamanlar sınır sakinleri karmaşa ve keşmekeşe maruz kaldı. </p>
			<p class="mg025">Bu aralık Melik’in akrabalarından Yusuf bin el-Ahmer, Müsta’riblerden bir şahısla gizlice kral tarafına haber gönderdi. Eğer kendisinin Gırnata tahtına çıkmasına yardım ederse talep edilen himayeyi kabul edip vergi bile vereceğini vaad etti. Kral için şu zamanda böyle bir teklifi bin can ile kabul etmek vacipti. Gırnata idaresi öteden beri kendisinin tabiiyeti altındaymış gibi derhal El-Yesari’nin azledilip yerine Yusuf’un atandığını ilan etti. Bundan sonra bir miktar asker de göndermesi üzerine Yusuf bu asker ve diğer taraftarlarının kuvvetiyle Gırnata’ya hucüm etti. En-Nasr’a galip gelerek Elhamra sarayına ayak bastı. Fakat altı ay sonra yani 835 senesi şevvalinin on üçüncü gününde vefat etti. </p>
			<p class="mg025">Bahsedilen karışıklıklar arasında Malaka şehrine kaçmış olan Muhammed en-Nasr el-Yesari, çocukların geliş gidiş tahtası gibi Gırnata’ya çıkagelip yeniden küçük büyük herkesin ittifakıyla hükümet tahtına seçildi.</p>
			<p class="mg026">* * *</p>
		</div>
</body>
</html>