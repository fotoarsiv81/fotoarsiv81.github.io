<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-116</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-112">Gırnata’nın Durumu ve Ebu Abdullah Es-Sağir</h1>
			<p class="mg052">Bu esnada yalnız Gırnata ayakta kalmıştı. Önceki olaylarda saldırılar yapan Hıristiyan askerleri önünden kaçan sayısız Müslüman Gırnata’ya toplandı. Bütün han, ev ve dükkânlar doldu. Bunun dışında, aile ve çocuklarıyla sokaklarda sefil bir şekilde yatıp kalkan binlerce insan daha vardı. </p>
			<p class="mg025">Beyza şehrinin ve ardından Ez-Zağal’in tasarrufunda bulunan livalar ve eyaletlerin düşman eline düştüğü haberleri aralıksız olarak geldi. Bundan sonra coşkun bir deniz gibi gelen Hıristiyan askerine engel olacak bir yer kalmamıştı. Tehlike kapıya dayanmış olduğundan, herkesi bir korku ve telaş sarmıştı. Öteden beri halk Es-Sağir’den hoşnut değilken bu hadiseler üzerine bütün bütün kendisinden yüz çevirmişlerdi. Elhamra Sarayı’nın etrafında alenen hakaret etmeye cesaret edip, “Din ve imanını, saltanat tahtını kâfirlere sattı. Allah belasını versin, lanet olsun!” sözlerini kendisine duyurmaktaydılar.</p>
			<p class="mg025">İşte bu müthiş karışıklık arasında Ferdinan tarafından Es-Sağir’e bir elçi gelerek, imzalamış oldukları anlaşmayı hatırlattı. Yani amcası Ebu Abdullah tâbi olmayı kabul ederek memleketini terk etmiş olduğundan, muahede gereği Gırnata’nın tesliminin lâzım geldiğini yâd etti. Halbuki Gırnata’da zihinlerdeki karmaşanın yüksek mertebede olması nedeniyle bu aralık bu konunun icrası mümkün olamayacağından, Es-Sağir’i bir şaşkınlık kapladı. </p>
			<p class="mg025">Bu durumda Gırnata’da halkın düşünceleri şiddetli galeyandaydı. Es-Sağir burasının Kadis ve Elmeriye memleketleri gibi kolaylıkla teslim edilmesinin mümkün olamayacağından bahsederek, vaadinde durması için bir miktar mühlet verilmesi gerekeceğini beyan etti. Kral ise adalet ve insaniyetle donanmış bir kişi değildi. Asıl maksadı, her ne yolla olursa olsun Gırnata’nın istilâsından ibaretti. Es-Sağir’in bu cevabını verdiği sözde durmama mânâsına yorarak hemen ilân-ı harp etti. </p>
			<p class="mg025">Bazı güvenilir tarihçilerin rivayetlerine göre, Es-Sağir’in krala verdiği cevap hakikaten aczinden dolayı değildi. Belki rakibi olan Ez-Zağal’in ortadan kaldırılmasıyla Arap padişahlığı ünvanı münhasıran kendinde kalmış olduğundan, bu bahaneyle Kaştale hükümeti üzerine bir muharebe yapmak ve önceki durumlara dayanarak kendi hakkında olan kötü düşünceleri düzelterek saltanatını güçlendirip istiklal kazanmak niyeti üzerine kabul edilmiş bir tedbirdi. Buna bahsedilecek haletle bahane gösterdi.</p>
			<p class="mg025">Derler ki, Elhamra’da hapsedildiği sırada bahsedilen cevabı Ferdinan’a gönderdikten sonra, hudut memuru olan Kont Tandila tarafına güvenilir bir adamını gönderdi. Eğer bir miktar askerle Vega sahrasına yürüyecek olursa, kralın gönlünde yatan suretin en iyi şekilde yerine getirilmesini kolaylaştıracağını beyan etti. Kont da bu hileye düştü. Kış ortasında toplayabildiği askerle Vega çölüne doğru hareket etti. Beri taraftan Es-Sağir yeterli miktarda süvari alarak karşısına çıktı. Ansızın yaptığı bir hücumla hepsini perişan etti. Çok sayıda ganimet ele geçirerek Gırnata’ya döndü. Bu hareketiyle halkın emniyet ve itimadını kazandı.</p>
			<p class="mg025">Kral, Es-Sağir’den ne böyle bir hareket meydana gelmesini ve ne de önceki durumlar üzerine Es-Sağir’in halkını kendinden hoşnut edeceğini kesinlikle ummazken, bu haber ulaştı. Halbuki bu aralık Fransa hükümetiyle meydana gelen bir sınır kavgasından dolayı o tarafa asker sevketmek gerekmişti. Beyza muhasarası esnasında çok büyük masraflar için her yirmi günde bir tahsil edilen nakdî yardımdan dolayı Kaştale memleketleri halkının güç ve takatleri kalmamıştı. Şimdi Gırnata ile de bir sorun çıkmaması için Es-Sağir’le uzlaşma tarafını tercih ederek, kendisiyle önceden görüşülen ahidname hükümlerinden fazla olarak Kadis ile diğer bazı yerlerin Es-Sağir tarafına terk edilmesi ve Gırnata ahalisine verilecek her nevi teminat ve yardım karşılığında El-Beyzain mekiinde bir miktar Hıristiyan askeri bırakılmasına muvafakat gösterilmesi istekleriyle Gırnata’ya bir sefir gönderdi. Daha önce Hıristiyanlar tarafından işgal edilmiş olan ve Gırnata’nın ambarı derecesindeki Badol kalesi, Cebel-ül Beşer’in kilidi gibiydi. Es-Sağir onun geri alınması için hareket etmek üzereyken yolculuk sırasında gönderilen elçi ulaştı. Kendisine verilen görevi eda ettikten sonra Badol kalesinin alınmasında da beraber bulunmuştu. </p>
			<p class="mg025">Bu tekliflere Melik tarafından red cevabı verilerek sefir geri gönderildi. Kral Ferdinan’ın kızgınlığı iki kat daha arttı. Sabrı taştı. Tüm emirlerin ve zabitlerin toplanmasına vakit yoktu. Hemen kendisi yanında bulunan birkaç seçkinle İşbiliye’den çıktı. Diğer zabitler ve bahsedilen hudut memuru Kont Tandila yolda kendisine yetişti. Bu durumda Mevkaleyn mevkisine vardıklarında, iki yüz süvari ile bizzat Ebu Abdullah Ez-Zağal ve yüz elli atlı ile de yeğeni Seyyid Yahya gelerek samimiyetlerini arz ettiler. Bu heyet ile, o asırda güzellikte ve gelişmişlikte bir misli daha olmayan Vega sahrasına ulaşıldı. On iki gün çevreyi yağma ve tahrib ederek burayı iştigal ettiler. Birkaç harp ve çarpışmadan sonra bir hayli asker kaybedildi. Es-Sağir’e halkı arasında tekrar itibar kazandırılarak Elhemedan kalesine iki yüz, Romane mevkisine de aynı miktarda muhafız bırakılıp yine Mevkaleyn’e dönüldü.</p>
			<p class="mg025">Elhemedan Gırnata’nın güneyinde olup, Kral tarafından Ez-Zağal’e terk edilen mevkilerdendi. Romane hısnı da bu seferde Seyyid Yahya’nın hilesi ve tedbirleri sonucu ele geçirilmişti. Şöyle ki, Yahya, Kaştale süvârisinden yanına aldığı yüz kişilik Müslüman elbisesiyle kaleye geldi. Güya Hıristiyan askerlerinden kaçarak sığınmak istediklerini ifade edince, kalede Yahya’yı tanıyan kimse bulunmadığından sözlerine aldanıp Gırnatalı zannederek hepsini içeri aldılar. Yahya içeri girdiğinde muhafızlarının silahlarını aldı. Henüz kalbinde kalmış olan bir zerre insaniyetin sonucu olarak öldürmekten vazgeçerek hepsini Gırnata’ya gönderdi. Bu sadık hizmeti ile kendisini kralın ihsan ve lütuflarına mazhar etmiş oldu.</p>
			<p class="mg025">Ez-Zağal ile Yahya’nın bu şekilde vatan ve milletleri aleyhinde olarak kralın hizmetinde bulunmaları ve Ez-Zağal’in krala bıraktığı Elmeriye ve Kadis şehirlerindeki İslam mabedlerinin anlaşma hilafında kiliseye dönüştürülmeleri, halkın Ez-Zağal hakkında olan önceki iyi niyetini husûmete dönüştürmüştü. Bundan dolayı gerek Gırnata’da gerekse bahsi geçen mahallerde bunlara hakaretler edildi. Minberler ve hutbelerde lânetler okutulmaya başlandı. Bu aralık Gırnata Meliki Es-Sağir, El-Hemedan kalesine hücum etti. Orayı alıp tahrip ettikten sonra Saloberna üzerine gitti. Elmeriye vadisinde bulunan Müslüman sakinleri, taraflarından adamlar göndererek Melik’e tâbi olup yardım istediler.</p>
			<p class="mg026">* * *</p>
		</div>
</body>
</html>