<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-60</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-56">Kurtuba’nın İstila Edilişi</h1>
			<p class="mg052">Kurtuba şehri Müslümanların elinde bulunan mühim mevkilerin en büyük ve en önemlisiydi. Emevi devletinin yıkılışından beri pekçok İslam hükümeti gelip geçmişti. Her emir bulunduğu yeri yönetim merkezi kabul ettiğinden, Kurtuba çoğu zaman katılan eyaletlerden itibar gördü. Özellikle de sınırdan hayli içerde bulunduğundan din düşmanlarının oraya kadar ilerlemesi ihtimalden uzak görünmüş olduğundan, bir dış düşmanın ortaya çıkışında mukabeleye kâfi miktarda ne asker ne de mühimmat ve zahire ihtiyatından eser yoktu. </p>
			<p class="mg025">Bundan daha fazlası, önceden bahsedilen üç emirin bir diğeri hakkında seçtikleri düşmanca tarzın doğal olarak tâbi olan insanlara da sirayet etmesiydi. Bu durum bütün halkları selamet ve birlik yolundan uzaklaştırdığı gibi Kurtuba’nın reislerini de itibar kazanma ve kâr etme sevdasıyla birbirinin aleyhine düşürmüştü. Bunların arasında fayda sağlama, rüşvet, rekabet hususları bir derece daha ilerlemişti. İçlerinde gerektiği zaman halktan lazım gelenleri bir yere toplayıp yabancıları def ederek yakınlarını himayeye muktedir kimse kalmamıştı. Faraza kalanlarda varsa ecnebilerin çokluk ve muzafferiyetinden meydan bulamayıp yok hükmüne girmişti. </p>
			<p class="mg025">İşte Kurtuba bu haldeyken Kral Ferdinando yanına toplanan bir miktar askerle yavaş yavaş sokulmaya başladı. Şehrin önlerine gelinceye kadar Kurtubalılar’dan karşılık veren bir hareket görmediğinden hemen kuşatmaya başladı. Kurtuba ahalisi ise İbni Hûd’un başka tarafa gittiğini haber aldı. Kendilerini kuşatan Hıristiyan askeri, hücum edememekteyse de birkaç aydan beri dışarıdan bastırarak yolları kapatmıştı. Bir taraftan da yardım gelme ihtimali kalmamış olduğundan çaresizce şehrin teslimine karar verdiler. </p>
			<p class="mg025">Ferdinando savaş yapmadan Kurtuba’ya sahip olacağı haberini aldığında büyük bir sevinçle beraber halkın zayıflık derecesini de anladı. Irkçılığı harekete geçti. Bu fırsatı dinine açık bir hizmet ortaya koymak için kullanmaya niyet etti. Ahalinin canının kurtulmasını, yalnız üzerlerindeki elbiseden başka şey götürmemek üzere şehri terk ve tahliye etmeleri şartına bağladı. İşte bu insafsız şart, misli görülmemiş tahammül edilmesi zor bir teklifti. Kuşatan askerler de şehrin sakinlerinin yarısı kadardı. </p>
			<p class="mg025">İslam ahalisi uzun zamandan beri huzur ve rahata alışmış oldukları halde, karakterlerinde atalarından mayalandıkları hamiyet ve gayret cevheri kalmamış olduğundan bu zilleti şehadet nimetine tercih ederek muvafakat göstermişlerdir. Hepsi mülklerini, eşyalarını ve evlerini terk edip ağlayarak feryat ve figan ederek sefil bir şekilde etraftaki İslam memleketlerine hicret ettiler.</p>
			<p class="mg026">* * *</p>
		</div>
</body>
</html>