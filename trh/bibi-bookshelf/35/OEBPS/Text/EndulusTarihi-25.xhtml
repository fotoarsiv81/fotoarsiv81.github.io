<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-25</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-21">Süleyman Mütegallib’in Zamanı </h1>
			<p class="mg052">Kurtuba ahalisinin Mütegallib’in aleyhinde ve def edilmesi çaresine bakmakta olduklarına adı geçen vâkıf oldu ve bütün memuriyetlere adamlarını tayin etti. Ahaliyi zâlim muamelerle korkutmaktaydı. Onlar da şeklen itaatkâr gibi görünüp kinlerini gizlemek maksadıyla Süleyman’ın ismine Müsteîn Billâh ünvanını ilave ettiler. </p>
			<p class="mg025">Bu şiddet ve korkutma ile Kurtuba görünüşte itaat altına alınmış ise de Süleyman halktan emniyeti kalmayarak Beytü’z Zehra’ya çekilmeye mecbur olmuştu. Kurtuba şehrinde Abdulcabbar’ın gizli taraftarları da önceden Afrikiyeliler ile Endülüslüleri tefrikaya düşürüp aralarına kin ve düşmanlık tohumları atmış oldukları gibi bu defa da Afrikiyelilerin ittifaklarını kırmak ve aralarında fesat çıkarmak niyetiyle Süleyman’ın yeğeni Mervan’a eğer yardım edip Süleyman’ın elinden ahaliyi kurtarabilir ise saltanat ve taca nail olacağını vaad etmişler ise de bu niyet ve hareketleri bir şekilde meydana çıkmıştı. </p>
			<p class="mg025">Bunlardan elli nefer idam edilip Mervan da ele geçirilince isteklerine nâil olamadılar. Süleyman bahsi geçen olayda Muhammed’e galebe etmişse de Hıristiyanlar tarafından meydana gelen askeri yardıma sebep olduğuna dayanarak Muhammed de Süleyman’dan intikam almak için uygunsuz bir yol seçerek, Berşelune memleketinin kontu Reymond ve Orcel kontu olan Armango ile dayanışma anlaşması imzalayarak isteklerinin husûlünün kolaylaşması zımnında onlardan yardım istedi. Bunlar ise her ne suretle olursa olsun İslam’ın tefrikasıyla yönetimlerinin zaafına ve çöküşüne sebep olabilecek konuda ellerinden gelen desteği esirgemediklerinden, bu olayı da bulunmaz bir fırsat ittihaz ederek derhal on bin güzide Kaştaleli Hıristiyan toplayarak zikri geçen kontlarla birlikte Muhammed’in tedarik etttiği otuz bin Müslüman leşkerine iltihak ederek Kurtuba şehri üzerine doğru yola koyuldular.</p>
			<p class="mg025">Bu durum Süleyman’ın malûmu olarak, Kurtuba ahalisinden emniyeti olmadığından sadece Afrikiyeli bir miktar askerle şehirden çıkıp on saat mesafede bulunan Ukbetülbekr adlı mahalde muharebeye girişmişse de, mukavemet edemeyerek geceleyin bir miktar askerle kaçarak Beyt’üz-Zehra’ya vardı. Bu anda kıymetli olan eşyayı gaspederek Afrikiye tarafına geçmek üzere Cebel-i Tarık’a doğru yöneldi. </p>
			<p class="mg025">Beri tarafta Muhammed bu olaydan haberdar olarak süratlice Kurtuba’ya girip yönetim tahtına yeniden nail olduğunda, vakit geçirmeden Süleyman’ı Afrikiye’ye geçmekten alıkoymak için peşine takıldı. El-Cezayir’e yakın bir yerde ona yetişti. Halbuki Süleyman’ın askeri dinlenmiş olduğundan meydana gelen çarpışmada Muhammed’in tarafı mağlup ve perişan oldu. Hatta Orcel Kontu Armango ve diğer Hıristiyan reislerin çoğu telef oldular. </p>
			<p class="mg025">Muhammed, eşyaları yüklemiş halde Kurtuba’ya kaçtı. Orada sığınmak maksadıyla mevkiyi kuvvetlendirmeye süratle girişti. Gece ve gündüz ahaliye derin hendekler kazdırmış, savunma için gerekli şeyleri tamamlamaya mümkün mertebe çalıştırmış ise de önceki gün kendi hükümetini bin can ile arzu eden ahali âdetleri üzere bugün onun idaresinden hoşnut değillerdi. </p>
			<p class="mg025">Bir yandan da Hişam’ın sâdık yakınlarından ve Eskalon kökenli Vazi’ul Âmiri bu aralık hâcib atanmıştı. Bahsi geçen şahsın ise Zaklebi askerlerince bilinen nüfuzu ve din düşmanı olan Hıristiyan ile ittihad edip Müslümanlar üzerine sevk etmiş olması Arapların reisleri arasında olan itibarını artırmıştı. Muhammed’den ahalinin hoşnutsuzluğu iki kat daha artmıştı. </p>
			<p class="mg025">Çoğunlukla azamet ve şevketin gereği olan galibiyet ve muzafferiyet her ne kadar halkın gözünde yönetici olan kişi hakkında ifası lazım olan saygı ve itaati artar ise de tam tersi olarak şansızlık da bir o kadar melikleri itibardan düşürüp ahaliyi zail ettiği tecrübeyle sabittir. Buna binaen, her ne kadar Kurtuba şehri güçlü bir kale oluşturulmasına tahsis edilmiş ve çağrılan askerler için Tuleytula, Merda ve Sarkosta valilerine gerekli emirler gönderilmiş ise de Muhammed bin Abdülcabbar hakkındaki önceki hüsn-ü nazar değişmiş ve nüfuzunda etki ve eser kalmamıştı. Gönderilen emirlerin hükümlerinin yerine getirilmesine memurlar tarafından önem verilmemişti</p>
			<p class="mg025">Bu cihetle İbni Abdülcabbar düşmanına karşılık verecek askerden ümitsiz olmasının dışında bu ana kadar sadakatte bulunan ‘asâkir-i hassa’sı arasında da nifak ve başkaldırı alâmetleri zuhur etmeye başladı. Vazi’ul Âmiri de bu durumun düzeltilmesini görmezden gelmişti. Belki şu durumu, içinde yatan arzularla alâkası olan maksadın icrası için vesile ittihaz edilmişti. Bir taraftan daha ziyade şiddetlenip karışmasına neden olacak amiller hakkında harekete geçmişti. Bir taraftan da Muhammed’in kalbine korku ve telaş düşerek meydana getireceği olay için akar ve halkın idraklarını hazırlamaya çalışıyordu. Bu cihetle olayı başlatmayı kolaylaştırmış oluyordu. Muhammed’de her yüzden üzüntü ve keder başgöstermişti. Vâzi’ul Âmiri bu fırsatı kaçırmayıp herkes bu karmaşa ve telaş ile meşgul iken 401 senesinde melik Hişam bin Hakem’i kapatıldığı hapisten çıkarttı. Onu caminin minberinde cemaata göstermesiyle bu haber her tarafa ulaştı. Memleketin ahalisi fevc fevc camiye hücum ederek büyük bir sevinç ve saygıyla Hişâm’ı saraya getirip yeniden hükümet tahtına çıkardılar.</p>
			<p class="mg026">* * *</p>
		</div>
</body>
</html>