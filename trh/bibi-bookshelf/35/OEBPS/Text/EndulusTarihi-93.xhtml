<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-93</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-89">Yusuf Ebu’l Haccac’ın Katledilmesi ve V. Muhammed’in Tahttan İndirilmesi</h1>
			<p class="mg052">Bahsi geçen olaylar üzerine Hıristiyanlarla imzalanmış olan ateşkes müddetinden istifade eden Gırnata meliki Yusuf Ebu’l Haccac, mülki ıslahatlar ve iç düzenlemelerle uğraşarak vakit geçiriyordu. Hicri 755 senesi Şevval’inin ilk günü cami-i şerifte namazını eda ederken, deli bir kişi hançerle vurup onu şehit etti. Cumhurun ittifakıyla yerine oğlu V. Muhammed hükümet tahtına oturdu. </p>
			<p class="mg025">Melik V. Muhammed de babası Yusuf gibi hak ve adaletle davranan, çok merhametli ve gayretli, cesur, vakur, olgunluk sahibi ve olaylara vakıftı. Tahta çıkışının hemen ardından Kaştale yönetimiyle babası arasında imzalanmış olan ateşkesi tasdik edip yeniledi. Kaştale hükümetinin o esnada Aragon hükümeti üzerine açtığı seferde savaş gemileriyle yardım ederek ittifak ve dostluğu kuvvetlendirdi. Beş sene boyunca yönetiminde rahat ve huzur, zevk ve mutluluğu kendisine haram ederek hiç durmadan teba ve raiyetin durumlarının düzeltilmesine ve babası Ebu’l Haccac’ın usûlü üzere şehir ve memleketlerin imarı için güç sarfediyordu. Ancak kendisinin yetim kardeşi olup nimet ve ihsanlara boğulmuş olduğu halde yönetme hırsıyla dolu olan İsmail’in annesi, oturmakta olduğu Cennet’ül Ârif adlı mükemmel saraya kanaat etmeyip oğlunu hükümet tahtına çıkararak Elhamra sarayı üzerinde de tasarruf sahibi olmak emelini taşıyordu. Bu konunun yürütülmesinde İsmail ile akrabasından Ebu Said ve diğer bazı garez sahipleri de fikir birliği içindeydiler.</p>
			<p class="mg025">760 senesi ramazan ayının 28. günü bu fesatçı topluluğu içinden yüz kişi fedakârlık yapıp canlarını vermek pahasına maksada ulaşmakta güç sarfetmek üzere karar verdiler. O günün akşamı geceleyin merdiven dayayarak arka taraftan Elhamra’ya girmeye cesaret ettiler. Aralarında kararlaştırdıkları bir işaret vasıtasıyla kapı tarafını tutmuş olan müttefiklerinin de bilgisi dahilinde o taraftan hücum ettiler. İsmail’in padişahlığını bir avazda ilan ettiler. </p>
			<p class="mg025">Bu karışıklık arasında V. Muhammed bir şekilde firara yol buldu. Oğlu ile beraber hazırlanan atlara binerek kaderlerine boyun eğmeyi seçtiler. </p>
			<p class="mg067"><em>yıldızın geri dönüşünde, istikameti vardır</em></p>
			<p class="mg065"><em>güneşin batışından sonra da doğuşu vardır</em></p>
			<p class="mg052">mazmûnunu doğrularcasına Kadis şehrine gittiler. Bu şehrin halkı onu melik ve emir sıfatlarıyla iyi bir şekilde karşıladı. Himaye ve sadâkat vazifelerini layıkıyla yerine getirdiler.</p>
			<p class="mg026">* * *</p>
		</div>
</body>
</html>