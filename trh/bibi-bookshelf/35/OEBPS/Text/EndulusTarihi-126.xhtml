<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-126</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-122">Gırnata’nın İstilâsı ve İslam Devletinin Yıkılması</h1>
			<p class="mg052">Şehrin teslimine karar verilen gün –ki Benî Ahmer devletinin son günüdür. O gece sabaha kadar Elhamra ve El-Beyzain sarayları, şehirdeki bütün evler feryatlarla matemgâha dönmüştü.</p>
			<p class="mg025">Seher vakti Melik Ebu Abdullah hanedan ve yakınlarını hazinede mevcut olan altın, gümüş, kıymetli eşya ve mücevhelerden ne varsa toplayarak büyük bir kervan hazırlayıp Cebel-ül Beşer tarafına gönderdikten sonra, kendisi şehrin ve hazinenin anahtarlarını ve elli süvariyi yanına alarak sultanlığını tebrik etmek için Ferdinan’ın ordusuna gitti. Ebu Abdullah uzaktan görününce Kral Ferdinan karşılamaya hazırlandı. O da kralın baktığını görünce saygı gösterip atından inmek istedi. Ancak Ferdinan razı olmadı. Tekrar atına bindi. At üstünde görüştüler. </p>
			<p class="mg025">Himaye usûlü üzere Ebu Abdullah, kralın sağ elini öptü. Kral da teselli etmek maksadıyla elinden tutup, “Dünya devleti için üzülmek abestir. Sultanlığın bir gün son bulması âdettendir.” dedi. Ebu Abdullah da buna karşılık, “Mal ve mülkümüz, devlet ve tebamız, merhametiniz ve insafınıza kalmıştır. Önceden yaptığınız vaadlerin güzel bir şekilde yerine getirilmesini rica etmekle beraber, Endülüs ve Gırnata’da sekiz yüz seneden beri hüküm süren İslam hükümetinin geride kalan alâmeti olan işte bu anahtarları takdim ederim.” dedi. Bu esnada Hâcib Ebu’l Kâsım anahtarları krala teslim etti. O da dönüp kraliçeye verdi. </p>
			<p class="mg025">Şanssızlığa uğrayan Melik’in yaptığı umitsiz konuşma, kraliçeyi merhamete getirdi. “Mukavele hükümlerinin harfiyen uygulanacağında şüpheniz olmasın. Bundan sonra muhabbetimiz ve dostluğumuz asla yok olmayacaktır.” dedikten sonra rehin olarak tutulan oğlunu getirip teslim etti. Ebu Abdullah bunca seneden beri yönettiği Gırnata’ya düşmanının şenlik yaparak girdiğini görmemek için hemen orada kral ve kraliçeye veda edip Cebel-ül Beşer’in yolunu tuttu.</p>
			<p class="mg025">İspanya tarihlerinin çoğunluğunda yazılıdır ki, Ebu Abdullah Es-Sağir bu şekilde dağ yolunu tutup Badol tepesine çıktığında şu anda İspanyollar arasında “Arab’ın ah ettiği mahal” diye meşhur olan mevkiden son defa olmak üzere dönüp Gırnata’ya bakarak “Allahuekber” diye yürekten bir ah çekti. Gözlerinden pişmanlık gözyaşları akmaya başladı. </p>
			<p class="mg025">Bu durumu validesi Aişe gördüğünde, “Ağla, ağla, namussuz alçak! Çünkü vatanını ve saltanatını yiğitçe koruyamadın. Şimdi sana karılar gibi ağlamak yaraşır.” diye serzenişte bulunmuş, Ebu Abdullah da bu sözlere çok üzülüp, “Ey valide, bu felaketlerin benim başıma ve halkın başına gelmesine birinci sebep sen iken şimdi herkesten evvel beni ayıplayan da sen oldun. Vallahülazim eğer senin bu sözü söyleyeceğini zamanında bilseydim, cesedimi Gırnata toprağında bırakıncaya kadar çalışırdım” demiştir.</p>
			<p class="mg025">Bazı tarihlerin beyanına göre Ebu Abdullah es-Sağir mukavelenin öngördüğünce kendisine verilen topraklarda bir müddet ikamet ettikten sonra Hıristiyanların baskıcı tavırlarına ve belki kendi yakınlarının ve etrafındakilerin her gün gösterdikleri aşağılayıcı hareketlerine dayanamayıp amcası Ebu Abdullah ez-Zağal’in yolundan giderek elindeki araziyi seksen bin Kaştale altınına krala satıp Fas emiri Mela Ahmet bin Merin’in yanına sığınmıştı. Kendi yönetim merkezinin korunması için bir kere elini kaldırmamışken, Emir’in tahtını koruma uğrunda bir muharebede yaralanarak ukba alemine göçmüştür.</p>
			<p class="mg025">Beri tarafta şehrin anahtarları teslim edildiği gün Kanunusâni’nin altıncı günüydü. Gırnata’nın kapıları açılıp fırka fırka İspanya askeri girdi. Derhal ne kadar kale ve siper varsa asker bırakılarak zaptedildi. Şehrin halkı üzüntüsünden evlerine kapandı. Çoluk çocuk, erkek kadın, başbaşa verip bangır bangır ağlamakta olduklarından, Gırnata adeta bir cenaze evine dönmüştü.</p>
			<p class="mg025">İspanyalılar şehre girdiklerinde halktan hiç kimseyi meydanda göremeyince çok şaşırdılar. Kral tarafından Gırnata mutasarrıfı tayin edilen Kont Tandila ile Büyük Kardinal Don Petro Gonzales hepsinden önce Elhamra’ya girdi. Kardinal, sarayın en yüksek yerine haçı, Kont da diğer yüksek yerine Kaştale bayrağını dikti. O bayrağın dalgalandığını Kral Ferdinan ve Kraliçe İzabel gördüğünde hemen yere kapanıp Cenab-ı Hakka şükrettikten sonra şehre girmek için büyük bir alay tertip ettirdi.</p>
			<p class="mg025">Bütün devlet erkânı, emirler, zabitler, askerlerle kral ve kraliçe Elhamra Sarayı’na ulaştılar. Şu anda mevcut olan büyük divanhanede duran hükümet tahtına çıkarak bey’atlerine gelen memleket büyüklerini kabul ettiler. </p>
			<p class="mg025">Bundan sonra nihayetsiz şenlik topları atılıp sevinç gösterileri ve şenlikler yapıldı.</p>
			<p class="mg067"><em>Birine şahlık pâyesi</em></p>
			<p class="mg066"><em>birine denizde balık verirsin</em></p>
			<p class="mg067"><em>Kim, ne diyebilir sana</em></p>
			<p class="mg065"><em>Çünkü Padişan sensin, istediğini yaparsın</em></p>
			<p class="mg025">Tarihçi Voyadu der ki: Bu şekilde bir fırka Arap evladının Hicaz topraklarından kalkıp hiç bilmedikleri ve görmedikleri yerler iken kâh kılıç ve mızrakla kâh tatlı sözlerle iki sene zarfında fethedip ele geçirdikleri yerleri, İspanyollar bunca zahmetle sekiz yüz senede geri alabildiler. </p>
			<p class="mg025">Bununla beraber, onların sayesinde görülen medeni faydalar ve insani güzelliklerin teşekkürünü ve böyle yüce bir kavim hakkında kendilerinin sonradan ettikleri barbarlıkların dehşetini hâlâ Avrupa halkının kalplerinden çıkaramadılar.</p>
			<p class="mg026">* * *</p>
			<p class="mg026">—ÜÇÜNCÜ CİLDİN SONU—</p>
		</div>
</body>
</html>