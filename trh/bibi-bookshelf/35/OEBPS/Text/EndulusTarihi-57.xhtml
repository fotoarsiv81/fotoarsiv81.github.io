<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-57</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-53">İspanya’daki Karışıklıklar ve Benî Ahmer Devletinin Ortaya Çıkışı</h1>
			<p class="mg052">Bu esnada İspanya kıtasında bulunan İslam beldeleri başka başka üç büyük emirin idarelerine taksim edilmişti. Denye ve Belensiye’ye Benî Merdiniş’den Emir Cemil bin Ziyân; Cehn ve havalisine Emir Ebu Abdullah Muhammed bin Yusuf bin Ahmer; Mursiye, Kurtuba, Gırnata, İşbiliye ve Marde’ye de İbni Hud hükmediyordu... </p>
			<p class="mg025">Aragon Kralı Cekom Mayorka kuşatmasıyla uğraşmaktayken İbni Ziyân, Belensiye’nin sahibi Es-Seyyid Muhammed’in üzerine gitti ve Belensiye’yi elinden aldı. Es-Seyyid Muhammed, Cekom’a sığındı. Düşmanından intikam almak için kendisine yardım edilmesi umuduyla dinini bırakıp Hıristiyanlığı kabul etti. Ve Ehl-i İslam üzerine yapılan pekçok seferlerde kralın emrinde bulundu. Ancak bu fedakârlığı kendisini isteğine kavuşturamadı. Dünya ve ahireti ziyana uğradığı halde kabire girdi.</p>
			<p class="mg025">Cehn Emiri Muhammed bin El-Ahmer, övgüye değer halleri önceden bahsedilmiş, sevilen eserleri halk arasında haşre kadar arasında söylenmiş olan meşhur Hâcib Muhammed El-Mansur El-Amiri gibi güzelliklerle donanmış, ilim ve marifet, cesaret ve yiğitlikle bilinip güzel tedbir ve hareketlerinin sonucu ile Arcune, Kadis ve diğer bazı memleketleri de kendine tâbi ederek sonunda bahsedileceği gibi Endülüs’te Müstakil bir İslam hükümeti teşkil etmeye muvaffak olmuştu. </p>
			<p class="mg025">Bu hükümet iki yüz elli sene kadar devam etti. Mevcut tarihlere nazaran İbni Ahmer’in aslı ve soyunda üç rivayet naklolunur. Birisi kendisinin Abdülmü’min oğullarından olayları önceden anlatılan Yahya bin Nasır’ın kardeşi olmasıdır. Diğeri de ilk zamanlar Endülüs’e gelen Arap fatihlerinin çocuklarından olup, bu vakte kadar Arcune idaresinde olan hanedandan ayrılarak Muvahhidler devletinin çöküş zamanlarında, kendisini mânâ âleminde görerek hükümete nail olacağı şeklinde tabir edilen bazı rüyaları üzerine, Arcune ahalisinin onu kendilerine emir yapmış olmalarıdır. Üçüncü rivayet de aslı çoban olarak bazı haydutlarla düşüp kalkmakta iken cesareti hasebiyle başına birçok şahıs topladıktan sonra bir şekilde Arcune’ye kendini emir seçtirmiş olmasıdır. Fakat bunlardan sahteye yakın olan ikinci rivayettir.</p>
			<p class="mg026">* * *</p>
		</div>
</body>
</html>