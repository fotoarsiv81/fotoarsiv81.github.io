<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-74</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-70">Mursiye’nin İstilâsı</h1>
			<p class="mg052">Bundan sonra Kral Cekom, Oryovala [Avriyuvala] veylena, Kartacena, Lekane’yi de itaat dairesine dahil etti. Her birine Aragon askerinden muhafızlar bıraktı. </p>
			<p class="mg025">Alfons bu durumdan kuşkulandı. Cekom’un bununla, adı geçen memleketlerin üzerine sonradan hukuk davası gütmek niyetinde olduğunu anlayarak Aragonlular’ın yerine konulmak için Kaştale’den bir miktar asker gönderdi. Fakat iki tarafın askerleri hasetlik ve çekişmeden geri durmuyorlardı. Aragonlular sayıca fazlaydı. Kuşatılacak mahal olan Mursiye şehrinin de bunlara geçmesi düşünüldüğünden Kaştale Kralı Alfons, İbni Ahmer’le haberleşerek Beni Şakaylule’nin Melik İbni Ahmer’in itaati altına sokulması ve Mursiye’de başkaldıran Muhammed bin Hûd’un can ve mal emniyeti için söz verildikten sonra azledildi. Yerine Melik ünvanıyla biraderi Muhammed Ebu Cafer vazifelendirildi.</p>
			<p class="mg025">Mezheb ve dine bağlı olarak vergi eskisi gibi devam edecek ve hasılatın üçte biri, atanan Melik Cafer’e tahsis edilecekti. Buna mukabil Gırnata Meliki de Mursiye ahalisini Alfons’a tâbi kılmak için yardım edecekti. Fakat İbni Ahmer gerek kendi ve gerek oğlu için hiçbir zaman Mursiye üzerinde hak iddia etmedi. İhtilale sebep olanların memleketten kovulmalarına muvafakat göstermeleri şartıyla İbni Ziyade kalesinde bir sözleşme imzaladılar. Fakat Gırnata Meliki’nin aracı olmasına hacet kalmadan Kral Cekom Mursiye’yi kuşattı. Bazı imtiyaz şartlarıyla ele geçirdi. Alışkanlıkları gereği, şehrin içine girişinde anlaşmayı ihlal ederek ahali üzerine çok ağır bir vergi yükledi. Bundan sonra her nasılsa uyuşuldu. Mursiye’yi damadına bırakarak yalnız Oryovala [Avriyuvala] ve Legane ile diğer bazı mahalleri tasarrufu altında kaldı. </p>
			<p class="mg025">Biraz zaman geçtikten sonra, Kaştale Kralı Alfons, Mursiye’de bulunan Müslümanları dışında bulunan El-Recga mahallesine ve orada bulunan Hıristiyanları da şehre nakletti. Ancak Hıristiyanlar ziraat ve ticarete alışkın olduklarından, geçinmek maksadıyla kâh gasp kâh hırsızlık yoluyla İslam ahalisinin eşya ve mallarını almaktaydılar. Bunun için Müslümanlar her gün yönetime hallerinden şikayet ediyorlardı. Bunun üzerine, hırsızlığın önünü almak üzere El-Recga mahallesinin etrafına büyük bir duvar yapıldı. İslam ve Hıristiyanlar gerek alış verişte gerek diğer hususlarda birbirinden ayrıldılar.</p>
			<p class="mg025">Muhammed Ebu Cafer de Mursiye Meliki ünvanıyla El-Recga mahallesinde bir müddet oturdu. Onun vefatından sonra oğlu İbrahim Ebu Yakup, El-Recga Meliki ünvanıyla iktifa etti. O da vefat ettikten sonra yerine kimse melik olmadı. 708 senesinde kral tarafından El-Recga mahallesine bir Hıristiyan kâidi yerleştirildi.</p>
			<p class="mg026">* * *</p>
		</div>
</body>
</html>