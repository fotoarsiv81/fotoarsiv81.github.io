<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-76</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-72">Muhammed Bin El-Ahmer’in Vefatı ve Sultan Yakub’un Endülüs’e Gelişi</h1>
			<p class="mg052">Gırnata Meliki İbni Ahmer, yukarıda bahsi geçen Şakaylule oğullarını taat dairesine sokmak üzere yeterli miktarda askerle Gırnata’dan yola çıktığı sırada hastalandı. Hicri 671 senesinde, Kanunusâni’nin ondokuzuncu günü bu fâni karmaşa yerinden irtibatını kesti. Yerine oğlu II. Muhammed hükümranlık koltuğuna oturdu. Bazı kitaplarda yazıldığı üzere, bahsi geçen anlaşmada Gırnata melikinin çalıştırdığı hassa askerlerinin bir takımı Afrikiyeliler’den bir takımı da Endülüs yerlilerinden olmak üzere iki fırkadan oluşuyordu. Afrikiyeliler’in daima Merben kabilesinden veyahut Ziyan oğullarının çocuklarından bir büyük zabitleri Mesamde, Zenâte ve Sinhâce kabilelerinin soylularından da alışılagelmiş başbuğları olduğu gibi, Endülüs fırkası da yönetim hanedanından veyahut yüksek hizmetlerle meşhur zabitlerin dirayetlilerinden bağımsız bir amirin emrinde bulunurdu. İçlerine soyu sopu meçhul soysuz bir kimse kabul etmezlerdi. </p>
			<p class="mg025">II. Muhammed, aldığı güzel terbiye ve yaradılışındaki fetaneti gereği merhum babasının himmet elinin oluşturduğu tüm askerî ve mülkî nizamları değiştirmekten çok güçlendirilmesine çaba sarfetmiştir. Gelecek hadiselerden dolayı devletin kuvveti umulan mükemmel dereceye varmadıysa da İbni Ahmer’in bıraktığı raddeden aşağı da düşmedi.</p>
			<p class="mg025">Bazı tarihçilerin kavlince; II. Muhammed tahta çıkışından az müddet sonra samimiyeti perçinlemek için İşbiliye’ye giderek Kral Alfons’la görüşmüştü. Onun saygısına ve yüceltmesine mazhar olarak geri dönmüşse de, misafirlik esnasında kralın hanımı tarafından Şakaylule oğullarıyla bir sene müdetli bir ateşkes yapıldı. Bu sürede kendilerine dokunulmaması istenmişti. Bunun mânâsı İslam yönetiminde ihtilaf ve ihtilal kıvılcımlarının devamını talep etmek olduğundan, Melik görünüşte onayladıysa da aslında içten içe gücenmişti.</p>
			<p class="mg025">Bu durum üzerine bir müddet geçince, bir aralık Kral Alfons mesih milletinin emirlerinden oluşan mecliste bulunmak üzere Lion şehrine gittiğinden, hükümetinin merkezi hâkimsiz kaldı. Melik II. Muhammed bu vakti fırsat zamanı kabul ederek, Kaştale hükümetinin omuzlara yük olan himayesi altından kurtulmak tasavvurunu seçkin fikirleri içine almıştı. Fakat kendisinin mevcudundaki kuvvetler bu mühim konunun icra edilmesine kâfi olmayacağından, Merben oğulları sülalesi hükümetinden bir müddetten beri hükümdar olan Ebu Yusuf Yakub’dan yardım istedi. Gerektiğinde Afrikiye’ye geçmek ve gereken mühimmatı yerleştirmek için Ceziretül Hadrâ’yı da verip teslim edeceğini bildirdi. </p>
			<p class="mg025">Ebu Yusuf bu teklifi memnuniyetle kabul etti. Hicri 673 yılında, yüz yetmiş bin süvari ve sayısız piyadeyle Ceziretül Hadrâ’ya geçti. Beri tarafta da Şakaylule oğulları, Gırnata Meliki’nin Ebu Yusuf ile olan ittifakını duyduklarında Melik Muhammed’e sığınmaktan başka çare bulamadılar. Birlikte din düşmanlarıyla savaşmak üzere kendisinden aman ve af dilediler. Bu halde, ayrılık üzere bulunan İslam hükümetleri arasında ittifak ve dayanışma hâsıl oldu. Düşman memleketlerine üç koldan hücum etmek; yani Sultan Yakup Afrikiye askeriyle İşbiliye, Melik II. Muhammed kendi askerine bir miktar da Afrikiye askeri ilave ederek Cehn, Şakaylule oğulları da askerleriyle Kurtuba taraflarına yürümek üzere karar verdiler.</p>
			<p class="mg026">* * *</p>
		</div>
</body>
</html>