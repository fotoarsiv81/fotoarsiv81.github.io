<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-18</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-14">Beşinci Endülüs Meliki Muhammed Bin Abdurrahman’ın Zamanı</h1>
			<p class="mg052">Muhammed bin Abdurrahman bin Hakem, babasının yerine yönetim makamına çıktı. Fakat açıklanıp beyan edileceği üzere, türlü nedenlerle saltanat zamanında İslam yönetimi kuvvettten düştü. Beri taraftan da İspanyolların kudret ve iktidarı arttı. Bu durumda tarafların gücü eşitlenmiş oldu. Çünkü Müslümanlar önceleri İspanya’ya geldikleri zaman yıldırım misali müthiş bir süratle her tarafı feth ve ele geçirerek, Fransa memleketlerinin yönetimlerinin kıblegâhına kadar insanları bağışlayan yöneticiler olmuşlardı. </p>
			<p class="mg025">Böyle olduğu halde, yerinde beyan edildiği üzere, Asturiş Hıristiyanlarını kendi hallerine bırakıp ihmal etmişlerdi. Bu ihmalin bir sebebi, bunların sığınma mahali olarak kabullendikleri yerlerin elde edilmesi güç birtakım çorak dağlar ve verimsiz topraklardan ibaret olmasıydı. Müslümanlar ise verimli ve düz arazileri tercih ediyorlardı. Tabii ki oralara rağbet etmemişlerdi. Hem de Musa bin Nusayr’ın Şam Halifesi Süleyman’a tarif ettiği şekliyle bu memleketlerin ahalisi dağlarda keçi gibi cesur ve hafif ovalarda ise kadın gibi yavaş ve korkak olduklarından, sığındıkları yerlerden inmeye cesaret etmişlerse de, yenilerek geri çekilmeye mecbur olmuşlardı. </p>
			<p class="mg025">Kaçanı kovmak ve zayıfı öldürmek medeniyet ve İslam’ın içeriğine muvafık olmadığından, bunların ellerinde kalan bir miktar toprağı zorla almaya tenezzül etmeyip haklarında savunma muamelesi icra olunmuştur. Ancak hakir, küçük ve önemsiz görülen bu topluluk “Damlalar birleşir nehir olur / Nehirler birleşir deniz olur” mealince çevrede birer ikişer toplanan Hıristiyanlarla sonradan kuvvet kazanmıştır. Bir yandan da İslam dayanışmasının kuvveti, araya ayrılıkların girmesi ve birkaç günlük dünyada yönetimde yaşanan çekişmeler gibi dahilî musibetlere uğrayarak zayıflamıştı. “Bir kavmin başına gelen musibetler, başka kavimler için faydadır.” muktezası gereği, ötekiler maksatlarını gerçekleştirmek için fırsat yakalamış olduklarından, bu durum sonraları İslam yönetiminin Endülüs kıtasında çöküşüne sebep olmuştur.</p>
			<p class="mg025">139 senesinde Sarkosta valisi bulunan Musa bin Ziyad el-Cüdayi, Vizigot kökenli bir Hıristiyan dönmesiydi. İlbira [Elbira] kalesini, hıyanet ederek İspanyollara teslim ettiği Melik Muhammed’e ifade edilince, cezalandırmak kasdıyla Musa ve Tuleytula’da vali olan oğlu Lebine bin Musa görevlerinden azledildi. İkisi birden Asturiş, Beskay ve Navarra Hıristiyanlarıyla birleşip isyan ve fesad bayrağını açtılar. Küffar tarafından gönderilen yardımcı kuvvetlerle Tuleytula ve Sarkosta’yı müdafaa yeri olarak seçmişlerdi. Birkaç sene İslam askerlerini uğraştırıp buralardan atmaya kalkıştılar. Sonraları Musa vefat etmiş ve bahsedilen şehirler isyancıların elinden kurtarılmıştı. Sonuç olarak Tuleytula’nın güçsüz bırakılmasının nadir fayda sağlayacağı ve babası Abdurrahman’ın bu hususta vuku bulan hatası, her ne kadar Melik Muhammed’e beyan ve ifade edilmişse de, tesir edemeyip kalenin tamirine süratle başlamıştır.</p>
			<p class="mg025">Hicri 246 senesinde bir taraftan Franklar ve bir taraftan altmış adet gemiyle Malaka tarafına gelmiş olan acımasız Norman kavmi üzerine asker sevk edildi. İslam askerleri iki tarafta da zafer ve ganimet kazanmışsa da, diğer koldan Asturiş Hıristiyanları aleyhine gönderilen asker grubunda hezimet ve perişanlık alâmetleri başgösterdi. Bunun yanısıra Şelemenke ve Kurye şehirlerine kadar yerler düşman eline geçmiş olduğundan, Melik, Araplar’dan; öncü, merkez, sol, sağ ve arka isimleriyle beş fırkadan oluşan, Hamis tabir ettikleri büyük bir ordu oluşturdu. Bu orduyu cesaret ve yiğitliğiyle ün salmış oğlu Münzir maiyetine vererek Asturiş kâfirleri üzerine gönderdi. Cesaretli Münzir bu seferde Asturiş Hıristiyanları tarafından bundan önce istila edilmiş olan memleketleri alıp ele geçirmekle yetinerek geri dönmüşse de, bir buçuk sene sonra yani 249’da, alınan yerler tekrar düşmanın istilasına düçar olmuştur. Hatta Leşbune şehri dahi kuşatılma belasına giriftar olmuştur.</p>
			<p class="mg025">Melik Muhammed yanına yeterli miktarda süvari alıp bizzat kaledeki insanları kurtarmaya niyet etmiş, Cıllikiye dağlarına kadar Hıristiyanları tard ve takip etmiştir. Bundan sonra muzaffer bir şekilde Efratiye’ye geri dönmüştür. Yol esnasında Navarra memleketi sınırlarına yakın olan Ronda dağlarında haydutların reisi olan beldeleri koruyan keşif birliklerinin dahi yakalayamadığı putperest ve dinsiz Ömer bin Hafs adlı lanetli şaki, o taraflarda ne kadar haydut ve eşkiya varsa başına toplayarak Bertat dağlarına yakın Rota’ül Yahud adlı muhkem kaleye sığındı. Lerde şehrinde yönetim tarafından vezir tayin edilmiş rezil şahısın da adı geçen şehri bu hayduda teslim etmesiyle bu mel’un şakiler gasp, yağma ve hasarata cüret etmişler, yaptıkları bu kötülükler son raddeye gelmişti. </p>
			<p class="mg025">Melik Muhammed tafsilatla duyup öğrendikleri ışığında, refakatinde bulunan ordusuyla bunlar üzerine yönelmişti. Ancak bu eşkiya adam çok hilekârdı. Melik Muhammed’den af talebinde bulundu. Maiyetine asker verilmesi halinde mevcut olan avanesiyle birlikte küffar ile cenk ve muharebe edeceğini taahhüd ve beyan etmişti. Bunun üzerine Melik Muhammed yeğeni Zeyd bin Kâsım’ı bu haydut tarafına göndererek Kurtuba’ya geri döndü. Ancak mel’un haydut İbni Hafs, Melik tarafından gönderilen süvarilerin hepsini katl ve idam ettirmişti. Bu kötü ve dehşet verici haber Melik tarafından işitilince, bu melun taifesinin ortadan kaldırılması önemli işlerden addedilmişti. 253 senesinde oğlu Münzir’i bir miktar askerle bunların üzerine gönderdi. İftihar edilecek güzellikte olan Münzir de bu şaki topluluğu ve düşmanın emrindekileri perişan ve darmadağın etti. Bu lanete müstehak işlerin başı olan İbni Hafs mel’unu bir şekilde Fransa tarafına kaçarak ehli İslam’ın intikam kılıcından canını kurtarmış oldu. </p>
			<p class="mg025">Devletin hassas bünyesi zaaf illetine müptela olunca, bir müddetten beri elden geldiği kadar tedavisi ile uğraşılırken, bunca zarar ziyan ve tehlikeler elverir (yeter) iken,</p>
			<p class="mg067"><em>dehr (zaman) her yönden üzerine geldi</em></p>
			<p class="mg065"><em>bütün ümitlerini ve beklentilerini boşa çıkardı</em></p>
			<p class="mg052">neşidesince Melik’in şanssızlığı gereği başka türlü pekçok musibet, ezelî olan Allah’ın istek perdesi ardından yüzünü göstererek İslam yönetiminin zaafını arttırmıştı. Küffâr-ı Endülüs’ün de gayret, kuvvet ve mukavemetini sağlamlaştırdı. Çünkü bu esnada Cıllikiye’nin tamamen alınması için deniz emiri bulunan İbni Abdülhamit bir donanmayla Cıllikiye kıyılarına gönderilmişti. Halbuki bu sahillere varır varmaz, Allah’ın hikmeti bir fırtınaya tesadüf etmişlerdi. Gemiler birbirine çarparak parçalanmış, içindeki İslam askerleri rahmet deryasına gark olmuştu. Hıristiyanlar bu olaydan dolayı çok sevinmişler ve fırsat kollamaya başlamışlardı. </p>
			<p class="mg025">Asturiş kralı III. Alfons, Navarra kralının kuzeniyle evlenmiş olduğundan, aralarında müdafaa ve saldırıyla ilgili ittifak anlaşması imzalayarak tüm kuvvetlerini birleştirmişler ve İslam üzerine hücum etmişlerdi. Luzitanya ve Esteramador memleketlerini istila ile ele geçirmişlerdi. Daha sonra, meşhur Merida şehrine kadar ulaştılar. Bunların üzerine dahi bahadır ve övgüye değer Münzir gönderildi. Duru adlı nehre dökülen bir çayın kenarında toplulukların karşılaşmasıyla meydana gelen savaşta, İslam ordusu küffara nisbetle az miktardaydı ve savaşta Müslümanların seçkin atlıları öldürülmüştü.</p>
			<p class="mg067"><em>zafer, donanımlı ordularla kazanılmaz </em></p>
			<p class="mg065"><em>ancak saadet ve tevfik iledir</em></p>
			<p class="mg025">Afitab-ı zafer ve nusret [Allah’ın yardımı ve zaferin güneşi] İslam’ın ufkundan tulû’ etmiş ve pekçok müşrik asker, yükselen kılıçlara hedef olmuştu. Bu Allah’tan gelen savaşta küffar tarafından topraktaki çukurlara düşüp helâk olan askerler sayıca inanılmaz dereceye ulaşmıştı. Öyle ki, savaş meydanında kalan ölüler ancak onbir günde toplanıp kaldırılabilmişti. </p>
			<p class="mg025">260 senesinde tüm İspanya kuraklık, pahalılık belalarına müptelâ oldu. Bunun üzerine dermansız bir dert olan veba da her tarafı içine almıştı. Önceki belâya refakat ederek dünya halklarına belânın da belâsı olmuştur.</p>
			<p class="mg025">267 senesinde Şevval ayının yirmi ikinci günü de büyük bir zelzele olmasıyla dünya viran olmuştur. İşte bu birbiri ardına gelen musibetler sebebiyle sayısız insan fani hayattan ayrılmış ve topraktan elbiselerini giymiştir. Pekçok korunaklı ve büyük şehir, harabeye dönmüştür. Bu musibetlerin hepsi hükümetin zayıflaması sebeplerine son ilave olmuştu. </p>
			<p class="mg025">267 senesinde, önceden beyan olunduğu üzere İbni Hafs, Navarra Hıristiyanlarıyla birleşerek Sarkosta valisiyle Hoska kumandanını bozguna uğrattıktan sonra İber nehrine kadar olan memleketleri zaptetmişti. Bunun üzerine Melik Muhammed mükemmel bir ordu oluşturmuş, bu orduyu kendi idaresine almış, baştaki askerleri Münzir’in, sağ ve sol cenahları Abdurrauf ile İbni Rüstem’in, gerideki askerleri de diğer oğlu Secûne valisi Ebu Said’in emrine verdikten sonra savaş meydanında korku salmışlardı. İsyancılar bu muntazam kuvveti gördüklerinde sersem ve korkak bir halde dağlara doğru kaçmışlardı. Münzir bir miktar süvariyle bunları takib etti. Navarra köylerinden İbar adlı mahalde onlara yetişerek hepsini hayat nimetinden nasipsiz bıraktı. </p>
			<p class="mg025">Bundan başka İbni Hafs adlı şakiyi ve Navarra küffârının reislerini idam ederek intikamlarını almış oldular. İşte bu külfetsiz yardım hicri 269 senesinde meydana gelmiş, Müslüman askerler para ve ganimetlere mâlik olmuşlardır. Bundan sonra Melik, oğlu Münzir’i sınırlara bıraktı, kendisi de Kurtuba’ya döndü. Onu saltanata veli tayin edip, üç sene sonra hicri 272’de dârül sürûra yani mutluluk yeri olan cennete uçmuştur.</p>
			<p class="mg067"><em>nadide bir mücevher gibiydi</em></p>
			<p class="mg066"><em>o bu dünyada</em></p>
			<p class="mg066"><em>mum gibi olurdu düşman</em></p>
			<p class="mg066"><em>azameti karşısında</em></p>
			<p class="mg067"><em>sanki hiç yoktu</em></p>
			<p class="mg066"><em>hiç gelmemiş bu dünyaya</em></p>
			<p class="mg066"><em>rüya mıydı acaba</em></p>
			<p class="mg065"><em>uyan artık ey gönül</em></p>
			<p class="mg025">Merhum Melik, babası II. Abdurrahman gibi altmış beşe varmıştı. Saltanat müddeti otuz dört seneye erişti. Bahtsızlığı nedeniyle bütün vaktini o asırda meydana gelen türlü belâların izalesi ve ıslahına hasrettiğinden, kendisinin oluşturduğu medeniyetin geliştirilmesine yönelik hasenâtın icrasına zamanı olmamıştır.</p>
			<p class="mg026">* * *</p>
		</div>
</body>
</html>