<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-22</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-18">Melik II. Hakem İbni Abdurrahman-ı Sâlis Zamanı</h1>
			<p class="mg052">Melik ikinci Hakem, kırk yedi yaşında, 350 tarihi Ramazan-ı şerifinin üçüncü günü yani babası Abdurrahman’ın vefatından bir gün sonra Beyt’üz-Zehra’da saltanat ve hükümranlık tahtına oturdu.</p>
			<p class="mg067"><em>o, makamında bir güneş gibiydi</em></p>
			<p class="mg065"><em>hizmetçiler de etrafındaki yıldızlar</em></p>
			<p class="mg052">meali altında, padişahın etrafında şehzadelerle akrabası ve bunların arkalarında Endülüs, Afrikiye, Zaklebi has askerleri taifelerinin subayları ve karargâhında da hâcib vezirler, meşvere üyeleri ve onların halefinde beyaz elbise giyinmiş, omuzlarında silahı olan Zaklebi askeri ve Sudanlı hizmetlilerden oluşan iki saf üzere durup Endülüs ve Afrikiyeli has askerler dahi saray meydanında hürmetle durdukları bir şekilde devlet erkânı ve memleket büyükleri üstlerine biat ettiler. Ve o yere toplanan bunca halk bağırarak, boyun eğip itaat ederek yeni melikin ismine El-Mustansır Billah ünvanını da ilave etttiler.</p>
			<p class="mg025">Bu vecihle resmi biat gerçekleştikten sonra Abdurrahman’ın pak naaşı Beyt’üz-Zehra’dan çıkarılıp defnedilmek üzere alay ile Kurtuba’ya nakl olunurken, yollarda saflar oluşturan kalabalık ahali, babalarından ayrılmış yetimler misali “Ey fakirleri ve miskinleri kollayan, ey zâlimleri ve müşrikleri yok eden, ey din-i mübînin yardımcısı” feryadıyla ağlaya ağlaya üzüntülü ve bitkin feryatlarla çölü doldurmuşlardı. Sonra camiler ve diğer mevkilerde Melik Hakem’in tahta çıkışı ilan edilip güzel konuşan büyük şairler tarafından da Hakem’in meth eden nice kasideler, harika şiirler söylenerek sevinç ve sürur meydana geldi. Bu methiyelerin içinde İşbiliye valisi İsmail bin Bekr’in tanzim ettiği latif manzume herkes tarafından beğenildi. Hatta Roza adlı eserin sahibi Ahmet bin Ferç El-Cehni adlı şair divanında zikretmiştir.<sup><a class="footnote-link" href="#footnote-274-5" id="footnote-274-5-backlink">[5]</a></sup></p>
			<p class="mg025">Melik’in hükümetin ağır yükünü taşımasından dolayı önceki kadar ilim ile uğraşamayacağı nedeniyle zikri geçmiş olan kütüphanenin idaresini biraderi Abdülaziz’e vermiştir. Ulema ve hükemanın işlerini düzenleyerek himaye etmiştir. İçinde hükmi ilimler tedris olunan medreselerin nizam ve ahvali ile ilgilenmek hususlarını da diğer kardeşi Münzir’e havale etti. Melik’in özel emriyle, İspanya ve Afrikiye tarihini telif etmiş olan Vadi’ül Hicâra’lı Muhammed bin Yusuf, Endülüs’ün meşhur nazik kişilerinden şair Muhammad bin Yahya, Endülüs’te nüfusun kayıtlara geçirilmesine sebep olan baş kâtibi Galib bin Abdüsselam’la, Batalyevs valisi Şabur Fârisi, Melik’in haysiyetli yakınlarından olup her ne vakit isterlerse izin almadan huzuruna gidip gelmekte serbesttiler.</p>
			<p class="mg025">Bunun üzerine iki sene kadar zaman bir yerden harp fitnesi, öldürme fitnesi ve ihtilal gibi dertler başgöstermediğinden, dünya sükûnet ve refah içinde dönmüşse de, insanın yaratılışı gereği gerek emniyet ve asayiş, gerekse fesat ve karışıklıkla sürüp giden her durumdan usanıp yeni bir suret görmek arzusunda bulunduğundan, memleketin ahalisi bir müddetten beri nimetlendiği bu seçkin nimet ve rahatın lezzetinden bıktılar. </p>
			<p class="mg025">Memleketin bu şekilde sükûnet ve huzur içinde olup cihad ve gaza hırsıyla dolmaması, cesaretin yokluğuna atfedildi. Kurtuba şehrinde dedikodular çoğalmaya başlayınca Melik zarureten hicri 352 senesinde cihad ilan etti. Kendisinin de bizzat katılacağını halka beyan etti. </p>
			<p class="mg025">Ancak bu ana değin pekçok defa vuku bulduğu üzere fesatçı topluluğun cihad ve gazayı ihtilal ve karıştırmaya vesile addederek türlü uygunsuz durumların ortaya çıkmasına sebep oldukları, bu kadar kötü belâların oluşmaması için din-i mübin mücahitlerinin gitmeye hazırlandıklarında Hazreti Ebubekr radiyallahu teala anh’ın Müslüman askerleri cihada gönderirken vâki olan yüce tenbihleri gibi Melik de lazım olan bilgilerle gerekli nasihatları yayıp ilan ettikten sonra Allah’a tevekkül ederek Tuleytula şehrine, oradan da Aya Estefan Gurmaz adlı kale üzerine ulaştı. Lion kralı her ne kadar kaleye yardım göndermişse de, bu da bir yarar sağlamayıp Müslümanlarca ele geçirilmiştir. </p>
			<p class="mg025">Buraları bu şekilde İslam memleketlerine bağlanmış, çok ziyade mal ve ganimetle nimetlenmişlerdir. Bunun ardından o çevrede bulunan Şelemenke ve diğer bazı kaleler alındıktan sonra meşhur Semure kalesi muhasara olunarak alınmış, suru yıktırılarak muzafferen Kurtuba’ya geri dönülmüştür. </p>
			<p class="mg025">Az müddet sonra yani 354 senesinde Lion kralı barış yapmak kasdıyla Kurtuba’ya elçiler gönderdi. Melik de sulh yapmaya meyilliydi. Bundan dolayı elçileri iyi bir şekilde karşılayıp kabul etti. Onları Tubeyb ve Beytü’z-Zehra’da misafir ederek başka başka ziyafetlerle taltif etti. Bundan sonra barışa karar verildi. Sefirlerin dönüşünde Melik, Lion kralına hediye olmak üzere donanmış iki baş at ve Kurtuba ile Tuleytula ürünlerinden olan iki kılıç ve gayet güzel eğitilmiş iki adet şahin hazırlatıp, bir vezirine teslim ederek gönderdi.</p>
			<p class="mg025">Melik Hakem Mustansır’ın ömrünün sonuna kadar yönetimi altında bulunan yerlerde harp, isyan ve ihtilal gibi olaylar vuku bulmamıştı. Mükemmel bir huzur ve refahla yaşamışlar, bir taraftan da sanat ve sanayi, hüner ve marifet fevkalade revaç kazanmıştı. Bu müddette Lion, Kaştale, Navarra hatta Fransa krallarının Mustansır’dan çok defa yardım isteklerine dayanarak Hıristiyan milleti arasında vuku bulan ayrılık ve düşmanlıktan istifade edilmesi hususu vezirleri tarafından arz ve ihtar edildiğinde, [ve evfû bi’l ahdi, inne’l ahde kâne mes’ûlâ / sözlerinizi yerine getirin, şüphesiz ahitte mes’uliyet vardır] nass-ı celilesiyle cevap verip anlaşmanın bozulmasına rıza göstermemiştir.</p>
			<p class="mg025">Lion kralı bulunan önceden bahsedilen Sanşo, 356 tarihinde durumları anlatılmış Fernan Gonzales’in verdiği zehirli elmayı yiyerek vefat etmiş olduğundan, memleket ahalisi ölen Sanşo’nun oğlu III. Redmir’i hükümet makamına seçmişti. Ancak yaşının küçüklüğü cihetiyle memleket işleri vekaleten idare edilmek üzere validesine ihale olunmuştu. Bu kadın dahi Sanşo’yla imzalanan anlaşmanın yenilenmesi niyazıyla Hakem’e sefir göndermekle bu isteğin kabul edilmesi sualine yardım etmiş oldu. </p>
			<p class="mg025">Melik Hakem dinin farzları ve şeriat hükümlerinin icrası konusunda da cevaz vermede kusur etmedi. Hatta bir müddetten beri fakihlere varıncaya kadar halk Bint’ül Anib denilen fesat anası, yaşayış tarzıyla mecnun, kötü ad bırakan, davet ve ziyafetlerde dahi namahremden çekinmeyip namusa mugayir davranarak alenen sürekli sarhoş olarak günah işlemekten geri durmadıklarından, ulema ve fukaha nezdine çağrıldılar. Değişmez kanunlarla haramlığı açık olan şaraba halkın bu derece düşkün olmasının hangi sebebe dayandığını anladığı sırada, Melik Muhammed’in zamanından beri İspanya’daki Müslüman ahali Hıristiyanlarla sürekli savaş halinde olduklarından ve şarabın bedeni kuvvetlendiren sebeplerden biri olduğu bâtıl inancında bulunduklarından, Irak ahalisinden alışarak kendilerine âdet etmiş ve bu hususta sınırlardaki sakinlerin hepsi kullanmakta oldukları cevabını alarak Melik tüm memlekette içkinin men’ine ve terkine dair yazılı emirler gönderdi. Mevcut bağların üçte ikisini tahrip ettirdi. Fakat o zamanda reçel ve şurup yapılmak veya taze üzüm yenmek üzere üçte birinin yapımına ruhsat verilmişti. Bu konunun uygulamasını yürütmek de İspanya’nın kadılar kadısı Abdülmelik İbni Münzir’e kaldı.</p>
			<p class="mg025">Meşhur tarihçilerden, Endülüs tarihi müellifi Ahmet bin Said El-Hemedani ve Yusuf İbni Harun El-Ramedi adlı usta şairler yakınlardaki saray Beyt’üz-Zehra’da geceleyip Melik’in yönetim usûlleri ve aldığı tedbirlere dair itibar edilen telifatı yazan İşbiliyeli Ahmed İbni Abdülmelik, Kurtuba kadısı atandı. Bu telifatta yardımları ve ortaklığı bulunan Ubeydullah da mükâfata nail oldu.</p>
			<p class="mg025">Bu asırda Kurtuba şehri ismi bilinen faziletli kişilerin toplandığı büyük âlimlerin merkeziydi. Burada bulunan hüner sahiplerinin saymaya rakam ve kalemler kifayetsiz kalır. Bu hal yalnız Kurtuba’ya münhasır değildi. Endülüs’ün İslam idaresi altında bulunan diğer şehirleri de nice faziletli kişileri çıkarıp yetiştirmekteydi. Hatta İşbiliye, Batalyevs ve Vadi’ül Hicâre gibi meşhur yerlerde ismi duyulmuş pekçok eser sahibi değerli insanlar vardı. Aynı refah içinde sedeften evlerinde oturur bir hal ile vatanlarında oturuyorlardı. </p>
			<p class="mg025">Kısacası Batalyevsli Ebu Velid Abdullah, Mısır ve Irak’a gidip, ilim tahsil edip olgunlaşarak vatanına döndüğü esnada Melik Hakem tarafından Kurtuba’ya davet edildi. Beş günden daha fazla kalması rica edilmişse de birkaç gün durduktan sonra batı memleketinde kendisinin olduğu öne sürülen evinde inzivaya çekilmiş olduğu halde telifatla meşgul olmak için dua ederek geri dönmüştür. </p>
			<p class="mg025">Bu asrın ulema ve hükeması, hünerlileri ve şairleri daima birbirleriyle yazışır ve mübahese yaparlardı. Muayyen vakitlerde biraraya gelerek ilim ve şiir üzerine müzakere yaparlardı. Bu şekilde bütün ilim ve fünûnun ilerlemesine katkıda bulunurlardı. Özellikle Kurtuba şehrinde bu misilli birkaç danışma encümeni vardı. Bundan önce beyan edildiği üzere Melik Hakem’in de Mervan sarayında uzmanlardan mürekkep böyle bir genel meclis açılmıştı. İşbiliye ve Tuleytula encümenleri de çok fazla şöhret kazanmıştı. Hatta Tuleytula’da fıkhî ilimlerde zamanın arifi olan Ahmed bin Said el-Ensari, encümeni kendi evinde tertip etmişti. Her sene üç ay, yani Teşrinisâni, Kanunuevvel ve Kanunusâni aylarında gerek Tuleytula’da gerekse civarında bulunan meşhur ulema ve hükemadan kırk kişi bahsedilen encümende hazır bulunurlardı.</p>
			<p class="mg025">İlim ve hüner hakkında Melik’in bu vecihle esirgemediği yardım ve ilgisi “en-nâsu âlâ din-i mülûkehüm / insanlar idarecilerinin dini üzeredir” masdâkınca herkesin iyi bir şekilde ilim tahsilinin üzerine düşmesine ve rağbet etmesine neden olmuştur. İspanya’da ilim ve maarif kısa bir zamanda o derece artmıştı ki, kadınlardan dahi pekçok faziletli ve şöhretli kişiler ortaya çıkmıştı. </p>
			<p class="mg025">Mesela Layne adlı güzel bir kadın, sarf ve hesap ilimlerinde, şiir söylemede ve hitabette emsal ve akranlarından üstün, özellikle yazı ilminde Abdülhamid’e eşit ve İbnül Amid’e oranla çok değerli olduğundan, Melik Hakem bu hanımı kitabet hizmetinde, güzelliği ve güzel yazısıyla zamanın ve devranın şöhretli isimlerinden olan Fatıma’yı da kitap yazma hizmetinde istihdam etmiştir. </p>
			<p class="mg025">Aişe binti Ahmed el-Kurtubi de şair, kitabı ve risaleleri pek ziyade olup, cilt nüsha mütalâası çok olmasıyla ünlüydü. </p>
			<p class="mg025">Cafer bin Nusayr el-Temiye’nin kerimesi Hatice de şairlik ve musiki ilminde mahir ve tek olmasıyla ayrıca kahramanlık şiirleriyle dünyayı meftun ve hayran bırakmış, kendinden geçiren ahenkli sesiyle herkesi mest etmiştir. </p>
			<p class="mg025">Ebu Yakub el-Gayzuli’nin kerimesi Meryem de İşbiliye’de şiir ve inşayı öğrenmek konusunda kabiliyet erbabına öğrenme zincirinin halkası gibi bağlanmış, kendisi de pekçok şakirt yetiştirmişti. </p>
			<p class="mg025">Merhum Melik Abdurrahman’ın güvendiği cariyesi Raziye de şiir ve güzel yazıda itiraz edilemeyecek maharette olup Melik Hakem’in vefatından sonra doğudaki memleketleri gezip dolaşarak çok büyük şan ve şöhret kazanmıştır. </p>
			<p class="mg025">(Hâtırâ) Gerçek olan Muhammedî dinin kapsamında olan şeriat hükümleri; ayırt edilmeden insanın yaratılışı iktizasınca istifade edeceği mükemmeliyeti öğrenmesini gerektiren emir ve yasaklarla ilgili konulardan ibaret olup; Kur’ânî nasların peygamberimizin sahih hadisleri ile de müsbet olduğu üzere ilim almakla zahir ve bâtını pak eylemek her akıllı Müslüman için özel bir görev olduğu ve tam tersi olarak diğer dinlerin hepsinin cehaletle içiçe olduğu ve cahilliğin övüldüğü, ilim tahsiliyle nefsi uyandırmak mezheplerince makbul olmadığı halde, İslam dininin düşmanlarının bazı bilgisizlikleri yüzünden Müslüman kadınların cahil kalması ve erkeklerin yükseldiği ilmin en yüksek noktasına ulaşmaktan mahrum olmaları elbette bulundukları dinin şer’i gereklerindendir. İnsafsızca irad edilen bu yasakların hilaf ve yalan olduğu işte bu zikrolunan Müslüman kadınların almış oldukları mükemmel ilimler sebebiyle mühim işlerde istihdam edilmiş ve alenen tedrise kalkışarak şakirtler yetiştirmiş olduklarından görülür.</p>
			<p class="mg025">Melik Hakem, Mustansır oğlu Hişam’ın terbiyesine ihtimam ederek telifatın muteberleriyle çeşitli ilimlerde akranlarından üstün olan Ebubekr el-Zübeydi, Kasım ve Muhammed bin Hıtab adlı üstadları seçerek oğlunun terbiyesi için tayin etti. Kendisi de ahlak ve idari ilimlere dair nasihatlar vermekten geri kalmamıştı. </p>
			<p class="mg025">“Mecburiyet altında olmadıkça harbe teşebbüs eyleme, zira tebanın ıslah edilmesi ancak sulhle hâsıl olur. Büyük şehirler ve beldeleri tahrib etmek ve keder ve üzüntü yaymakta hiçbir fayda yoktur. Kibire sebep olacak amellerden çekinerek hak ve adalet icra edersen dünyanın itibarını kazanarak iç huzuruyla hayatını sürdürürsün.” </p>
			<p class="mg025">Böylece baba nasihatleri verirdi. Ne çare ki pederinin vefatından sonra Hişam onun yaptıklarının izinden gitmeyerek lutfedilen terbiye, eğitim ve nasihatten istifade edemeyip milletin ve mülkün idaresine muvaffak olamadığından yönetim vükelanın elinde kalmıştı. Yukarıdan beri beyan edildiği üzere, Melik Hakem’in zamanında sanat ve sanayi üst mertebelere ulaştı. Özellikle ziraat konusunda aşırı derecede ilerleyip çiftçiliğin ruhu mesabesinde olan sulama hususunda atılan adımlarla memleketin her tarafına sulama kanalları, arklar ve köprüler açılmış, dağlardaki nahiyelere kadar tüm mahaller yoksun bırakılmayarak mamuriyetleri yükseltilmişti. </p>
			<p class="mg025">Cebel-i Tarık’tan Bertat dağlarına varıncaya kadar ketum toprağa saçılıp saklanan altın, gümüş, bakır, demir, civa, kehribar ve zümrüt gibi makbul taş ve madenleri çıkarıp işleyerek, deniz kıyısında da inci ve mercan avlayıp çıkartılarak devletin zenginliği kat be kat artırılmıştı. Hatta Melik saltanatı uhdesinde olan şer’i onda bir hazinenin zenginliği on iki milyon miskal altına ulaşmıştı. Yeni yazılan tarihlerde kayıtlı olup, bu meblağ asrımızın rayicine vurulunca otuz iki yük kese akçeden daha ziyadedir. </p>
			<p class="mg025">Ülkenin içinde Kurtuba şehrine benzeyen altı adet büyük belde ve ikinci derecede seksen ve üçüncü derecede üçyüz şehir vardı. Hele köy ve kasabaların adedi hariç Kurtuba ve çevresinde iki yüz bin hane ve altı yüz cami ve mescit, elli tımarhane, seksen medrese, dokuz yüz hamam ile bir milyondan fazla nüfus vardı. Melik hükümran olduğu memleketlerin nüfusunu kayda geçirtmişti. Ekilecek hububatın kendileri idare edecekleri miktarından birkaç kat ziyade olarak tarla sürmekle mahsulatın fazlasını diğer memleketlere ihraç etmişlerdi. Melik ve devlet bundan sayılamayacak kadar fayda sağladı. </p>
			<p class="mg025">Sonuç olarak Melik’in saltanat sürdüğü devir, medeniyet ve mamuriyet cihetiyle selef ve haleflerinin zamanlarından daha üstündü. Roma imparatoru meşhur Agustus’un asrına muadil ve belki daha âlâ denilse layık olup, hakkındaki; “En mutlu melik, adaleti zikredip adil kalandır ki, ardından gelenler de onun bu adil tavrını ölümsüzleştirmiştir. Bu, yıllarca hep şükranla anılmıştır. Ve bir zaman sonra, ahlâkları bozan bir melik gelir. Adaletten bahsetmez. O sadece birşeyler yapma amacındadır. Ama onun ismi bir süre sonra sahifelerden silinir, sadece kendi sahifesinde kalır.” cümle-i senâiyesi [övgü sözleri] pek münasip ve muvafıktı. Ancak, </p>
			<p class="mg067"><em>fesadın yapısındaki ayrımcılık,</em></p>
			<p class="mg066"><em>devamlılığın olmamasındandır </em></p>
			<p class="mg065"><em>cihan yok olmada mânend-i şem’ (mum gibi) var olalı</em></p>
			<p class="mg025">Şu dünya çölünde meydana gelen her varlık, her şeyi yoktan var eden yaratıcının keskin kılıcına boyun eğmek ve en yüce ve en alttaki annelerin döl yatağından yok oluşuna kadar gözettikleri evlad-ı insan etini yiyip yutmak yaratılışındadır. Ne saltanatın büyüklüğü bu kuralın yok edilmesine kadir ne de akıl, hikmet, oyun ve hile bu derdin izalesine muktedir olamaz.</p>
			<p class="mg067"><em>âciz kalır hile, çaba</em></p>
			<p class="mg066"><em>yüce Allah katında</em></p>
			<p class="mg067"><em>tüm çabalar, kaçınmalar</em></p>
			<p class="mg066"><em>bâtıldır Onun indinde</em></p>
			<p class="mg067"><em>madem doğuyoruz ölümün lokması olmak için</em></p>
			<p class="mg065"><em>keşke hiç doğmasaydık ana karnından</em></p>
			<p class="mg025">Bu âlemşümul gerçekliğin hüküm ve gereğinden Melik de başını kurtaramamış, on beş buçuk sene kemal-i izzet ve ikbal, azamet ve celâl ile zinetlenip oranın haşmet ve vakarı olduktan sonra, 366 hicri yılında, Safer ayının ikinci günü bu dünyadan ahiret âlemine irtihal eylemiştir.</p>
			<p class="mg067"><em>eğer esrarını açıklarsa âlem</em></p>
			<p class="mg066"><em>gösterir sana, uçurumlarını tepelerini</em></p>
			<p class="mg067"><em>varlıklarını, süvarilerin kanlarına borçlu</em></p>
			<p class="mg066"><em>taç giymiş çok padişah barındırır bünyesinde</em></p>
			<p class="mg066"><em>çok mert ve nâmert yaşar eteğinde</em></p>
			<p class="mg067"><em>han ve ağaların işleriyle doludur</em></p>
			<p class="mg065"><em>gömleğinin açık yakası</em></p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-5-backlink" id="footnote-274-5">[5]</a>. Ahmet bin Ferç El-Cehni’nin Roza adlı meşhur divanını hıristiyanlar Kurtuba’yı aldıklarında İslam kitaplarıyla beraber yakmışlardır.</p>
				</div>
			</div>
		</div>
</body>
</html>