<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-26</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-22">Melik Hişam Bin Hakem’in İkinci Defa Cülûsu </h1>
			<p class="mg052">Muhammed ise bu durumu garip bakışlarla hayran hayran izliyordu. Yaptıklarını bazı mazeretlerle affettirmek sadedinde iken zavallı Hişam’a bir miktar cesaret gelip Muhammed’i vukû bulan gaddarane hareketlerinden dolayı azarlamış, derhal idamını emretmişti. Kafasını kestirip korku salmak amacıyla Berberî Süleyman’a gönderdi. </p>
			<p class="mg025">Süleyman bununla uyanmanın dışında, belki tam tersi olarak bu keyfiyeti kendisinin maksadının oluşmasına vesile kabul etti. Bu aralık Maktul Muhammed’in oğlu olup Tuleytula valisi bulunan Abdullah babasına yardım göndermek üzere asker toplamakta olduğundan, onu bir şekilde kendi tarafına çekmek zımnında on bin miskal altın hediye ile bir mektup yazarak babasının kesik başını da beraber Abdullah tarafına gönderdi. </p>
			<p class="mg025">Bahsi geçen mektubun içeriğinde; “İşbu baş senin babanın başıdır. Kendisine tahtı bahşeden adamın hakkında nimete küfreden Hişam’ın icra ettiği muameleyi görmekle eğer sana emniyet ve intikam lazım ise bu husus da Süleyman senin refikindir.” yazıyor ve bu cümlelerle son buluyordu. </p>
			<p class="mg025">Bu haberin ulaşmasıyla Abdullah’ın ciğeri yanmıştı. Hasmından intikam almaya can atarak Süleyman’ın teklifini memnuniyetle gönülden kabul etmekle ittifak kurmuş oldular. Bu ittihad ve ittifakın zararlarını ortadan kaldırmak için hâcib Vazi’ul Âmiri bir miktar asker ile Tuleytula üzerine yürüdü. Bir taraftan da Kaştale kontu Sanşo’dan yardım talebinde bulundu. Ancak hilekârlığa alışık Süleyman dahi konta bu talepte bulunarak hizmeti karşılığında altı tane kale arzetmekte olduğundan, eğer kendi altı adede daha kale ilave eder ise isyancılar tarafında bulunmaktansa halife tarafında bulunmayı tercih edeceğini beyan etmişti. </p>
			<p class="mg025">Buna dayanarak Hâcib Vâzi’ yazılı şartlara muvafakat eyleyerek “ez-zaruretu tubîhu’l mahzûrât / zaruretler, mahzurları mübah kılar.” anlaşmaya uymuştu. Yardıma gönderilen askerler ile Abdullah’ın üzerine giderek onu esir edip Kurtuba’ya gönderdi. Sultanın emri üzere diğer asilere ibret olması hasebiyle idam edildi. Lakin beri taraftan Berberî Süleyman takımıyla Endülüs’ün güneyinde bulunan Vadi-yi Kebir semtini yağmalamaktaydı.</p>
			<p class="mg025">Bahsedilen bu mahal gayet verimli bir tarım alanı olup, Kurtuba’nın ambarı mesabesindeydi. Bu sebeple Kurtuba’da yokluk ve pahalılık meydana geldi. Bir musibet yetmez gibi akabinde bir de illetin ortaya çıkmasıyla ahali son derece ızdırap içinde Karavanvahi’ye firar ettiler. “Böyle arka arkaya Allah’ın gazabına maruz olmak, üç defa müşriklerden gelen yardım sebebiyle İslam yönetiminin kirletilmesinden dolayıdır.” diye, fukaha arasında bazı dedikodular dolaşmaya başlamıştı. </p>
			<p class="mg025">Melik Hişâm da bunca kederle muzdarip olarak iyiyi ve kötüyü ayırt etmekte aciz kalmıştı. Etrafını sarmış olan menfaatperestlerin tahriklerine kulak asarak hisleri kuvvetlenmişti. Kötü ve korkak yaratılışı da bu hale ilave olduğundan, hiçbir kimsenin güveni kalmamıştı. Kendisine güvenmelerine sebep olacak zannıyla seçtiği yol zulm ve haksızlık etmekti. Bundan önce kendisinin helâk olma belasından kurtulmasına sebep olup bu defa da şerh edilen olaylarda sadakat gösteren ve iyi hizmetleri olan ve bundan sonra da kendisinin sallanan tahtını güçlendirmeye muktedir olan Vazi’ul Âmiri’yi hâciblik mesnediyle isteğine nail etti. </p>
			<p class="mg025">Hâcib Vazi’ul Âmiri cesaret ve dirayet erbabından, tedbir ve liyakat ashabındansa da, ne çare ki Emevi hükümetinin inkırazına sebep olmuştu. Bu Hakem’in vakti gelmiş olduğundan, takdir edilen hükme mâni olamadı. </p>
			<p class="mg067"><em>gökten bir kaza (afet) indiğinde</em></p>
			<p class="mg065"><em>kör ve sağır olurlar tüm akıllılar</em></p>
			<p class="mg025">Çünkü Süleyman eyaletlerde bulunan valileri nice sözler vererek kendi tarafına çekip bütün kuvvetleri kazanmış olduğundan, 403 senesi Şevval’inde pervasızca Kurtuba’ya hücum etmişti. Kurtuba ise bunca ardarda gelen felaketlerden dermansız kalarak direniş göstermeye mecali yoktu. Bu nedenle Kurtuba meşakkatsizce ele geçirildi. Hücum ve çarpışma sırasında hâcib Vazi’ul Âmiri yaralanarak bir yerde gizlenmişti. Fakat Melik Hişâm da karışıklık sırasında kaybolmuş, o zamandan beri ismi ve nişanı işitilmemiştir. </p>
			<p class="mg025">Süleyman, Kurtuba şehrini üç gün askerine nimet sofrası gibi yağmalatmış, binlerce insanın helâk olmasına sebep olmuş ve nice rüesa, Arap hanedanının evleri harap ve viran edilmiş, evlad ve ıyalleri kötülüklerle incitilmişti. Bu sebeple daha önceki dönemlerde yani Abdurrahman Nasr’ın, Melik Hakem Mustansır’ın, hâcib Muhammed el-Mansur’un adaletli zamanlarında uzak memleketlerden gelip medreselerde tedris ve tâlim üzere bulunan ulema, hükema ve diğer ismi duyulmuş mükemmeliyet erbabından nice eşine az rastlanır zatlar bu hercümerc arasında esirgenemeyerek kılıçların azığı oldular.</p>
			<p class="mg026">* * *</p>
		</div>
</body>
</html>