<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-133</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-128">İsrailoğulları’nın Durumu </h1>
			<p class="mg052">Asya ve Afrika kıtalarından gelme İslam’ın muhtelif ırklarından ve asıl mezheplerinde kalan Müsta’riblerden başka Endülüs’teki Müslüman meliklerin idaresi altında birçok Yahudi taifesi de refah ve huzur içinde yaşıyorlardı. Çünkü miladi 136 senesinde ve Aderin hükümeti esnasında Yarkoşbas (Şimon Bar koh bah) ihtilali meydana gelmişti. Filistin topraklarında bulunan İsrail milleti yeryüzünün her tarafına dağıldılar. Yahuda ve Bünyamin’in çocuklarından elli bin kadar hane de İspanya’ya gelerek burayı vatan edindiler. Got kavmi İspanya’yı istila ettiklerinde burada onların oturduğunu gördüler. Ancak onları halleri üzere yani sefalet, hakaret, zillet içinde bıraktılar. Ve bir vakit Araplar İspanya’yı feth ederek, yaratılış ve şeriatları üzere idareleri altında bulunan diğer dinlerden olanlara ve özellikle her kavim arasında zelil ve hakir tutulan Musevi milleti hakkında yaptıkları iyi ve şefkatli muamele çevrede duyulduğunda, diğer Hıristiyan devletlerin raiyeti altında mutsuz olan Yahudilerden büyük bir kısmı da vatanlarını terk ederek Müslümanların şefkatli kanatları altına girerek oralarda ikamet ettiler. Bu sebepten dolayı Arapların İspanya’da hükmettikleri müddetçe Avrupa memleketlerinin hepsinden ziyade İspanya’da Yahudiler daha fazlaydı. </p>
			<p class="mg025">Bunların bir kısmı vergi ve memuriyetlerin dağıtılmasında servet sahiplerinin daire müdürlüğü ve vekilliği gibi hizmetlerde bulunurlardı. Bir kısmı da tüccar simsarlığı ve diğer memleketlere ticaret maksadıyla eşya taşıyarak geçinirdi. İçlerinden birçoğu Araplar’dan hesap, kimya yıldız ve tıp gibi muteber ilimler öğrenip diğer beldelerde bunları neşrettiklerinden, İslam mezhebinin meydana çıkardığı medeni terbiye ve ilmi olgunluğun yeryüzüne yayılması için İsrailoğullarının hayli hizmetleri geçmiştir. Bunlarda mezhebi usulleri ve milli âdetlerinin icrasında Müsta’ribler gibi azade olmalarıyla diledikleri memlekette huzur ve refah içinde otururlardı. Hatta yeniden sinagoglar yapmak için halife tarafından izinli olduklarından günümüzde Tuleytula’da Santa Maria olarak adlandırılan büyük kilise o zamanki Arap hükümetinin iznine dayanarak Yahudiler tarafından kurulmuş bir sinagogdur. </p>
			<p class="mg026">* * *</p>
		</div>
</body>
</html>