<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-128</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1></h1>
			<p class="mg056">Endülüs’te ortaya çıkan bazı meşhur ulemanın kısa bilgileri ve ilmî eserleri ile birtakım memleket ve beldelerin isimleri, mevkileri ve İslam ahalisinin dahilî idaresi ve millî âdetleri ile medeniyete hizmetleri beyanındadır.</p>
			<p class="mg052">ZAPT ve istilâ şekli önceki ciltte hikaye kılınan Gırnata şehri ile Benî Ahmer hükümeti yıkılarak izlerinden eser kalmayıp, bundan sonra İspanya’da kalan İslam nüfusu da bir daha kudretini toplayıp hükümet teşkiline muvaffak olamadılar. Bunların bilim, eğitim ve sanayide hayret uyandıran ilerlemeleri hemen hükümetlerinin kıyamıyla devam edip, bundan sonra isyancı Hıristiyanların elinden çektikleri belâlar ve uğradıkları felâketler sebebiyle kimi sûrî tanassur [görünüşte Hıristiyanlığı kabul] ederek hor ve hakir, kimi de iç çekerek terk-i diyar etmekle sefil ve perişan oldular.</p>
			<p class="mg025">Avrupa tarihlerinde kayıtlıdır ki, Arap milleti İslâm ile şereflenmeden önce birtakım göçebe ve kabilelerden ibaret olup, bazıları deve ve kısrak üzerinde gazâlar ve seriyyeler ile hayatlarını sürdürür ve bazıları da ellerindeki deve, koyun ve keçilerin kazancıyla refah ve kanaat üzere geçinirlerdi.</p>
			<p class="mg025">Bununla birlikte, lisanlarında olan vüs’at [genişlik] ve hayal dünyalarının zenginliği dolayısıyla henüz harflerin biraraya getirilip yazılmasından cahil oldukları ve medeni usûller ile insanlık hasletlerini hiçbir kavimden oturup öğrenmedikleri halde içlerinde meşhur şairleri ve namdar kahramanları yetiştirmişlerdir. Ayrıca bunların fazilet ve övgüsünü içeren belagatli kasideleri gönül levhalarına nakşederler ve aralarında yardımseverlik ve garipleri gözetme usûlü herşeyden ziyade rağbet görüp yol kesme ve yağmacılık ile hayatını sürdürenler bile gariplerin çocuklarını o zamanki akideleri olan puttan ilahlarının kendilerine özel olarak gönderdiğine inanır ve memnuniyetle kabul ederek onlara her türlü ikram ve ihsanda bulunurlardı. Dolayısıyla, nice zamanlar medeni cemiyetler olarak yaşadıkları halde bile nice zorluklarla halkın zihnine yerleştirilen insanlık mahsulü fazilet ve güzellikler, onlarda âdet hükmünde idi.</p>
			<p class="mg025">İşte zikredilen kavim bu istidad üzere hayat sürüyor iken İslam’ın güneşi maşrik-i Batha’dan [Mekke’de iki dağ arasındaki bir dere] zuhur edip ziyası [ışığı] ile Hicaz topraklarını bir mertebe doldurmadan, o iklimin bu kadar ziyayı taşıyacak genişliği olmadığından az müddette Çin hudutlarından Bahr-i Siyah’a [Karadeniz], münteha-yı şark’tan [doğunun sonu] aksâ-yı garb’a [uzak batı] kadar dolaşıp yayıldı. </p>
			<p class="mg025">2. yüzyıldan sonra Abbasiye devleti Bağdad’da ve Emeviye hükümeti Endülüs’de istikrar kazanıp İslam’ın ziyasından gizlenen ilim sahiplerine, bir müceddid [yenileyici] sorumluluğu içinde, ilim ışığının yayılıp duyulması ve medeniyetin dayandığı temellerin güçlendirilmesi için gerekli ıslahatları içeren kitaplar yazmışlar, ayrıca hazırladıkları lugatler ile Arapça lisanını bir deniz iken uçsuz bucaksız bir okyanusa dönüştürdüler. </p>
			<p class="mg025">Hâşimiye kabilesi ve Emeviye sülâlesi arasında minel kadim [eskiden beri] süregelen birbirini çekememezlik ve husûmet, bu defa beldelerin ve şehirlerin imarı ile eski eserlerin korunup yenilerin inşâsı rekabetine intikal etti. Doğu ve batı devleti hükümdarları arasında bir iddia zuhur edip adeta bir müsabakaya dönüştüğünde, her biri diğerine nisbet yapmak için mülkünde fennin, maarifin ve sanatın ilerlemesine himmet etmiş ve her biri pekçok hazineler sarf ederek başkasının mülkünde başgösteren faziletli insanları ve yeni eser sahiplerini kendi mülkünde toplayarak akranlarına üstün gelmek için çalışmışlardır. Bu nedenle işte bu muazzam devlette de sayısız fen ilimlerine vâkıf âlimler boy göstermiştir. Bağdat’ın yetiştirdiği zatlarla, ilmi eserlerinin birçoğu şu anda doğu memleketlerinde bilinir. Ama Endülüs’teki ardı arkası kesilmeyen faziletli eserler, mesafe nedeniyle sonraları bu taraflarda şöhret bulamamışlardır. Bu sayısız eserden yalnız fıkıh, hadis, tefsir ve kıraat gibi dini usûllere müteallik küçük bir kısmı görülebilmiştir. Bunların da çoğunluğunun kimlerin eserleri olduğu bilinmemektedir. </p>
			<p class="mg025">Bazı kitapların incelenmesi esnasında Endülüs’ün meşhur âlimlerinden bazılarının şöhret ve nispetleri, doğum yerleri ve ölüm tarihleriyle bazı eserleri gözden geçirilip araştırılarak sırasıyla, düzenlenen cetvelde teberrüken gözler önüne serildi. Fakat bundan Endülüs âlimleri bu miktardan ibaretmiş mânâsı anlaşılmasın. Burada bahsedilen cüz’i adet yalnız durum ve eserleri doğu memleketlerinde bilinenlerin binde biridir. Bu kıyasla, kendileri ve eserleri buralara gelmemiş olan imamlar, âlimler, fakihler, muhaddisler, müfessirler, filozoflar, şairler, tabipler ve diğer eser sahiplerinin ne kadar olabileceği anlaşılır. </p>
			<p class="mg026">* * *</p>
		</div>
</body>
</html>