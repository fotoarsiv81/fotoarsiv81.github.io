<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-130</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-125">Endülüs’ün Memleketleri </h1>
			<p class="mg052">Endülüs kıtası İslam idaresinde bulunduğu asırlarda beyan edildiği gibi hayal edilemeyecek kadar gelişmişlik ve mamuriyet kazanarak çeşitli belde ve kasabalara ayrılmıştı. Her belde ve kasaba, pekçok şehir ve köyü kapsamaktaydı. Ekserisi Arapça isimlerle adlandırılmıştı. İspanyollar bu isimlerin bir kısmını değiştirmişlerse de bir kısmı da şu anda Arapça olan isimlerinin az çok tahrifiyle yâd olunmaktadır. Bunlardan bazıları mütalâa sırasında göze çarpmıştır. Bugün o toprakların altında pek çok büyük melikler, şeyhler, fazilet sahipleri yatmaktadır. Fakat içlerinden bir kısım isimlerin harekeleri yazılmışsa da bir takımının da araştırılmasına fırsat bulunamamıştır. Bulunabilenler kayıd edildi, edilmeyenler de söylendiği gibi yazıldı. </p>
			<p class="mg025">UBBEZE: Endülüs’te bir beldedir. İBİLLİŞ: Malaka’ya bağlı büyük bir beldedir. Hatib Ebu Ca’fer Ahmed bin Ez-Zeyad oradandır. ERİLİYE: Endülüs ülkesinde bir hısndır. ESTEBE: Kurtuba’ya otuz altı mil mesafede bulunan bir beldedir. ESTECE: Kurtuba’ya otuz mil mesafede bulunan bir beldedir. USKUFE: Endülüs’te bir kaza adıdır. İŞBÛNE: Leşbune olarak kullanılır. Leşbune ilk ciltte beyan olunduğu vecihle hâlâ Portekiz devletinin başkenti olan Lizbon şehridir ki Lizbon Leşbune’den uyarlanmıştır. </p>
			<p class="mg025">İŞBİLİYE: Endülüs’ün batısında bulunan mu’tedil havası, mamuriyeti ve güzelliğiyle bilinen, sürekli yeşil olma (Tohumun iyisi verimli toprakta her daim yeşerir) vasfını taşıyan büyük bir beldedir. Enine ve boyuna nice fersah mahal gidildiği halde zeytin ağaçlarının çokluğundan güneşin görülmediği memleketin orta kısımlarında Uhveyn adında iki kasaba vardır. Bunların etrafının taştan bir kaleyle korunduğu tarihlerde geçer. Asrımızın tarihçilerinden bazılarının dediğine göre, İşbiliye’nin önlerinde bulunan büyük nehir yetmiş iki mil yükselerek med edip daha sonra cezir eder yani çekilir. Bu nehrin üzerinde büyük bir köprü vardır. Ona ticaret gemileri bağlanır. İçinde bulunan sokaklar gayet geniş, ma’mur ve ticaretle donanmıştır. Ahalinin ekserisi servet sahibidir. Bunların içinden çoğu zeytin ticaretiyle uğraşırlar. </p>
			<p class="mg025">Şehri seyreden Cebel-ül Şeref’in toprağı kızıl renk ve uzunluğu kuzeyden güneye doğru kırk, eni doğudan batıya doğru on iki mildir. Ve iki yüz kırk adet köyü kapsar. Bunların hepsi zeytin ağaçlarının gölgeleriyle örtülmüştür. Her mamur köy çarşılar binalar; hamamlar; mektebler ve mescidlerle doludur. Nehirde envai çeşit balık bulunduğundan, gerek eğlence gerekse ticaret için pekçok avcı bulunur. Bu topraklarda her türlü meyve yetiştirilirdi. Bunun yanı sıra şeker kamışının da âlâsını üretirlerdi. Orada bulunan kırmız Hindistan’dan getirilenden daha güzeldi. Zeytin ise toprak altında otuz sene korunduktan sonra taze zeytin gibi yağ verirdi. </p>
			<p class="mg025">Beni Abbâd zamanında İşbiliye’ye tâbi olan batı memleketlerinden Bace şehrinde dericilik ve keten sanatı çok fazla ilerlemişti. Ondan kumaş üretilirdi. Yine İşbiliye’ye tâbi memleketlerden Talfe şehrinde mermerden ma’mul, bir kadınla bir çocuk ve bu çocuğa saldıran bir yılan suretleri bulunuyordu. Sonraları bu suret bir hamama konulmuştur. Bu resmin güzelliğinden dolayı avamdan birçok erkek ona karşı aşk ve muhabbet duydular. Gerçekten de öyle bir güzellik, kıymet ve hoşluk ne görülmüş ne de işitilmiştir. Tarihçi Şakandi der ki; bahsi geçen nehrin med ve ceziri hakkında şairlerden İbni Sefer bu kıtayı yazmıştır</p>
			<p class="mg067"><em>Sabah meltemi onun bağrını parçaladı</em></p>
			<p class="mg066"><em>Ecdadı gençlerinden diyetlerini istiyordu</em></p>
			<p class="mg067"><em>Onun baş dönmesinden yapraklar gülümsediler</em></p>
			<p class="mg065"><em>Titredi ve hayâ peştemalına büründü</em></p>
			<p class="mg025">Mısır ve Şam’ı görenlerden birine, “Bunlar ile İşbiliye’nin hangisi tercihindir?” diye sorulduğunda, İşbiliye’yi yücelterek “Onun şerefi, uçsuz bucaksız ormanlar ve timsahsız Nil nehridir” demiştir. </p>
			<p class="mg025">Sonuç olarak İbni Makkari’nin rivayetine göre Emevi meliklerinden Hakem bin Hişâm’ın zamanında İşbiliye’nin vergisi otuzbeş bin yüz dinara ulaşmıştı. </p>
			<p class="mg025">UŞTÛN: Endülüs’te bir hısn adıdır. </p>
			<p class="mg025">İŞKÂLİYE: Endülüs’te bir beldedir. </p>
			<p class="mg025">EŞKEREB: Endülüs’ün doğusunda bir beldedir. </p>
			<p class="mg025">UŞKÛNİYE: Eşbune eyaletine bitişik bir eyalettir. Pekçok şehiri kapsar. </p>
			<p class="mg025">UŞNÛNE: Endülüs’te bir hisar ismidir. </p>
			<p class="mg025">EFRAGA: Endülüs’te bir beldedir. </p>
			<p class="mg025">UKLEŞ: Endülüs’te bir beldedir. ‘Musnifât-ı Kesira’ sahibi Hafız Şihâbüddin Ebu’l Abbas oradandır. </p>
			<p class="mg025">UKLÛŞ: Gırnata’ya bağlı beldedir. Bunun daha önce geçen Ukleş kelimesinde bir şöyleyiş olması muhtemeldir. </p>
			<p class="mg025">İKLİM’ÜL ESNÂM: Endülüs ülkesinde bir eyalet adıdır. </p>
			<p class="mg025">ELHÂME: Malaka’ya bağlı bir memlekettir. Orada bir derenin yamacında sıcak su çıkan bir kaplıca vardır. </p>
			<p class="mg025">İKLİM’ÜL BASAL: Endülüs’te İşbiliye’de bir ülke ismidir. </p>
			<p class="mg025">ELHÂMA: Malaka’ya bağlı bir memlekettir. Onda bir derenin yamacında sıcak su çıkar. Kaplıca vardır. </p>
			<p class="mg025">ELHADRÂ: İşbiliye’ye bağlı bir beldedir. Bunun Ceziret-ül Hadrâ olması zannedilir. </p>
			<p class="mg025">EDDÛR: Kurtuba’ya bağlı bir beldedir. </p>
			<p class="mg025">ELKANT: Mursiye’ye bağlı bir şehirdir. </p>
			<p class="mg025">ANBEL: Batalyevs nahiyelerinden bir nahiyedir. </p>
			<p class="mg025">ENDERŞ: Meriye’ye bağlı bir beldedir. </p>
			<p class="mg025">ELMERİYYE: Kıyı şeridinde etrafı surlarla çevrili bir beldedir. Nefh’üt Tıb’ta beyan edildiği şekilde, bu surun yapımcısı ilk ciltte övgüye değer vasıfları yazılan İbni Ebi Amir tarafından tayin edilmiş olan Heyran adında bir zattır. Bu kaleye onun ismine dayanarak Heyran denilir. Şehir bahsi geçen İbni Ebi Amir zamanında ziyadesiyle ma’mur olmuştur. Orada üretilen ipek kumaşlar diğer yerlerin imalatından daha kıymetliydi. Orada yapılan demircilik, bakırcılık, züccaciye çok şöhretliydi. Kapılarının birinin en yüksek yerinde taştan yapılmış bakışları acaip bir şahin sureti vardı. Ona Şahin kapısı ismi verilir. </p>
			<p class="mg025">Meriye vadisinin uzunluğu kırk mil mesafedir. Ve hepsi bağ, bostan ve nehirlerle kaplı cennet gibi güzel bir yerdir. Hatta Meriye hakkında Ebu Ca’fer bin Hatem özellikle güzel bir tarih telif ederek (Meziyyet’ül Meriyye âlâ gayriha min’el bilâd’il Endülüsiyye - Meriyye’nin meziyeti, Endülüs’ün diğer beldelerinden üstündür) ismini vermiştir. </p>
			<p class="mg025">Bazı tarihçilerin beyanına göre Endülüs’te Meriye ahalisi ticaret ve servet yönünden bütün halklara üstün gelmiştir. Şehirde hamamlar ücretsiz, sebillik binaların olduğu hanlar da bin adede yakındır. Meriye iki dağ arasında bulunup, arasında güzel bir uçurum vardır. Asıl kasaba bahsedilen iki dağdan biri üzerinde bulunur. Korunaklı ve güçlü olmasıyla bilinir. Diğeri üzerinde de varoş bulunur. Kalesi hem kasabayı hem de varoşu taşır. Batı tarafında diğer bir varoş daha bulunur. Ona Ribz’ül Havz (hayvanların diz çöküp oturduğu alan) ismi verilir. Orada da hamamlar ve kervansaraylar bulunur. Çevresi yüksek hısn ve taşlarla korunaklı ve toprağı kalburdan geçirilmiş gibi yumuşak ve güzeldir. </p>
			<p class="mg025">İbni’l-Yesi’, Meriye’ye bağlı Şentere şehrinin bahsinde, “buğday ve arpanın ekildikten kırk gün sonra hasad edilmesi ve toplanması buranın havasındandır. Orada yetişen elmanın her tanesinin büyüklüğü üç karıştan fazla olur.” demiştir. Daha da abartıp güvenilirlerden Ebu Abdullah El-Bakuri bana nakletti ki; “Mu’temed bin Abbâd’ın yanındaydım. Şentere ahalisinden biri, dört tane elma hediye etti ki her birinin katarı beş karıştı. Taşıyan şahıs dört taneden fazlasını başında getirmeye muktedir olamazdı. Bahsedilen elmaları hediye eden şahıs, Melik’in huzurunda bu elmanın durumunu anlatıp memleketlerinde adi elmalar bu miktardan küçük olduğunu , kendileri bu şekilde büyütmek istediklerinde ağacın aslını keserek üzerinde on tane yahud daha az meyve bırakıp dallarının altına direklerle destekler koyduklarını anlattı.” Sonuç olarak, Elmeriye’ye bir merhale mesafede bulunan Hısn-u Şeneş kasabasında ipek, kırmız ve dut çok fazlaydı. Orada olan dereye Vad-i Tubernuş ismi verilirdi. </p>
			<p class="mg025">ENDE: Belensiye’ye bağlı bir beldedir. Yanında bulunan dağda demir madeni vardır. Bahsi geçecek olan Retde şehrinin kalesinin ismidir. </p>
			<p class="mg025">AVRİYUVALA : Mursiye’ye bağlı bir köydür. İmam Ebu Muhammed Abdullah Ali er-Reşati orada doğmuştur. </p>
			<p class="mg025">EVLEB: Endülüs diyarında bir beldedir. </p>
			<p class="mg025">BÂCE: İşbiliye yakınlarında bir memlekettir. Fas’ta Kayruvan civarında bir yerin de ismidir. </p>
			<p class="mg025">BARÛŞE: Endülüs’te bir eyalettir. </p>
			<p class="mg025">BÂĞA: Gırnata’ya bağlı bir memlekettir. Orada kızıl ve sarı renkte envai çaşit mermer ocakları bulunur. </p>
			<p class="mg025">BÂB’ÜL HAVZA: Elmeriye şehri kapılarından birinin ismidir. 484 tarihinde vefat eden Elmeriye ve Becaye sahibi Ebu Yahya Muhammed bin Hasan bin Muhammed bin Ahmed bin Hammadeh orada bulunan türbesinde yatmaktadır. </p>
			<p class="mg025">BUTR: Endülüs ülkesinde bir mevzi ismidir. </p>
			<p class="mg025">BETTE: Endülüs’te Belensiye’ye bağlı bir köydür. Ediplerden Ebu Ca’fer El-Beni oradandır. </p>
			<p class="mg025">BECÂNE: Endülüs’te bir beldedir. İmam Nesai ashabından Mes’ud bin Ali el-Câni ile fazilet sahibi meşhur kadınlardan şaire-i Gassaniye oradandırlar. </p>
			<p class="mg025">BERBÂT: Endülüs’te bir vadi ismidir. </p>
			<p class="mg025">BERBETÂNYA: Endülüs’te bir eyalettir. </p>
			<p class="mg025">BERCE: Endülüs’te bir memlekettir. </p>
			<p class="mg025">BERTANYA: Endülüs’te bir eyalettir. </p>
			<p class="mg025">BESÂNE: Kurtuba’ya kırk mil mesafede bulunan bir beldedir. </p>
			<p class="mg025">BASTA: Endülüs diyarında bir mevzidir. </p>
			<p class="mg025">BEŞTEĞÎR: Endülüs eyaletlerinden birinin ismidir. </p>
			<p class="mg025">BEŞTENE: Endülüs’te Kurtuba kazasında bir köydür. Hadis âlimlerinden İbni El-Beşteni Hişam bin Muhammed oradandır. </p>
			<p class="mg025">BEŞÎR: Endülüs’te bir ülke adıdır. </p>
			<p class="mg025">BATRANE: Belensiye’ye bağlı ma’mur bir köydür. Orada Hıristiyanların Müslümanlar üzerine bir vakası olmuştur ki Ebu İshak bin Bağli et-Tarsuni bu mısrasında ona işaret eder: </p>
			<p class="mg067"><em>Demirden zırhlarını giydiler savaşa kadar</em></p>
			<p class="mg066"><em>Ve siz de rengârenk ipeklere büründünüz</em></p>
			<p class="mg066"><em>Bu giysilerle onlar ne kadar çirkindiler, siz ise güzeldiniz</em></p>
			<p class="mg065"><em>Eğer bununla gururlanmasaydınız</em></p>
			<p class="mg025">BATALYEVS: Marde’ye bağlı büyük bir beldedir. </p>
			<p class="mg025">BAKÎRA: Endülüs’te bir hısn adı ve yine Endülüs’ün doğusunda bir belde ismidir. </p>
			<p class="mg025">BALAT: Endülüs’te bir hısn adıdır. </p>
			<p class="mg025">BELEŞ: Malaka’ya bağlı bir beldedir. Güzel meyveleri vardır. </p>
			<p class="mg025">BELKÛNE: Kurtuba’ya iki merhalede bulunan bir memlekettir. </p>
			<p class="mg025">BELMALTÎN: Beşteğir eyaleti köylerinden birinin ismidir. Fıkıh âlimlerinden Malaga Camii imamı Ebu Muhammed İsa bin Süleymen orada doğmuştur. </p>
			<p class="mg025">BELENSİYE: Endülüs’ün doğusunda bir eyalettir. Medinet’üt Turab da derler. Orada üzüm tanesi büyüklüğünde bir çeşir armut yetişir ki yemesinin güzelliğiyle beraber bulunduğu eve girildiğinde kokusundan orada bulunduğu anlaşılır. İbni’z-Zekak el-Belensî onun methi için bu nazmı yazmıştır:</p>
			<p class="mg067"><em>Belensiye’yi düşündüğümde</em></p>
			<p class="mg066"><em>Onun izlerinde tüm beldelerini dolaştığımda</em></p>
			<p class="mg066"><em>En büyük şahitliğim kendisiydi</em></p>
			<p class="mg067"><em>Göz kamaştıran bir güzelliği vardı</em></p>
			<p class="mg066"><em>Rabbi onu en güzel giysilerle donatmıştı</em></p>
			<p class="mg065"><em>Denizden ve vadiden, iki bayrağı vardı.</em></p>
			<p class="mg025">BELYÂNE: Endülüs’te bir beldedir. </p>
			<p class="mg025">BUNT: Endülüs’te Belensiye şehri yakınlarında bir köydür. </p>
			<p class="mg025">BENNE: Bir hısn adıdır. </p>
			<p class="mg025">BEYYÂSE: Endülüs’te büyük bir beldenin ismidir. Yakub el-Hamevi’nin dediğine göre, Ceyyan eyaleti içindedir. </p>
			<p class="mg025">BEYÂN: Endülüs’te Batalyevs kazasında bir mevzidir. </p>
			<p class="mg025">BEYÂNE: Kurtuba’ya iki merhale mesafede buluna bir memlekettir. El-Beyani ismiyle bilinen Endülüs meşhurları oradandırlar. </p>
			<p class="mg025">BİZEHREKEN: Endülüs’ün kuzeyinde bir memlekettir. </p>
			<p class="mg025">BEYS: Sarkosta kazasında bir nahiyedir. </p>
			<p class="mg025">TÂKURNÎ: Endülüste bir köy ismidir. </p>
			<p class="mg025">TATİYLE: Sarkosta eyaletinden bir eyalettir. </p>
			<p class="mg025">TEMRÎT: Veşka eyaletinin bir şehridir. </p>
			<p class="mg025">TENTÂLE: Mursiye’ye bağlı bir memlekettir. Orada kilim ve halının âlâsı dokunur. Doğu insanlarının onları yüksek fiyatlarla aldıkları tarihlerde yazılmıştır. </p>
			<p class="mg025">TAYTAL: İşbiliye’ye bağlı bir beldedir. Yeşilliği ve güzelliğiyle meşhurdur. İbni Sa’id’in rivayetine göre Taytal, Endülüs’e bağlı adalardandır. </p>
			<p class="mg025">CEBEL-İ BRANS: Endülüs’te bir dağdır. </p>
			<p class="mg025">CEBEL-İ KUHL: Endülüs’te Sebte yakınlarında bir dağdır. </p>
			<p class="mg025">CİLLİK: Endülüs’te bir nahiyedir. </p>
			<p class="mg025">CELYÂN: Gırnata’ya bağlı bir köydür. Meşhur tabib Ebu’l Fâsil Muhammed bin Abdülmün’im el-Celyâni oradandır. </p>
			<p class="mg025">CİYÂN: Endülüs’te bir beldedir. Alimlerden İbni Malik ve Ebu Ceyyan oradandır. İkisi de Arap imamıdır. </p>
			<p class="mg025">HARÂLE: Mursiye’ye bağlı bir köydür. Tefsir âlimlerinden Ebu’l Hasan Ali bin Ahmed el-Tahbibi oradandır. </p>
			<p class="mg025">HUSN’ÜL MUDÛR: Kurtuba’ya on altı mil uzaklıkta olan ma’mur bir beldedir. </p>
			<p class="mg025">HUMS: Endülüs’te bir beldedir. Alimlerden Muhammed bin Ahmed bin Halef el-Humsi oradandır. </p>
			<p class="mg025">DEVRAKA: Endülüs’te bir beldedir. Şeyhlerden Ebu’l Asbi’ Abdülaziz bin Muhammed oradandır. </p>
			<p class="mg025">RİSÂFE: Endülüs’te Belensiye’ye bağlı, bağ bostan ve gülistanlarıyla bilinen bir beldedir. Fakih El-Zahid Ebu Abdullah el-Mansefi -ki kabri Sebte’dedir-, Ebu Abdullah bin Galib er-Refa’ ve hadis âlimlerinden Yusuf bin Mes’ud ve Muhammed bin Abdullah bin Suneyfun oradandırlar. Ve yine Kurtuba’ya bağlı başka bir memleketin adıdır. Şam ve çevresinde de on kadar mevkinin ismidir. </p>
			<p class="mg025">RİNDE: Endülüs’ün iç kısımlarında bir beldedir. Kalesine Ende ismi verilmiştir. Başlangıçta Kurtuba’ya bağlı iken sonradan yakınlığından dolayı İşbiliye’ye katılmıştır. Endülüs hatiplerinden Abdullah bin Asım ve Ahmed bin Ebi el-Akit’ür Rendi oradandır. </p>
			<p class="mg025">RÛTA: Endülüs’te bir mevzi ismidir. </p>
			<p class="mg025">ZÂB: Endülüs ülkesinden bir belde veyahut bir eyalettir. Şairlerden Muhammed El-Hasan et-Temimi ve Hadis âlimlerinden Ca’fer Bin Abdullah Es-Sabah oraya mensupturlar. </p>
			<p class="mg025">SÂLİM: Endülüs’ün doğusunda bir kasaba ismidir. </p>
			<p class="mg025">SERTA: Endülüs ülkesinin iç kısımlarında bir beldedir. Kâsım bin Ebi Eş-Şeca’ es-Serti El-Muhaddis oraya mensuptur. </p>
			<p class="mg025">SARKOSTA: Endülüs’te ma’mur bir beldedir. Meyvelerinin bolluğu ve güzel havasıyla meşhurdur. Bazı tarihçilerin beyanına göre, bu beldeye yılan ve akrep gibi hayvanlar girseler helâk olurlar. Orada yiyecekleri bir müddet bırakılsa kurtlanmaz ve çürümez. Şehirde yüz seneden kalma buğday ve beş altı senelik üzüm ve üç dört senelik incir ve şeftali elma , erik kurusu yirmi senelik bakla ve mercimek bulunur ve keresteyi kurt yemez ipek ve keten vasıflarında elbiseler güvelenmez. </p>
			<p class="mg025">SEHÎL: Endülüs’te bir hısn ismidir. </p>
			<p class="mg025">SEHLE: Belensiye ve Sarkosta arasında bir eyalettir. </p>
			<p class="mg025">ŞARİKA: Endülüs diyarında bir hısn ismidir. </p>
			<p class="mg025">ŞÂZE: Endülüs’ün ortasında bir dağ ismidir. </p>
			<p class="mg025">ŞÂT: Endülüs’te bir hısn ismidir. </p>
			<p class="mg025">ŞÂTIBE: Endülüs’ün doğusunda Belensiye’ye bağlı büyük bir beldedir. Kalesi sağlamlığıyla meşhurdur. Şeyh İmam Şâtıbi Muhammed el-Kasım Ez-Zarir oradandır. Buranın güzelliği halk arasına söylene gelen bir atasözü gibi halkın dline pelesenk olmuştur. Orada imal edilen kağıt çok meşhurdur. </p>
			<p class="mg025">ŞUYZUT: Endülüs’te bir kale adıdır. </p>
			<p class="mg025">ŞİBYUT: Endülüs’te Ubbeze kazasında bir hısn adıdır. </p>
			<p class="mg025">ŞUZÛNE: Endülüs’te bir beldedir. Ebu Abdullah Muhammed bin Halset’ül Nahvi oradandır. </p>
			<p class="mg025">ŞEREFE: İşbiliye’de bir mevzidir. Kurtuba şehrinin hatibi ve zabiti olan Ebu İshak İbrahim bin Muhammed eş-Şerefi oradandır. Yakub bin Abdullah eş-Şerefi el-Mevsuli de -ki bilinen kâtiptir- oradandır. </p>
			<p class="mg025">ŞİRÎŞ: Endülüs’te ma’mur bir beldedir. Sokakları geniş, ağaçların meyveleri lezzetli ve taze, halkı ilim edeb fetanet ve himmetle donanmıştır. Elbiselerin zerafeti ve refah içindeki görüntüler onlara mahsustur. Aralarında aşık-mâşuk olmadık kimseye tesadüf edilmez. Orada gayet nefis peynir yapıldığından bundan çok çeşitli yemekler yaparlar. Hatta peynirden yapılan (mücâbenat) tabir edilen bir nevi yemek yapılır ki, Endülüslüler arasında “her kim Şirîş’e gider ve mücabenat yemezse, mahrumdur” diye atasözü söylenmiştir. Bazıların beyanına göre bu mücâbenat bir nevi kadayıftır. Hamuruna peynir konulur ve zeytin yağında kavrulur. </p>
			<p class="mg025">ŞEŞÂNE: Endülüs’te Batalyevs’e bağlı bir kaza ismidir. </p>
			<p class="mg025">ŞEŞTER: Vadi-i Eş’e bağlı bir memlekettir. Sufi âlimlerden Ebu’l Hasan Ali bin Abdullah En-Nemiri oradandır. </p>
			<p class="mg025">ŞUKR: Belensiye ve Şâtıbe arasında arasında bir beldedir. Tanınmış şairlerden İbni Heface orada yatmaktadır. </p>
			<p class="mg025">ŞAKANDE: Kurtuba civarında bir köydür. Tanınmış âlimlerden Ebu’lvelid İsmail bin Muhammed eş-Şakendi oradandır. </p>
			<p class="mg025">ŞAKÛR: Endülüs’te bir beldedir. </p>
			<p class="mg025">ŞEKER: Endülüs’te bir dağ ismidir ki tepesinde yaz kış kar eksik olmaz. </p>
			<p class="mg025">ŞELEB: Kurtuba’ya yedi günlük mesafede deniz kıyısında büyük bir eyalettir. Vezirlik sahibi İbni Ammar ve Ebu Mervan Abdülmelik bin Bedran ve Ebu Muhammed Abdullah bin Esseyyid Batalyevs oraya mensupturlar. </p>
			<p class="mg025">ŞELEMENKE: Endülüs’te Ma’mur bir belde adıdır. </p>
			<p class="mg025">SEMÎT: Endülüs’te bir yer adıdır. </p>
			<p class="mg025">ŞENTERÎN: Endülüs’te bir beldedir. Tanınmış fazilet sahiplerinden İbni Sâre oradandır. </p>
			<p class="mg025">ŞENTERİYE: Şeleb’e bağlı bir memlekettir. </p>
			<p class="mg025">ŞENTEMRİYE: Endülüs ün batısında bir memlekettir. Endülüs âlimlerinden A’lâm’ül Nehva oradandır. </p>
			<p class="mg025">ŞEVZER: Endülüs’te bir beldedir. </p>
			<p class="mg025">ŞİYBE: Endülüs’te bir dağ adıdır. </p>
			<p class="mg025">TARSÛNE: Tatuyle eyaletinde bir şehirdir. </p>
			<p class="mg025">TARTÛŞE: Endülüs diyarında bir beldedir. İmamlardan Misbah’ul Luğa’nın müellifi İmam Tartuşi oraya mensuptur. </p>
			<p class="mg025">TARTUVÂNİŞ: Endülüs’te Bace’ye bağlı bir beldedir. </p>
			<p class="mg025">TARKÛNE: Endülüs’te bir beldedir. </p>
			<p class="mg025">TİRYÂNE: İşbiliye’ye bağlı güzel bir beldedir. </p>
			<p class="mg025">SALMENKE: Tuleytula’ya bağlı bir beldedir. </p>
			<p class="mg025">TULEYTULA: Endülüs’te büyük bir beldedir. </p>
			<p class="mg025">TAYSÂNİYE: Endülüs’te İşbiliye eyaletinde bir belde adıdır. </p>
			<p class="mg025">UYÛN: Endülüs’te bir belde adıdır. </p>
			<p class="mg025">GÂFİK: Kurtuba’ya on iki merhale mesafede bulunan bir memlekettir. </p>
			<p class="mg025">GIRNATA: Endülüs’te bir eyalettir. İbni Batuta’nın dediğine göre; Gırnata, Endülüs memleketlerinin taze gelini gibidir. Güzelliği cihetiyle emsali yoktur. Şehrin dışı kırk mil kadar mesire yeridir ki, Şenil nehri buranın ortasından geçer. Çevresi akan nehirle bağ bostan olup cennet bahçelerinden bir numunedir. Her bakış yeniden bakmaya, her seyrediş tekrar seyretmeye mecbur eder. Bu eyalet Hadre nehriyle, Reyan ve Şelnir tabir edilen büyük dağla ma’murdur. Bu dağın üstünde yaz kış kar eksik olmaz. Üzerinde envai çeşit çiçek ve kök boya bulunur. Bağlı olan yerlerden başka yalnız Gırnata şehri civarında iki yüz yetmiş adet mamur köy vardır. Gırnata hakkında Ebubekr bin Muhammed bin Şehberin bu mısrayı yazmıştır. </p>
			<p class="mg025">Allah, Gırnata’yı güzel bir yer kılsın / Bizim hüznümüzü dağıtsın ve sığınmak isteyenlere (kovulanlara) sığınak olsun / Onu görene de derman olsun / O kocaman ovaları, karlı dağları / Allah şiddetli soğuklardan korusun</p>
			<p class="mg025">Gırnata’nın yetiştirdiği faziletli eser sahiplerine had ve nihayet olmayıp, içlerinde Nezhun Bint’ül Kalâ’i gibi hanımlardan da birçok eğitim ve öğretim aşkıyla dolu faziletli kişiler ortaya çıkmıştır. </p>
			<p class="mg025">FARH: Endülüs’te bir şehrin ismidir. </p>
			<p class="mg025">FERÎŞ: Kurtuba’yakınlarında bir belde ismidir. </p>
			<p class="mg025">KÂDİS: İşbiliye’ye bağlı bir adadır. Bazıları Şiriş’e bağlı derler. Bu adada bulunan meşhur putun elinde bir anahtar bulunur. Ebu Abdullah bin Meymun’un kızkardeşinin oğlu Ali bin Kays orada kâid iken, bu putun altında mal bulunduğuna dayanarak yıkılmasına karar verdi. Fakat hiçbir şey bulunamadı. </p>
			<p class="mg025">KABRE: Endülüs’te Kurtuba’ya bağlı bir eyalet adıdır Alimlerden Abdullah bin Yunus ve Osman Ahmed el-Kabri oradandır. </p>
			<p class="mg025">KUNUNDE: Endülüs’te bir beldedir. </p>
			<p class="mg025">KURTUBA: Endülüs’te melik ve halifelerin yaşadığı büyük bir şehirdir. İbni Makkari’nin beyanına göre, Kurtuba, Emevi meliklerinden Ömer bin Abdülaziz’in emriyle kurulmuştur. İlk ciltte vasıflarından bir nebze de olsa bahsedilen Ulu Cami ile Medinet’üz Zehra ve Cisr-ü Kebir tabir edilen büyük köprü oradadır. Endülüs’ün fazilet sahiplerinden Ebu Muhammed bin Atiyye bu mânâda demiştir:</p>
			<p class="mg067"><em>Kurtuba’da dört kısım hıçkırığa boğuldu</em></p>
			<p class="mg066"><em>Kantare vadisi ve beraberindekiler, bunlar ikisiydi</em></p>
			<p class="mg066"><em>Zehrâ da üçüncüsü</em></p>
			<p class="mg065"><em>İlim en yücesiydi ve o da dördüncüleriydi</em></p>
			<p class="mg025">Bu köprü, İbni Heyyan ve diğer tarihçilerin dediğine göre on yedi kemer üzerine oturan büyük bir yapıydı. Yapımcısı Semh bin Mâlik el-Havlâni’dir. Şam’daki Emevi meliklerinden Halife Ömer bin Abdülaziz’in emriyle Semh’e yaptırılmıştır. Menahic’ül Fikr’ de yazıldığına göre, bu köprü dünya harikalarından biridir. Halife Ömer bin Abdülaziz zamanında Abdurrahman bin Abdullah el-Gafiki eliyle yapılmış, boyu sekiz yüz ve yüksekliği altmış zira, eni de yirmi ba’ yani kulaçtır. Yirmi sekiz kemeri ve on dokuz burcu vardır. İbni Hayyan der ki: Bazılarının ifadesine göre bu köprü Araplar’ın Endülüs’e gelişlerinden iki yüz sene evvel yapılmıştır. Fakat geçen zamanla harab olmuştur. 101 senesinde Semh, yenilemek suretiyle bina etmiştir. İmam Hicâri, El-Mesheb adlı kitabında Kurtuba’yı tavsif ile şöyle der: “Kurtuba, Mervâniye devletinde ‘İslam’ın kubbesi’ idi. Âlimlerin toplandığı yer idi ki, onlar hilâfetin yatağından istikrar kazandılar. Düşman kabileleri ve Yemenlileri Kurtuba’dan sıyırıp attılar. Rivayete göre de, gidişat bu yönde idi. Kurtuba, kerim insanların merkezi ve âlimlerin madeni idi. Endülüs bir beden ise, Kurtuba onun başı hükmünde idi. Nehirlerin en güzeli de onda idi ki, etrafı çiçeklerle bezenmişti. Ağaçların dallarında kuşlar yuva yapmıştı. Bu parlak şahsiyetlerin ittifakıyla mülkü nimet içinde yaşattılar...”</p>
			<p class="mg025">Bazı tarihlerde bahsedilir ki, Kurtuba şehrinin yirmi bir kıta varoşu vardır. Her varoşun kendine has sayılı mescid ve hamamları vardır. Bu varoşların isimleri şu şekilde tarihlere geçmiştir. </p>
			<p class="mg025">Nehir tarafında bulunanlar: Rubz-u Şankade -bunun etrafı surlarla çevrilidir-; Rubz-u Meniyyetü Acib.</p>
			<p class="mg025">Arabiye tarafında bulunanlar: Rubz-u Havvaniyet’ür Reyhani, Rubz-ur Rekakîn, Rubz-u Mescid’ül Kehf, Rubz-u Balât-ı Muğîs, Rubz-u Mescid-üş Şifa, Rubz-u Hammâm el-Ubeyri, Rubz-u Mescid’üs Surûr, Rubz-u Mescid’ül Ravza, Rubz-us Sicn el-Kadîm. </p>
			<p class="mg025">Kuzeyde bulunanlar: Rubz-u Bâbul Yehud, Rubz-u Mescidü Ümmü Seleme, Rubz-ur Risâfe. </p>
			<p class="mg025">Doğu tarafında bulunanlar: Rubz-u Seblar, Rubz-u Karn Berîl, Rubz-ul Berc, Rubz-u Meniyyetü Abdullah, Rubz-u Meniyyül Muğîre, Rubz’ül Medine el-Atîka. </p>
			<p class="mg025">Kurtuba şehri bu varoşların ortasındadır. Önceleri, bahsedilen varoşlar şehrin dışında iken fitnelerin çıkmasıyla hepsinin etrafına büyük bir duvar, önlerine hendek çekilmişti. Bu duvarın uzunluğu İbni Galib’in beyanına göre yirmi dört mil mesafeyi bulmuştur. Şehrin çevresinde üç bin mamur köy vardı. Her köyde şer’i hükümlere vâkıf muteber bir kadı bulunurdu. İmam Malik’in Muvatta’ adlı kitabını ezberlemeyeni veyahut hafızasında on bin hadis-i şerif olmayanı bu köye yönetici yapmazlardı. Bu kadılar her cuma günü Kurtuba’da toplanarak halife ile beraber cuma namazını eda ettikten sonra, kendisiyle görüşerek bulundukları köylerin durumlarını anlatırlardı. İbni Sa’id der ki: Kurtuba dört iklimin de yaşandığı ve güneşli bir yerdir. Belde ve şehirlerde envai çeşit maden bulunur. Kerteş köyünde halis gümüş madeni ve Bestâise beldelerinde civa ve kurşun karışımı kırmızı bir boya olan zuncufere, bakır, tunç ve diğer madenlerve yine orada bir dağda saf ve berrak kızıl ve ak mermer ocakları vardır. </p>
			<p class="mg025">Endülüs’teki Emevi sultanlarının ilkleri Kurtuba ile yanında bulunan Medinet’üz Zehra ve Zahre kasabalarını ‘meliklerin oturduğu yer’ olarak kabul etmeleriyle bunlar mamuriyet ve yeşilliğiyle diğer beldeler üzerine üstün geldiler. Hatta bu üç kaza arasında mamur yapılar yanyana gelmişti. Bunlar arasında on mil mesafede kandil ışığıyla gezilirdi. Kurtuba ahalisinde vakar ilim ve maarife itibar fevkaladeydi. Halkın çoğu faziletli ve mağrurdu. Melikler ve valiler üzerine ayaklanıp itaatsizlik etmekte Endülüs halkı arasında meşhurdurlar. Hatta Sultan Ya’kub El-Mansur’un biraderi es-Seyyid Ebu Yahya, Kurtuba vilayetinden azledildiğinde oranın ahalisinin ahlakı kendisine sorulduğunda cevab olarak, “Kurtubalılar deveye benzerler. Yükleri hafifletilse bağırırlar. Ağırlaştırılsa yine bağırırlar. Neden hoşnut olacaklarını bilemedim ki onu oluşturayım, neden hoşlanmadıklarını anlayamadım ki ondan uzak durayım.” demiştir. </p>
			<p class="mg025">Ebu’l Fâzıl Et-Taygâşi nakleder ki: Mağrib meliki Sultan Ya’kub El-Mansur nezdinde Ebu’l Velid bin Rüşd ile Reis Ebubekr bin Zehre arasında Kurtuba ve İşbiliye memleketlerinin bir diğerine takdim ve üstün tutulması için münazara geçmişti. İbni Rüşd, Kurtuba’yı överek İbni Zehre’ye hitaben “Sen ne dersin, onu bileyim? Fakat bana kalırsa; İşbiliye’de ulemadan biri ölmüş, geride kalan kitapları satılmak istendiğinde Kurtuba’ya getirip satarım ve Kurtuba’da bir sazende ölüp aletleri satılmak istenilirse, getirip İşbiliye’de satarım’’ diye cevap vererek Kurtuba’nın ilmin başkenti, İşbiliye’nin ise faydasız kişilerin toplandığı bir yer olduğunu ortya koymak istemiştir. </p>
			<p class="mg025">İmam İbni Şekvâl, Şeyh Ebubekr bin Saâde’den hikaye ederek der ki: Şeyh biraderiyle beraber Tuleytula’ya girdi. Üstad şeyh Ebubekr el-Mahzumi’nin huzuruna ulaştığında, nereden geldiklerini sordu. Bunlar da Kurtuba’dan olduklarını beyan ettiler. Tekrar, oradan çıkalı ne kadar zaman olduğunu sordu. Bunlar da henüz geldiklerini söyleyince, ikisini de kendine çekip, ‘Kurtuba’nın kokusunu koklayayım’ diyerek başlarını kokladı. Ve bu mısrayı yazdı.</p>
			<p class="mg067"><em>Ey güzel Kurtuba, içinde bana da yer var mı?</em></p>
			<p class="mg066"><em>Ve doğu tarafında o bulutlardan kana kana içmenin zamanı yakın mı?</em></p>
			<p class="mg066"><em>O gök gürültülü gecelerini, o bahçe misali topraklarını</em></p>
			<p class="mg065"><em>O gül ve anber kokulu mekânlarını bol bol teneffüs edebilir miyim?</em></p>
			<p class="mg025">Kurtuba’nın sekiz adet kapısı vardır. (Bâb-ül Kantere); köprü kapısı kıble yönündedir. Nehir üzerinde açılır. Ona Bâb-ül Vadi ve Bâb-ü Ceziret’ül Hadrâ da derler. (Bâb’ül Hadid); Bâb-ü Sarkosta da derler. (Bâb-ü İbni Abdülcabbar); Tuleytula kapısı da denilir. (Bâb-ı Rûmiye), (Bâb-ı Tulbeyra); Lion kapısı da denilir. (Bâb-ı Amir’ül Karşi), (Bâb-ül Hur); Batalyevs kapısı da denilir. (Bâb-ül Attarin); İşbiliye kapısı da denilir.</p>
			<p class="mg025">KARTAME: Endülüs’te bir belde adıdır. </p>
			<p class="mg025">KARMES: Endülüs’te bir belde adıdır. </p>
			<p class="mg025">KASTALE: Ciyan’a bağlı bir şehrin adıdır. </p>
			<p class="mg025">KASTİLİYE: Endülüs’te bir memleket adıdır. Kastilya ve Kasteble kelimelerinin Kaştale’nin değiştirilmiş şekli olduğu ihtimaldir. </p>
			<p class="mg025">KAŞBER: Tuleytula nahiyelerinden bir belde ismidir. </p>
			<p class="mg025">KASÎR: Kurtuba’ya on altı mil mesafede bulunan bir beldedir. </p>
			<p class="mg025">KAL’ATÜL RUBBAH: Sarkosta’ya bağlı bir beldedir. Beyza da denilir. </p>
			<p class="mg025">KA’AT EYYUB: Endülüs’te bir eyalettir ki kaidesi Balyane şehridir. </p>
			<p class="mg025">KAL’ATÜ ABDÜSSELAM: Endülüs diyarında bir kaledir. Hadis âlimlerinden İbrahim bin Sa’d el-Kal’ai oradandır. </p>
			<p class="mg025">KALYÛŞE: Endülüs’te bir beldedir. </p>
			<p class="mg025">KANÂTİR: Endülüs ülkesinde bir belde adıdır. Büyüklerden Ahmed bin Sa’id bin Ali El-Kanâtıri oradandır. </p>
			<p class="mg025">KANBE: Endülüs’te bir köy ismidir. </p>
			<p class="mg025">KANTARA’TÜL BASF: Endülüs’te bir mevkidir. Muhammed bin Ahmed bin Mes’ud el-Mâliki el-Kantari oralıdır. </p>
			<p class="mg025">KAVRA: Endülüs’te İşbiliye kazasında bir köydür. </p>
			<p class="mg025">KAVMES: Endülüs’te bir memleket adıdır. </p>
			<p class="mg025">KICÂTA: Endülüs’te bir memlekettir. Ebu Abdullah Muhammed bin Abdülhalil El-Kıcâti oradandır. </p>
			<p class="mg025">KAYRA: Kurtuba’ya otuz mil mesafede bulunan bir memlekettir. Meşhur Abid Ebu Abdullah Muhammed bin Ahmed el-Kaysi el-Kabri oradandır. </p>
			<p class="mg025">KAYSÂNE: Gırnata’ya bağlı bir köydür. Fıkıh âlimi Ebu’l Rabi’ Süleyman El-Kaysani oraya mensubtur. </p>
			<p class="mg025">LÂRİDE: Sarkosta’ya bağlı bir beldedir. </p>
			<p class="mg025">LEBTİT: Endülüs’te Ceziret’ül Hadrâ’da bir beldedir. </p>
			<p class="mg025">LEBLE: İşbiliye’ye bağlı bir memleket ismidir. İmamlardan Ebu Ca’fer Ahmed bin Yusuf El-Fehri oradandır. </p>
			<p class="mg025">LEBİRE: Endülüs ülkesinde bir belde adıdır. Hadis âlimlerinden Muhammed bin Safvan Elbiri oradandır. Ve ona Biri de denilir. </p>
			<p class="mg025">LUKNE: Endülüs’te iki hısn adıdır. Birine Laknet’ül Kübra diğerine de Laknet’ül Suğra denir. </p>
			<p class="mg025">LUK: Endülüs’te bir beldedir. </p>
			<p class="mg025">LEVÂTE: Bir mevzi ismidir. </p>
			<p class="mg025">LORKA: Mursiye’ye bağlı bir memleket adıdır. </p>
			<p class="mg025">LÛŞE: Gırnata’ya bağlı bir şehirdir. Akarsu ve ağaçlarının bolluğu ile meşhurdur. Gırnata’dan geçen Şenil nehri kenarında bulunur. </p>
			<p class="mg025">MÂRİDE: Endülüs’ün batısında büyük bir beldedir. </p>
			<p class="mg025">METÎTA: Belensiye’ye bağlı bir beldedir. Alimlerin ve ediplerin çoğu oradandır. </p>
			<p class="mg025">MECRÎT: Endülüs’te bir köy ismidir. Bu karye sonradan çok büyüyerek İspanya’nın şu anki başkenti olmuştur ki Mecrit’in tahrifiyle Madrid olarak adlandırılır. </p>
			<p class="mg025">MEDİNET’ÜS-SALİM: Endülüs’te bir eyalet ismidir. </p>
			<p class="mg025">MURAD: Kurtuba’ya yirmi beş mil mesafede bulunan bir beldedir. </p>
			<p class="mg025">MERC FERÎŞ: Endülüs’te bir çayırlık mahalin ismidir. </p>
			<p class="mg025">MURSİYE: Endülüs’te mamur bir eyalettir. Orada döşek ve hasırdan yapılan zarif sanatlı mamuller ve demir ve tunçtan imal edilen bıçak makas ve nefis eşyalar yapılır. </p>
			<p class="mg025">MERŞÂNE: Endülüs diyarında bir beldedir. </p>
			<p class="mg025">MATHŞÂRİŞ: Gırnata civarında bir mevzidir. Alimlerden Esiriddin Ebu Hayyan orada doğmuştur. </p>
			<p class="mg025">MEĞÂME: Endülüs’te bir belde adıdır. </p>
			<p class="mg025">MEKKÂDE: Endülüs’te bir beldedir. </p>
			<p class="mg025">MELLÂLE: Endülüs’te Bicâye yakınlarında bir köydür. </p>
			<p class="mg025">MANSİF: Belensiye’ye bağlı bir memlekettir. Fıkıh âlimi Zahid Ebu Abdullah El-Mansıfi oradandır. Bu şahsın kabri Sebte’de halkın ziyaret ettiği bir yerdir. </p>
			<p class="mg025">MENKİB: Gırnata’ya bağlı bir beldedir. </p>
			<p class="mg025">MENURKA: Endülüs’ün adalarından ma’mur bir adadır. Bununla Mayorka adasının arasında elli mil mesafe vardır. </p>
			<p class="mg025">MİYORKA: Endülüs adalarından bir mamur adadır. Büyük nehirler beldeler ve şehirleriyle meşhurdur. </p>
			<p class="mg025">NARİCE: Malaka’ya bağlı bahçe ve bostanlarla meşhur ve mamur büyük bir köydür. Orada iyi kalitede ipek imal edilir. </p>
			<p class="mg025">NÂŞİRE: Endülüs’te bir beldedir. Orada en kaliteli mermerden sütunlar imal edilir. </p>
			<p class="mg025">NEYRE: Endülüs’te Marede’ye bağlı bir memleket ismidir. </p>
			<p class="mg025">VADİ’L EŞ: Gırnata’ya bağlı bir memlekettir. </p>
			<p class="mg025">VADİ’İL HİCÂRA: Tuleytula’ya bağlı büyük bir beldedir. Hadis âlimi ve şair Muhammed bin İbrahim bin Huyûn El-Hicâri ile, tanınmış kadın ediplerden Ümmü’l Alâ’ Bint Yusuf el-Hicâri oraya mensuptur. </p>
			<p class="mg025">VÂSIT: Endülüs ülkesinde bir belde adıdır. Ebu Ömer Ahmed bin Sabit adlı hadis âlimi oradandır ve yine orada Şuzune yakınlarında bir dağ ismidir. </p>
			<p class="mg025">VANİBE: Endülüs’te bir beldedir. </p>
			<p class="mg025">VEŞKA: Endülüs’te bir eyalet ismidir. </p>
			<p class="mg025">VEZRE: Ekşuniye-i Endülüs kazasında bir mevzi adıdır. </p>
			<p class="mg025">VELİD: Endülüs’te bir şehir ismidir. </p>
			<p class="mg025">VELME: Endülüs’te bir hisar ismidir. </p>
			<p class="mg025">VEYME: Endülüs diyarında bir sancak ismidir. </p>
			<p class="mg025">YÂBİSE: Endülüs adalarından mamur bir adadır. </p>
			<p class="mg025">YAHSİB: Endülüs ülkesinde bir kaledir. Hadis âlimlerinden Sa’id bin Makrur ve En-Nâbiğa bin İbrahim oradandır. </p>
			<p class="mg025">YERMELE: Endülüs’te bir nahiyedir. </p>
			<p class="mg025">YERÛLE: Endülüs’te bir nahiye ismidir. </p>
			<p class="mg025">YEKKÛRE: Endülüs’te bir beldedir.</p>
			<p class="mg026">* * *</p>
		</div>
</body>
</html>