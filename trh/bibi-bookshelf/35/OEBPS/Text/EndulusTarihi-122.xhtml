<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-122</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-118">Gırnata’nın Teslimine ve Halkına Verilecek İmtiyazlara Dair Mukavelename</h1>
			<p class="mg052">Azimetli ve şevketli padişah, taç sahibi Don Ferdinan ve Dona İzabel’in emr ve iradeleri ve Gırnata Meliki Mela Ebu Abdullah Es-Sağir’in mührü ve imzasıyla tasdik edilen vekili ve murahhası Ebu’l Kâsım Abdulmâlik vasıtasıyla ilerde yazılı hususlara karar verilmiştir.</p>
			<p class="mg067">1. MADDE– Melik Es-Sağir ile Gırnata, El-Beyzain ve civarında bulunan kasaba ve varoşlarda oturan bütün kâidler, fakihler, imamlar, kadılar ve diğer tayin olunanlar, asker zabitleri, kabilelerin ve hanedanın küçükleri ve büyükleri, Elhamra ve Elhayzan kapılarını ve kulelerini ve El-Beyzâin mevkiinin sahraya bakan kapılarını ve diğer Müstahkem mevkileri, işbu mukavelenamenin karar günü olan Teşrinisâni’nin yirmibeşinci gününden itibaren altmış gün sonra kral ve kraliçeye, adamlarına ve askerlerine tereddütsüz olarak teslim edecek, kral ve kraliçe de El-Kasbah ve El-Beyzâin arasında bulunan şehirin merkezine bakan kale duvarına askeri fertlerden hiçbirinin çıkmaması ve Müslüman halkın hanelerine bakmaması, hilafında hareket eden olursa şiddetlice cezlandırılmasını ordu kadılarına tenbih edeceklerdir.</p>
			<p class="mg067">2. MADDE– Bahsedilen altmış gün müddeti bittiğinde, vasıfları sayılan müslüma halkın itibarlıları, eski reaya tarzında kral ve kraliçeye boyun eğerek itaatlerini gösterecekler, mevkilerin tesliminden bir gün evvel melik, kâidler ve diğer isimleri geçen seçilmiş ve muteber kişiler tarafından rehin olarak Yusuf bin Kemişe ile Gırnata, El-Beyzain ve diğer mevkiler ve itibarlı kişilerin çocuklarından ve torunlarından beş yüz kişi ayrılıp kral ve kraliçeye verilecek. İşte bu rehinler on günde Elhamra ve Elhayzan siperlerinin gerekli olan tamirlerini yapacak. İçlerine yeterli mikterda kuvvet ve mühimmat konuluncaya kadar tutulup sonra Melik tarafına iade olunacaklar. Bu rehinler tutuklu oldukları esnada kötü muamele görmeyecek. Gerekli ihtiyaçları tedarik edilerek verilecek. Kararlaştırılan hükümler tamamen kabul edilip uygulandığında, Kral ve Kraliçe veliahtları Don Jan çocukları ve torunları Melik Ebu Abdullah’ı, Gırnata’da ve El-Beyzain’de ve bunlara bağlı köy ve kasabalarda oturan kâid, kadı, imam ve fakihler ile asker zabitlerini, hanedan mensuplarını küçükten büyüğe, kadın ve erkekleri Cebel-ül Beşer memleketleriyle mukavele dahilinde olan diğer memleket ve beldelerin halkını saadet ve güven dolu bir çadır gibi olan merhametleri altına kabul ederek kendi eski reayaları hakkında gösterilen şefkatlerinden onlar da nasiplerini alacaklar. Yani himayeleri altında tam bir huzur ve refahla herkes sahip olduğu ev, emlak, menkul ve gayrimenkullerine eskisi gibi ve engel çıkarılmadan sahip olacaklar. Ne şimdi ve ne de bundan sonra ve hiçbir zamanda hakkaniyet ve adalete mugayir olarak bunlara saldırı gelmemesi için sonsuz derecede itina ve dikkat gösterilecek. Son olarak, ahali gerek kral ve kraliçeden gerek zabitler ve devletin ileri gelenlerinden iyilik ve merhametten başka muamele görmeyecekler.</p>
			<p class="mg067">3. MADDE– Mukavele gereği, zikrolunan Elhamra tabyalarının teslim günü İspanya askeri Bâb-ül İka’ ve Bâb-üs Seyyid’den veya şehrin dışında bulunan girişlerden velhasıl kral ve kraliçenin kararı her ne yönde olursa o şekilde gireceklerinden, durum ilgililere bildirilecek. Fakat bir fitneye sebep olmamak için o gün Elhamra Sarayına girip ikamet edecek, kimseler şehrin içinde gezmeyecek.</p>
			<p class="mg067">4. MADDE– Elhamra ve Elhayzan siperleri, kalelerinin kapıları, şehrin ve Elbeyzain ile varoşlarının ve sahraya bakan korunaklı mevkinin mukavelede önceden belirtildiği üzere teslim edildiği günde, rehin yoluyla Mevkileyn şehrinde tutuklu bulunan Melik Ebu Abdullah’ın oğlu ve beraber bulunan kadın ve erkek, çoluk çocuk bütün Araplar’dan Hıristiyanlığı kabul etmeyenler Melik’e teslim edilecekler.</p>
			<p class="mg067">5. MADDE– Kral ve Kraliçe gerek kendileri gerek evlat ve nesepleri adına söz veririr ve ahdederler ki; Melik, kâidler ve diğer ünvanları sayılan İslam nüfusunun bulundukları din ve mezheplerine asla ve kat’a müdahale edilmeyecek. Cami ve mescidleri ellerinden alınmayacak. Minare ve müezzinleri bozulmayacak. Cami ve mescidlerde bulunan, korunan mallarla onlara bağlı vakfiye gelirler eskisi gibi idare edilecek. Ne kral ve kraliçe ve ne de çocukları ve torunları tarafından bir sebeple saldırılmayacak. Müslümanlar şeriat-ı Muhammediye üzere İslam hükümlerine dayanarak mahkeme olunacaklar. Bütün usûl, âdet ve kıyafetleri aslî şekline göre devam edecektir.</p>
			<p class="mg067">6. MADDE– İslam ahalisinin merkepleri ve beygirleri ve diğer hayvanları ve eşyaları ne şimdi ne de gelecekte ve hiçbir zaman alınmayacak. Fakat büyük küçük herkes ateşli silahlarını krala ve kraliçeye teslim edecekler.</p>
			<p class="mg067">7. MADDE– Zikredilen Gırnata, El-Beyzain, Cebel-ül Beşer, mahal ve memleketleri ve onlara bağlı köy ve kasabalar ve varoşlar ve diğer mukavelenamede ismi geçen yerlerin halkından, erkek-kadın, büyük-küçük, denizin öte tarafında yahut diğer istedikleri memleketlerde ikamet etmek istediklerinde tasarruf ettikleri menkul ve gayrımenkul eşyaları diledikleri kimseye satabilecek. Bu konuda ne kral ve kraliçe, ne de evlat ve torunları tarafından şimdi ve gelecekte engel çıkarılmayacak. Eğer bu malları kral ve kraliçeye satmak isterlerse gerçek kıymetini tamemen ödeyerek alacaklar. Kral ve Kraliçe başka bir memlekette bulunurlarsa taraflarından vekalet vesikası ile vekil edilmiş görevli adamları bulunacağından, böyle satılık mal olduğunda kral ve kraliçenin vekilleri tarafından onların namına olarak ve değerleri neyse eksiksiz verilerek satın alınacak.</p>
			<p class="mg067">8. MADDE– Bu şekilde hicret etmeyi seçenler tüm eşya, mal, altın ve gümüş mücevherleri ve ateşli silahlarından başka bütün silah, mal ve paralarını beraber götürebilecek. Bu konuda ne kral ve kraliçe ne de evlat ve torunları tarafından şimdi ve ilerde hiçbir sebep ve bahane ile mâni olunmamasından başka, hemen şimdi hicret etmek isteyenler olduğu halde, belirlenecek limanlarda kral ve kraliçe taraflarından hazırlatılacak on adet büyük gemiye şart koşulan müddet olan altmış günün içinde bindirilip sağ sâlim Berberî sahillerinde bulunan ticari malların bulunduğu iskelelere nakledilecekler. Bu tarihten üç seneye kadar yine bu şekilde hicret edecek olanlar, belirlenecek limanlarda hazırlanacak gemilerle taşınacaklar. Fakat gerekli gemilerin bulunup hazır edilmesi için muhacirlerin durumu elli gün önce hükümete haber vermeleri gerekmektedir. Bunlar da tam bir huzur ve güvenle Berberî sahillerinde bulunan gelip giden tüccarlara açık olan limanlara taşınacaklar. Kendilerinden ne gemi ücreti ne de vergi alınmayacaktır. İşte bu üç sene dolduktan sonra da ne zaman olursa olsun ilelebet bu denizin öte yanına hicret etmek isteyen Müslümanlara kral ve kraliçe taraflarından asla engel olunmayacaktır. Gemi ücreti bile alınmayacaktır. Fakat her muhacir başı için birer dobla vergi alınacaktır. Bu şekilde hicret edecek olanlar Gırnata’da ve ElBeyzain civarında ve varoşlarda, livalarda, Cebel-ül Beşer dahilinde ve diğer isimleri bu mukavelenamede yazılan mevkilerde bulunan mal ve mülklerini, hicretleri zamanında ve istedikleri gibi satabilecekler. Satamazlarsa taraflarından güvenilir bir delil ile vekiller bırakmaya izinli olduklarından, bu vekiller tarafından bu mülklerin hasılat zamanı gelince toplanabilecektir. Hiçbir şekilde müdahale ve güçlükle karşılaşmadan hasılat denizin öte tarafında veyahut diğer diyarlarda ikamet etmekte olan sahiplerine bildirilip gönderilecektir.</p>
			<p class="mg067">9. MADDE– Gerek kral ve kraliçe ile veliahtları ve gerek sülalelerinden gelecek evlat ve torunları, ne şimdi ve ne de hiçbir zamanda bu durumda kalacak Müslüman halka, evlat ve neseplerine, alâmet-i farika taşımak için zor kullanmayacaktır.</p>
			<p class="mg067">10. MADDE– Kral ve Kraliçe, Melik ile Gırnata ve El-Beyzain şehir ve varoşlarında oturan Müslüman ahali hakkında esirgemeden buyurdukları iyiliklerden olmak üzere, mukavelename tarihinden üç sene geçtikten sonraya kadar eşya ve evleri üzerine vermeleri gereken vergileri affedilecektir. Fakat buğdaydan, Hıristiyan usûlü üzere nisan-mayıs aylarında doğacak hayvanlardan gereken öşürler tamamıyla tahsil edilecektir.</p>
			<p class="mg067">11. MADDE– Gırnata’nın teslim ediliş zamanında Melik ile Gırnata, El-Beyzain, Cebel-ül Beşer halkları ellerinde ve diğer mahallerde tasarruf ettikleri kadın erkek tüm Hıristiyan esirleri bedelsiz kral ve kraliçe tarafına teslim edecekler. Ama halktan biri mâlik olduğu esirini denizin öteki yakasına geçirip satmış olursa bunun kendisi alınmayacaktır. Fakat bu esiri mukavelenin imzalanmasından evvel satmış olduğuna ve hâlâ mülkünde olduğuna yemin ettikten sonra ve güvenilir iki şahit de getirmesi gerekmektedir.</p>
			<p class="mg067">12. MADDE– Kral ve Kraliçe, Melik’in ve gerek diğer ahalinin hizmetçi, beygir ve katırlarını kullanmayacak ve kullandırtmayacaktır. Eğer meralarının ücretleri verilirse ve sahibinin arazisi ile istenirse alınacaktır.</p>
			<p class="mg067">13. MADDE– Şehrin tesliminde Hıristiyanlardan hiçbirisi fakihlerin izinleri olmadıkça namaz kılınan cami ve mescitlere giremeyeceklerdir. Eğer hilafında hereket eder yani zorla cami ve mescide giren olursa, Kral ve Kraliçe taraflarından o şahsın müstehak olduğu şiddetli ceza uygulanacaktır.</p>
			<p class="mg067">14. MADDE– Yahudi taifesinden hiç birisi vergi tahsildarlığı ve sandıkkârlığı, hükümet emri gibi halkın muhtaç olduğu seçkin memuriyetlere atanarak Müslümanların üzerlerine tasallut edilmeyeceklerdir.</p>
			<p class="mg067">15. MADDE– Melik Ebu Abdullah ile Gırnata, El Beyzain, Cebel-ül Beşer ve nahiyelerde bu mukavelenamede zikredilen diğer mevkilerde sakin bütün fakihler, kadılar, imamlar, kâidler, müftüler ve asker zabitleri, kral ve kraliçenin hükümdarlık nazarlarında önceki durumlarını kaybetmeyeceklerdir. Her ne olursa olsun, ifadeleri olursa itibarla dinlenecektir. Eski usûl ve âdetleri önceki gibi devam edebilecek. Özellikle fakihler ve kadılar eskisi gibi vergi ve tekaliften müstesna ve muaf olacaklar, küçük gelirleri ve önceki imtiyazlarıyla geçineceklerdir.</p>
			<p class="mg067">16. MADDE– Müslümanlar arasında ortaya çıkan tüm kavgalar ve davalar eskisi gibi ehl-i sünnet mezhebi üzere ve Müslüman kadıların huzurunda görülecektir.</p>
			<p class="mg067">17. MADDE– Kral ve Kraliçe İslam ahalisinin evlerinde misafir olarak oturmayacaktır. Elbise, tavuk, davar gibi şeyleri almayıp aldırmayacaklardır. Ne kral ve kraliçe ne de yakınları ve askerleri Müslüman halkın sırtından geçinmeyeceklerdir. Rıza ve izinleri olmadıkça evlerinde balo ve ziyafet vermeyecekler. Son olarak onların zararlarını gerektirecek bir hal ve harekette bulunmayacaklardır.</p>
			<p class="mg067">18. MADDE– İspanyalılardan biri izinsiz olarak bir Müslümanın evine girerse Kral ve Kraliçe o şahsın mahkemesini ve cezasını belediye mahkemesine havale edecektir.</p>
			<p class="mg067">19. MADDE– Veraset hukukuna ilişkin olarak Müslümanlar arasında meydana gelebilecek bütün davalar eski usul üzere kendi kadıları marifetiyle görülecektir.</p>
			<p class="mg067">20. MADDE– Bahsi geçen mevkilerin sakinlerinden teslimi mukavele esası olan şehr, varoş, kasaba ve nahiyeler Kral ve Kraliçeye bırakıldıktan otuz gün sonra tabiiyet gösterenler yukarda zikrolunan imtiyazlardan faydalanacaklardır. Beyan edilen üç senelik muafiyetten tamamıyla nasipleneceklerdir.</p>
			<p class="mg067">21. MADDE– Camiler, mescidler, zaviyeler ve mektepler için şartlar olacaktır. Beytülmâl’de tutulan mallar öteden beri olduğu gibi yine bilindik fakihlerin daireleri altında olacaktır. Bunlar tahsil edilen gelirleri uygun gördükleri mahallere sarfedeceklerinden, ne şimdi ne ileride ve hiçbir vakitte bu gelirlerin idaresine kral ve kraliçe ve yakınları tarafından müdahale olmayacaktır.</p>
			<p class="mg067">22. MADDE– Belediye mahkemeleri memurları başka bir kişinin işlemiş olduğu suçtan dolayı bir Müslümanı çağırıp mahkeme edemeyecek. Yani baba ve oğlun, oğul ve babanın, kardeşin ve amca oğlunun fiilinden mesul olmayacaktır. Belki herkes kendi yaptığıyla cezalandırılacaktır.</p>
			<p class="mg067">23. MADDE– Kâid Ahmet Ebu Ali’nin hapsi vakasında ona yardımcı olan köy halkına kral ve kraliçe genel af ihsan edeceğinden, gerek bu olayda ölen Hıristiyan ve Araplardan ve gerek o esnada yağma ve talan olunan mal ve eşyadan dolayı hiçbir miktarda hiç kimse cezalandırılmayacaktır.</p>
			<p class="mg067">24. MADDE– Kabtil Müslümanlarından insan öldürme ve itaatsizlik gibi meydana gelen bütün isyankâr hareketler kral ve kraliçe tarafından af edilip, hiç olmamış hükmünde olacaktır.</p>
			<p class="mg067">25. MADDE– Diğer memleketlerde bulunan Müslüman esirlerden biri kaçıp Gırnata, El-Beyzain sınırıyla bu mukavelede zikr olunan bütün şehir, kasaba, köy, nahiye arazisi içine ayak basarsa esaretten kurtulmuş kabul edileceğinden, ne belediye mahkemeleri memurları tarafından ne de o esirin sahibi tarafından hiçbir davaya izin verilmeyecektir. Fakat bu Endülüs kıtası imtiyazları Araplar’dan olan Müslüman esirlere mahsustur. Kanarya ve Yuluf adaları zencilerinden olan esirleri kapsamayacaktır.</p>
			<p class="mg067">26. MADDE– Adı geçen memleketlerin ahalisi öteden beri tabi oldukları hükümetlere verdikleri vergiyi ne fazla ne de noksan olarak ödeyeceklerdir. Bundan fazla kral ve kraliçe tarafına hiçbir vergi vermeye mecbur olmayacaklardır.</p>
			<p class="mg067">27. MADDE– Adı geçen mevkilerin halklarından biri denizin öte tarafında veyahut başka bir yerde bulunupta zikrolunan üç sene zarfında döner ve eskisi gibi ikamet ederse, diğerleri hakkında değer verilen bütün imtiyazlar ve inayetten hissedar olacaktır.</p>
			<p class="mg067">28. MADDE– Zikrolunan Müslüman ahaliden biri, elinde bulunup denizin öte tarafına taşıyıp sattığı Hıristiyan esirinin başkasına iadesine mecbur olmayacağı gibi değerini de reddederek o esiri sattığı yerden geri almayacaktır.</p>
			<p class="mg067">29. MADDE– Gerek Melik Abdullah ve gerek bu mukavelenamede ismi geçen mevkilerin Müslüman ahalisinden biri hicret edip sonra o mahalden hoşnut olmayarak geri dönerse ve önceki gibi ikamet edecek olursa, bu dönüş belirlenmiş olan üç senenin zarfında olduğunda önceki imtiyazların hepsinden istifade edecektir.</p>
			<p class="mg067">30. MADDE– İsmi geçen mevkilerde oturan Müslümanların tüccarlarından denizin öte yanına gidip dönenler tam bir serbesti ve emniyetle ticaret yapmalarının yanında, kral ve kraliçenin tasarrufları altında bulunan memleketlerin hepsinde de ticaret ve seyahat edebilirler ve Hıristiyan tüccar ve seyyahların verdikleri vergiden başka bir şey vermeyeceklerdir.</p>
			<p class="mg067">31. MADDE– Bundan önce İslamiyeti kabul etmiş olan kadın ve erkek hidayete ermiş Hıristiyanlar hakkında hiçbir şekilde aşağılayıcı muamele olmayacaktır. Bunun hilafında hareket etmeye cesaret edenlerin müstehak oldukları cezalar kral ve kraliçe tarafından uygulanacaktır.</p>
			<p class="mg067">32. MADDE– Bir müslim veya müslimeye İsevilik dinine girmesi için baskı yapılmayacaktır.</p>
			<p class="mg067">33. MADDE– Bir müslimin zevcesi Hıristiyan olduğu halde sonradan Müslüman olmuşsa, kendisinin meyli ve rızası oldukça tekrar Hıristiyan olması için zor kullanılıp geri döndürülmeyeceğinden, bu aileler (soylar) zevci ile bir Hıristiyan hazır olduklarında çağırılıp görüş ve meyilleri sorulacaktır. Bunlardan doğacak erkek ve kızların Hıristiyan yapılmaları için zor kullanılmayacaktır.</p>
			<p class="mg067">34. MADDE– Zat, evli, dul veya bekar bir müslime aşk ve muhabbet sebebiyle Hıristiyan olmak istediğinde, gereği gibi araştırılmadıkça kabul olunmayacaktır. Eğer kişi babasının ve akrabasının ve diğer ahbaplarının evlerinde mücevherat ve diğer bazı eşya çalmışsa hükümetçe bu eşya geri alınıp sahibine verilecektir.</p>
			<p class="mg067">35. MADDE– Gerek Melik Ebu Abdullah tarafından gerek bu mukavelenamede ismi geçen mahallerin Müslüman sakinleri tarafından savaş esnasında İspanyolların ve Müdeccerlerin ve diğerlerinin hayvanları, büyük ve küçük eşya ve emtiaları, altın, gümüş ve diğer mülkleri velev vâris kalan mallar olsun alınıp zapedilmişse, ne kral ve kraliçe, ne evlat ve torunları şimdi ve ilerde ve hiçbir zaman davasını geri döndürmeyip kimseye de bu davayı ettirmeyecektir. Farzedelim bir kimse bu şekilde zaptedilmiş olan malını sonradan tanısa ve bulsa bile davayı tekrarlamayacaktır. Tekrar ederse cezalandırılacaktır.</p>
			<p class="mg067">36. MADDE– Bu güne kadar Müslüman halktan biri elindeki Hıristiyan esirini aşağılamış veya vurmuş veya yaralamış ve öldürmüş ise, bunun için o kimse ne şimdi ne ilerde cezalandırılmayacaktır.</p>
			<p class="mg067">37. MADDE– Belirlenen müddet olan üç senenin bitiminde Müslüman ahali mîri emlaktan olan arazi için gerçek kıymetlerinden fazla ve adaletten uzaklaşacak vergi vermeyecek. Diğer topraklara da tatbik edilecektir.</p>
			<p class="mg067">38. MADDE– Gerek Gırnata’da gerek bu mukavelenamede ismi geçen mevki ve beldelerde yaşayan Yahudiler bu mukavelenamenin kapsadığı bütün imtiyaz şartlarından istifade edecekler. Fakat önceden Hıristiyan olarak sonradan yine Musevi dinine girenler olduğunda bunlara ileriki Kanunuevvel’in on sekizinci gününden itibaren üç sene mühlet verilecek. Bu müddette hepsi denizin öte yanına taşınıp hicret edeceklerdir.</p>
			<p class="mg067">39. MADDE– İşbu mukavelenamede yazılı olan mevkilerde, kral ve kraliçe tarafından tayin edilecek idareciler, kâidler ve hâkimler, Müslüman halk hakkında gösterilmesi gereken saygın muamele ve güzel tavırları ve mukavelenamede belirlenen şartları tamamıyla uygulamaya kâdir olacaktır. Ehliyetli sınıftan olacağından, bunlardan herhangisi kötü bir harekette bulunursa derhal azledilip cezalandırılarak yerine istenilen vasıflarda başka biri gönderilecektir.</p>
			<p class="mg067">40. MADDE– Gerek kral ve kraliçe ve gerek evlat ve torunları, şimdi ve ilerde ve hiçbir vakit ne melik Ebu Abdullah’ı ne de ismi geçen mahallerin ahalisini, Gırnata’nın teslim gününe yani bundan altmış gün sonraya kadar meydana gelen hareket ve fiillerinden dolayı her ne olursa olsun mes’ul tutamayacaklardır.</p>
			<p class="mg067">41. MADDE– Kadis memleketinde bir müddet hüküm süren Melik Ez-Zağal’in hizmetinde bulunmuş ne askeri zabitlerden ne kâid ve diğer tâbiler ve yakınlarından bir kimse İslam ahalisi üzerine hâkim ve amir atanmayacaktır.</p>
			<p class="mg067">42. MADDE– Kadın ve erkekten Hıristiyan ve İslam arasında meydana gelen her kavga ve dava, iki tarafça da güven verilmek üzere biri Hıristiyan ve biri Müslüman olarak iki kâid huzurunda görüşülecektir.</p>
			<p class="mg067">43. MADDE– Kral ve Kraliçe gerek Melik Ebu Abdullah ve gerek yazılan mahallerde yaşayan Müslümanlar haklarında merhamet ve iyilik göstergesi olarak vaad eder ve söz verirler ki; bu mahallerin halkından olup da kendi yönetimleri dahilinde bulunan bütün köy ve kasabalarda esir bulunan ne kadar Müslüman nüfus varsa, bedelsiz olarak belirli vakitlerde -Endülüs kıtasında bulunanlar beş, Kaştale içindekiler sekiz ay zarfında- azad edilip iade edilecekler. Gırnata’nın tesliminde iadesi şart tutulan Hıristiyan esirlerin geri verildiğinin ikinci günü, yüz kişi rehin yoluyla tutulanlardan, yüz kişi de rehin yoluyla tutulmayanlardan olmak üzere iki yüz baş Müslüman esir, yerlerine iade olunacaktır.</p>
			<p class="mg067">44. MADDE– Kral ve Kraliçe zikrolunan ikiyüz kişi rehin ve esiri azad ettikleri günde Don Gonzalo Hernandez’in hükmü altında bulunan İbni Derami ve Tandila tasarrufunda bulunan Osman ve Kont Gabret’in esiri olan Rıdvan azad ve iade olunacaklar. Fakih Ademi’nin oğlu İbni Muhiddin ve diğer beş kişi asker zabitleri -ki İbrahim bin Serac yenilgide kaybolmuştur- nerde oldukları bilinirse azad ve iade edilecektir.</p>
			<p class="mg067">45. MADDE– Cebel-ül Beşer dahilinde bulunan bütün memleketlerde sakin olup kral ve kraliçeye itaat edecek İslam reayası ellerinde bulunan Hıristiyan esirlerini boyun eğdikleri günden itibaren on beş gün zarfında bedelsiz ve fidyesiz krala ve kraliçeye teslim edecekler. Eğer ellerinde rehin suretiyle tutulan Hıristiyanlar varsa o müddette iade edip hükümet tarafından kendilerine birer makbuz senedi verilecek. Bu senedi gösterdiklerinde beri tarafta da o surette rehin Müslüman şahıslar varsa mübadele edilecektir.</p>
			<p class="mg067">46. MADDE– Gırnata hükümeti dahilinde bulunan limanlarda bu durumda mevcut bulunan Berberî gemilerinin hiçbir zaman engel çıkarmadan ve vergi alınmadan tam bir emniyet içinde mahallerine geri dönebilmeleri için kral ve kraliçe tarafından ‘izne tâbi buyuruldu’ belgesi verilip bunlar hakkında hiç kimse tarafından rencide meydana getirilmeyecek. Ama bu gemiler gittikleri zaman Gırnata hükümeti dahilinde bulunan Hıristiyan esirlerinden birisini nakledememeleri şart olduğundan bu karara muhalif olarak bir Hıristiyan esiri götürecek olan gemi için verilmiş olan ‘buyuruldu’nun hükmüne itibar edilmeyecek. Bu sebepten dolayı bu gemilerin kalkacakları zamanlarda kral ve kraliçe tarafından iki Hıristiyan memur gönderilecek. Bunlar gidecek gemileri birer birer teftiş edip araştıracaklardır.</p>
			<p class="mg067">47. MADDE– İsmi geçen mahallerde yaşayan Müslümanların rızaları olmadıkça tâbi oldukları hükümet tarafından yapılan muharebelere çağrılıp gitmeleri için zor kullanılmayacaktır. Fakat at ve silahı bulunan binicilerden gerektiği dırumda hanelerden çıkış gününden itibaren dönüş ve giriş gününe kadar geçen istihdam müddetlerinde belirli bir maaş verilirse bu davete muhalefet etmeyeceklerdir.</p>
			<p class="mg067">48. MADDE– Müslüman halktan Münzil şehrinde miras veya diğer bir şekilde mülk ve alâkaları bulunanlar eskisi gibi kullanabileceklerdir.</p>
			<p class="mg067">49. MADDE– Şehrin içinde oturan Müslüman ahalinin kullanmakta oldukları suyun dışarda bulunan mecraları son derece iyi korunup bu mecralarda gerek Hıristiyan ve Araplar’dan hiç kimse elbise yıkamayacaktır. Diğer bir şekilde suyu bulandıracak bir harekette bulunulmayacaktır. Bunun aksi herekette bulunanlar olursa hak ettiği cezası kral ve kraliçe tarafından verilecektir.</p>
			<p class="mg067">50. MADDE– Bir Müslüman esir kendi yerine rehin suretiyle bıraktığı diğer bir Müslüman kaçıp Gırnata ve bu mukavelenamede ismi geçen diğer mevkilerin sınırına girerse, o şahıs bunun için birşey vermeye mecbur olmayacaktır. Belediye yönetimi tarafından da arkasına düşülüp baskı yapılmayacaktır.</p>
			<p class="mg067">51. MADDE– İşbu mukavelenamenin imzalanmasından önce borçlu ve alacaklı arasında verilmiş bütün senet ve deliller eskisi gibi itibar görecek ve hüküm ve deliler değiştirilemeyecektir.</p>
			<p class="mg067">52. MADDE– Müslüman halkın fiilleri ve hareketlerini gözlemek için belirlenecek zabıta memurları Hıristiyanlardan olmayıp Müslümanlardan olacaktır.</p>
			<p class="mg067">53. MADDE– İslam halkının fiyat ve tartılarını kontrol etmek için atanacak vergi memurları da Hıristiyanlardan olmayıp Müslümanlardan olacaktır.</p>
			<p class="mg067">54. MADDE– Hıristiyan çarşısı ile kasapları Müslümanların çarşı ve kasaplarından ayrı olacak. Müslümanların emtia erzak ve eti, Hıristiyanların emtia erzak ve etine karıştırılmayacak. Bu karara muhalif hareket edenler olursa hak ettikleri cezaları verilecektir.</p>
			<p class="mg068">55. MADDE– Bir bir sayılan Elhamra, Elhayzan ile kapıları, kalelerinin ve diğer korunaklı mevkilerin terk ve teslim olunduğu gün bu tasdik edilen mukavele Melik Ebu Abdullah ve hanedanı hakkında esirgenmeyen kralın merhameti ve imtiyazlarını içerir.Kralın kurşun mührü ile mühürlenmiş, ipek kurdalelerden askılarla süslenmiş olan içinde yer alan hükümlerde sonsuza dek eksiksiz bir saygıyla riayet edilmek için ismi zikr olunan veliahd ile kerametli İspanya Kardinali ve devletin güvenilir şahsiyetleri ve din büyükleri, Episkoposlar, ruhban sınıfının önde gelenleri, devlet büyükleri, dük, markiz ve kontlar, mahkeme görevlileri tarafından tasdik konusunda imzalatılıp mühürletilen özel imtiyazlar Gırnata şehrinde Melik Ebu Abdullah’a verilecek.</p>
			<p class="mg025">Biz ki Kaştale, Lion, Aragon, Sicilya’nın kral ve kraliçesiyiz. İşbu mukavelename içinde yazılan ve geçen özel ve genel, küçük ve büyük bütün hükümleri bir vesile sebebiyle değiştirip ihlal etmeyeceğimize, harfiyen gereğini doğruluk ve hakkaniyetle uygulayacağımıza, saygı duyduğumuz dinimiz ve muteber olan hükümdarlık sözümüzle üzerlerine yemin ve kasem ederiz.</p>
			<p class="mg025">İşbu muteber mektup hükümdar mührümüzle mühürlenmiş, başkentimiz olan Vega’da ve miladi 1491 senesi Teşrinisâni’sinin yirmi beşinci gününde yazılmıştır. Gereğinin yapılmasını emrederiz. </p>
			<p class="mg025">Biz ki Kral Ferdinan ve Kraliçe İzabel’iz. Bu mühürlenmiş mukavelenamenin içinde yazılı bütün maddeler bizim emr ve irademiz hükümranlık rızamız ve görüşümüz üzere kararlaştırılmış olduğundan, ne şekil ve surette yazılmışsa içindekiler tamamıyla şimdi ve gelecekte ve her zamanda kabulümüzdür. Mükerrem torunumuz Don Jan ile diğer evlat ve torunlarımız, dük, markiz, kont, seçkin din görevlilerimize büyük küçük vali ve muhafızlarımıza, kale ve sağurların emin ve kâidlerine, hükümet meclisinin azasına buluşmamız şerefiyle şereflenen bütün büyük ve önemli kişiler ve hükümdara ait esirlerimiz, zabitler ve emirlerine, hükümetimiz dahilinde bulunan büyük küçük şehir, kasaba, köy ve nahiye memurlarıyla büyük küçük asker ve bahriye zabitlerimize velhasıl hangi memuriyette ve hangi din ve mezhepte olursa olsun tüm ahali ve tebamıza emrü fermen ederiz ki, bu mukavelenamenin içerdiği hükümlere tamamiyle ilave yapılmadan noksansız riayet edecekler ve ettireceklerdir. Ne şimdi ne gelecekte hiçbir nedenle bir harfi dahi değiştirilmeyecek, hiçbir hükmünün hilafında hareket etmeyeceklerdir ve ettirmeyeceklerdir.</p>
			<p class="mg025">Resmen alenen men ederiz ki, bu kişilerden her biri bu hükümlerden bir hükmü fazla eksik tutamayacaktır. Eğer tutan olursa gazabımıza ve kahrımıza uğrayacaktır. Onun hakkında emirleri ve beratları ifsat eden ve senetleri taklit eden kalpazanlara özel, şiddetli cezalar tehir etmeksizin uygulanacaktır. Velhasıl bu mukavelenamede yazılı olan tüm madde ve hükümleri ne eksik ne fazla, şimdi ve gelecekte ve her zamanda harfiyen icra edeceğimize ve bizle alâkalı zevat, memurlar ve ahaliye de şimdi ve ilerde ve her zamanda kendimiz gibi tamamıyla riayet ettireceğimize ve hiçbir illet ve bahaneyle bir hükmünü değiştirmeyeceğimize ve değiştirtmeyeceğimize söz verir, mukaddes dinimiz ve hükümdarlık sözümüz üzerine yemin ve kasem ederiz.</p>
			<p class="mg025">İşte bu özel hükümlerimiz ile tekrar emr ve ferman ederiz ki ceylan derisine yazılı adımızla imzalı kraliyet mührüyle mühürlenmiş ve ipek kurdele askılarla süslenmiş mukavelenamenin gereği icra edilecektir. </p>
			<p class="mg079">Yazılışı, 30 Kânunuevvel 1491 </p>
			<p class="mg080">Gırnata’nın yanındaki Vega mahallesi.</p>
			<p class="mg050">Ben ki kral ve kraliçenin başkâtipleri hizmetindeyim. Kral ve Kraliçe efendilerimizin emr-ü fermanlarıyla yazdım. Fernando Zafre, Kral ve Kraliçe’nin başkâtibi.</p>
			<p class="mg025">Biz ki Kral Ferdinan ve Kraliçe İzabel’iz. Oğlumuz Don Jan ve muhterem kızlarımız Dona İzabel Dona Jane ve Dona Maryana ve Dona Katalina ile beraber Kaştale, Lion, Aragon, Sicilya, Tuleytula, Belensiye, Kadis, Mayorka, İşbiliye, Sardunya, Kurtuba, Korsika, Mursiye, Cehn, Aru, El-Cezire, Cebel-i Tarık memleketlerine hükmederiz. </p>
			<p class="mg025">Berşelune ve Rusilon kont ve kontesi, Beskay Molina hâkim ve hâkimesi, Atina ve Niyopatri dükası, Arvistan ve Gosyano Markizi’yiz. Bu mukavelename imtiyaz hükümlerini tamamen kabul ve tasdik ederiz.</p>
			<p class="mg050">Don Jan • Aragon kaştale Sicilya Lion v.s hükümetlerinin veliahtı ismi geçen mukavelenamenin içerdiği hükümleri tamamıyla kabul ve tasdik ederiz.</p>
			<p class="mg025">Dona İzabel • Portekiz hâkimesi Kaştale ve Aragom kral ve kraliçesinin kızı bu mukavelenamenin hükümlerini tamamen kabul ve tasdik ederim.</p>
			<p class="mg025">Don Diyego Hurtado • İşbiliye büyük episkoposu tasdik ider.</p>
			<p class="mg025">Don Alfons • Sentiyago episkoposu tasdik eder.</p>
			<p class="mg025">Don Alfons • Sentiyago süvarileri büyük zabiti tasdik eder.</p>
			<p class="mg025">• Ebedi idareci kral ve kraliçenin ebedi müdürü olan Rabah kalesi süvari sınıfı tasdik eder.</p>
			<p class="mg025">Don Jan • Elkantere atlıları büyük zabiti tasdik eder.</p>
			<p class="mg025">Don Alvaro • Sen Jan cemaati ruhban başı tadik eder.</p>
			<p class="mg025">Don Petro Gonzales • İspanya Kardinali, Tuleytula mukaddes mabedi büyük episkoposu ve Sekneza episkoposu, İspanya baş episkoposu, Kaştale mahkemesi büyük hâkimi kral ve kraliçenin amca oğlu tasdik eder.</p>
			<p class="mg025">Don Alfons • Hermez şehri dükü Kral ve Kraliçenin amcasının oğlu tasdik eder.</p>
			<p class="mg025">Don Alvaro • Kral ve Kraliçenin daire müdürü Vanar kontu ve Becar dükü tasdik eder.</p>
			<p class="mg025">Don Petro Fernandez • Kaştale başkomutanı Kral ve Kraliçe dairesi muhafızı tasdik eder.</p>
			<p class="mg025">Don Viyego Sarmiyanto • Kral ve Kraliçenin büyük kadehkarı salina kontu tasdik eder.</p>
			<p class="mg025">Don Jan Telzejizon • Orana, Secal, Tunus ve büyük Kaştale kontu tasdik eder.</p>
			<p class="mg025">Don Petro Hanrikiz • Endülüs büyük müdürü ve Kralın amcası tasdik eder.</p>
			<p class="mg025">Don Kütir • Büyük müdürü ve Kralın ve Kraliçenin büyük hazinedarı tasdik eder.</p>
			<p class="mg025">Rodrigo • Kral ve Kraliçenin büyük hazinedar ve müdürü tasdik eder.</p>
			<p class="mg025">Don Jan • Tuleytula büyük sicil nüvisi tasdik eder.</p>
			<p class="mg025">Don Petro Hanrikiz • Endülüs büyük sicil nüvisi tasdik eder.</p>
			<p class="mg025">Don Petro Şemines • Korya episkoposu tasdik eder.</p>
			<p class="mg025">Don Enigo Hanrik • Kurtuba episkoposu tasdik eder.</p>
			<p class="mg025">Don Alfons • Lion episkoposu tasdik eder.</p>
			<p class="mg025">Don Jan Aryas • Oydo episkoposu tasdik eder. </p>
			<p class="mg025">Don Jan • Eştorga episkoposu tasdik eder.</p>
			<p class="mg025">Don Jan Aryas • Seguvi episkoposu tasdik eder.</p>
			<p class="mg025">Don Jan • Zamure episkoposu tasdik eder.</p>
			<p class="mg025">Don Faderik • Mondoda episkoposu tasdik eder.,</p>
			<p class="mg025">Don Hanri • Logo episkoposu tasdik eder.</p>
			<p class="mg025">Don Pavlo • Avranes episkoposu tasdikj eder.,</p>
			<p class="mg025">Don Faderik Hanrikez • Kaştale büyük amirali, Mudika kontu ve Kralın amcası tasdik eder.</p>
			<p class="mg025">Don Lui • Borgos episkoposu tasdik eder.</p>
			<p class="mg025">Don Feri Alfons • Belensiye episkoposu ve Perniya kontu ve Kraliçenin konfesörü tasdik eder.</p>
			<p class="mg025">Don Hari • Medine-i Secune dükü, Nibela kontu ve Kral ve Kraliçenin amcasının oğlu tasdik eder.</p>
			<p class="mg025">Don Enigo Lopez • Enfantad dükü ve Santalena markizi, Elrekal kontu ve Kral ve Kraliçenin amcasının oğlu tasdik eder.</p>
			<p class="mg025">Don Petro Hanri • Necare dükü Tervino kontu tasdik eder.</p>
			<p class="mg025">Don Yelteran • Elbekrek dükü Ledesa kontu tasdik eder.</p>
			<p class="mg025">Don Rodrino Pones • Kadis dükü, Zeher markizi Arkos kontu tasdik eder.</p>
			<p class="mg025">Don Petro Vavsuryo • Eşterga markizi tasdik eder..</p>
			<p class="mg025">Don Anderes • Muya markizi tasdik eder.</p>
			<p class="mg025">Don Gadsi Fernandez Hanri • Ekilar markizi tasdik eder.</p>
			<p class="mg025">Don Rodrigo Alfons • Benavanet kontu tasdik eder.,</p>
			<p class="mg025">Don Diyego Fernandez • İberalo Esnecar kontu ve Bayend malikanesi sahibi tasdik eder.</p>
			<p class="mg025">Don Bernardino • Karune kontu tasdik eder.</p>
			<p class="mg025">Don Bernardino • Luna kontu tasdik eder.</p>
			<p class="mg025">Don Diyego Lopez Paşko • Santesetvan kontu tasdik eder.</p>
			<p class="mg025">Don Jan Hanri • Kastande kontu tasdik eder.</p>
			<p class="mg025">Fernan Alvarez • Gonzales • Biz ki Kral ve Kraliçe efendilerimizin baş kâtibi ve ve defterdarıyız. Yazılı hükümlerin karar şekli ve düzenlenmesinde ismi geçen şahitlerin şehadet imzası koyup tasdik ettiklerinde hazır ve şahidiz.</p>
			<p class="mg026">* * *</p>
		</div>
</body>
</html>