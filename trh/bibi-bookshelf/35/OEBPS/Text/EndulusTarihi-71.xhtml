<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-71</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-67">Elhamra Sarayının Yapılışı</h1>
			<p class="mg052">Melik İbni Ahmer zatına mahsus olarak Gırnata’da Elhamra Sarayı ismiyle müsemma gayet geniş, güçlü, sanatla yapılmış, yüreklerde yer eden büyük bir saray inşa ettirdi. Emsalsizce yerleştirilmesine akıl sahibi mühendisler hayran kalmış, yapılış tarzını görünce ressamlar parmaklarını ısırmışlardır. </p>
			<p class="mg025">İç ve dış süslemeleri kıskanılacak güzellikte renklerle donatılmış, her dairesi hakikaten zamanın harikalarından hayret uyandırıcı bir cennet eseriydi. Sonraları, Hıristiyanlar Gırnata’ya girdiklerinde bu emsalsiz yapıyı nasılsa tahrip etmemiş olduklarından şimdi tamamen ayaktadır. İspanya’yı gezen seyyahlara hayret ve itibar medârıdır.</p>
			<p class="mg025">Velhasıl küçük Gırnata arazisi adeta itibar olunmayan bir çoraklık iken, İbni Ahmer’in işbilirliğinin yardımıyla sekiz-on sene zarfında bu mertebe mamur olduğundan nüfusunun ve imaretin çokluğuyla o asırda dünyanın en ziyade meşhur olan mevkilerinden biri olarak orada olan ticaret refah ve saadet seviyesi her diyar ve melike gıpta vermeye başlamıştı. Gırnata’nın çeşitli kumaşları Şam ve diğer meşhur beldelerin üretiminden daha çok itibar görüp seçilmekteydi. Bu nedenlerle Melik İbni Ahmer’in büyüklük ve adaletinin tantanası dünyanın kulaklarına çalınmıştı. Kendi teb’asından başka, Hıristiyan memleketlerinde kalan İslam Müdeccerlerinin hepsi getirtildi. Hatta Belensiye topraklarında bulunan ahalinin çoğu bir yolla kaçarak Gırnata’ya yerleşmişti. Askerî işler de gereği gibi yoluna girmişti. Artık Kaştaleliler’in minnet ve himayesinin yükünden kurtulmak arzusunu gerçekleştirmenin zamanı gelmişti.</p>
			<p class="mg025">Hıristiyan tarihçilerden biri bu mahalde der ki: Gırnata’nın işte bu mutlu hali İspanyalılar’ın dikkatini ve gayretini çekemedi. Onlar yalnız savaş meydanında zırh ve silahlarıyla büyüklük ve şaşaa göstermekle iftihar ediyorlardı. Ve hâlâ sahip oldukları korkunç âdetlerde ısrar ediyorlardı. Memleket ve tebanın idaresinde gayet hakir ve ve kusurlu olduklarından, daima tehlike içindeydiler.</p>
			<p class="mg026">* * *</p>
		</div>
</body>
</html>