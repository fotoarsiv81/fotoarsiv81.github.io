<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-70</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-66">Gırnata’nın İmarı</h1>
			<p class="mg052">Bundan evvel usülü ve gittiği yol tarif edilen Gırnata meliki Muhammed bin El-Ahmer, aklı ve görüşü üzere diktiği hükümetin meyve ağacına ışık ve su vermek için hükümetin dudağı olan [la mülke illa bi’r-ricâl velâ ricâlü illâ bi’l-mâl velâ mâlü illâ bi’l imâre velâ imâre illâ bi’l-adli ve’s-siyase / ricâl-i devlet olmadan mülk (devlet] olmaz, mal [hazine) olmadan ricâl-i devlet olmaz, bayındırlık olmadan devlet hazinesi olmaz, adalet ve siyaset olmadan ülke bayındır olmaz] medeniyet kaidesini iltizam ve üss-i esas olan hak ve adaleti gerçekleştirmeyi önemli addetti. </p>
			<p class="mg025">Kale ve sınır şehirlerinin kuvvetlendirilmesi gibi önemli işleri tamamladıktan sonra, bahsedilen olaylar sonucu düşmanın elinden kaçıp ona gelen Müslüman halkı kendi ülkesinde uygun yerlere yerleştirdi. Pekçok iyilikler yaparak bunlara iyi bir şekilde çiftçilik, ticaret ve zanaati belletmiştir. İşlenmemiş arazileri ihya etmeyi, tohumlar üretip arttırmayı ve hayvanlara bakım usulünün öğretilmesinden birkaç sene zarfında başaklar çöl ve verimsiz topraklarda güzel yüzünü gösterdi. İniş ve yokuşlar, ağaçlar ve yeşil bostanlarla cennet bahçesi gibi oldu. </p>
			<p class="mg025">Bir taraftan da kimya sanatı ve eşyanın tabiatı ilminde mahir olanlar köşe ve bucaklardan toplanarak iltifata mazhar edilmişlerdir. Onlar vasıtasıyla toprak altındaki altın, gümüş, demir ve diğer gizli madenler ortaya çıkarılmıştı. Memleketin içinde her nevi edevat ve diğer şeyler bunlardan imal edilmiştir. Hem devlet hazinesine rahatlık ve genişlik vermiş hem de ahali ve teb’ada refah ve servet meydana gelmiştir. </p>
			<p class="mg025">Bunlarla beraber memleketin imarı ve süslenmesi gibi medeni bir konu da geride bırakılmayarak, umumun sıhhatinin korunması için zayıflar, fakirler, ihtiyarlar ve garipler için müteaddid yerlerde büyük ve mükemmel şifahaneler ve hastaneler yapılmıştır. Ahali ve teb’anın eğitimi ve çeşitli ilimlerin neşri için her yerde muntazam ve mükellef okullar ve medreseler inşa edilmiştir.</p>
			<p class="mg026">* * *</p>
		</div>
</body>
</html>