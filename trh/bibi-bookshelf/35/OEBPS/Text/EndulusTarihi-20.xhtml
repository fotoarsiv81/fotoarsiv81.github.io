<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-20</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-16">Melik Abdullah Bin Muhammed’in Zamanı</h1>
			<p class="mg052">Münzir anlatıldığı surette rıdvan bahçesinde güller içindeki köşküne gittiğinde, maiyetinde bulunan biraderi Abdullah derhal Kurtuba’ya gitmiş, meşhureye niteliğini beyan etmiş, Münzir de onu veliaht tayin etmiştir. Önemli üyeler ve vezirlerin seçimiyle yönetim makamına layık görüldü.</p>
			<p class="mg025">Bu esnada Gâlib bin Hafs’ın takımı Kaştale ve Ragune memleketlerini idare ettikleri için, Melik Abdullah bunların ortadan kaldırılması niyetiyle gitmeye hazırlanıyordu. Bu sıralarda Kâsım ve Özbek adındaki biraderleri, meşhurenin saltanat makamına Abdullah’ı seçmesini haksızlık addederek, düşmanlık ve uyuşmazlık ateşini alevlendirdiler. Secûne ve Şiriş şehirlerini ele geçirdiklerini, İşbiliye valisi olan oğlu Muhammed’in de bunlara uyarak şehri teslim ettiğini haber almıştı. </p>
			<p class="mg025">Mürde, Lişbune şehirleri ve Cehn memleketi de isyan etmişlerdi. Yönetimin dahilini yer yer fitne ve fesat ateşi sarmıştı. Kurtuba ahalisinde de serkeşlik alâmetleri oluşmaya başlamıştı. Böyle birkaç yerden alevlenen ihtilal ateşini kolaylıkla söndürmek ihtimali olmadığı halde yeni makam sahibi padişah Abdullah güçlü niyetinden vazgeçmeyerek mevcut kuvvetlerini çeşitli bölümlere ayırarak uygun yerlere sevketti.</p>
			<p class="mg025">Kurtuba halkının isyan ve kalkışmaya yönelik fikirlerini yatıştırıp itaate davet etmek hususunu güvendiği vezirlere havale etmişti. Kendisi de bir miktar askerle Merda şehrine gelerek ahalisini itaat altına almıştı. Bir fırka asker de Şelbune şehrine sevk edilerek isyan etmiş olan memleketin valisini yakalattıktan sonra isyancı güruhunu def etti. Elbiriye, Rotda, Cehn memleketleri taraflarına yönelerek buralarda da muharebeyle isyancıları hezimete uğratmıştır.</p>
			<p class="mg025">Diğer taraftan da Abdurrahman El-Muzaffer adlı oğlunu, isyan biçimi daha önce anlatılan diğer oğlu Muhammed’in üzerine göndermişti. Onu itaat altına almak için kendisine nasihat ve teminat verilmemiş, zaruri olarak zor kullanmaya lüzum görülmüştü. 282 senesinde Abdurrahman bir miktar süvariyle biraderinin üzerine gitti. İşbiliye şehri civarında karşılaşarak muharebeye tutuştular. Sonuç olarak biraderi ve amcası Kâsım’ı ele geçirdi. Ancak biraderi Muhammed’e savaş meydanındaki karışıklıkta ölümcül bir yara isabet etmiş olduğundan, birkaç gün geçtikten sonra üzüntüyle vefat etmiştir. Ancak babasının emriyle öldürüldüğü haberleri yayılmış olduğundan, kendisine Muhammed’ül Maktül [katledilen Muhammed] denilmiştir. Abdurrahman isminde dört yaşında bir oğlu kalmış, ona da İbni Muhammed’ül Maktül ismi verilmiştir.</p>
			<p class="mg025">Bu aralık Hıristiyanların memleketlerinde de ihtilal ve karışıklık eserleri zuhur etmişti. Onun izale edilmesinin gerekleriyle uğraşıyorlardı. Bir de Asturiş kralı III. Alfons ve İslam hükümdarı arasında sulh kaideleri akdolunduğundan, şu anda Arapların dağınık ve parçalanmış durumlarından istifade edemiyorlardı. Bunun dışında belki Arapların bu taraftan def edilmesi hususunda onlara yardımları olmuştur.</p>
			<p class="mg025">Kral Alfons’un memleketinin sınırları korumasız olduğundan, Gâlib bin Hafs, Cıllikiye memleketini istilâ etmek niyetiyle Melik Abdullah’ın akrabasından Ebulkasım Ahmed bin Muaviye’yi Berberî kabilesinden ve diğer rezil şahıslardan oluşan altmış bin askerle o tarafa gönderdi. Hudut tarafında bulunan kumandanlar, bahsedilen askerlerin barış halinde bulundukları kralın memleketlerine hücum edeceklerini Melik’e bildirdi. Kralı da bu durumdan haberdar etmiş olduklarından, kral ona göre hazırlanmıştı. 288’de, Semure adlı yerde Ebu’l Kâsım ile rivayete göre dört gün süren harp sonucunda bu topluluğu perişan ederek yenilgiye uğratmışlardır. Ebul Kasım da bu savaşta ölmüştür.</p>
			<p class="mg025">İşte bu olay her ne kadar isyancı takımının kuvvetini zayıflatmış ve yönetimin kuvvetinin artmasına ve refah seviyesinin ve güvenilirliğinin yükselmesine neden olmuşsa da İslam mutaassıpları arasında “Melik, Gâlib’le ittifak kurarak müşriklerden intikam alması gererekirken tam tersi Hıristiyanlarla barış imzalayıp Müslümanlarla savaşarak yüce şer’i naslara aykırı davranmıştır” diye zihinleri karıştıracak dedikodular çıkarmışlardı. Bu nedenle iç güvenlik henüz tamamen sağlanamamıştı. Ancak Melik bu dedikoduya kulak asmamış, tam tersi, Kral Alfons’a Abdullah el-Gameri adlı güvenilir bir reisini göndererek isyancılar aleyhine ittifak ve sulh maddelerinin artırılmasını istemişti. </p>
			<p class="mg025">Bu durum fakihler nezdinde kötü karşılandı. Hatta İşbiliyye şehrinin camilerinde okunan hutbelerde Melik’in ismi zikredilmedi. Bu vecihle zihinlerde galeyan meydana gelmeden fakihlerden ve hatiplerden pek çoğu tutuklanarak Afrika’ya gönderildi. </p>
			<p class="mg025">Bu fesat ortamı Galib’in tahriklerinin bir eseriydi. Önceden zikredilmiş olan Abdullah el-Gameri, maiyetine tayin olunan askerle Galib’in üzerine gitmiş, çeşitli mevkilerde bozguna uğratmıştı. Nihayetinde 296 senesinde bir çölde karşılaşmışlar, Galib’in süvarilerini tamamen telef ve tarümar etmişti. Merkum şaki Tuleytula şehrine firar etmiş, muhasara üç sene kararlılıkla sürmüştür.</p>
			<p class="mg025">Abdullah el-Gameri bu muzafferiyetten sonra yine başlangıçta vali bulunduğu Merda şehrine yönetici olmak emelindeydi. Bu memuriyet ise zikri geçen şehzade El-Muzaffer’in de bir arzusuydu. El-Muzaffer babası Melik Abdullah’a El-Gameri’nin isteğinden bahsederek emekli edilmesini rica etmiş, Merda valiliğinin kendine verilmesini niyaz ve istida eylemişti. Ancak Melik, El-Gameri’yi yaptığı hizmetlere mükâfat olarak emekli etmenin adalet ve insaniyete yakışmayacağını, onu ömrünün sonuna dek Merda valiliğinde kullanıp istihdam edeceğini beyan etmiştir. Ama El-Gameri, El-Muzaffer’in infialinden çekindiği için memuriyetten affolunmasını Melik tarafına arzetmiştir. Bunun üzerine birkaç gün sonra davet edilip asâkir-i hassa’nın başına emir tayin edilmiştir. </p>
			<p class="mg025">El-Gameri bu memuriyette bir yandan El-Muzaffer’e iyi niyetli olduğunu gösteriyor, diğer taraftan da Melik’in meclisinde fırsat geldikçe padişahın temiz kalbini El-Muzaffer’den çevirmeye çalışıyordu. Saltanat vârisi olarak da Abdurrahman bin Muhammed’ül Maktuli’yi öne sürüyordu. Bu maksadın icrasının son kısmında herkesin kabulünü kazanmak için El-Gameri, Abdurrahman’ı devletin ileri gelenleri -meşayih vesaire ile görüştürmüş, güzel yetişmesi için de sa’y ve gayret sarfetmiştir. </p>
			<p class="mg067"><em>bir mücevher </em></p>
			<p class="mg066"><em>hakiki olursa eğer</em></p>
			<p class="mg067"><em>onu terbiye etmek (işlemek)</em></p>
			<p class="mg065"><em>kolay olur elbet</em></p>
			<p class="mg052">mefali üzere, hakikaten Abdurrahman doğuştan kabiliyetliydi. On yaşındayken Kuran’ın hıfzı, fıkıh ve hadis iliminde tek olmanın dışında, at binme ve yetiştirme ilminde mahirdi. Vücudu ve bünyesi de kuvvet kazanmış, güzel ahlak ve tavırları halk arasında şöhret kesbetmişti. Sonuç olarak El-Gameri’nin tedbirleri ve çabalarının eseri olarak her nevi ilim ve fende emsalsiz hale gelmişti. Küçükten büyüğe herkesin kalplerinin sevgilisi olmuştu.</p>
			<p class="mg025">Melik Abdullah, 300 senesinin Rebiülevvel ayında hastalanıp yatağa düşmüş, yirmi iki yaşındaki Abdurrahman’ı saltanat vârisi tayin etmişti. Birkaç gün sonra da Allah’ın geri dönüş fermanına lebbeyk deyip icabet ederek -“Muktedir bir melikin karşısında sadâkatle oturdu”- göç yoluna koyulmuştu. </p>
			<p class="mg067"><em>üzüntü veren, rahat kaçıranın</em></p>
			<p class="mg066"><em>elinden, el-aman</em></p>
			<p class="mg066"><em>zulme tapan can avcısının</em></p>
			<p class="mg066"><em>elinden, el-aman</em></p>
			<p class="mg067"><em>bir ömür geçti hiçbir şey ekmeden</em></p>
			<p class="mg066"><em>yan gelip yatanın elinden, el-aman</em></p>
			<p class="mg066"><em>bir sert mücevher gibi otuz yıl</em></p>
			<p class="mg065"><em>kırılmayanın elinden, el-aman</em></p>
			<p class="mg025">Melik adalet, merhamet, yiğitlik ve cömertliğiyle, seçkin faziletleri ve yüksek derecesi olan, talih ve talihsizlikler karşısında tahammül ve tevekkül sahibi, sözünde duran, metanetli, herkese iyi davranan, görgülü, medhe layık huyları olan bir padişahtı.</p>
			<p class="mg026">* * *</p>
		</div>
</body>
</html>