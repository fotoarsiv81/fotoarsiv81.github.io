<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-4</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-5">Yayınevinin Önsözü</h1>
			<p class="mg052">Gırnata Üniversitesi’nin kapısında şöyle yazar:</p>
			<p class="mg067">“Dünya dört temel üzerinde yükselir:</p>
			<p class="mg067">1- Faziletli kişilerin ilmi</p>
			<p class="mg066">2- Büyüklerin adaleti</p>
			<p class="mg066">3- Sâlihlerin duası</p>
			<p class="mg065">4- Yiğitlerin cesareti...” </p>
			<p class="mg025">İslam’ın yükselme ve aydınlık çağı, Avrupa ve diğer kıtaların ise koyu bir ortaçağ yaşadıkları döneme ışık tutacak çalışmalar pek az. Özellikle o dönem içinde dünyanın iki güçlü devleti Endülüs ve Osmanlı’yı ele alıp siyasî ve sosyal gelişmeleri yorumlamak gerekiyor. Bunu yaparken doğu ve batı kaynaklarından yararlanıp orta yolu bulmak gerekiyor. Ziya Paşa, kendi ifadesine göre bu kitabı hazırlarken Avrupa ve İslam tarihçilerinin eserlerinden istifade ederek, objektif olmaya azami hassasiyet göstermiştir. </p>
			<p class="mg025">Ziya Paşa’nın da kitabın ilerleyen sayfalarında belirttiği gibi, Osmanlı Devleti maalesef Endülüs’te yapılan ilmî çalışmalardan ve neşredilen önemli eserlerden uzak kalmıştır. Osmanlı’nın en güçlü olduğu bir dönemde, yakın bir coğrafyada bir İslam devleti yıkılıp yüzbinlerce ciltlik kütüphaneleri yakılırken, kendisinden yardım istendiği halde gerekli hassasiyet gösterilememiştir. Ziya Paşa, yardım konusunda Osmanlı’nın geri durmasını Cem Sultan gailesine bağlayarak, konjonktürün buna zorladığını ifade ediyor. Bu, meselenin bir boyutu. </p>
			<p class="mg025">Diğer tarafta, Endülüs’e hâkim olan Müslümanların zaman içinde işledikleri hataları da bu kitabın sayfaları içinde bulabilmek mümkün. Kardeşlerin, akrabaların tac ve taht kavgaları, saltanatı ele geçirmek için Hıristiyan ve Yahudilerle işbirliği yaparak kendi aralarında savaşmaları, basit yönetim hataları... Bunun dışında edebiyat ve ilimle fantastik düzeyde kurulan ilişki, yapılan bütün güzelliklerin tarihin tozlu sayfalarına birer ibret numunesi olarak düşmesine mani olamamıştır.</p>
			<p class="mg025">Aslına bakarsanız, Ziya Paşa’nın bu kıymetli eseri de ciddi bir tercüme çalışması oldu. Zengin kültür birikimiyle kaleme aldığı bu tarih kitabı aynı zamanda Arapça ve Farsça beyitler, kıt’alar, neşidelerle dolu bir şiir antolojisi gibi. Zaten cümlelerindeki ifade zenginliği ve akıcılık da ayrıca korunması gereken bir nitelik arzediyor. Ziya Paşa edebiyatı tarihin içine öyle ustalıkla meczetmiş ki, zaman zaman tarihin seyrinden kopup bir beyitin çağrışımlarına kapılmaktan kendinizi alıkoyamıyorsunuz. Endülüs Tarihi kitabının Osmanlıca metinlerini bir kişi, Farsça metinlerini ayrı biri, Arapça metinleri de bir diğeri çalışarak bu kitap ortaya çıktı. </p>
			<p class="mg025">Endülüs Tarihi, aradan geçen bir asırdan sonra tekrar günümüz diliyle ilk kez yayınlanıyor. Ne kadar titizlik gösterilse de, metinde bazı küçük okuma hataları bulunması muhtemeldir. Tespit edilebilenler, diğer baskılarda düzeltilebilir. Son olarak şunu hatırlatmakta fayda var; metinde sadeleştirmeye gidilmekle birlikte çoğu yerde dil ve anlatım tekniği korunmuş, Ziya Paşa’nın üslubunun bozulmamasına özen gösterilmiştir. </p>
			<p class="mg025">Eserin günümüze kazandırılmasındaki hayırlı işin karşılığında hataların küçük görülmesini istirham ediyoruz. Gayret bizden, tevfik Allah’tandır.</p>
			<p class="mg026">* * *</p>
		</div>
</body>
</html>