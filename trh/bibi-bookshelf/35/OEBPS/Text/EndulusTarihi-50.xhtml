<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-50</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-46">Geride Kalan Muvahhidler’in Durumları</h1>
			<p class="mg052">Merhum Muhammed En-Nasr, İkab meselesinden sonra Afrikiye’ye giderken Belensiye ve Mursiye memleketlerinin idaresini kardeşi Es-Seyyid Ebu Muhammed Abdullah bin El- Mansur’a, İşbiliye ile çevresini de diğer biraderi Es-Seyyid Ebu’l Âlâ İdris’e ihale etti. Ancak geçmişteki olaylar üzerine hükümetin başına bela olan zaaftan dolayı bu eyaletlerin barındırdığı sancakların memurlarına bağımsızlık hevesi kuvvet veren bir hayal oldu. Herkes idaresi içinde yabancıları yükseltip halkın isteklerini kendi keyifleri için sarfettiler. Zaman zaman askeri kuvvetlerini bir diğeri aleyhine kullandılar. Ahalinin acizlerinin huzur ve rahatını, nefislerinin arzuları için ihlal ettiler. </p>
			<p class="mg025">Mesela iki bin evden ibaret olan bir kasabanın kâidi, tâbi oldukları yönetimin zaafını görüp bağımsız olma sevdasıyla, kasabayı saltanat yeri, kendisini de haşmetli bir padişah olarak tasavvur ediyordu. Diğer işlere bakanlar da devlet vekili şubesine müdahale etmeye çalıştıklarından buna da kasabanın resmî gelirleri yeterli gelmeyeceğinden tabii ki rüşvet alıp, adam kayırmaya başladılar. Zulüm kapılarını açmaya sebep olan sefahatı, mazlumun sırtından çıkarmak kaidesinin revaç bulması her zamandan daha çoktu. Halk önceleri Murâbıtlar’dan bıktığı gibi bu defa da Muvahhidîn’den bıkarak isyan ve fesat çıkarmaya kalkıştı. Bundan dolayı zikredilen valiler meydana gelen uygunsuzlukların ortadan kaldırılmasında muvaffak olamamışlardı. Ama devlet işleri ve ahkâmında kendi menfaatlarindan başka şey düşünmemişlerdi. Özellikle her zaman kapılarında hazır gördükleri din düşmanlarının hal ve hareketleriyle davranmaları;</p>
			<p class="mg067"><em>Her halükârda</em></p>
			<p class="mg066"><em>düşmana karşı uyumak</em></p>
			<p class="mg067"><em>hırsızın feneri altında</em></p>
			<p class="mg065"><em>polisin uyuması gibidir</em></p>
			<p class="mg052">mefhumu üzere sonunda düşman tarafına istifade niyeti vermişti. İşte bu gafilane idareden faydalanmak için IX. Alfons gerekli hazırlıkları yapmaya başladı. Bu defa bütün ehl-i İslamı İspanya’dan atmak üzere Aragon ve Portekiz krallarıyla müzakere ve anlaşma yapılmasına karar verildi. Lâkin, </p>
			<p class="mg067"><em>olacak işlerin belirlenmiş bir vakti vardır</em></p>
			<p class="mg065"><em>ve olacak herşeyin belirli bir haddi ve ölçüsü vardır</em></p>
			<p class="mg052">mefhûmunca, bu halin oluşması bir başka zaman için mukadder oldu. Kendisi Hicri 611 senesinde yokluk diyarına göçtü. Yerine III. Ferdinando bağımsızlık rütbesine haiz oldu. Yine o vakitte Aragon Kralı Don Petro ölüp onun yerine de I. Cekom yani Jak kral oldu.</p>
			<p class="mg026">* * *</p>
		</div>
</body>
</html>