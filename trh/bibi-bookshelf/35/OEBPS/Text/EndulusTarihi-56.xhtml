<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-56</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-52">Kral Cekom’un Balyar Adalarını İstilası</h1>
			<p class="mg052">Melik Me’mun’un intikalinden sonra İspanya’da ortaya çıkan Tavâif-i Mülûk’tan her biri ferdiyet ve bağımsızlıklarını yaşıyorlardı. Bunlar askerî ve malî kuvvetlerini rakibinin ortadan kaldırılaması için kullanarak yorgun düşmüşlerdi. Bu da İspanyalılara cesaret vermişti. </p>
			<p class="mg025">Kral Cekom’da Balyar isimli Mayorka, Minorka, Yabesa adalarını ele geçirmek muradındaydı. İlk önce bu adaların halkını itaat altına almak vaadiyle Belensiye’nin sahibi olan Es-Seyyid Muhammed’i aldatıp yardım ve muvafakatını kullandı. Bir taraftan da kendi askerine bu adaları fethedip Hıristiyan hükümetine dahil edeceğini ilân ederek o tarafa gitmek için hazırlıklara başladı.</p>
			<p class="mg025">Belensiye’nin sahibi Muhammed ise hamiyet ve dirayet sıfatlarından arı ve gönülsüz bir kişiydi. Şansının devam etmesini, iki müttefik milletin iyi bakışlarını celbetmeye bağlayarak tüm kuvvetlerini buraların alınması için hasretmişti. Bir taraftan Müslüman halka kendini dindar ve gayretli göstermek ve bir taraftan da Cekom’un teveccühünü çekmek konusunda din değiştirerek Hıristiyan olacağını vadetmekle fikrince iki tarafı da idare ediyordu. </p>
			<p class="mg025">Her neyse, Balyar adalarının bulunduğu yerin faydalarına bakıldığında zaptedilmesi Aragon halkından ziyade Katalon ahalisine yarayacağından, Katalon reisleri Berşelune şehrinde toplandılar. Bu arzunun kolaylıkla gerçekleşmesi için müzakere yaptılar. Gereken masrafların çoğunu kendilerinin karşılayacağını ve hatta Metropolit bulunan zatın da bir milyon frank kadar nakit ile beş yüz hayvan yükü buğday ve bin iki yüz silahlı asker hazırlayıp vereceğini taahhüt etmişlerdi. Böylelikle Balyar adalarının fethi gelecek seneye bırakılarak müşavere meclisine son verildi.</p>
			<p class="mg025">629 senesi yaz mevsiminde Katalon kıyılarındaki tüm askerler hazırlandı. İlude Selu şehri limanında mevcut olan gemilere binerek beş günde Mayorka sahiline inildi. Ertesi gün meydana gelen muharebede de galibiyete ulaşmalarıyla adanın yönetim merkezi olan Palma şehrini kuşattılar. </p>
			<p class="mg025">İspanya tarihçilerinin yazdıklarına göre Mayorka’nın sahibi Seyyid bin El-Hakem bin Osman El-Karişi, beş bin süvari ve otuz yedi bin piyade ile kalenin dışında harbe hazırlıklı bir şekilde bekliyordu. Fakat kalenin berkemal olan kuvvetine güvenerek kuşatmanın dördüncü günü kalenin içine çekildi. Yalnız oğlu haricindeki bütün askerlerle düşmanlara hücum etmişti. İbni Seyyid bin El-Hakem savaş sırasında şehadet rütbesine nail oldu. Askeri hezimete uğrayıp perişan oldu. Bunun üzerine adanın itibarlılarından birtakımı krala beyat ettiler. Diğerleri de bunlara beraber hareket edince Palma Kalesi’nden başka, mevcut olan zahireler, levazımat ve diğer mühimmat alınarak bütün ada istila edildi. </p>
			<p class="mg025">Tarihçilerden bazıları daha tafsilatla açıklayıp derler ki: Palma Kalesi fevkalede metin ve korunaklıydı. Bu nedenle korunması için Es-Seyyid bin Hakem gibi bir hamiyyet ve gayret sahibi çaba sarf etmekte olduğundan hakikaten kolaylıkla düşmanın eline geçmesi düşünülmediği halde, sayılarının çokluğu, yere sağlam basmaları ve kararlılıkları sebebiyle Hıristiyanlar sonradan galibiyete mazhar olmuşlardı. </p>
			<p class="mg025">Kuşatma esnasında kalenin bendinin uç kısmında büyük delikler açılmış olduğu halde İbni Karişi’nin kuvvetine bıkkınlık ârız olmadı. Onları sed ve bend ile kapatarak bir tarafından mahsur kalan mücahitleri düşmana karşılık vermeye hırslandırıyor ve her hücumunda düşman askerleri kılıçlara canlarını siper edip kahroluyordu. Fakat hariçten yardım gelmesi mümkün değildi. Müslümanların günden güne zaaf ve bezginliği artıyordu. Kral ordunun gerisinden peyder pey gelmekte olan asker ve mühimmat ile kuvvetini yeniliyordu. Sonradan Es-Seyyid bin Hakem orada bulunan Müslümanların her birinin Afrikiye’ye nakilleri için kâfi miktarda mal almalarına müsaade edilmesi şartıyla kaleyi teslim edeceğini krala bildirdi. Ancak Kral Cekom adalara ayak bastığında Müslümanlara acımamak ve adaların sahibini yakaladığında sakalından tutup sürümek için ah etmiş olduğundan, bu talebi kabul etmedi. </p>
			<p class="mg025">Bir sonraki hücumda, kalede otuz kulaç arzında yarıklar açıldı. O hamlede beş yüz piyade, arkalarından şovalyeler ve onları müteakiben diğer askerlerin hepsi kaleye girdiler. Şehrin sokaklarının muhafızlarla dolu olduğunu gördüklerinde içlerine bir korku düştü. Bu halde de geri dönmenin ve kaçmanın mümkün olamayacağını anladılar. Her ne şekilde olursa olsun ölüm kesin olduğu halde düşmana karşılık verirken can vermeyi ehven gördüler. Sokaktaki muhafızların üzerine hamle yapmak için harekete geçtiler. Bunlarsa karışıklıktan dolayı silahlarını kullanamadıklarından o arbedede çoğu şehadet mertebesine nail oldu. Adanın sahibi de esarete düçar oldu. Kral bahsedilen ahdini yerine getirmek için adanın sahibini hazırlayıp sakalından tutup çekerek ve hakaret ederek intikamını aldı. </p>
			<p class="mg025">Bu keşmekeşte İslam tarafından yirmi bin mücahid asker kin ve vefasızlık kılıçlarına boyun eğdi. Pekçok mal ve eşya din düşmanlarının eline geçti. Eğer yağma esnasında çocuk ve kadınlar kaçmaya meydan bulamamış olsalardı istisnasız olarak hepsinin kılıçlara geleceklerinde şüphe yoktu. İşte bu Mayorka Adası alındıktan sonra Minorka ve Yabese Adaları da kolaylıkla kralın mülkleri arasına katıldı.</p>
			<p class="mg026">* * *</p>
		</div>
</body>
</html>