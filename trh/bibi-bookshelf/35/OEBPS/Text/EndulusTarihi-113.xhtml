<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-113</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-109">Luce, Vales Kuşatmaları ve Ebu Abdullah Ez-Zağal ile Rıdvan’ın Yardımları</h1>
			<p class="mg052">891 senesinde, Luce ile Malaka’nın kilidi mesabesinde olan Vales kuşatıldı. Bu haber Gırnata’ya ulaştığında, o zamana kadar İslam memleketlerini yalnız muhafız askerlerinin eline bırakmakta ve birbirlerinin def edilmesi için kan dökmekte olan Es-Sağir ile amcası Ebu Abdullah ez-Zağal tehlikenin ne mertebe yaklaştığını gördüler. Güya gaflet uykusundan uyanıp bazı barışseverlerin vasıtasıyla aralarında bir ateşkes anlaşması imzalayarak, ittifak içinde din düşmanları üzerine gitmek için dayanışma kararı aldılar.</p>
			<p class="mg025">Es-Sağir, Luce’nin imdadına koşmak, Ez-Zağal de Vales’in kurtuluşu için harekete geçtilerse de ikisi de bir iş göremediler. Aynı sene içinde Cemaziyelevvel ayının yirmi beşinci günü Luce şehri düşman eline geçtiğinde, Es-Sağir, Kral Ferdinan’a affedilmesini beyan edip himayesine kabul edilmesini niyaz etti. İyi niyetinin bir göstergesi olarak da ‘Gırnata’nın iki gözü’ tabir olunan İlura ile Mevkaleyn mevkilerini ona arz ve ithaf etti.</p>
			<p class="mg025">Ama Ez-Zağal bu defa İslam memleketlerine yüklenen Hıristiyan askerlerinin çokluk ve gücüne karşı, bölük pörçük olan İslam ordusunun direnişinin mümkün olamayacağını düşünerek Fas ve Tunus emirlerine ve Mısır sultanına özellikle adamlar gönderdi. İslam camiasına yardım isteğini göstermek istemişse de, o aralık bunlar da kendi halleriyle meşgul olduklarından ve hiçbir yardımda bulunamadıklarından Ez-Zağal hiç olmazsa silahı elinde ve namusu yerinde ölmeyi tercih etti. </p>
			<p class="mg025">Bu hususta, Turan dışındaki meşhurlardan cesur Rıdvan ile ittifak etti. Rıdvan, Vales şehrine kapanarak üzerine gelen düşmanla durmaksızın savaştı. Ez-Zağal de dışardan kuşatmacı askerlere saldırarak birkaç defa topluluklarını darmadağın etti ve yüklüce bir ganimete nâil oldu. Fakat düşmanın çokluğu ve kararlılığı kendisinin zaferine mâni olacaktı. Sonradan yanındaki asker azaldığı için mecburen çekilmişti. Rıdvan da bu durumda yalnız kalmış oldu. Kendisinin etrafını sarmakta olan düşman askerine uzun müddet direndikten sonra umduğunun dışında bazı orta yollu şartlarla bir mukavelename imzaladı. </p>
			<p class="mg025">892 senesi Cemaziyelevvel’inin üçüncü günü, şehir Kral Ferdinando’ya teslim edildi.</p>
			<p class="mg067"><em>Allah bir kimseyi yükseltmez, eğer o</em></p>
			<p class="mg065"><em>bir şeyi Allah için müdafaa etmiyorsa</em></p>
			<p class="mg025">Şehir halkının bir kısmı mukavele gereği alabildikleri eşyalarla Gırnata’ya, bir kısmı diğer mevkilere taşınıp hicret etti. Ekserisi Müdeccer imtiyazlarıyla şehirde ikamet edip, işbu haber etrafa yayıldığında, elli adet kasaba ve köyün ahalisi vekiller göndererek Ferdinan’a itaat ettiklerini beyan ettiler.</p>
			<p class="mg026">* * *</p>
		</div>
</body>
</html>