<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-132</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-127">İslam Yönetimi Altında Bulunan Hıristiyanların Durumları</h1>
			<p class="mg052">Musa bin Nusayr İspanya’ya geçtiği sırada orada bulunan yerli halk birkaç sınıf kavimden ibaretti. Bir takımının sülalesi Romalılar’dan önceleri İspanya’ya taşınan ve hicret eden göçmenlere, bir takımı da eski zamanlarda İspanya’yı istila eden Vizigot kavmine dayanırdı. Sonraları mesih dini ortaya çıkınca onu kabul etmişler ve bir müddet Roma hükümeti tabiiyetinde yaşamışlardı. Sonraları üç yüz sene kadar da kendileriyle aynı mezhepte olan Got devleti idaresinde bulunmuşlardı. İspanya’yı fethettiklerinde mertlikleri gereği bunların din değiştirmesi için hiçbir gün zor kullanmamışlar, önceki âdetleri üzere dini ayinlerini yaparak Müsta’rib adıyla yerlerinde kalmışlardır. Bunlar İslam halifesinin idaresi altında bulunan memleketler ve beldelerin her tarafında, özellikle çoğunluğu İşbiliye, Kurtuba, Maride, Mursiye, Tuleytula gibi büyük beldelerde ikamet ediyorlardı. Kendilerini yöneten İslam kavmi her şekilde galip, hâkim ve kadir iken, milli idare usûlleri ve yürürlükte olan âdetlerini eskisi gibi devam ettirerek her türlü hak ve imtiyazlara mazhar olup rahat ve huzura gark oldular. </p>
			<p class="mg025">Avrupalı tarihçiler ittifakla derler ki: İnsaf ve hak, şu Arap milletinin muzaffer olduğu zamanda hem mağlup ettiği hem de düşmanı olan kavimler hakkında gösterdiği merhametli ve mertçe tavırlar şimdiye kadar hiçbir kavimde görülmemiştir. Kendileri her nevi insani hasletleri taşıyıp, fen ve olgunlukta insanların bilgilendiren bir üstadı oldukları gibi, adalet ve merhamet gibi üstün faziletlerde dahi tektirler. Az müddet sonra din işlerinde metanetle vasıflanmış olan ikinci halife Ömer’ül Faruk radıyallahü anh taraf taraf seriyyeler göndererek yeryüzünde dinin nurunu yaymakla meşguldü. Bu durumda Kudüs-ü Şerif’i feth ettiğinde halkının mezheplerinin gereklerine asla saldırmamasının yanında kendinden sonra da kimse tarafından müdahale yapılmaması için pek çok imtiyazla anlaşma imzalamıştır. İşte bu imzalanan imtiyazlara dayanır ki, Emevi meliklerinden Velid, Şam’da henüz kendi adına bir mescid yaptırmışken Hıristiyanlar için bir kilise inşasını emredip bütün masrafını devlet hazinesinden karşılamıştı. Onun kardeşi Abdullah da her ma’bed için bir dinar vergi alarak Mısır’da ve Mağrib beldelerinde ve Telmesan’da bulunan sayısız keşiş ve ruhbanın korunmasını ve himayelerini önemli tutmuştur.</p>
			<p class="mg025">Abbasi devletinde de İskenderiye patrikleri bulunurdu. Hıristiyanlar arasında Sen Makari ve Araplarca Ebu Makar ismiyle anılan manastırda imtiyazlara mazhar olarak ikamet etmiştir. Önceleri Hıristiyanlar Roma hükümetini ele geçirdiklerinde ne kadar büyük mabed ve mahkeme varsa hepsini zapt edip kiliseye çevirdikleri halde Araplar fethettikleri bunca ülke ve beldenin hiç birinde bir kiliseyi cami yapmak için zaptetmemişlerdir. Hatta İspanya’da henüz yalnız Endülüs tabir olunan kıtadan başka ellerinde bir mahal yokken, fevkalade bir güven ve mertlikle kendilerine bir deniz savaşında galip gelmiş ve İspanya’ya geçişlerinde şiddet ve ısrarla direnişte bulunmuş olan Kont Tudmir adında bir Hıristiyanın hükmü altına Arz-ı Tudmir ismi verilen geniş bir kıta teslim edilmiştir. Bunlar İspanya’ya tamamen melik ve mutasarrıf oldukları halde dahi eski halkına ızdırap verecek hiçbir muamelede bulunmamışlardır. Huzur ve refahlarını tam anlamıyla sağlamak maksadıyla eski usûl ve kaidelerini ve asli mahkeme ve hâkimlerini, ibadet yerleri olan kiliselerini kendilerine bıraktılar. Keşiş ve ruhban sınıflarının paye ve rütbeleri önceden nasılsa Hıristiyanlar arasında yine o suretle devam etti. Yalnız patrikler halifenin seçimiyle atanırdı. Mabedler ve manastırlara tayin edilecek diğer rahipler bilhassa patriklerin seçimiyle olurdu. </p>
			<p class="mg025">İşte bu Müsta’ribler, millet kilisesi adıyla Emevi melikleri zamanında Tuleytula’da ve İşbiliye’de birer büyük kilise inşa ettiler. IV. Alfons Tuleytula’yı istilâ ettiğinde bunu gözleriyle görüp şaşırmış ve bu kilise ta Kral Ferdinan ve Kraliçe İzabel zamanlarından çok sonraya kadar burada bulunarak halka ibret vermiştir. Yine İspanyol tarihçilerin yazdıklarına göre; İslam yönetimi müddetince Endülüs’te müteaddid Ruhban cemiyetleri vardı. Bunlar dini ve milli meselelerin müzakeresi için izinli ve yetkili idiler. Bu idarede kendilerinin ne derece serbest ve azade olduklarına bundan büyük delil olamaz. Mevcut olan tarihlerde yazıldığı üzere, bu ruhbanlar cemiyetinden İşbiliye’de toplanan meclis, Hicret-i Nebevinin 166. senesinde ve I. Abdurrahman zamanında, Kurtuba meclisi 238 senesinde II. Abdurrahman asrında ve yine Kurtuba meclisi 248 senesinde Melik Muhammed’in saltanatında akd ve teşkil edilmişti. Hatta 238 senesindeki meclisin bazı mutaasıb Hıristiyanlar arasında din işlerine dair birtakım tartışmalar meydana geldiği ve Müsta’rib olan reayanın daimi huzurlarına halel vereceği anlaşılarak bu ihtilaf olayının patrikler ve episkoposların karar ve görüşleriyle izalesi için halife tarafından gelen emrin üzerine tertip edilmiş olduğu muhakkatır. </p>
			<p class="mg025">Bu mahalde Fransalı meşhur tarihçi Veyardo şevk ve heyecana gelip der ki: “Monteskiyo adındaki hâkim, Kanunların Ruhu adındaki kitabının on dördüncü faslında, ırki hukuku yani galib olanın zafer şerefini mertlikle mağlub olana bırakmak ve mağlubun mal, can ve hürriyetine kavuşturmak ve eski âdetlerine, din ve mezhebine dokunmamak insani âdâbın Hıristiyanlıktan çıktığı için bütün dünya buna teşekkür etmeye mecbur demiştir. Fakat Monteskiyo affetsin, ben buranın hilafındayım. Zira Hıristiyanlar bu insani âdâbı ne kendi mezhepdaşlarına ve ne de Amerika halkı hakkında icra etmemişlerken, Arap Müslümanları bu âdâbı Hıristiyan milleti hakkında tamamen sarfettiler. Bu konuda Müslümanların müstehak oldukları hakkaniyeti eda etmek için insafla bir kere düşünmediler ki bunların bu âdãbı ifa ettikleri müddetlerde bir iki dinin başlangıçtaki galeyanıyla mağrur ve ardarda gelen fetihlerle mest olmuşlardı. Halbuki Hıristiyanlar o adabı dini usullerini bertaraf edip filozofluğa düşmedikçe icraya başlamadılar.”</p>
			<p class="mg025">Lakin daha doğrusu aranılırsa bunlar filozofluğa düştüğünden beri mezhep taassupları artıp tuttukları yola nazaran dünyada mezhep ayrılıkları engelini kaldırarak bütün dünyayı Hıristiyan yapmak arzusunda bulundukları zahir olur ve bu güveni saklamak için medeni menfaat ve durumun ve mevkinin gerektirdiği gibi meydana konulan mazeretleri, Avrupa devletlerinde resmen teşekkül eden çeşitli meclisler tarafından bunca akçeler sarfederek dünyanın her tarafına papazlar atanması konusu yara alır. </p>
			<p class="mg025">Avrupalı tarihçilerin yazdığına göre; Endülüs’te İslam fatihlerinin kabullendikleri merhametkârane ve mert usuller işte bu itikadları zıt iki kavmin birdiğeriyle çabukça güzel bir şekilde dayanışmalarına neden olmuştur. İspanyollar önceleri dindaşları olduğu halde kendilerini itaat altına alan Got kavminden daha çok Müslümanlara ısındılar. Hatta Müslümanların Hıristiyanlardan rızayla kız alması, aralarında yaptıkları bir âdet haline gelmişti. Musa bin Nusayr’ın oğlu Abdülaziz, Got hükümetinin son kralı olan Roderik’in zevcesi Ajilon’u nikahı altına almış ve melik III. Abdurrahman’ın validesi de Hıristiyan olduğu halde ceddi olan Abdullah’ın onu hükümet tahtı için seçmesi ve tayin etmesi konusunda İslam âlimleri tarafından hiçbir dedikodu meydana gelmemiştir. Müslümanların bu şekilde ortaya koydukları serbestiyet semeresini vermiş, Hıristiyanların önceki korku ve dehşeti az zamanda ortadan kalkmıştır. Hatta ruhbanlar da eski bekarlık usûlünü terk ederek avam gibi evlenmeye başladılar. Daha garibi, bu usûl yalnız İslam idaresi altında bulunanlara has değildi. İspanya’ da sonradan ve aralıksız teşekkül eden Hıristiyan devletlerindeki ruhbanlarda da geçerliydi. İşte bu durum Kral Ferdinan’ın Gırnata’yı istilâ ettiği zamana kadar devam etti. Ondan sonra papa tarafından meydana gelen yasaklama üzerine men edildi. </p>
			<p class="mg026">* * *</p>
		</div>
</body>
</html>