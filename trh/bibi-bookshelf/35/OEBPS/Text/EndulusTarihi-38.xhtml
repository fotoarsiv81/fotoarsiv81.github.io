<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-38</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-34">Murâbıtların Ortaya Çıkışı </h1>
			<p class="mg052">Murâbıtların Endülüs’e gelmelerini yazmadan evvel, ortaya çıkmadan önceki durumlarının bilinmesi lazım geldiğinden beyan edilmesine başlıyoruz. Mulsemûn kabilesi olarak adlandırılan, çölün güney tarafında ve Berber beldeleriyle Sudan arasında yaşayan ve nereden geldikleri bilinmeyen bir taifedir. Bu kabile birkaç aşiretten oluşan, sanat, ticaret, ziraat ve çitçilikten nasipsiz olduklarından yalnız et ve sütle geçinmeye alışmışlardır. Hepsi ateşe taptıkları için diğer kabilelerle ünsiyet içinde olmaktan çekinmişlerdir. Lemtune aşireti de bunlarla sınırlıysa da bu aşiret din-i Ahmedî ile saadet bulmuş, diğer aşiretlerin liderliği buna münhasır olduğundan 440 senesi tarihinde reisi buluınan Yahya bin İbrahim hac farizasını eda etmek niyetiyle Kayruvan şehrinden geçerken Maliki mezhebi şeyhi Ebu Ümran el-Garsi ile mülâkat etmişti. Aralarında oluşan sevgi ve dostlukla reis kabile aşiretlerinin ekserisinin cehalet karanlığında bulunduklarını ifade etti. Gerçek din olan İslam’ın nuruyla aydınlanmak için şeyhin talebelerinden birinin hacdan dönüşünde kendisine katılmasını niyaz etmiş olduğundan Ebu Ümran bu iltiması sevinçle karşılayarak kabul etmiştir. </p>
			<p class="mg025">Sûs memleketi içinde bulunan Sicelsâse’de oturan Muhammed ve Âgân adlı fakihlere istenilen özelliklerde fazilet sahibi ve güvenilir bir zatın bulunarak reise refakat etmesini sipariş etti. Muhammed de bu husus için Abdullah bin Yasin bin Mekv el-Cezûli’yi görevlendirmiş olduğundan Emir Yahya hacdan fakih Muhammed’i beraberinde getirerek Lemtune kabilesine tâlim-i din-i mübîn ve tedris-i Kur’an-ı Kerim eylemekte iken reis vefat etti. Dalâlet ehlinin liderleri, kötü fıtratları üzere hemen akabinde Fakih Muhammed’i küçük görüp hoşlanmadıklarını gösterdiler. Aralarından uzaklaştırdıkları Fakih Muhammed de Lemtune kabilesinin itibarlı şahsiyetlerinden Yahya bin Ömer ve biraderi Ebubekr ve diğer birkaç itikadı doğru muvahhidle beraber bir yerde inzivaya çekilmeyi ve yalnızlığı tercih ettiler. Bunlar ibadet ve taatle meşgul oldular. Bir müddet sonra çevrede toplanmakta olan İslam ahalisi tam tamına bin kişiye ulaştığında Şeyh Yasin orada bulunan Müslümanlara hitaben, </p>
			<p class="mg067"><em>bin’ler asla mağlup olmaz ve gözü üzerimizde olur</em></p>
			<p class="mg065"><em>hak için kıyam eder ve ona dua eder</em></p>
			<p class="mg052">yani, “Bizim sayımız bin kişiye ulaştı. Bu nüfus elbette düşmana mağlup olmaz. Bu durumda bizim için hak ile durmak ve Allah’tan yardım istemeye niyetli olmak vacib oldu.” diye, bahsedilen bin kişiyi Cahle kabilesiyle harbetmeye teşvik edip hırslandırdı. Bunlar pervasızca Cahle kabilesinin üzerine hücum ettiler. Şeyhin anlamlı ve kerametli sözlerinin sonucu İslam dinini kabul ettirinceye kadar savaştılar. Sonuç olarak rabbani hidayet gereği o sapık kavim İslam’ın saadetine nail oldu. Gayretli mücahitlerin dinin gereklerini gerçekleştirmesinden dolayı şeyh kendi tarafı için murâbıtlar ünvanını aldı. Üzerlerine de kendisiyle beraber inziva mevkiinde bulunan Yahya bin Ömer’i lider tayin ettiler. </p>
			<p class="mg025">Daha sonra çölden geçerek Derea ve Secelsâse’ye hareket ettiler. Orayı da ele geçirip bir hayli zekat toplayarak geri dönmüşlerse de Secelsâse halkı kendi liderlerinin zulüm ve baskılarından usandıkları için bunların geri dönmelerinden memnun olmadılar. Kendilerini bu zulmün pençesinden kurtarması için yine Secelsâse’ye gelmelerini, Şeyh ve Âgân vasıtasıyla talep ettiler. Bunun üzerine 445 tarihinde Murâbıtlar büyük bir toplulukla ilk önce Derea’yı sonra Secelsâse’yi istilâ ettiler. Liderleri Yahya bin Ömer 447 senesinde vefat etti. Yerine biraderi Ebubekr, Murâbıtlara lider oldu. </p>
			<p class="mg025">Bundan sonra kırk sekiz [448] senesinde Sûs diyarında ve çevrede olan diğer memleketleri istilâ ettiler. Elli tarihinde Mesamde beldelerini de fethettiler. Akabinde Rifülgarbi’de bir Guvâta kavmiyle savaşırlarken Murâbıtlar’ın şeyhi şehid oldu. Yerine Süleyman bin Adv adlı kişi şeyh olarak belirlendi. Ancak bir sene sonra o da bâki âleme göçtüğünden yerine kimse seçilmemiştir. </p>
			<p class="mg025">Murâbıtların lideri olan Ebubekr, 452 tarihinde Zenâte kabilesiyle savaştı. Ancak bu aralık Lemtune ve Mesûfe kabileleri arasında zuhur eden kavgadan dolayı çöle dönmeye mecbur oldu. Mağrib’e amcasının oğlu Yusuf bin Taşfin’i kaymakam tayin ederek Sudan’a hareket etti. Burada pekçok mahal ve mevkiyi istilâ ederek ele geçirdi. Birkaç sene sonra Ebubekr’in vefatıyla Yusuf bin Taşfin, Mağrib’de bağımsız Murâbıtlar’ın reisi olarak tüm Mağrib’i ve Fas memleketini fethetti. Marakeş şehrini de bina ederek kuvvetli ve büyük bir hükümet teşkil etti. 478 senesi Muharrem ayının on beşinci günü, ismine Emirül Müslimin ünvanını ilave ettirdi.</p>
			<p class="mg025">Arap tarihçilerinin beyanında, Yusuf siyah gözlü, hoş bakışlı, çatık kaşlı, uzun sakallı, uzun boylu, kuvvetli, güzel yüzlü, yaradılışında mert olan bir şahsiyetti. </p>
			<p class="mg067"><em>hüküm veren bir muktedir</em></p>
			<p class="mg066"><em>herkesi sarar gökyüzü gibi</em></p>
			<p class="mg066"><em>feyz veren ise, kereminden</em></p>
			<p class="mg065"><em>herkese yarar sağlar, güneş gibi</em></p>
			<p class="mg025">Sahip olduğu seçkin görüntüsünde yiğitlik ve şecaat vardı. Cömertliği bir atasözü gibi her şehir ve diyarda söyleniyordu. Yeme içmesine dikkat ettiğinden, daimi bir sıhhat ile ömrünü geçirmişti. Doğumu 400, ölümü de hicri 500 senesinde vâki olmuştur. Yaşadığı vakit yüz seneyi bulmuştur. Bundan önce beyan edildiği gibi, 477 senesinde Batalyevs’in sahibi Ömer bin El-Eftas, İbni Taşfin’den yardım istemişse de, böyle büyük bir hutbeye gitmek caiz değildi. Bunun için gelen adamları İbni Taşfin güzellikle kabul etti. Fakat açık bir cevap vermeyerek Endülüs’e iade etti. </p>
			<p class="mg025">Daha sonra, İşbiliye’nin sahibi Muhammed bin Abbâd tarafından da,</p>
			<p class="mg067"><em>zaman bana zulmeder mi sen içindeyken</em></p>
			<p class="mg066"><em>beni köpekler yiyor ve sen ise aslansın</em></p>
			<p class="mg066"><em>yoldan çıkanlar (sapkınlar) senin havuzlarından bahsederler</em></p>
			<p class="mg065"><em>senin himayen altında susamaktayım, sen ise yağmursun</em></p>
			<p class="mg052">neşîdesi üzere kral Alfons’un zulüm vakalarından bezginlikle şikayet gelmişti. Kendisinin yardımı altına girildiğinden artık dinin himayesinin gereği Müslümanları Alfons belasından kurtarmak için himmetine sığınmak önemliydi. Ancak Endülüs’e geçmeden evvel kendi memleketinin emniyetini sağlaması gerekiyordu. Lemtune kabilesiyle diğer Berberî kabilelerinden davet ettiği Bedevi şeyhleriyle bu önemli konuyu müşavere ettiler. İttifakla İspanya Müslümanlarının yardımına gitmeye karar verildi. Bu konu hakkında Yusuf kendisinin itimad ettiği biri olan Meriyyeli Abdurrahman ile de özellikle istişare yaparak bu kararı beyan etti. Bu babda kendisinin görüşünü de hassaten sorduklarında, Abdurrahman ağzını açarak hikmetli bir şekilde; “Madem ki beni danışılacak ve güvenilir biri olarak kabul ediyorsunuz, gerçek düşüncelerimi sordunuz. Ben bu hususta çoğunluğun fikrine katılıp tabi olamam. Zira İspanya kıtası deniz ile çevrili, kuzeyi de yüksek dağlarla sınırlıdır. Eğer Müslümanlar bu kıtanın ekser yerlerine malik olmuşlarsa, güç ve kuvvetleri azalmakta olduğundan siz de bu memleketleri girdiğiniz halde Hüdâ’nın takdiriyle zafer Alfons’un tarafında başgösterirse Afrikiye’ye dönüşünüze kolaylıkla mâni olabileceğinden bu güç durumdan çok zor kurtulursunuz. Bu cihetle “kademü’l hurûc ale’l vulûc / çıkışlar girişleri geçti” nüktesini düşünerek, gerekli olmadığı takdirde birşey kaybedilmeyeceğinden, </p>
			<p class="mg067"><em>emirleri yerine getirirken gevşeklik göstermeyin</em></p>
			<p class="mg065"><em>kurtulduğunuzda o sıkılıktan eser kalmaz (gevşek olursunuz)</em></p>
			<p class="mg052">müfâdınca bu akla yatan işlerde daima ihtiyatlı olmanın faydasız olmadığını düşününüz. İstenildiğinde dönülebilecek güvenilir bir yerin herşeyden önce elimizde bulunması lazım ve vacibtir. Bu konuya Endülüs’ün anahtarı derecesinde olan Ceziretül Hadrâ uygundur. Tarafınızdan oluşacak yardıma bedel oranın şimdiden elinize teslim edilmesinin İşbiliye emirinden istenmesi hatıra gelir.” diyecektir. </p>
			<p class="mg025">Yusuf bin Taşfin bu isabetli tedbir üzere hareket ederek El Mu’temed bin Abbâd’ın elçilerine durumu ifade edip hürmet ve ikramla Endülüs’e iade etti. İşte bu teklif üzerine İşbiliyye vezirleri arasında ihtilaf meydana geldi. Özellikle Er-Reşid zaten Berberîler’den destek alınması tarafında bulunduğundan Ceziretül Hadrâ gibi önemli bir mevkinin bırakılıp teslim edilmesinden hasıl olacak mahzurları tekrar etti. Ancak Emir Muhammed’e Yusuf’un bu şartı Alfons’un tahakküm ve saldırılarından daha zarasız göründü. Ceziret-ül Hadra’nın teslimine dair olan mukaveleyi düzenleyip mühürleyerek derhal Yusuf’a gönderdi. </p>
			<p class="mg025">Murâbıtlar geldiklerinde Ceziretül Hadrâ’nın tahliye edilmesi hususunu kaleye yazmanın dışında kendisi bizzat Yusuf’un yanına giderek şifahen de olsa yardım talebinde bulundu. Yusuf’un ifadesi üzerine daha sonra memleketine geri döndü.</p>
			<p class="mg026">* * *</p>
		</div>
</body>
</html>