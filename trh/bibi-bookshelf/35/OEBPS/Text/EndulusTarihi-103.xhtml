<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-103</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-99">Muhammed El-Yesâri’nin 3. Defa Tahttan İndirilişi ve Muhammed Bin Osman El-Ahnef’in Tahta Çıkışı</h1>
			<p class="mg052">Bu esnada Kaştale kralı, Navarra ve Aragon krallarıyla savaş halindeydi. Gırnata ile tek başına uğraşmaya vakti olmadığı gibi beri tarafta da memleketin asayişi henüz önceki haline dönmemiş olduğundan iki taraf da barış talebinde bulundu. Aralarında iki sene için bir ateşkes oldu. Bu müddetin bitiminde o asırların usülü üzerine iki taraf savaşa hazırlandı. Ancak Kaştaleliler hal böyleyken hükümet mirası ve memleket sınırlarındaki kavgalar üzerine Navarra ve Aragon taraflarıyla savaş yapmakta olduklarından bu düşmanlık 842 senesine kadar sürdü. Ancak beyan etmeye değer önemli bir olay meydana geldi. El-Yesâri kötü yönetim belasıyla yeni baştan halkı küstürüp düşmanları çoğaltmıştı. Özellikle kendi yeğenlerinden Muhammed bin İsmail çok sayıdaki asker zabitleriyle Kaştale yönetiminin himayesine girdi. Gırnata’daki milletinin önderleri de taraf taraf olarak düşmanından alacağı intikama devlet ve milletin zararını alet etmişti. </p>
			<p class="mg025">Bu keşmekeş beş altı sene devam ederek devlet işlerini bütün bütün karmakarışık etmiştir. Hatta güçlü valilerin yönetim tahtına kadar aç gözlülükle bakmasına cesaret vermiş olduğundan yine melikin yeğenlerinden El-Meriyye valisi Muhammed bin Osman El-Ahnef birtakım yandaşlarıyla bir gece gizlice Gırnata’ya girdi. Bir taraftan hoşnutsuzluğunu gösterenlerin sarfettikleri çok sayıda para ve bir yandan da önceden tedarik etmiş olduğu taraftarları yardımıyla ansızın bir fitne çıkararak Elhamra’ya saldırdı. El-Yesâri’yi tahttan indirip bir kaleye hapsederek 849 senesi Cemaziyelevvel’inin ilk günlerinde yönetim tahtına kavuştu.</p>
			<p class="mg026">* * *</p>
		</div>
</body>
</html>