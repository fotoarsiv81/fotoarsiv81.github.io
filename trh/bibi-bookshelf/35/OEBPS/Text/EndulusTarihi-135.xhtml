<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-135</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-130">Vergi Sistemi</h1>
			<p class="mg052">İbni Halgan “Vefiyat-ı A’yân”ında İbni Beşkuval’den nakl ile der ki: Emevi meliklerinden Abdurrahman en-Nasr asrında Endülüs’ün gelirleri beş milyon dört yüz sekiz bin, muayyen vergilerin varidatı yedi yüz altmış beş bin dinara ulaşıyordu. İmam Makkari’nin beyanına göre Endülüs’ün Emevi meliklerine verdiği senelik vergiler Endülüs dirhemi olarak üç yüz bin dinardı. Bu meblağın üçte biri memurlar ve askerlerin vazife ve masraflarına verilirdi. Üçte biri meliklerin işleri için sarf edilir, geri kalan üçte biri de günlük hadiseler için biriktirilirdi.</p>
			<p class="mg025">İbni Hevkal Nasibi, 5. yüzyılda Endülüs’e girmiş belde sadakaları, tahsil edilen vergiler, aşar, haraçlar, kefillik ve deniz vergileri olarak her sene devlet hazinesine iki yüz bin dinar gelir girdiğini ve her dinarın on yedi dirhem kıymetinde olduğunu belirtmiştir. Ne yazık ki işte bu sikkelerin ayarlarının belirlenmesi başarılamamıştır. Bu nedenle asrımızın sikkesiyle karşılaştırılamamıştır. Arap hükümeti idaresinde bulunan raiyetin nüfusunun ne derece çok olduğuna bu da bir delildir ki, Arapların gerek ziraat ve çiftçilik ilminde ve gerek hayvan yetiştirmek ilminde çok fazla ilerlemiş oldukları ve dış ticaretleri de gayet gelişmiş olduğu halde mevsiminde biraz yağmur yağmaması ve bir tarafa bir miktar çekirge musallat olması gibi küçük bir aksaklık oluşmasıyla defalarca kıtlık ve pahalılık olmuştur.</p>
			<p class="mg025">Günümüzde İspanya arazisinin yarısından fazlası imaret ve ziraat özellikleriyle tanışmamışken bile asla kıtlığa müptela olmamıştır. Arapların vaktindeyse çiftçilik kabilinden bir karış yer boş bırakılmamış, özenle ve ilmiyle tarımcılık yapılmışken yine bu şekilde kısım kısım kıtlık görmüş olmasına bakılırsa o zamanın nüfusunun ne derece çok, şimdi ise ne mertebe az olduğunu ortaya çıkmış olur. </p>
			<p class="mg025">Emevi devletinin çöküşü esnasında ve sonraları meydana gelip uzun süren iç savaşlar, Murâbıtlar ve Muvahhidler’in ardı ardına olan hücumları ve Arap hükümetinin yıkılış sebepleri olan diğer belâlar gün be gün bu insanların nüfusunu azaltmıştı. Önceleri Asturiş dağlarında bir küçük toplulukla yaşayan Belaj adlı şahıstan Gırnata şehrini istila eden Ferdinan ve İzabel zamanına kadar, İspanyolların adım adım arka arkaya yaptıkları harplerin de bu konuda çok yardımı olmuştur. Çünkü İspanyolların fetih ve galibiyetleri, Araplarınki gibi gerçekleşmesi kolay olmamıştı. 800 sene zarfında 3700 defa savaş olmuş ve her birinde Kral VI. Alfons’un Tuleytula’yı ve Kral Cekom’un Belensiye’yi, Kral Sen Ferdinan’ın İşbiliye ile Kurtuba’yı aldıklarında tuttukları usûl gibi İspanyol vahşileri önlerine gelen mağlup olan Müslüman nüfusunu hasta, ihtiyar, kadın, çocuk ne olursa olsun istisnasız kılıçtan geçirip sağ bırakmamışlardır.</p>
			<p class="mg025">Gırnata’nın istila edilmesinden az zaman önce şehrin kapsadığı üç milyondan fazla olan Müslüman nüfusun çoğu melik Abdullah ez-Zağal ve Abdullah es-Sağir refakatıyla Afrikiye tarafına geçip darmadağın oldular. Gırnata’da kalan Müslümanlar da zorla Hıristiyanlık dinine dahil edildiler. Ortaya çıkan ihtilaller üzerine fırka fırka İspanya’nın diğer taraflarına dağılıp mahvoldular. Mamafih ne Hıristiyan yönetiminin zor kullanması ve baskıları ne de zâlim engizisyon meclisinin kahr ve şiddeti bunların geri kalanlarını tamamen Hıristiyanlık zincirine çekemedi. Nihayet Kral III. Filip zamanında çıkarılan emir nedeniyle akıl almayan baskı ve izalelerle bütün İspanya kıtasından taşraya sürüldüler. </p>
			<p class="mg026">* * *</p>
		</div>
</body>
</html>