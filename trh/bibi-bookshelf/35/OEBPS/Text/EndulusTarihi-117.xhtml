<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-117</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-113">Ebu Abdullah Ez-Zağal’in Özrü ve Akıbeti</h1>
			<p class="mg052">Bu vakte kadar kral ordusuna peyderpey asker gelip toplanmış olduğundan elli bin süvari, sayısız kazmacı, yeterli miktarda top ve mühimmattan oluşan büyük bir ordu düzenlendi. Kendisi otuz bin kadar askerle tekrar Vega sahrasına geldi. Bahsi geçen askerlerin bir kısmı Saloberna’nın yardımına gönderildi. Seyyid Yahya’yı Uzra şehrini kuşatmaya, Ez-Zağal’i de Cebel’ül Beşer içinde bulunan Lencareven kalesini almaya görevlendirdi. </p>
			<p class="mg025">Bu halde Es-Sağir, Saloberna’nın alınmasından dolayı çok üzüldü. Gırnata’ya dönmeye mecbur oldu. Yahya, Elmeriye ve çevresini boş bulduğundan krala tâbi etti. Fakat Ez-Zağal, Lencareven’de zafere mazhar olmadı. Bazı hamiyet sahipleri tarafından kendisinden bundan evvel din ve milleti için bunca güzel hizmet meydana gelmiş iken bir müddetten beri din düşmanlarının galibiyetine hizmet etmesinin İslam’ın şiarına layık olmadığı hatırlatıldığında, yaptıklarından pişman oldu. </p>
			<p class="mg025">Sonunda, imzalanmış olan anlaşmada kendisine bırakılan toprakların bir miktarını kral ve kraliçe ve bir tarafını da Seyyid Yahya’ya satarak Afrikiye’ye hicret edip Fas padişahına sığındı. </p>
			<p class="mg025">Padişah Ez-Zağal’i ele geçirdiğinde, Endülüs’te meydana gelen namussuz hareketlerini yüzüne karşı birer birer saydıktan sonra ceza olarak gözlerine mil çektirdi. Her neye mâlik ise hepsini alarak kendisini sokağa attırdı. Biçare Ez-Zağal kaldırımların üstünde dilenmeye başladı. Herkesin merhametini çekmek için “Benim hâlime acıyın, zira ben Endülüs padişahı olan Ez-Zağal’im! Şimdi sadakaya muhtacım!” diyerek helâk oldu.</p>
			<p class="mg026">* * *</p>
		</div>
</body>
</html>