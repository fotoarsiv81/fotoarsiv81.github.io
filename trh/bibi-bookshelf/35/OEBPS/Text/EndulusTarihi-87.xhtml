<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-87</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-83">Cebel-i Tarık’ın Geri Alınması ve IV. Muhammed’in Katledilmesi</h1>
			<p class="mg052">İsmail’in vefatında on iki yaşında bulunan oğlu Muhammed, yerine Gırnata hükümeti tahtına oturdu. Beni Ahmer hanedanından Muhammed adında yönetime nâil olanların dördüncüsüydü. IV. Muhammed vasfıyla vasıflandırıldı. Bir müddet onun namıyla hâcib bulunan Muhammed bin El-Mahruk, devlet idaresiyle nimetlendikten sonra zulümlerinden ve baskılarından şikâyet edenlerin ricası ve Kaştale üzerine sevkettiği bir fırka askerin iyi idare edilmesindeki başarısızlığından dolayı kılıçlara yem oldu. Muhammed de on beş yaşına girerek işleri düzeltip tedbirler almaya teşebbüs etti. 731 senesinde de yardım gönderilmesiyle bir müddettir düşman eline düşmüş olan Cebel-i Tarık’ı geri aldı.</p>
			<p class="mg025">Tarihçilerin bir kısmı der ki: IV. Muhammed Cebel-i Tarık’ı geri aldığında, Fas emiri Ebu’l Hasan tarafından buranın kendisine bırakılması iltimas olunmuştu. Muhammed ise zaten emirle ittifak ve dayanışmaya vesile arıyordu. Bu iltiması kabul edip, ricası üzerine bir ittifak imzaladı. Bu mevkiye Afrikiye askerinden yeterli miktarda koruyucu bırakıldı. Fakat Melik Muhammed Gırnata’ya döner dönmez, Kaştaleliler denizden bir hücumla orayı kuşatma altına aldılar. Bu haber, IV. Muhammed Gırnata’da iken ulaştı. Derhal bir miktar asker bularak düşmanın hücum eden fırkasını perişan etti. Kaleye girerek asker zabitlerini hatalı olaylarından dolayı azarladı. Oradan da Ebu’l Hasan ile görüşmek üzere Fas’a gitme niyetini taşıyordu. Hazırlanan gemilere binmek üzere iken, Afrikiye zabitleri işledikleri kusurlarını Ebu’l Hasan’a bildirmesinden şüphe edip Melik’i öldürmeleri ile, Gırnata’nın bir fırka askeri, ölen Melik’in kardeşi olup onunla birlikte bulunan Yusuf Ebu’l Haccac’a bey’at ettiler.</p>
			<p class="mg025">Bir takımının da dediğine göre, 729 senesi -ki Melik IV. Muhammed henüz on dört yaşındaydı- Kaştale kralı Alfons, İslam memleketlerine tecavüzâta başlayıp Teba şehrini ele geçirmişti. Bunun üzerine Melik tarafından İşbiliye’ye bir elçi gönderildi. Birkaç sene için ateşkes imzalandı. Bu müddette Kral hayli zamandan beri memleketlerinde devam eden karışıklığın def’iyle uğraştığı gibi, Melik de mütarekenin bitiminde düşman saldırısından emin olmak için Meryenoğulları sülalesinden olup bu esnada Fas emirliğinde bulunan Ebu’l Hasan ile ittifak akdetmek için Afrikiye’ye gitti. Emir, arzedilen ittifaka çok memnun olarak olumlu yaklaştı. Hatta oğlu Abdülmâlik’i yedi bin kadar süvariyle Ceziretül Hadrâ’ya geçirmişti. </p>
			<p class="mg025">Bu esnada Melik ile Kaştale Kralı arasında imzalanan ateşkesin müddeti de dolmuştu. Hemen Cebel-i Tarık’ın alınması için harekete geçildi. Cebel-i Tarık uzun müddetten beri Kaştale hükümetinin istilâsı altındaydı ve hükümet merkezine uzaktı. İhtiyat maksadıyla içinde yeterli miktarda muhafız, mühimmat ve zahire bulundurmaktaydı. O sırada, oranın korunmasıyla vazifeli olan Don Perez hırs ve açgözlülüğünden dolayı biriktirilmiş şeyleri şahsi faydaları için sarfetmiş olduğundan, içindekiler çok zaman dayanamayarak şehri teslim etmek zorunda kaldılar. </p>
			<p class="mg025">Kral Alfons bu mevkinin kuşatma altında olduğunu haber aldı. Her ne kadar iç işlerini düzeltememişse de, bir miktar askerle yardım için yürümüş ve yolda şehrin düşman eline geçtiği ve Don Perez’in de ceza korkusuyla Afrikiye’ye kaçtığı haberini almıştı. Buna çok fazla kederlendi. Ama gidişinden caymayarak şehrin tekrar alınması için çaba sarfetti. Bir miktar da asker toplayarak kuşatmaya başladı. İşte bu durumda Gırnata meliki IV. Muhammed, tedarik ettiği askerlerle imdada yetişti. Alfons’u muhasarayı bırakması ve dört seneliğine anlaşma yapması için mecbur etti. Bundan sonra şehre girip Afrikiye zabitlerine, “Eğer ben gelmemiş olsam sürüklenirdiniz!” gibi azarlamalarda bulunmuştu.</p>
			<p class="mg025">IV. Muhammed, 733 senesi Zilhicce’sinin on üçü çarşamba günü öldürüldü. </p>
			<p class="mg067"><em>gül ağızlı birisi gibi, hiç gülmedi</em></p>
			<p class="mg066"><em>daima kan ağladı</em></p>
			<p class="mg067"><em>bir an bile, gül goncası gibi toparlanmadı</em></p>
			<p class="mg065"><em>günler, onun üzüntüsünü dağıtmadı</em></p>
			<p class="mg026">* * *</p>
		</div>
</body>
</html>