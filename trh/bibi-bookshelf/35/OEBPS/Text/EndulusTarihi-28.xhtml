<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-28</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-24">Ali Bin Hammûd’un Zamanı </h1>
			<p class="mg052">Bir muzırratın vukuuna tesirde müşterek hisseleri olması nedeniyle korku içinde bulunanlar, o zararın ortadan kaldırılması zımnında yaptıkları dayanışma ve ittifak sonucu maksad hasıl olduktan sonra yani dayanışma sebebi olan kötü fiiller bertaraf edildikten sonra aralarına nifak gireceği tecrübe ile bilinir.</p>
			<p class="mg025">Buna binaen Ali bin Hammûd, Heyran’ın gayretiyle saltanat tacına nail olmuşsa da Heyran’ın Kurtuba ahalisi arasında bilinen nüfuz ve itibarından çekiniyordu. Amiri taraftarlarından bulunan İşbiliye, Tuleytula, Merda ve Sarkosta valilerinin gönderdiği tahta çıkış ilanını içeren mektuba cevaben kendisini tebrik etmemelerine bir hayli sinirlenmişti. Hâcibi Kurtuba’dan sürme niyetiyle önceden idare merkezi olan Meriye eyaletine memur etti. Heyran ise şimdiye kadar yaptığı iyi hizmetler ve sadakatinin güzel mükâfatını beklerken tam tersine hakkında haksızlık yapıldığı için kalbi kırılmış olarak bu yakışıksız durum ile görevlendirildiği yere giderken Amiri takımıyla ittihad ve ülfet kesbederek Erbune, Cehn, Viza kaidlerini çağırmıştı. Bunun dışında Sarkosta valisi Münzir’e de bir tahrirat göndermişti. Kurulan bu ittifakı meşru şekilde göstermek için İbni Hammûd’un Tanca’dan gelmesinin Benî Ümeyye hükümetin kurtarmak niyetine dayandığını, ancak daha sonra taç ve saltanatı gasbetmiş olduğundan bahisle yönetimi tekrar Benî Ümeyye’ye döndürmek hayırlı niyetiyle bu konuya teşebbüs ettiği havadisini ahaliye ilan etti.</p>
			<p class="mg025">Bunun üzerine Cehn şehrinde merhum Melik Abdurrahman Nasr’ın torununun oğlu Abdurrahman bin Muhammed el-Murteza yönetim makamına seçilip ilan edildiği ve İspanya’nın bütün güneydoğu toprakları ahalisinin Heyran’a biat ettiği haberi yayılınca, derhal Ali bin Hammûd askeriyle Kurtuba’dan çıkarak ordusunu ikiye ayırmıştı. Bir fırkasını Melik IV. Abdurrahman üzerine göndermiş, kendisi diğer fırka ile beraber Meriye’de bulunan Heyran üzerine süratle giderek Meriye’yi kolaylıkla ele geçirmiş, Hâcib Heyran’ı kılıç darbeleriyle kahreylemişti. Fakat bununla halkın Benî Ümeyye hanedanına olan rağbet ve meylini ortadan kaldıramadı. 408 tarihinde kendisi hamamda iken üzerine saldırılarak öldürülmüştür.</p>
			<p class="mg026">* * *</p>
		</div>
</body>
</html>