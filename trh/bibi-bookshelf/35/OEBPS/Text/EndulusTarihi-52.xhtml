<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-52</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-48">Kral Ferdinando’nun Durumu</h1>
			<p class="mg052">Melik Ebu Muhammed’in, ittifakını memleketin kurtuluş vesilesi zannettiği Kral Ferdinando’nun hamuru cehalet ve taassup ile mayalanmıştı. Hele İslam milleti hakkında şiddetli buğz ve düşmanlığı tasavvur edilemeyecek kadar fazla, çok gaddar, hilekâr ve kötü bir şahıstı. Hırs ve emeline tam anlamıyla ulaşmak için her türlü rezilliği farz hükmünde ifa ederdi.</p>
			<p class="mg025">Mesela kendine müracaatla yardım talep edenlere başlangıçta himaye gösterip sonunda sözünde durmayarak yedirdiği bir lokma ekmek yerine kirli ellerini çiğnetir, içirdiği bir damla suya karşılık leğen leğen kanlı ciğer yuttururdu. Gariptir ki bu yolda kendinden ne kadar korkunç hareket meydana geldiyse o asrın mutaassıpları gözünde makbul bulunuyordu. Hatta kahramanlar yoluna konulmak az görülerek, mezheplerince velilik mertebesine kadar çıkarılmış, San Ferdinando ünvanı verilmiştir. </p>
			<p class="mg025">Kralın sayılamayacak kadar olan tüm uygunsuz hareketleriden biri, Beca valisi Es-Seyyid Ebu Muhammed hakkında uyguladığı gaddar muameledir. Bütün Hıristiyan tarihlerinde bu olay ele alınmıştır. Çünkü vali bir müddetten beri Muvahhidler idaresine karşı isyanda bulunmuştu. Bu defa Melik Ebu Muhammed El-Adil, Ferdinando ile anlaşma imza edip dayanışma sağlamıştı. Kralın tâlimi ve sevkiyle Melik kral tarafına boyun eğmişti. Bundan önce kendisinin kralın himayesine girmesi de, hâlâ kendi elindeki yerlerin eskisi gibi tasarrufunda kalması ve bundan böyle birlikte istila edilecek mahallerin de dörtte bir hasılatının kendisine, gerisinin de Ferdinando’ya ait olması şartlarına bağlıydı. Melik bu ittifak kuvvetiyle Keşde, Ceder, Ancuder ve Martaş gibi önemli yerleri ele geçirmiş; Ubbeze ve Cehn gibi bazı büyük şehirlere de yaklaşmıştı. </p>
			<p class="mg025">Bu esnada Melik’in krala bırakması şart olan yerlerin teslim edilmesi icap ediyordu. Fakat bunlardan Kable Kalesi muhafızı olan zat sıcak bir adam olduğundan bu işe rıza göstermedi. Bunun yanında kılıcını da gösterip mukabeleye kalkıştı. Kral da bu durumdan haberdar olunca emniyetinin temin edilmesini isteyerek Kable Kalesi’nin kolayca kendisine verilmesi için validen hem söz almış hem de bu konunun iyi bir şekilde sonuçlanmasına kadar Beca şehrinin geçici olarak kendinde durmasını ve şehrin içine tarafından asker bırakılmasını teklif etti. Bu teklifi kabul ettirdi. O zaman ki Es-Seyyid Ebu Muhammed, Melik’ül Adil tarafından memur olarak Kable Kalesi’nin teslimini muhafızına bildirdi. Muhafızın ise karşı koymaya hazırlanmış olması ve bu teklife kulak asıp itibar etmemesi üzerine Ebu Muhammed her ne kadar kalenin zorla alınmasına kuvvet ve zaman harcadıysa da bunu başaramadı. Ferdinando bundan dolayı Ebu Muhammed’i suçladı ve Beca Kalesi’ni pervasızca ele geçirdi.</p>
			<p class="mg025">İşte bu fıkra Ferdinando’nun tuttuğu yolu ve durumunu gösterdiği gibi valinin de ne karakterde bir adam olduğunu ilân etti. Bu durum ikisinin de başka başka yönlerle lanetlikte birbirinden aşağı olmadıklarını beyan eder.</p>
			<p class="mg025">(Şikâyet) İspanya Hıristiyanları İslam milleti hakkındaki buğz ve düşmanlıklarını o mertebeye vardırmışlardır ki, yazdıkları tarih kitaplarının her harfi altında taassup kokusu alınmaktadır. Mesela; kendilerinin lehine, Müslümanların ise aleyhine bir olay rivayeti olsa bile tafsilatla bahsedilmiştir. Bilakis Müslümanların lehine ve kendi aleyhlerine bir iş delillerle ortada olsun ya hiç yazılmamış ya da yazılmışsa da tabirler düşmanca kullanılmıştır. </p>
			<p class="mg025">İnsaf nazarıyla bakılsa hakikaten bunların dini gayret gururuna insanlığı ve hakkaniyeti feda ettikleri aşikârdır. Ancak bundan daha garibi Avrupa tarihçilerinden birtakımının halidir ki, kendileri bir müddetten beri insan hukukunu gözetme davasıyla meydana çıkıp mezhep kavgalarını din görevlilerine havale ederek güya iyi terbiyeleri gereği her din ve mezhebin inananlarını insanlıkta eşit tuttukları ve İspanya tarihini yalnız İspanyalıların kitaplarından tercüme etmeyip belki İslam tarihçilerinin eserlerinden de toplamakla iddiayı hem müddeiden hem de müddei aleyhinden araştırdıkları halde ırklarının fıtratlarında cereyan eden Hıristiyanlık coşkusunu teskin edemeyerek mezhepdaşları olan İspanyalılar’dan insanlık dışı hareketler meydana gelmiş bir olayı mülayim bir ifadeyle hakkaniyet kisvesinde ortaya koymuşlardır. Yine o olayın Müslümanlar tarafından olmuş olan bir aynını da yanlış lafızlarla eleştirmişlerdir.</p>
			<p class="mg067"><em>bütün çirkinliklere râzı olarak bakan göz</em></p>
			<p class="mg065"><em>kötü (niyetle) bakan göz ile müsâvidir</em></p>
			<p class="mg025">İşte bahsedilen Beca hâdisesi de esasen gerek İspanyalılar gerek Avrupalılar tarafından bizim açıkladığımız şekilde nakledilmişse de kullandıkları terbiyeli lisandan güya Ferdinando’nun Müslümanları aldatmak ve onlara vefasızlık etmekle insani vazifesini yerini getirmiş mânâsı çıkarılır. Fakat bu şikayet yalnız haksızlığı çok aşikâr olarak yapanlara mahsustur. Yoksa Avrupalı tarihçiler içinde aynen bizim gibi bunlardan şikayet eden insaflı araştırmacılar hakkında değildir. Doğrusu bu olayın mümkün mertebe tetkiki bu son grubun kabul gören eserlerinden çıkarıldığından bu babda onlara teşekkür edilir.</p>
			<p class="mg026">* * *</p>
		</div>
</body>
</html>