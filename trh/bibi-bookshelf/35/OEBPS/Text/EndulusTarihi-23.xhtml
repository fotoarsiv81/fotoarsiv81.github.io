<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-23</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-19">II. Hişam İbni Hakem Mustansır’ın Zamanı</h1>
			<p class="mg052">Melik Hakem Mustansır’ın vefatından üç gün sonra on bir yaşındaki oğlu Hişam yönetimin zirvesine çıktı. İsmine El-Müvîdü Billâh ünvanı ilave edildi. Yeni Melik’in validesi Subhe akıl ve dirayet vasıflarını haiz; saltanatın önemine vakıf, iffetli bir kadındı. Merhum olan Melik’in hayatta olduğu sıralarda vükela arasında nüfuz kazanmıştı. Devlet erkânının pek çoğu kendisine mail olduğundan, oğlu Hişam hilafet makamına geldiğinde yaşının küçüklüğü cihetiyle önemli işlerin yola koyulması ve halkın işlerinin yürütülmesi için ittifak ile Subhe vâsi seçildi. </p>
			<p class="mg025">Subhe’nin sahip olduğu rüşt, liyakat, işbilirlik ve sezgisine, hâcib olan Cafer bin Osman’ı azl ile yerine Muhammed bin Abdullah bin Ebi Âmir el-Mansur’u ataması yeterli bir delildir. Çünkü Mansur 327 senesinde Ceziretül Hadrâ’da olan Tuş adlı köyde dünyaya gelmişti. Küçük yaşında yetim ve yarsız kalarak, ilim tahsili için Kurtuba’ya gelmişti. Anadan doğma istidadı ve Allah vergisi kabiliyeti gereğince az zamanda öğrendiği ilimler ve faziletlerle parmakla gösterilen, olgunluk doğruluk ve zekilikte şan ve şöhret sahibi olmuştu. Ünü giderek padişahın kulağına kadar ulaşmıştı.</p>
			<p class="mg067"><em>herkes sahip olmak ister</em></p>
			<p class="mg065"><em>yetimin malına </em></p>
			<p class="mg052">masdâkınca hükümdarın marifetli takımına girdi. Daha sonra Subhe’nin kitabet işlerine tayin olunarak seçkin bir örnek insan olmuştu. Subhe’nin hâciblik hizmetini Mansur gibi imanlı zatın idaresi altına verilmesi ile sultanın vekilliğine ve halifenin işlerini yürütmek için görevlendirildi. Azledilen hâcib ile talükâtından gayrı bütün âlem tarafından bu yere gelmesi beğeniyle karşılanmıştı. Doğrusu şu ki, Muhammed bin Ebi Âmir hiçbir zaman hakkaniyet ve adalet yolundan sapmamış, nüfuzunu uygun olmayan yerde kullanmayıp din ve millete büyük hizmetler eylemiştir.</p>
			<p class="mg025">Merhum Hakem Mustansır’ın zamanı barış ve iyilikle geçmiş olduğundan, Müslüman ahali arasında, Hıristiyanlara bu yüzden kuvvetlenme fırsatı verilmiş gibi bazı dedikodularla hoşnutsuzluk emareleri peyda olmaya başladı. O vakit Melik Hakem uyanık davranıp mutaassıp zihinleri teskin etmişse de bu defa da o makule dedikodunun olması mutemel olduğundan ve hem de İbni Ebi Amir’in mütalâası İspanya kıtasını tamamen İslam yönetimine dahil etmekten ibaret bulunduğundan ilk olarak Mağrip tarafında zuhura gelen ihtilalin bir şekilde durdurulması ve o tarafta olan savaşçıları Endülüs’e çağırdıktan sonra kale ve Müstahkem yerlerin, sınırların durumlarını gözden geçirilip cihada hazırlanmak maksadına dayanarak 367 senesinde o tarafa gitti. Topladığı askerle beraber Cıllikiye memleketine girerek ahalisini hezimete uğratıp pekçok ganimet ve esirle Kurtuba’ya geri döndü. </p>
			<p class="mg025">Bu esnada Vadi-i Kebir nehrinden Esce şehrine kadar inşasına başlanmış olan büyük köprüler bitmiş olduğundan, 367 senesinin Rebiülahirinde nehrin suları Esce’de kullanılmaya başlamıştır. 368 senesinde ikinci defa olarak Cıllikiye’ye sefer düzenlendi. Hıristiyanlar direniş gösteremeyince Müslümanlar galip gelerek pekçok ganimete sahip oldular. Muhammed el-Mansur’un fütuhatını, ağaç kökleri gibi karmaşık görerek bu konunun tafsilatı ihmal edilmiştir. Fakat önceden olanlardan birkaçının zikri ile iktifa olunmuştur. O zamanın usül ve âdeti üzere her sene bahar mevsimi ile sefere gidilirdi. Bu sırada da dört sene cihada devam edilmişti. Hâcib Mansur’un yüksek yardımının eseri olarak Kaştale memleketi tamamen fethedilmişti. Şelemenke, Semûre ve Eşturga şehirleriyle, Hıristiyanların kraliyet merkezleri olan Lion şehri de ele geçirilmişti. Bu geniş topraklarda Hıristiyanlara bir yer kalmamış olduğundan, dağların zirvelerine doğru kaçmaya mecbur olmuşlardı.</p>
			<p class="mg025">Fakat Tartuşî Ebubekr Muhammed bin Ebu’l Velid bin Muhammed el-Kahri el-Karşi’nin ve diğer tarihçilerin yazdıklarına göre, hicri 370 senesinde Hıristiyanlar ittifakla sayılamayacak kadar askeri toplayarak harbe hazır oldukları duyulup müdafaalarına İslam’ın verdiği görevle kalkıştılar. Fakat Mansur’un bunun için yazdığı yeni askerler eğitilmiş savaşçı takımından değildi. Mansur, düşman askerinin çokluğundan telaşlı olarak, cesaretiyle bilinen İbnül Mazcai’yi huzuruna çağırtmıştı. Askerin durumunu sorarak, “Müslüman askerlerin arasında tecrübeli ve mert bin adam var mıdır?” dediğinde İbnül Mazcai sükût etti. “Niçin sükût edersin? Bunca asker arasında bin arslan yürekli bahadır yok mudur?” sualine İbni Mazcai de “yoktur” dedi. İbni Mansur, “Ya beşyüz kadar da bulunmaz mı?” dediğinde yine “yoktur” demesi üzerine Mansur sinirlenerek, “Elli kadar da yok mudur? O halde diyecek yoktur. Fakat üç neferden ziyade göremiyorum.” demekle Mansur çok sinirlenip huzursuz oldu. Onu huzurundan kovdu.</p>
			<p class="mg025">Harp düzeni ve saflar savaşmaya hazırdı. Eski usûl üzere düşman askerlerinden iri yarı bir bahadır kılıç çekip iki askerin ortasında dönerek rakip talep etti. Müslümanların tarafından biri meydana çıkıp bir miktar savaştıktan sonra şehit oldu.&#160;Bunun üzerine düşman tarafı bu haberi bağırarak müjdelemişti. Yine bu bahadır “bire iki olsun” diye yine rakip istedi. İslam saflarından fedakâr bir mert de karşısına çıkıp kendinden öncekinin yaptıklarını yaptı. Bu şekilde ehl-i İslam’dan on yiğit nefer cennet bahçelerine yürüdü. Bu durum Müslümanlar tarafına dehşet ve korku verdi.</p>
			<p class="mg025">Mansur da ızdırap içinde olduğundan, önceden zikredilen İbni el-Mazcai’yi tekrar yanına çağırtıp, “Hakikaten dediğin gibi leşkerimde üç neferden gayrı yiğit ve tecrübeli yokmuş” dedi. </p>
			<p class="mg025">El-Mazcai de, “Tedricen savaşan Hıristiyan askeri cesur ve pehlivan olup, ehl-i İslama dehşet verdi” dedi. </p>
			<p class="mg025">Mansur da, “Bu konu ehl-i imanın yiğitlik şânına halel getirir. Bir keyfiyet olduğundan eğer sen bu müşrik kişinin şerrini Müslümanlardan def etmezsen karşılığında ya oğlum Abdülmelik’i gönderir ve yahut bizzat kendim giderim” deyince, İbni el-Mazcai “İnşaallahü teâlâ şimdi belâsını bulur” deyip savaş meydanında bağırmakta olan bahsedilen Hıristiyanın üzerine şahin gibi atılarak kendi yaptığı silahlarda ve harp biliminde görülmemiş arslan yürekli bir kişi olduğundan öldürücü hücümuna dayanamayarak müşrik kişi ağır yaralandı. Atından aşağı düşmesiyle de başını bedeninden ayırmış, Mansur’un huzuruna getirip bırakmıştı.</p>
			<p class="mg068"><em>eline koluna sağlık </em></p>
			<p class="mg025">İşte bu muharebenin tafsilâtında güvenilir tarihçilerin bazı gariplikleri yazmaları cihetiyle kısaca beyan edilmesi uygun görülmüştür. İbnül Mazcai yazıldığı üzere galip geldiği pehlivanın kesik başını Mansur’un huzurunda bıraktığı anda bir saray hizmetlisi hızla gelerek önünde diz çökmüş ve onu yüceltmişti. El ve ayağı bağlı bir gazal ile mühürlü bir mektup takdim etti. Meğer bu hediye ve mektup önceki senede Bağdad’dan gelip Fusûs namında bir kitap tasnifiyle bahsedilen hâcibin merhametine mazhar olan Ebul Âlâ Sa’d bin Hasen el-Rabi’ adlı şair tarafından gelmişti. </p>
			<p class="mg025">Mektup derhal açılmış, mektupta yazılanlar Mansur tarafından kısaca okunmuştu. Bu mektup lütuf ve himayesine teşekkürlerini sunarak ayağı bağlı takdim ettiği gazala, Hıristiyanların kralı Fernan’ın oğlu Garsiya ismini verdiğini, bundan da bu kralın gönderdiği gazal gibi elleri ve ayakları bağlı olarak ele geçirilmesine addettiğini beyandan ibaretti. Mansur sonsuz derecede mutlu oldu. Bu hal içindeyken huzurlu bir şekilde askerine hücum emrini verdi. Muvahhid gaziler derhal bir deniz gibi çoşkun zehirli oklarını alarak savaşa tutuştular, taraf taraf ‘Allahuekber’ sesleriyle düşman safları üzerine hepsi birden süratle atıldılar. Ama her ne taraftan hucuma kalkışıldıysa da düşman saflarının dimdik ayakta oldukları görülmüştü. Düzenli sıralarını bozmak için kolayca bir açık bulamadılar. </p>
			<p class="mg025">Bu mahşere benzer kargaşada iki taraftan ölen insan ve hayvanların naaşları de direnişte sebatlı davranan düşmanın olduğu yere muhkem bir kale olup İslam hücumları ziyadesiyle güçlük içinde yapılıyordu. Bu yüzden El-Mansur beyhude yere insanların ölmemesi için okçu muvahhidîni geriye alarak, gerektiği zaman kullanılmak üzere bekleyen seçkin askerleri ve süvariyi sevk etti. Süratle hareket edip yer ve göğü titreten atlı askerler mızraklarını kuşanarak atlarına gitme tâlimatı verip tam bir şiddetle düşman saflarına kendilerini vurdular. Lakin bu çoşkun deniz misali hücuma meydandaki düşman askerleri karşı durup ellerindeki uzun mızraklarla cengâverleri müdafaa etmekle topluluklarının nizamlarını bozdular. </p>
			<p class="mg025">İslam askerleri kendilerini tekrar toparlayıp hücum ettiklerinde düşman müdafaa konusunda temkinli ve sebatlıydı. Bu iki hücumda da müminler arasında hayli mert şehit olmuştur. Bu cihetle de nizamlarına halel gelmişti. (El-harbu sicâl<sup><a class="footnote-link" href="#footnote-274-6" id="footnote-274-6-backlink">[6]</a></sup>) Geride kalan askerler selâmete çıktıklarını ve kargaşa ve izdihamdan dolayı kaçmayı seçenlerin şevk ve gayretlerinin artırılmasının mümkün olamayacağını ve bu durumda İslam’ın yüce sancağının makûs olacağının aşikâr olduğunu Mansur Allah’ın izniyle gördüğü zaman atına binip firarilerin ittihaz ettikleri tarafa yöneldi. Onları geçerek Müslüman askerlere bunca savaşlarda nusret yolunun delili olan sarığını başından, nice muharebelerde onlara cesaret veren kılıcını kınından çıkararak birer tarafa attı. Atından inerek çıplak başını ve hürmet edilesi sakalını toprağa sürürerek yolun üzerine boylu boyunca yattı. Güya firarilere buradan ileriye gitmek için kendisini çiğneyip geçmekten başka suretle mümkün olmayacağını lisan-ı hâl ile anlattı. Lisan-ı hâl çabuklukta lisan-ı kâl’den daha kolay olduğu gibi tesirde de daha çabuk olduğundan üzerine gelen perişan ve kaçak asker, Mansur gibi bir zatın ilâ-yı kelimetullah için seçtiği durumu görüp bundan ne maksadı ve muradının olduğunu anlamışlardı. Bu yüzden çok utanarak etrafına toplandılar.</p>
			<p class="mg025">Bundan sonra, zabitlerin bağırarak duyurdukları tâlim ve tedbirleri askerin kulağına girmeye başlayıp herkes birbirini yüreklendirmeye başlamııştı. Bir an önce perişanlık korku ve hırsla firara kalkışan asker derhal itaat altına girerek intizamlı bir hal almışlardı. </p>
			<p class="mg067"><em>korkaklık bir ayıp, atılganlık şereftir</em></p>
			<p class="mg065"><em>kişi korkaklık ile kaderden kurtulamaz</em></p>
			<p class="mg052">meali vechiyle, ya gaza veya şehadet diyerek dönmemeye yemin ettikleri bir halde savaş meydanına geri döndüler. Mansur tedbirli bir şekilde askerini saf saf müteakiben tanzim edip hamleye ruhsat vermişti. Bu olayda bindikleri hayvanları düşmana siper ederek, düşene kalana bakmayarak düşman saflarına ulaştılar. Müteakip saflar da kavgaya dahil oldular. İslam atlıları aynen coşmuş bir sel misali düşman saflarının seddini her taraftan delmeye başlamışlardı. Kurşun duvar gibi olan nizamlarını perişan ettiler. Hallleri önceden Müslümanlara olan durumdan daha kötü oldu. </p>
			<p class="mg025">Sınırda bulunan Kral Bermod bu hali görüp olduğu kadar bir düzenle askerini geri aldı. Üzerine ok yağmuru yağdıran İslam okçularının can alıcı oklarından korunarak arkalarına dönmeden kaçtılar. Muharebe alanının gerisinde bulunan taşlıklara kendilerini attılar. Ancak Garsiya yaralı olarak ele geçirildi. Zikri geçen şairin tefe’ülü yerini bulmuş oldu.</p>
			<p class="mg025">Bu esnada İslam askerleri taraf taraf yolları kapatmıştı. Bir tarafları da Tormesi nehri ile bağlanmış olduğundan Kaştale Hıristiyanları için Mansur’un af ve merhametinden başka kurtuluş yolu kalmamıştı. Küçük bir hareket ile tek bir fert kalmamayasıya hepsini intikam kılıcından geçirmek için kendisine çok fazla ısrar olunmuşken Mansur her zamanki şefkati ile onların hakkında af ile muamele yapmıştır. Güzergâhlarını açarak keder ve ölümden azad etmiştir.</p>
			<p class="mg025">Mansur celâdet-mevfûr [pek yiğit], 371 senesinde tekrar Lion Kralı üzerine giderek Semûre kalesiyle o çevredeki kale ve Müstahkem mevkileri ele geçirerek dokuz bin esir ve çok ziyade ganimetle Kurtuba’ya geri dönmüştür. </p>
			<p class="mg025">Müşrikler her nerede Mansur’un karşısına savaşmak adına durdularsa hepsi de hezimete uğrayıp perişan olduklarından, harpten çok korkup çekinerek Lion ve Aşturga kiliselerinde ne kadar kıymetli eşya varsa hepsini başka yerlere nakledip içlerinden büyük bir topluluk Asturiş’e firar etmiştir. </p>
			<p class="mg025">373 senesinde Muhammed el-Mansur, Lion kralı II. Bermod üzerine giderek Lion şehrini muhasara etmiştir. Beş gün zarfında kalenin tunçtan kapılarını ve metin surlarını kırarak zaptetmiştir. Hatta kendisi bir elinde zafer alemi bir elinde de nusret kılıcıyla beraber,</p>
			<p class="mg067"><em>şüphe ve kılıç aynı kefededir</em></p>
			<p class="mg065"><em>dolunay ve şimşek de birlikte oynarlar</em></p>
			<p class="mg052">olduğu halde herkesten önce surların tepesine çıkarak İslam bayrağını dikmiş ve tüm askerleri memnun edip cesaretlendirmiştir. Bu şekilde şöhretve isim kazandığı güvenilir yazarlarca kaleme alınmıştır.</p>
			<p class="mg025">Mansur askeri usûl ile sevdalı olmamışsa da saygın kişiliği ve doğruluğu cihetiyle harp kurallarına az zamanda gereği gibi muttali olmuştu. Bir vakitte vukua gelemeyen bunca büyük fütuhata sebep olmuştu. Rivayet olunduğuna göre, Cıllikiye’ye ilk seferinde muharebe sonrası çadırına geldiğinde elbisesi üzerinde olan toz ve toprağı toplayıp saklattırmıştı. Diğer harplerde de buna riayet ederek korunan tozun vefatında kendisiyle beraber kabre konulmasını vasiyet etmesi üzerine mahallinde beyan olunacağı vecihle bu vasiyet vaktinde yerine getirilmiştir. Kendisi her ne kadar seferlerde şiddetle savaşıyorsa da, saltanat merkezinde devlet işlerini önemsemesi, kanunları adalet ve hakkaniyetle uygulaması, uysallık ve sükûneti ile birlikte, ulemâ-hükemâ ve sanatkârların himayesi ve riayeti hususunda önceden beri endişe ederdi. Fâzıl ve mearifleri ayırarak ilmin ışığını çoğaltıp yaymaya, hüner ve fünûnu teşvik etmeye çalışırdı. Kendi sarayında da bir Darül Hikme tahsis edip Endülüs’ün meşhur ulema, hükema ve şairlerini orada toplayarak ilimlerin hikmeti ve ilmi bahisleri muhavere ve müzakere ederlerdi.</p>
			<p class="mg025">İşte bu Darül Hikme’de tertip edilen danışman meclisi reisi, evvel asrın Malik bin Ansi addedilen âlim ve faziletli mütebahhir İbrahim bin Nasır olup, zamanın en büyük belagat şairlerinden Muhammed bin Aysi ve cihanın söyleyiş ustalarından İbrahim bin Muhammed ve Abdulmelik el-Hars ve İbnül Dark ile divan azasından Hasan bin Melik ve bunların emsali ileri gelenlerde bu encümenin azasından sayılıyordu. Mansur çoğunlukla Dârül Hikme’ye gidip cereyan eden tartışmaları duyup ilgi gösterirdi. Çocuk mekteplerine de alaka gösterir, oralara giderek şakirtleri imtihan ederek onlara yüksek dereceler ihsan ederdi. </p>
			<p class="mg025">Devletin idaresi, melikin validesi Subhe ile melikin ellerinde bulunuyordu. Mansur cihad ve seferde olduğunda Subhe kulların işlerini yürütüyor ve belde ve mülklerin yönetimi ile iştigal ediyordu. Hatta adının unutulmaması için bir büyük cami yapılmasını hacibe havale etmişti. Ve oğlu Melik Hişam ise dünyevi lezzetlere düşerek sarayında vakit geçirirdi. Yalnız camilerde ismi duyulmaktaydı.</p>
			<p class="mg025">Gazalarıyla meşhur Mansur, yirmi üçüncü kere 370 senesinde Katalonya memleketi üzerine bir süvariden oluşan bir alay asker gönderek düşmanı avlayıp Berşelune (Barselona) şehrini, ertesi sene de Kaştale tarafına hücum edip Sityâgu yani Belde-i Yakup adlı şehri İslam mülküne dahil etmişti. Mevcut kilisesinde bulunan hazine ve kıymetli eşyaları ganimet olarak ele geçirdiler. Şerh edildiği üzere mezkûr şehr misali İslam askerleriyle dolduktan sonra Navarra memleketinden Bertat dağlarına kadar hücumlar gerçekleştirilmiş, o çevre tamamıyla ele geçirilmişti. İşte bu seferde her piyade askerine beşer miskal altın ganimet isabet etmişti. Geçekleşen muharebelerin hepsinde Lion, Peskay, Navarra, Cıllikiye Hıristiyanları perişan olduklarından, ellerinde sadece Asturiş dağlarındaki yerler kalmıştı. Kendilerinin bir küçük himmetle buralardan da def ve izale edilmesiyle İspanya memleketlerinde Müslüman düşmanı kalmama derecesine az kalmış iken, Afrika’da ortaya çıkan bazı mühim olaylar Mansur’un askerlerini o tarafa sevke mecbur etmiştir.</p>
			<p class="mg025">Bahsedilen mühim olaylar şu şekilde tahkik erbabınca kaleme alınmıştır ki; Muhammed el-Mansur bin Ebi Âmir hâciblik rütbesiyle halifeliği üstüne aldığında Mağrib’in karışık durumunu yatıştırmaya muvaffak olmuş ise de Franklar ve diğer Hıristiyanlar ile vuku bulmakta olan aralıksız muharebelerden dolayı meşguliyetin arkası alınmadığından bu sırayı İdris oğullarının sonuncusu ve Fas valisi bulunan Hasan bin Künun mevsimi fırsat kabul ederek vergi vermekten ve hutbelerde Halife Hişam’ın ismini okutmaktan imtina etmiştir. Bu şekilde alenen isyan bayrağını açmıştır. Mansur derhal Endülüs askerini oğlu Abdülmelik’e teslim ederek onun üzerine göndermiştir. Abdülmelik de giderek Hasan’ı ele geçirip öldürerek kesik başını 366 senesinde babası Mansur’a göndermiştir. İki yüz seneden beri o havalide devam eden İdrisî (Benî İdris) melikliği bu şekilde inkıraza uğramıştır.</p>
			<p class="mg025">Daha sonra, birtakım asi kabileleri itaat altına almak üzere memur kılınan Berberî kabilelerinden Zeyri bin Atiyyetül-Mu’zavi, görevlendirildiği işlerde gayret göstererek güzel hizmetler yapmış olduğundan Büyük Vezir rütbesiyle Hişam tarafından Fas valisi olarak atanmıştır. Bahsi geçen şahıs bu aralık Endülüs’ün uğraştığı bütün dertler arasında Mağrip’te bir hükümet teşkilini tasavvurda kolaylaştırmış ve bu bozuk fikirleri gözlerini kör ettiğinden, 385 senesi safer ayında isyana kalkışmıştı.</p>
			<p class="mg025">Bu gailenin kolaylıkla def edilmesi konusunda üzerine bir miktar asker gönderilmişse de bir iş görülememiş, mağluben Sebte’ye geri dönülmüştü. Zeyri bin Atiyye’nin galebesini görünce Berberî kabilesinden de sevinç duyularak bütün Mağrip zemini fitne ve fesat ateşiyle tutuşup bu kıtanın Endülüs’ten ayrılmasına az birşey kalmıştı. Bu dehşet verici gelişmeler Muhammed el-Mansur’u şimalde olan Hıristiyanları terk ederek bu tarafa çekilmeye mecbur etmişti. Hem Endülüs hem de Mağrib’i göz önünde tutmak üzere, Avrupa ve Afrika arasında olan asli vatanı Ceziretül Hadrâ’yı ordunun merkezi ittihaz etti. Ordon’un oğlu Muzaffer Abdülmelik’i, uygun miktarda askerle Mağrib gailesinin izalesine memur etti.</p>
			<p class="mg025">Zeyri bin Atiyye, Zenata kabilelerinden Zab, Telmesan, Melviye ve Secelmâse’den asker toplamışsa da, Abdülmelik harp usullerinde emsallerinden üstün, cesaret ve şecaatte babasına muadildi. 387 senesinde düşmanın üzerine giderek Tanca hududunda iki tarafın karşılaşmalarıyla meydana gelen büyük savaşta hasımlar topluluğu kötü işlerde bulunmuşlar ve perişan olmuşlardı. İbni Atiyye de Miknâse’ye kaçtı. Yenilen askerler takip edilerek birçoğu kılıçtan geçirilmiş, bin neferden fazlası da esir olmuştu. Abdülmelik, Fas şehrine muzaffer olarak girmişti. Zeyr bin Atiyye de 391 senesinde Sinhâce sahrasında vefat etmiştir. </p>
			<p class="mg025">İşte bu büyük fetih, camilerde Kurtuba ahalisine ilan edilmişti. Fakirler ve mahkûm olan borçlulara yeterli miktarda ihsanlarda bulunuldu. Kadın ve erkeklerden oluşan bin sekiz yüz nefer Hıristiyan esirlerinden esaret boyunduruğu ile pekçok şenlikler yapılmış bu olayı öncekilere bildirmek için Tuleytula’da süslü ve büyük bir köprü inşa edilmiştir. Abdülmelik de Mağrib emiri ünvanıyla Mağrib idaresine memur oldu. Babası tarafından kendisine hareket şeklini beyan eden tafsilatlı bir tâlimatlar manzunesi gönderildi.</p>
			<p class="mg025">İşte bu Mağrib vukuatıyla iştigal esnasında Hıristiyanlar kendilerini bir hayli kuvvetlendirmişti. Hepsi ittifakla asker deryası misali krallar İslam memleketleri üzerine gelmekte olduklarından, Mağrib tarafından dönen muvahhidîn gaziler ayaklarının tozuyla hazırlanıp 392 senesinde elli ikinci seferi olmak üzere tertipli ve gayretli bir kahraman misali mukabelelerine direnerek, Kaştale memleketinden geçip Medine-i Selim civarında bulunan Neser kalesinde ehli sâlible karşılaştı. Abdülmelik müzaffer olmanın lezzetiyle çok mutlu olmaya alıştığından kendi askerinin zayıflığı mertebesinde olan düşmanın çokluğundan asla çekinmeyip mezkûr mahale gelmesinin hemen ertesi günü muharebeye kalkıştı. İki taraf kin ve intikamla dolu olarak saflarını oluşturdular. Kâr-zarar pazarında bir mertebe kıymet verdilerki mal ve canlarını karşılıksız olarak ecelin eline sundular.</p>
			<p class="mg067"><em>savaş meydanında</em></p>
			<p class="mg066"><em>mahir askerler safından kaçan</em></p>
			<p class="mg066"><em>ve bu uğurda ölmeyen asker</em></p>
			<p class="mg065"><em>bizim kabileden değildir</em></p>
			<p class="mg025">Bütün muhataplar cedel erbabı olup, akan kan nehri ile muharebe sahası kan gölüne dönmüştü. Tahavvülât-ı tîg-i teber ve takallubât-ı şimşîr ve siper [savaş anında kılıç ve baltaların, mızrak ve siperlerin dönüşümlü olarak el değiştirmesi] ile zemin zamana döndü. İslam askerleri ve süvariler denizin dalgaları misali korku vericiydi. Daha sonra son olarak hücum ettikçe düşman safları büyük bir direniş göstermişlerdi. Bu durum, güneş batıncaya değin devam etmişti. Daha sonra savaşa ara verildi. </p>
			<p class="mg025">Bu mezkûr günde, mert ve yiğit İbni Ebi Âmir El-Mansur askerleri arasında yiğitliğini ve cesaretini göstermişti. Kendisi muzafferlikle düşmandan pekçoğunu kılıçtan geçirdikten sonra yaralanmıştı. Harp hengâmında gereken tedbirler ve askerlerin nasıl hareket edeceği hakkında, cenge başlanacağı günün sabahı asker zabitler Mansur’un huzuruna gelerek kendisinden tâlimat almak mutad olduğundan, o korkunç günün ertesi günü zabitan bahsi geçen şahıstan kalmış olan birkaç kişi Mansur’un himayesine gelmişti. Bu şahısların emir beklediklerini görünce, Mansur emsalsiz savaşçı ve mutemedi ve pekçok harpte kendisinin hemhali olan bunca yararlı ve tecrübeli zabitlerin bahsedilen savaşta küffarın elinde ölmeleri, tebdil-mekan ederek darbe üstüne darbe ve yara almaları da kendisinin içinde bir yara açtı. Üzüntü ve kederinden içten bir ah çekerek geride kalan askerlerini tehlikeden kurtarıp selamete çıkarmak maksadıyla Duru nehrinin beri tarafına geçilmesini emr etti. Ayrıca nehrin üzerinde olan köprülerin de yükseltilmesini tenbihlemişti. </p>
			<p class="mg025">Düşman tarafı da berikilerden birkaç kat ziyade zayiat vermiş, güç ve mecalleri kalmadığı ve Müslümanların tekrar hücum etmeleri korkusundan savuşup gitmiş oldukları bilinse de, elli defadan çok vukua gelen savaşların hepsinden Allah’ın yardımına nail olup zafer kazanınca, bu olayda istediği surette tam bir galibiyet elde edemediğinden ve buna çare olamadığından hamiyetli Mansur çok fazla müteessir olmuş ve yara almıştı. Artık Mansur ünvanını kendine layık görmeyerek ölümü hayata takdim etmiş, yarasının bağını açarak kanlı yarasını deşmiş ve nimet dünyasına vâsıl olmuştu.<sup><a class="footnote-link" href="#footnote-274-7" id="footnote-274-7-backlink">[7]</a></sup></p>
			<p class="mg067"><em>seyr et ulûvv-i himmet ve fart-ı hamiyyeti</em></p>
			<p class="mg066"><em>bir jâlesinde âkil isen çeşm-i ibreti</em></p>
			<p class="mg067"><em>bî-gayretin vücudu ile nâmı mahv olur</em></p>
			<p class="mg066"><em>ehl-i kemâl gitse kalır hüsnü şöhreti </em></p>
			<p class="mg068">[akıl sahibi isen, himmetin yüceliği ve hamiyyetin taşkınlığını ibret gözüyle seyret bir damlasında / gayretsizliğin belirmesiyle ismi ve şöhreti yıkılır; olgunluk sahibi insan öldükten sonra da güzel şöhreti kalır]</p>
			<p class="mg025">Merhumun vasiyeti üzere pak naaşı Medine-i Selim’e nakledildi. Bulunduğu gazavat ve muharebatta elbisesinden toplanmış olan toz ve toprak ile nurlu mezarına defnedilmiştir.</p>
			<p class="mg025">Şehitler hakkında icra olunan şeriat usûlü üzere, elbisesi üzerinde olarak bâki âleme yolcu edildi. Mansur’un vefatı 302 senesi Ramazan-ı Şerif’in yirmi beşinci günü vukû bulmuştu. Yaşı altmış beş sularında idi. İslam milleti arasında kendini gösteren şöhretli cengaverlerdendi. Mülk ve saltanatı idare eden seçkinlerden biri, yirmi beş sene hâcib ve halifelik görevini üstüne alan, her hal ve mahalde şan ve büyüklükle, nusret ve ünvanla yaşamını sürdüren, elli ikinci gazasında yazıldığı üzere bu hayattan terk-i diyar etmiş olan Muhammed el-Mansur İbni Ebi Âmir, fikirlerinde ciddiyet sahibi, tedbir, metanette ve doğrulukta tekti. İlim, fazilet, fen ve karakter ve yiğitlikte zamanın meşhurlarındandı. Neşrettiği “İş’a-yı Lem’a-yı Adl ve Dâd” ile “Ke’ş-Şems fi Râbiati’n-Nehar” eserleriyle şöhret ve nam saldı. Aldığı tedbirler sayesinde düşmanın kılıcının mahvolması ile din ve devlet düşmanlarını perişan ve tarümar etmişti. Bu yüzden dillerde hayırla söylenen bir atasözü gibi yâd edilmiştir. </p>
			<p class="mg025">Muhammed el-Mansur’un vefatında Melik Hişam’ın validesi Subhe hayattaydı. Subhe, hâciblik hizmetini vefat eden Mansur’un büyük oğlu Abdülmelik’in sorumluluğuna havale etmiştir. Bu dahi saltanat işlerinin idaresinde babasının eserine tabi olmuştur. Zamanında hükümetin şanı ve büyüklüğünü korumaya muvaffak olmuştur. Olayları daha önce zikredilmiş olan Zeyri İbni Atiyye’nin oğlunu Mağrib memleketine vali olarak atamıştır. O çevrenin asayişini iade ettikten sonra İtalya kıyılarına donanma göndererek 397 ve 398 senelerinde de bizzat İspanya’nın kuzey tarafına yönelerek cihad hareketi başlatmıştır. Hıristiyanların kış mevsiminde binbir külfet ve büyük zahmetlerle tamir ve inşa ettikleri kale ve hısn’ı [sağlam ve sarp hisar] yıkıp tahrip ederek, cemiyetlerini berbat etmiştir. Fakat yirmi seneden beri sürekli vuku bulmakta olan harpler sebebiyle iki tarafa da tabii ki bıkkınlık geldiğinden, düşmanlık ve savaşı terk ettiler. Bu hususta bunca senelerden beri her savaşta hezimet görmüş olan Hıristiyanlarda asla mecal kalmadığından, intikam almayı müsait bir zamanın zuhuruna tehir ederek fırsat kolladılar.</p>
			<p class="mg025">Hâcib Abdülmelik, Subhe’den az zaman sonra 398 senesinde vefat etmiş, Melik Hişâm ise henüz çocukluktan kurtulamamıştı. Nefsani lezzetlere düşkünlüğünden dolayı devlet ve mülkün idaresine muktedir olmadığı halde kendi adıyla saltanatı güzel birşekilde idare edenlerden de ayrılıp tek başına kalmıştı. Yine Mansur hanedanından olan bir zatın hâcib atanması iyi bir yönetime medar olmuştu. Merhum Abdülmelik’in biraderi Abdurrahman’ı hâciblik rütbesiyle bahtiyar etmişse de bu kişi iş gören bir adam olmadığından başka, heva ve hevesine de tabiydi. Ayrıca işret ve gayrı meşru eğlencelere alışık, bencillik ile vasıflanan biriydi. Görüntü olarak babası Muhammed el-Mansur’a benzer ise de, yaratılış ve tabiatında Mansur’a hiç benzemiyordu. Kendisinin kötü idaresi sebebiyle iki yüz seneden fazla diyar-ı Endülüs’te parlayan Emevi Devleti güneşi onun zamanında tutulmaya yüz çevirmişti.</p>
			<p class="mg025">Hükümetin paylaşılması birtakım zorbaların ortaya çıkmasına neden olmuştur. Fıtri dirayeti gereği üzere verilen emel ve hırsı velinimetinin muhterem mesnedine kadar göndermişti. Çünkü zamanın halifesi Hişâm evlat nimetinin lezzetinden aklı ve şuuru bozulmuş olduğundan, bazı gizli vasıtalarla ve mahirane ibarelerle meramını arz ve ifade ediyordu. Hişâm’ın idrâkinin yoksunluğundan bir yolunu bularak gizlilik içinde kendisini vâris tayin ettirmişti. Bu teşebbüsü halkın gözünde makbul ve meşru gösterip tasdik ettirmek için evvelemirde devlet ve milletin yararına güzel bir hizmet arz ederek nam ve şöhret kazanmak , bu yolla saltanat tacına liyakat kazanmış olmak zannıyla askerini toplayarak gazaya gitmek üzere hazırlanmıştı. Fakat bu aralık yazılan Âmiri hileleri ve harekâtı meydana çıkmış, Emevi hanedanı bu durumdan ziyadesiyle münfeil olmuştu. </p>
			<p class="mg025">Halk arasında ise Melik’in amcası III. Abdurrahman’ın torunu Muhammed bin Abdulcabbar saltanat vârisliğine münasip bulunmaktaydı. Muhammed, Kurtuba’dan çok geçmeden Kaştale hududuna gelerek taraftarı olan askerleri hazırlayarak Emevilerin haklarını muhafaza etmeye niyet etti. Hâcib Abdurrahman’ı te’dip terbiye zımnında Endülüs’e dönmeye karar verdi. </p>
			<p class="mg025">Beri taraftan Hâcib Abdurrahman da Muhammed’in gelmesini beklemeyip maiyetindeki Berberî askerleriyle müdafaaya çıkmıştı. Rakibi Muhammed, Kurtuba’daki taraftarları canibinden vuku bulan haberler üzerine askerlerini iki fırkaya taksim etti. Bir fırkasını hâcibin üzerine sevk etti. Diğer fırkasını yanına alarak sapa bir yoldan Kurtuba’ya süratle giriş yaptı. Melik’in sarayını kuşatarak ahalinin silahlarını aldırmıştı. Halka hâcibin azlini ilan etmiş, hâciblik hizmetini de kendisi için Melik’ten istediği Abdurrahman’ın kulağına gitmişti. Abdurrahman bu duruma çok sinirlenmiş, ahalinin yardımlarına güvenerek Kurtuba’ya geri dönmüştü. Rakibi ile şehrin yakınlarında muharebeye tutuşmuş ise de, ahalinin taraftarlıkta yan çizmesi ve kararsızlığı sebebiyle İbni Abdulcabbar’a muvafakat ve murafakat etmiş olduklarından Abdurrahman’ın askeri hezimete uğrayarak perişan oldu. Kendisi de yaralı olarak atından düşünce ele geçirip azarlanarak darağacına asıldı. Hâcib utanmadan merkum dört ay süresince hicâbet makamını kirlettiği halde 399 senesindeki Cemaziyelevvel’in on sekizinci günü bahsedildiği gibi şehit olmuştur.</p>
			<p class="mg025">Bahsi geçen Muhammed de kötü ahlak ve dirayet konusunda selefinden geri kalmamıştı. Zikrolunduğu vechile hâcibliği tahsil eder etmez hırsla gözünü hilafet makamına dikmişti. Bunun oluşması için evvel emirde ahaliye hoş görünmek için şehirden Zenata askerlerini kovdurup memuriyet ve mevkilerinden layık ve münasip olmayan çok kimseyi azletmişti. Kendi taraftarlarını bu görevlere tayin etmişti. Bu suretle saltanata tayin olunmuşlar içinde fikirlerine karşı gelecek hiç kimse kalmamıştı. Böylelikle gönlünden geçeni tamamen yürürlüğe koymanın zamanı gelmiş oluyordu. Fakat başlangıçta ahalinin fikirlerinin icraatı hakkında kabiliyet derecesini yoklamak icap ettiğinden, Melik Hişâm’ın ümitsiz derecede hasta olduğu ilan edilmiş ve her tarafa duyrulmuştu. Bu havadis memleketin içinde şuyû bulmuştu. Fakat melikin halinin sorulup anlaşılmadığı vefat etmiş olsa kendisinin melik seçileceği havadisi devran etmekte olduğunu görmekle pervasızca Hişâm’ın öldürülmesine karar verdi. Lakin bahsi geçenin özel yakınlarından ve İbni Ebi Âmir el-Mansur’un taraftarı bulunanlardan Vâziül Âmiri adlı bir mert nimetşinasın rica ve niyazıyla öldürülmesinden vazgeçilerek bir yerde hapsedildi. Melike benzer bir günahsız telef edilerek Hişam’ın vefatı ilan edildi. Resmen tertip edilen alay ile sarayın içine defnedilerek ondan bir iz dahi bırakılmadı.</p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-6-backlink" id="footnote-274-6">[6]</a>. El-harbu sicâl: Savaşa mahkûm ve mecbur olanlar.</p>
				</div>
				<div class="footnote">
					<p class="mg009"><a class="footnote-anchor" href="#footnote-274-7-backlink" id="footnote-274-7">[7]</a>. İbni Haldun ‘Mukaddime’sinin üçüncü bölümünde olan yirminci fasılda; Mansur İbni Ebi Âmir evlad-ı ümerâdan olup Hişâm’ın hilafeti içinde ecdadı gibi işlerin durumu ve halledilmesi, halkın kardeşçe yaşamasının düzenlenmesi konusunda teklikle iktifa etmeyip melikler ve sultanlara mahsus olan lakabları ve âdetinde ortaktı. Hişâm’dan sonra saltanat tahtına sahip olmak üzere Hişam’dan ahidname aldığı Endülüs’te olan âyân-ı Benî Mervan ve diğer Kureyş eşrafı bilgileri olduğunda hepsi birden eskiden beri gelen kavgaya kalkıştılar. Mansur İbni Âmir’i katl ve idam ettikten sonra Hişâm’ı hal’ edip amcazâdesi Muhammed bin Abdülcabbar bin Nasr’ı tahta çıkarmıştır.” diye yazılmışsa da, beyan olunduğu üzere Mansur İbni Ebi Âmir saltanat ve melikliği elde etme düşüncesinde bulunmayıp Kal’atül Nesr muharebesinde vefat ederek Medine-i Selim’de defnolunmuş, bu da’yede onun oğlu Abdurrahman bulunmuştur.</p>
				</div>
			</div>
		</div>
</body>
</html>