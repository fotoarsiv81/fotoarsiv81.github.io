<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-115</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-111">Ez-Zağal’in Gayretleri ve Beyza Şehrinin İstilâ Edilişi</h1>
			<p class="mg052">Bunun üzerine Hıristiyan askerleri memleketlerine geri çekildi. Bir müddet iç işleriyle uğraştıktan sonra tekrar büyük bir ordu hazırlayarak henüz Müslümanların elinde kalan memleketler üzerine yürüdüler. 893 senesi Cemaziyelahir’inin yirmi dokuzuncu günü Dera şehri alındı. Daha sonra Moşkare ve diğer birkaç şehir de direnmeden ele geçirildi. Bundan sonra Taberane adlı korunaklı kale kuşatmaya alındı. </p>
			<p class="mg025">Ebu Abdullah Ez-Zağal bin kadar süvari ve yirmi bin kadar piyade tedarik ederek kalenin imdadına yetişmişse de yeterli miktarda süvârisi olmadığından kuşatmacılar üzerine açıktan hücuma cesaret edemedi. Civarda bulunan ormanlara yerleşerek oradan fırsat buldukça zarar vermeye başladı. Meydana gelen ufak tefek çarpışmalarda hayli ganimet ve galibiyete nâil oldu. Hatta bir çatışmada Kral Ferdinan’ın yeğeni Filip öldürüldü. Kral bu durumla kalenin alınmasından ümidini kesti. Kuşatmayı terk ederek Mursiye’ye çekildiğinden intikam almak için fırsat kollayan Ez-Zağal harekete geçti. Bu sene içinde kendisinden ne kadar mevki alınmışsa hepsini geri aldı.</p>
			<p class="mg025">Ertesi sene kral, Cehn şehrinde on üç bin süvari ve elli bin kadar piyadeden oluşan bir ordu topladı. Gerekli mühimmatları da hazırlayıp, bütün bütün Müslümanların varlığı ortadan kaldırılıp bir hücum yapmaya dahi hacet kalmayacak şekilde düzenlenerek civarda bulunan Beyza şehrini kuşattı.</p>
			<p class="mg025">Şehir bir yamaç üstünde bulunuyordu. Önünden akan küçük bir akarsu vardı. Üç tarafı taşlıklarla çevrili olup içinde yürekli Araplar’dan oluşan muhafızlar vardı. Anbarları asker ve ahaliye on beş ay süresince yetecek zahire ve diğer mühimmat ile doluydu. Yollar su arkları ile kapatılmış olduğundan, burada böyle askeri bir harekât yapılması mümkün değildi. Muhafızlar da kahramanca direniş göstermiş ve muhasara müddeti birkaç ay olduğu halde henüz ilk alınan mevkiden bir adım ilerleyememişlerdi.</p>
			<p class="mg025">Bu esnada yaz mevsimi geldiğinden havalar ısındı. Hıristiyan ordusunun bulunduğu mevki ise bu arkların ve birtakım bataklıkların içinde bulunduğundan ağır havası nedeniyle içlerinde hastalıklar zuhûr etmeye başladı. Çoğu Kaştale zabiti, sonucu bilinmeyen böyle bir kuşatmanın terk edilmesi gerektiği görüşünde bulunmuşlar ise de, Kral kuşatmanın sürdürülmesinde ısrar ederek şehre dışarıdan gelmekte olan yardımın önünü kesmek için yollarda hendekler ve siperler kazdırdı. Tekrar dokuz tane kale inşa ettirdi. Bu durum içinde kış geldi. Bundan sonra çadırlarda oturmak mümkün olmayacağından ahşaptan kışlıklar yapılarak ordugah güzel bir şehir şekline sokuldu. Dosta düşmana karşı kale alınmadıkça kuşatmadan vazgeçilmeyeceğini bildirmek için Kraliçe de davet edildi. </p>
			<p class="mg025">İşte bu tedarikleri gördüklerinde kalenin sakinlerinin direnişleri kırıldı. Hem de gerek Kadis gerekse Meriye şehirlerinde bulunan İslam askerlerinin ancak kendilerini korumaya yetecek kadar mühimatları vardı. Beyza’ya yardım edemeyeceklerini haber aldıklarından şehrin kurtuluşundan ümitlerini kesmişlerdi. Aman dilemekten başka çareleri kalmadı. Aman dilemeden önce izin istemek için kendi yeğeni olup Şeyh Hasan adlı gayretli bir mertle şehri koruyan Seyyid Yahya, Ez-Zağal’e adam göndererek düşmanın teşebbüslerini ve hareketlerini, şehirde yiyecek, içecek ve mühimmat kalmadığını, içerde mahsur kalan halkın yorgun düştüğünü, eğer yardın edilmezse şehri teslim etmeye karar verildiğini bildirdi. </p>
			<p class="mg025">Ez-Zağal bu duruma ziyadesiyle üzüldü. Fakat istenilen yardımı göndermekte aciz olduğundan mümkün olduğu kadar dayanılmasını, zayıflığın son raddesine gelince de uygun görülen şeklin uygulanmasını emretti. Bunun üzerine 895 senesi Muharrem ayının onunda bazı şartlar üzerine mukavele imzalanarak Beyza şehri Ferdinan’a teslim edildi.</p>
			<p class="mg025">Seyyid Yahya, Gırnata Meliki merhum Ebu’l Hasan’ın küçük kardeşi olan Selim’in oğlu ve ez-Zağal’in yeğeni olup melik sülalesinden olduğu için ve özellikle Beyza’nın müdafaası konusunda kendisinden meydana gelen mertçe hareketlerden dolayı, kralın yanına gittiğinde fevkalâde saygıyla karşılandı. Hatta Mursiye memleketi bütün nahiyeleri ve bağlı olan yerleriyle, ödüllendirmek maksadıyla kendisine verildi.</p>
			<p class="mg025">Tarihçilerin bir takımı da derler ki: Beyza şehri ne zahiresizlikten ve ne de diğer acz halinden dolayı teslim edildi. Belki Kraliçe İzabel’in güzel yüzünün kuvvetine karşı koyamamışlardır. Çünkü kuşatma esnasında İzabel, Yahya tarafına adam göndermişti. Bazı konuları arzederek gizlice görüşmek istemesi üzerine, bir gece tenha bir yerde Yahya ile mülâkat esnasında gerek mâlum yüz güzelliği ve gerek verdiği para ve cevherler ve diğer vaadler ile Yahya’yı kendisine âşık etmişti. Bundan sonra olayın hakikati Ez-Zağal’den saklanmış ve şehrin fakirliğinin şiddetinden şikâyetle, terkine izin alınmıştır. </p>
			<p class="mg025">Bu rivayet ilk bakışta kabule değer görülmese de, Yahya sonradan amcası Ebu Abdullah Ez-Zağal’i de aldatarak krala tâbi etmişti. Bundan dolayı nice İslam beldesinin savunulmadan esarete düşmesine neden oldu. Bunun yanısıra, ileride anlatılacağı üzere, bir müddet sonra da Hıristiyanlığı kabul ederek Gırnata’nın istilâsı sonucunda bazı hizmetlerde kullanılmıştı. Duruma bakıldığında ya kendinin İzabel’in aşkı ile meftun olmuş veyahut soyunda olan kaçıklık yüzünden aslına rücû etmiş olması ihtimallerinden biri gerçekleşmiştir.</p>
			<p class="mg025">Her neyse, Beyza şehri bu şekilde düşmanın eline geçtikten sonra, Yahya, amcası Ez-Zağal’in yanına gitti. Başlangıçta kendi hakkında Ferdinan’ın gösterdiği güzel muameleyi mübâlâğa ederek tafsilatıyla anlattı. Sonra Hıristiyan hükümetinde görülen kuvvet ve galebe, İslam milletinde olan zaaf ve tefrika sebebiyle şimdilik bunlara karşılık vermenin mümkün olmayacağını, böyle savaşlarla zayıf Müslümanların ayaklar altında kalmasının uygun olmayacağını, bütün bütün yenilip tebâ olmayı kabul etmektense henüz şanlı ve kuvvetliyken böyle bir kralla sulh imzalamanın daha mâkul olacağını belirtti. Bunun gibi birçok nasihat ederek Ez-Zağal’i ikna etti. Kral Ferdinan’la görüşmek üzere yanına alıp orduya götürdü. Kral bu hareketten son derece memnun oldu. Ez-Zağal’e fazlasıyla ikram ve iltifat ettikten sonra barış anlaşması imzalamaya karar verildi. </p>
			<p class="mg025">Ebu Abdullah Ez-Zağal tarafından tasarrufu altında bulunan Kadis ve Elmeriye memleketleri ile diğer kale ve sınır kentlerinin hepsinin Ferdinan’a bırakılması, bu yerlerin halkı kralın raiyeti olup önceden ne kadar vergi vermekte iseler yine onu krala vermesi, halkın daima serbest bir halde bulunup tasarruf ettikleri mal, mülk ve mescit ve mâbetlerin eskiden olduğu gibi ellerinde kalması, din işleri ve âdetlerinin uygulamalarında azade olup kimse tarafından engel olunmaması, bunlara karşılık Cebel-i Beşer’de bulunan ismi bilinen mevkilerin hükm ve tasarrufunun mülk olarak Ebu Abdullah’a verilmesi şartlarıyla bir anlaşma yazılarak taraflarca imzalandı. Anlaşmanın şartları az bir zaman zarfında uygulandı.</p>
			<p class="mg025">Bundan sonra Taberane ve Serun, Elmankar ve Saluber şehirleri de Ferdinan’a tâbi oldu. Arka arkaya gelen bu zaferlerden dolayı bütün Hıristiyanlar mesrur oldu. Kral Ferdinan askerini kontrol ettiğinde, bu sefere hareketinde yanına aldığı altmış üç bin güzide askerden yirmi bin kişi kalmıştı. Bunlardan üç bin kişinin muharebelerde, küsurâtının da hastalıkla kırılmış olduğu belirlendi.</p>
			<p class="mg026">* * *</p>
		</div>
</body>
</html>