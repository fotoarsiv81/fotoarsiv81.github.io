<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-15</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-11">Hişâm Bin Abdurrahman’ın Zamanı</h1>
			<p class="mg052">Önceden zikrolunduğu üzere vefat eden Abdurrahman’ın üç evladı vardı. İsimleri Süleyman, Abdullah ve Hişâm’dı. Süleyman ile Abdullah Şam’da dünyaya gelmiş, Hişâm ise Zenata kabilesinden olan zevcesi Cevre adlı hanımdan doğmuştu. Gerek hanımının nüfuzu gerekse kendisinin veliaht olmaya şayan güzel ahlakı ve olgunluğu eseri olarak Hişâm’ı çok sevdiğinden verâset için bir dayanak göstermeden onu halefi tayin etmesi tabii ki diğer iki kardeşin haset gözüyle bakmalarına sebebiyet vermişti.</p>
			<p class="mg025">Kardeşleri, Hişâm’ın saltanat koltuğuna oturmasıyla yer yer nifak ve başkaldırılara tevessül ettiler. Uzun zamandan beri İspanya ahalisinin kavuşmuş olduğu nimet, refah ve huzur bozulmuştu. Çünkü bu esnada Süleyman Merda’da, Abdullah da Tuleytula’da vali bulunuyorlardı. İkisi de başına buyruk hareket edip, yönetim yerlerinde bulunan vezirlerden kurallar gereği halifeye sadık olanları hiç danışmadan azledip yerlerine kendi taraftarlarını atamaya karar verdiler. Hatta Tuleytula’da vezir bulunup Süleyman’ın hapsettiği bir zatın kurtarılıp tahliye edilmesi emri her ne kadar Hişam tarafından bir kayırmaysa da bahsi geçen Süleyman saldırganlık göstermiş, dinlemeden zavallıyı çivileterek öldürtmüştü.</p>
			<p class="mg025">Artık bunların bu hareketi açıktan açığa isyan demek olduğundan, Hişâm, üzerlerine asker gönderip ikisini de Beleş Kalesi civarında meydana gelen büyük savaşta hezimete uğratmıştır. Tuleytula’da mahsur kalan Abdullah eman talep edince, işlediği suçlar affedildi. Ama kardeşi Süleyman, Mursiye memleketine doğru geri çekilmeye başladı. Orada isyanın çerçevesini genişletmek için çaba sarfediyordu. Bu durum üzerine oraya Hişâm’ın oğlu Hakem gönderilmişti. Her mukabelede Süleyman tarafı hezimete uğramış, sonuçta da Hişam’a teslim olmaya mecbur kalmışlardı. İsyanı yaydığı için Hişam ceza olarak onu İspanya’dan çıkartıp, sahibi olduğu arazi ve emlakı altmış bin miskal altın karşılığı satın alarak Tanca’da ikamet etmek üzere büyük bir saray hediye etmişti. </p>
			<p class="mg025">Üç seneden bu tarafa, yeni bir hükümet teşkil edip bu suretle Afrikiye’nin o taraflarında Abbasilerin hükümleri ortadan kalkmış olduğundan, Süleyman, Emevi düşmanı olan Abbasiler’in zararlarından emin olarak o sene Tanca’da kaldı. Zikrolunan ihtilal ateşinin sıcaklığı yazılan minval üzere bastırıldıktan sonra -yani 175 senesinde, Hişâm, İslami cihada gayretlendirdiği otuz bin askerle Habib Abdülvahit bin Muğiz’i Asturiş Hıristiyanları üzerine gönderdi. Bir başka orduyu da Abdullah bin Abdülmelik’i başkomutan yapıp Bertat dağlarına doğru sevk etti. İbni Mugiz, Hıristiyanları perişan edip pek çok ganimet elde etmişse de, Cıllıkiye dağlarından dönerlerken Asturiş kralı Permodon’un askerleri saklandıkları yerden çıkarak bir defaya mahsus olmak üzere İslam ordusunu bozguna uğratmıştı. Abdullah bin Abdülmelik de Cerende (Jiron) şehrini kuşatıp bin türlü zorlukla alarak, Bertat dağlarını geçip Erbune şehrini Hıristiyanların elinden kurtardı. </p>
			<p class="mg025">Buraları yağmalayıp Karkuşûne şehrini ele geçirmek suretiyle pekçok Müslümanı esaretten kurtarmışlar; pekçok eşya, mal ve esirlerle İspanya’ya dönmüşlerdir. Hişam bu ganimetlerden şer’i beşte bir hesabına göre kendine isabet eden kırk beş bin miskal altınla, babasının başlamış olduğu Ulu Camii tamamlamaya muvaffak oldu. Bu cami, boyu üçyüz otuz, genişliği yüz seksen beş arşın ölçülerinde, yüksekliği otuz beş ayak uzunluğunda, dikdörtgen şeklinde büyük bir yapı olup nadir bulunan değerli mermerden ve somakiden mamul tek parça olarak bin doksan üç adet sütun üzerine tesis edilmiş; doğu tarafında dokuz, batı tarafında da dokuz adet süslü ve nefis kapıları, yüksek kubbeleri olan kubbe ve sütun ve minarelerin alem yeri altından yapılmış üç tane küre ile süslenmiş, içerisi de her gece yakılan dört bin yedi yüz adet kandilin ışığıyla pür nur edilmiş iman ehlinden bir numune gibiydi. Merhum Melik Abdurrahman’ın eserine saygıyla oğlu Hişam bina tamamlanıncaya kadar bizzat başında durmuştu. </p>
			<p class="mg025">Bu şekilde ahiret mükâfatlarına nail olmayı umuyordu. Lakin cami sonradan kilise yapılınca, değiştirenler de iyi huylu olmadıklarından, taassub ve düşmanlık neticesi eserin bazı yerleri değiştirilmiştir. Şu anda evvelki güzelliği, letafeti ve şöhreti kalmamıştır. </p>
			<p class="mg025">Hişâm, hakkaniyet ve adaletin usulünü önemseme konusunda babasının yaptıklarına bağlı kalmıştır. Diğer işlerinde de nasihat ve vasiyet üzere amel ederek pekçok hayıra ve hasenata muvaffak olmuş, ulemaya önem verip fakiri ve zayıfları şefkatle koruyup kolladığı için de râziye [Allah ondan razı olsun] ve adil lakaplarıyla anılmış bir zattı. Pekçok mektep inşa ettirmişti. Zamanında Arap lisanı o derece revaç ve itibar kazandı ki bütün Hıristiyanlar onu öğrenmeye mecbur oldular. Latin lisanı dahi hiç konuşulmaz mertebeye vardığından, İncil ve Tevrat bile Arapçaya tercüme edilmişti. Hişâm bin Abdurrahman, hicri 180 senesinde Safer’in on ikinci günü dünya meşgalesini terk edip nimet yeri me’vâ cennetlerine yürüdü. Yerine vefatından bir sene önce seçip atadığı oğlu Hakem Nizam geçti. Merhum adil, dindar, her yerde övgüyle anılan bir melikti. Otuz beşinde hükümet koltuğuna şeref vermiş, emirliği yedi seneden olmuş, henüz gençlik bahçesinin meyvelerini tatmamış ve arzularını gerçekleştirememişti ama cennette gül bahçeleri içinde bir köşkü olmuştu.</p>
			<p class="mg026">* * *</p>
		</div>
</body>
</html>