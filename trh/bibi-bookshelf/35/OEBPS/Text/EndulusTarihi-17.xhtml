<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-17</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-13">İkinci Abdurrahman Bin Hakem Zamanı</h1>
			<p class="mg052">Hakem’in oğlu Abdurrahman bir müddettir saltanat makamında bulunmaktaydı. İkinci Abdurrahman bundan önce Franklarla muharebelerde bulunmuş, Tartuş şehrini Fransa Kralı Lui’nin istilâsından kurtarmıştı. Cevf tarafında bulunan Asturiş Hıristiyanlarını terbiye etme konusunda iyi bir şöhreti vardı. Babasının hastalığı esnasında devlet işlerine vekalet etmiş, güzel şeyler yapmış, bu işte de muvaffak olmuştu. Bu nedenle halk yönetime onun geçmesinin hayırlı olacağını düşünüp memnuniyetlerini göstermişlerdi.</p>
			<p class="mg025">Melik Abdurrahman akıl ve fetanette, yaradılış ve tabiatında atası Hişam’a benziyordu. Gerek yaptığı hayırlar, gerekse halkı iyi idaresi ve onları yüceltmesi konusunda benzeri olmayan adil bir melikti. Zamanında saltanata üşüşen sinekler, kendinden öncekilerin vakitlerindekilerden daha çok iltifat ve abartılı övgülerde bulunmuşlarsa da, meydana gelen engelleyici sebepler nedeniyle kabullendiği mükemmeliyet ve büyüklük mertebesini tehir etmek zorunda kaldı. </p>
			<p class="mg025">Mesela durumu önceden beyan edilen merhum Hişâm’ın biraderi hâlâ Endülüs meliki bulunan ve Abdurrahman’ın büyük amcası olup Tanca’da ikamet eden Abdullah, ihtiyarlık alemindeyken içindeki gizli hırslar ortaya çıkmıştı. Abdurrahman Hakem bu zâlim ihtiyarın soy ağacının bir meyvesi olmasından dolayı rüesa tarafından kabule değer görülmedi. Kendisinin de, eski zatlar cihetiyle yönetim makamına gelmesi hepsinin kabulü olur kuruntusuna kapılarak gerek kardeşi merhum Hişâm’ın kendisine verdiği ve ihsan ettiği ve gerek kendi nezdinde muhafaza etmiş olduğu bütün paraları bu konu için sarfetmesiyle, Berberî kabilesinden birtakım asker yazılmasına karşı nifak bayraklarını yükseltti. Kendisi Belensiye şehri canibinde bir miktar taraftar peyda etmiş olduğundan, o tarafa gittiyse de Melik Abdurrahman gelip onu sıkıştırmış olduğu için şehrin içine çekilmeye mecbur oldu.</p>
			<p class="mg025">Bir müddet sonra aklı karışıp muhasara ve baskının acı tadına vardıktan sonra kalede sıkışıp kalmaktansa defalarca Abdurrahman askeri üzerine hücum etmeyi yeğledi. Belensiye kapılarından Tudmir kapısı civarında olan camiye subaylarını çağırarak, onların yanında; eğer bu yönetim davasında kendisi haklıysa kendisinin, eğer Abdurrahman haklıysa tarafından kan dökülmeden onun muzafferiyeti için elinden geleni yapacağını belirterek, ihsan sahibi olan Allah’ın icabetgâhına el açtı. </p>
			<p class="mg067"><em>öldürülmesi için</em></p>
			<p class="mg065"><em>emir verilmedi hâlâ</em></p>
			<p class="mg025">Hazır bulunanların da bir ağızdan amin dedikleri rivayet olunduğuna göre; bu durumdan sonra yüzü yemyeşil olmuştu. Camiden çıktıkları anda gayet soğuk ve şiddetli bir rüzgar esmiş, rüzgarın tesirinden Abdullah söz söyleyemeyecek derecede hasta olmuş, üç gün sonra biraz konuşmaya gücü gelmişti. Allah’ın isteğinin Abdurrahman’ın padişahlık koltuğunda oturması olduğunu ve kendisinin de bu manevi işarete şahit olduğunu itiraf ederek davasından feragat etti. </p>
			<p class="mg025">Buna binaen Melik Abdurrahman’ın huzuruna geldiğinde, Melik kendisini gelecek ve ihtiyarlığının çabuk gelmesini istemekle tarafında acıma hissi oluşunca ağladılar. Onu yüceltme maksadıyla Arz-ı Tudmir adı verilen Mursiye memleketinin yönetimini hayatta olduğu süre zarfında ona bıraktı. Bir yönüyle Abdullah’ın bağımsızlığına karar verilmiş oldu. Maiyetinde olan Berberîler de Mursiye’de yerleştirildi. Abdullah bunun üzerine iki sene daha süratle işleri yoluna koymaya çalışmış, daha sonra Allah’ın rahmet ve nimetleriyle mütene’im olmuştur.</p>
			<p class="mg025">Beri yandan da Fransalılar Melik Abdurrahman bin Hakem’in bu başkaldırış meseleleriyle uğraşmasını, memleket ve topraklarını ellerinden almak, yollarını kesmek ve lanetli işlerinin icrasına fırsat addederek İslam sınırları içinde çapul ve yağma yapmaya ve hasarata cüret ettiler. </p>
			<p class="mg025">Melik Abdurrahman önceden zikrolunduğu üzere Abdullah ile işini bitirip bunların üzerine hücüm etmeye gittiğinde hepsi önlerinden kaçıp, ellerinde bulunan Barşelune şehrine sığındılar. Lakin İslam askerleri şiddetli kuşatma ve baskıyla beraber her gün süren cesurane saldırılarla toplumun intizamını bozup direnişlerini kırdılar. Sonuçta Frank askerini korku sarıp kale bendlerini terkettiklerinden, gâziyân-ı İslam şehre girdi. İşte bu Barşelune şehrinin yıkılmış yerleri tamir edildikten sonra 207 senesinde Frank askerlerini takip ederek pekçok yeri ellerinden kurtarmışlar, kendilerini de Bertat dağlarına kadar uzaklaştırılmışlardır. </p>
			<p class="mg025">Melik Abdurrahman zaferle Kurtuba’ya dönmüştü. Bu esnada Abdurrahman’a, Rum imparatoru Mihael tarafından bir elçi gelmiş ve nefis hediyeler takdimiyle beraber Bağdad’daki Halifenin taarruzuna karşılık vermeyi öngören bir anlaşma arzedilmişti. Melik tarafından da karşı tarafa mukabele olarak hediyeler hazırlanarak vali Yahya bin Hakem adında mükemmel ve faziletli bir şahısla İmparator Mihael’e gönderildi.</p>
			<p class="mg025">209 tarihinde merhum Abdullah’ın üçüncü oğlu Abidele, Cıllikiye’de bulunan askerlere kumandan tayin edildi. Rahat durmayan Asturiş kralı Alfons üzerine sevk olundu. Muharebe iki sene boyunca devam etmişti. Sonunda dağlılar tahammül edemeyeceklerini anlayıp bulundukları yerleri terk ettiler. Katalon ve Navarra memleketlerinde de Müslümanlar düşmanlarına galip gelmişlerdi. Hatta Benbelune şehri civarında bunların hepsini hezimete uğratıp perişan etmişlerdi. Bu savaşlar sonunda pek çok esir almışlar ve Kurtuba’ya göndermişlerdi. Bu esirlerin içinde birkaç general de vardı. </p>
			<p class="mg025">Abidele’nin her tarafta böyle galibiyetler kazandığı esnada, Melik Abdurrahman da oğullarını iyi bir şekilde terbiye etmekle uğraşıyordu. Aban ve Osman adındaki iki oğlunun terbiyesini Şezune valisi Muhammed bin Said el-Gameri’ye ve Yakup Ebu Kazi’ ile Beşâr adlı oğullarını da meşhur Yahya El-Yeti’ye havale etmişti. Yakup Ebu Kazi’ şairlik bilimi, Beşar ise çeşitli ilimlerde özellikle hitabette maharet ve meleke oluşturmuşlardı. Her biri Endülüs ulemasıyla bahse girmeye kuvvet kazanmış olduklarından, Abdurrahman bazen ulemayı meclisine davet ederek bunlar ile bahis ettirirdi. </p>
			<p class="mg025">Malûm, Yahya el-Yeti doğudayken İmam Malik bin Enes hazretlerinden ilim aldıktan sonra kendisine ‘Endülüs âlimi’ ismi verilmişti. Maliki mezhebini Endülüs’e getirenlerden biri de odur. Yahya’nın uyarısı vechiyle Melik Abdurrahman musıki ilminde mahir Ali bin Zeryab’ı Irak’tan Kurtuba’ya davet edip ona bir yer tahsis etmiş, orada musıki ilmini öğretmesini sağlamıştır. Bundan başka Doğu ahalisinden, hiçbir şeyden geri kalmamak için her tarafın âlimleriyle münasebet kurarak ilim hüner ve maarif sahiplerini Kurtuba’ya davet etmiştir. Daha önce yazıldığı üzere, Kostantiniye’ye gidip Yunan hükemasıyla bahse girip kavga ederek bilgilerinden haberdar olan Yahya bin Hakem’e çok fazla itibar etmiş, Hıristiyan ülkelerine dair önemli konuların müzakeresinde onunla iştişare yapmıştır. Daha önce ismi geçen Amiri’yi de, edepli ve faziletli haliyle mükemmel bir yönetici olduğu için kendine hâcip yani sadrazam yapmıştı.</p>
			<p class="mg025">212 tarihinde Fransızlar intikam almak niyetiyle yeniden gayrete gelip Berşelune şehrine kadar olan yerlerle bu şehri ele geçirmişlerdi. Bunun üzerine Melik Abdurrahman, babası Hakem’in vezirlerinden Abdüsselam’ın oğlu Muhammed’i huduttaki süvarilere komutan tayin edip Fransızların üzerine sevketti. Hatta kendisi de o tarafa gidiyordu ki, icab ettiği için diğer tarafa yönelmeye mecbur oldu. Çünkü Fransa kralı el altından her tarafa casuslar göndererek Tuleytula ve Merda şehirlerinde ve diğer yerlerde bulunan Araplaşmış olan toplulukları tahrik etmişti.</p>
			<p class="mg025">Bundan başka, zaten Müslüman halkın da zekat adı altında tahsil edilen verginin toplanış biçimini unutamamasından dolayı Merda ahalisi isyan bayrağını açtı. Melik Hakem zamanında Merda şehrinde tahsildar olup, vuku bulan haksızlıkları sebebiyle azledilmiş olan Muhammed bin el-Kebir de bunların hareketlerine uyarak şehirde bulunan vezirleri idam ettirdi.</p>
			<p class="mg025">Bunun dışında, cephanelikten silah ve diğer şeyleri alarak ihtilali büyütmeye önem vermişlerdir. Böylece her tarafı kasıp kavuran fesad ateşinin kolaylıkla sönmeyeceği cihetiyle, memleketin valisi direnişten ümidini kesmiş, evlad ve yakınlarını alıp bir miktar askerle şehirden kaçmıştı. </p>
			<p class="mg025">Bu duruma binaen, isyancılar üzerine Tuleytula valisi Abdurrauf gönderildi. Daha sonra Abdurrahman da ona katıldı. Adı geçen şehrin tahripten korunmasına, yalnız muhasara ve baskıyla yetinilmesine karar verildi. Yavaşça yaklaşarak şehrin içine elele tutuşularak geceleyin girilmiş ve zaptedilmişti. İsyancılar da af ve ihsana uğramıştı. Fakat Merda’dan uç vermiş olan ihtilal ve fesad ateşi sinsi sinsi yanarak içten içe işlemiş olduğundan, bu tedbir ile söndürülememiş, Tuleytula şehrine de sirayet etmişti. </p>
			<p class="mg025">Böylelikle bir gaile daha ortaya çıkmış oldu. Zira Tuleytula’da pekçok Hıristiyan ve Yahudi bulunuyordu. Bunları hepsi gizlice İslam hükümeti aleyhinde hileler yapmakla iştigal etmekten âri olmadıklarından ve Yahudi taifesinin ekserisinin zengin olmaları münasebetiyle paralarıyla da isyancılara yardımda bulundukları için isyan dokuz sene kadar sürdü. </p>
			<p class="mg025">Abdurrauf sonunda Tuleytula’yı zaptetti. Bu olaydan sonra Merda ahalisi tekrar ayaklanmış olduğundan melik bizzat kendi giderek şehri kuşatmıştı. Musa bin Nusayr’ın gazavatı tafsilinde beyan edilen şehir kalelerinden birkaçının temellerini kazdırıp odunla ateşe verdirerek tahrip kasdıyla kalenin içine umumi bir hücumla girdiler ve ele geçirdiler. Melik Abdurrahman merhameti gereği bu kere de şehrin halkını affetmişti. Kalenin tamir olunmasının faydalı olacağı vezirlerince beyan edilmiş, tamir edilip bazı yerleri yenilenmiştir. 220 senesinde iyi bir şekilde bahsedilen tamiratın da kendi zamanında, emir Abdullah bin Kelib nezareti ve mimarların reisi Cafer bin Muhassen marifetiyle olduğu, kale kapısının da bu sırada nakşedildiği vâkidir.</p>
			<p class="mg025">İspanya’nın bir köşesinde Asturiş ve Cıllikiye kralı olan Alfons yaşı geçkin bir ihtiyar olduğundan ve hiç çocuğu olmadığı için, 217 senesinde yani miladi 835’de krallığı yeğeni Redmir’e terk ve teslim eyledi. Redmir selefinin hile usüllerine uyarak Müslümanlar arasında nifak sokma ve ifsad etme, hatta her tarafa para ve adam gönderip tebanın düşüncelerini hiçe sayarak bir fitne ihdas etmeye fırsat kolluyordu. Dağlardan inerek etrafı yağmalamaktan kaçınmadığından hudutlarda hiç emniyet kalmamıştı. </p>
			<p class="mg025">Redmir’in tasarrufunda olan memleketler Asturiş ve Cıllıkiye ile, Lion memleketinin bir kısmından ibaretti. Katalonya’nın Lerde ve Barşelune şehriyle Bertat dağlarına kadar olan mahalleri ise Frankların tasarrufunda bulunuyordu. Ancak buraları sonraları ellerinden çıkmış, 207 senesinde Navarra memleketi de tasarruflarından Esnar adlı kişi tarafından gaspedilmiştir. Beskay memleketi de hiçbir tarafa tabi olmayarak ayrı bir şekilde beyleriyle idare edilmekteydi.</p>
			<p class="mg025">İşte bu suretle İspanya’nın kuzey tarafında yani cevfinde dört hükümet oluşmuştu. Diğer memleketler ve cevf tarafında da Ceka ve Huska şehirleri Müslümanların ellerinde bulunduğundan, Bertat dağlarına buradan gidip gelirlerdi. Bu küçük hükümetler birleşip tek bir hükümet oluşturmaya girişmedikçe ehli İslama galebe edemediler. Biraz önce beyan edildiği üzere, valilere galip gelerek iç gaileleri ve Luin’in vefatının Karlo hükümetinin nifak ve batışına sebep olması nedeniyle de dışta meydana gelen aksaklıkları bertaraf etmiştir. </p>
			<p class="mg025">Bundan dolayı 224 senesinde kalabalık bir asker topluluğuyla İbni Abdülkerim’i ve daha önce fetihleri yazılan Abdullah’ı sınır taraflarına sevk etti. Fransızlar bunların muharebe ve hücümlarına direniş gösteremeyip bozguna uğradılar. Esir, hayvan, mal, eşya ve zahireleri bırakıp gittiler. Bir taraftan Cıllikiye memleketinde savaşlar ve katliamlar eksik olmuyordu. Diğer tarafdan da Melik Abdurrahman’ın teçhiz ettiği donanma Targune limanından rüzgarı arkasına alarak gitmiş, Fransa memaliki kıyılarına demir atmıştı. Marsilya şehri, Sardunya ve Korsika, sonra da Girit adasına kadar olan adaları dolaşıp Melik Abdurrahman’ın nam ve şanını her tarafa duyurdu. </p>
			<p class="mg025">Lakin beri taraftan, önceden bahsettiğimiz Navarra ahalisi 227’de Kalhure’ye gelip bütün geçtikleri mahalleri yağmaladıktan sonra ateşe vererek şehirde hiçbir eser bırakmamamışlardı. İslam’a yapılan bu zulüm ve galebe Fransızlar tarafından bir intikam addedilmişti. Güya bununla içlerini rahatlatmışlardı. Kin ve nefrete sebep olan bu meselede hiç günahları olmayan pekçok insanın kanına girilmiş ve ve gaddarlıkla muamele edilmişti. </p>
			<p class="mg025">İşte bu uğraşlar arasında Bağdad Halifesi olan El-Mutasım aleyhine ittifak anlaşması yapmak üzere Kostantiniye’den Kurtuba’ya bir elçi gelmişse de, İslam hükümeti aleyhine Rum kayseriyle ittifak yapmak İslamiyete aykırı olacağı ve böyle şeylere harcıyacak vakitleri olmadığı cevabıyla, gelen elçi geri çevrildi. </p>
			<p class="mg025">Hicretin 229, miladın 843 senesinde bu durumda Portekiz kıyılarına ansızın bilinmeyen bir düşman uğursuz ayaklarını basmıştı. İsim ve izleri önceki zamana kadar ehli İslam tarafından duyulmamış olduğundan Me’cüc ismini verdiler. Bunlar, “Onların misali, deveye musallat olan ğûl (karnına saldırıp parçalayan bir hayvan) gibidir. Bencillikleri, onları dalâlet içinde kaybolmaya sürükler.” mefhumunca, kâşiflik sıfatlarıyla şöhretli olan kuzeyde korku salan kavimlerden gaddar, kan döken Norman (Normand) isimli barbar ve affetmeyen bir kavimdi. Maksatları yırtıcı bir hayvan gibi vahşice insan kanı emmek, arzuları köpekler misali mamur beldeleri yakıp yağmalamaktan ibaretti. Üzerlerine asker sevk olununcaya değin bindikleri ellidört adet gemiden çıkarak ye’cüc me’cüc misali taşraya yayıldılar. Aynen şeytanların vesveseleri misali ırk ve sülaleleri meskenlere ve tarlalara girdiler. Karşılaştıkları halkı, acımasızca oklarına hedef yaptılar. Yayılmş çekirgeler gibi, yollarına rast gelen mezraaları ayakları altında “ke’asfin me’kül /yenilmiş yaprak gibi” çiğneyerek hasar vermiş ve yok etmişlerdir. Ancak İslam askerlerinin geldiğini haber alınca Lizbon’a yani Lişbune şehrine döndüler. Yağmaladıkları mal ve eşyaları gemilerine yükleyerek ortadan kayboldularsa da az zaman sonra batı kıyılarına gökten inen belâ gibi gelmişlerdi. Secûne şehrine kadar olan yerleri yeryüzünden sildiler. </p>
			<p class="mg025">230’da da Vadi-i Kebir adlı nehirden çıkıp büyük İşbiliye şehri civarında karye ve kasabaları berbat hale getirip perişan etttiler. Ahalisine zarar verdiler ve birkaç muharebede bozguna uğradılar. Abdurrahman’ın donanması gelmekte olduğundan ve mukabelede bulunmaları halinde kendilerinin perişan olacaklarını bildiklerinden aceleyle çekip gittiler. Böylelikle herkesten me’cüc korkusu zâil oldu.</p>
			<p class="mg025">İslam memleketlerinin başşehri olan Kurtuba şehrinin sınırları uzaktaydı. Bu nedenle her tarafın haberleri çabukça ele geçmiyordu. İşlerin yürümesinde birtakım aksaklıklar oluşuyordu. Abdurrahman’ın hedefe ulaşan tedbirlerinden olan postalar tertip edildi. Her nahiyeye sahibül berid (posta sahibi) ismiyle özel memurlar tayin olundu. Bu teşkilatın nezaretini oğlu Yakub’a verdi. Bu zamandan altı yüz sene sonra Fransa kralı XI. Lui, Abdurrahman’ı örnek alarak posta ihdas etmiştir. Pekçok icad konusunda Avrupalılar İspanya Araplarının çırağı oldukları gibi, işte bu posta yolunu da onlardan öğrenmişlerdir. </p>
			<p class="mg025">İşte Melik’in bu fikri icra yoluna konulduktan sonra Normanların tahribatını verdikleri zararları tamirle meşgul oldular. İşbiliye şehrinin harabeye dönen binalarını onarıp halkın zarar gören güçsüzlerinin de yardımlarına koştular. Bundan sonra bu tür belalarla karşılaşmamak için, kıyıları korumak üzere Targune, Kartecena ve Kadis sanayi merkezlerinde yeterli miktarda gemi yaptırıp, Kurtuba ve Tuleytula’da da asrımızda hâlâ daha şöhreti bâki olan silah fabrikaları inşa ettirdiler. </p>
			<p class="mg025">Melik bu afetin defedilmesiyle işlerin düzeltilip beldelerin ve sınırların tanzim edilmesi ile uğraşılmaktayken, 232 tarihinde, def edilmesi insanın gücünün haricinde olan semavi bir bela musallat olmuştu. Yani şiddetli sıcak ve yağmurların az olması sebebiyle sular çekilmiş, toprak âşık sinesi gibi yaralı, bitkilerin bir kısmı kurumuş, yer ve gök dahi Afrika tarafından gazap ile gökten inmiş çekirge denilen belayla telef ve helâk olmuş, kuraklık ve açlık derdi ve bunun sonucu olarak pahalılık Endülüs’ü istilâ etmişti. </p>
			<p class="mg067"><em>toprağı felekten iste</em></p>
			<p class="mg066"><em>arama yerde murâdı</em></p>
			<p class="mg067"><em>ay’ı yerde ara</em></p>
			<p class="mg065"><em>vefayı gökten isteme </em></p>
			<p class="mg052">meali, yeis oluşmasına neden oldu. Bu mahveden musibet nedeniyle sayısız süt ve binek hayvanları yokluk diyarına gitmiş, pekçok insan zaruri olarak Afrika’da bulunan Fas memleketine nakledilmişlerdi.</p>
			<p class="mg025">Melik Abdurrahman da bu hengâmda mevcut hazinesini başka memleketlerden yiyecek almaya sarf etmiş, tebasını açlık ve fakirlik belasından imkanı ölçülerinde kurtarmak konusunda kusur eylememiştir. Daha sonra beldelerin ve memleketlerin onarılmasına, yolların açılmasına, binaların inşasıyla her yeri mamur yapmaya ve her tarafta akarsuların kullanılması için kanallar açmaya niyetlenmişti. Üç sene zarfında yani 237’de bunların güzelce sonuçlanmasına muvaffak oldu. </p>
			<p class="mg025">Bundan sonra oğlu Muhammed’i velisi tayin etti. Bu kararı İspanya memleketlerine ilan konusunda tüm kasaba ve nahiyelerde bulunan fakir ve muhtaçlara sadaka gönderdi. 238 senesinde Safer ayının dokuzuncu günü şu bir günlük fâni dünyanın zorluklarından elini çekerek Cenâb-ı Kibriyâ’nın rahmetgâhına gitmiştir.</p>
			<p class="mg067"><em>tarih bazılarını</em></p>
			<p class="mg066"><em>oturtur sultanlık tahtına</em></p>
			<p class="mg067"><em>oturur oturmaz tahta, o padişah</em></p>
			<p class="mg066"><em>başlar azil gazalları okumaya</em></p>
			<p class="mg067"><em>onların çevresine</em></p>
			<p class="mg066"><em>çizmiş bir çember felek</em></p>
			<p class="mg067"><em>bu çemberin içinde</em></p>
			<p class="mg065"><em>kovalar, biri diğerini</em></p>
			<p class="mg025">Merhum Melik’in yaşı altmış beş-yetmiş, saltanat müddeti de otuz seneye erişmişti. Saltanatta olduğu müddetçe İslam dininin cihanı aydınlatan nûru, şan, şevket ve şeref evinde karargâh kurmuş, lütuf ve adaletinin gölgesinde “Mazluma insaf et, korkağa güvence ver.” neşidesi üzere halk dünya nimetleriyle nimetlenmiş, huzur ve güven içinde yaşamıştır. </p>
			<p class="mg026">* * *</p>
		</div>
</body>
</html>