<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-89</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-85">Abdülmâlik’in Endülüs’e Geçişi ve Hezimete Uğraması</h1>
			<p class="mg052">Fas emiri Ebu’l Hasan bir müddetten beri Afrikiye’de aleyhine ayaklanan muhalif isyancılarla uğraşmaktayken bu defa üzerlerine galip gelerek gaileyi def etmişti. </p>
			<p class="mg025">Kral Alfons ile Gırnata hükümeti arasında imza edilen ateşkesin müddeti de tamamlanmıştı. Ebu’l Hasan kendinden öncekiler gibi Endülüs’ün fethedilip ele geçirilmesi davasına düştü. Oğlu Abdülmâlik’i beşbin süvari ve bir hayli piyadeyle İspanya’ya geçirdi. </p>
			<p class="mg025">Abdülmâlik, Kaştale hududunda yağma yapmaya başladı. Fakat Kral Alfons da gafil değildi. Abdülmâlik’in karşısına bir miktar asker gönderdi. Kendisi de Ronda çevresini yağmalamaya başladı. Ancak bu esnada kış mevsimi gelmişti. Dışarıda barınmak mümkün değildi. Sınırların korunmasını El-Kantere şehri idarecisi Gonzalo Martinez’in uhdesine havale etti. Kendisi de Madrid’de toplanmasını emrettiği mecliste bulunmak üzere geri döndü. Kaştale kralı bu surette Ronda taraflarına gittiğinde Abdülmâlik, Ceziretül Hadrâ’da bulunuyordu. Bu defa onun çekildiğini işittiğinde zahire ve mühimmatla dolu olduğu haber alınan Lebrice’nin istilâsı için süratlice bin beşyüz kadar asker gönderdi. </p>
			<p class="mg025">İşte bu küçük kuvvet, Lebrice’yi almaya yeterli gelmemişti. Fakat İşbiliye şehrine kadar sokulup çok fazla ganimetle dönmeleriyle hudut sorumlusu Gonzalo, Tarif şehri idarecisi Don Fernan Perez, Porto ve diğer civardaki mevkilerin memurlarından Don Alvar ve Don Petro ile sözleşerek bir miktar asker topladılar. Hemen bu İslam fırkasının arkasına düştüler. Bunlar aldıkları yüklü ganimet sebebiyle hızlı yürüyemedikleri halde Arkos nehri yakınlarında Hıristiyan askerlerine izlerini kaybettirdiler. </p>
			<p class="mg025">Hıristiyanlar şakınlık içinde durmaktayken köylülerden biri gelip Müslümanların o civarda bir derenin içinde bulunduklarını haber verdi. Hemen üzerlerine saldırılarak birçoğunu kılıçtan geçirdiler. Bir takımı da esir ettiler. Ertesi gün Arkos ve Esice şehirleri idarecileri de bir grup askerle geldi. Onlarla Hıristiyanlara gereği gibi kuvvet geldi. Bunlar aralarında müzakere yaparak Abdülmâlik’in üzerine gitmeye karar verdiler. O gece sabaha kadar yürüdüler, seherde İslam askerlerine ulaştılar. </p>
			<p class="mg025">Abdülmâlik, Kaştale kralının Madrid’e çekilmesinden dolayı oralarda kendi üzerine hücum edecek kadar asker topluluğu olmadığını düşünerek asker, kılavuz ve casus gibi ihtiyat levazımatına riayet etmediğinden bütün askerler uyurken Hıristiyanlar birden hamle yaptıklarında bunlar ansızın gelen hücumla mahvoldular. Fakat Hıristiyanlardan emin olduklarından ve refikalarının başlarına ne geldiğinden habersiz bulunduklarından, ilk önce Lebrice üzerine giden fırka ansızın geldi de şaka yapıyor zannıyla asla müdafaaya kalkışmadılar. Hıristiyanlar bu durımdan da gereği gibi istifade etti. Şiddetle hücum ettiklerinde Abdülmâlik’in amcazadesi yüz adam ile karşılarına çıktı. Ne kadar müdafaa ettiyse de kendisi muharebe esnasında can alıcı bir darbeyle öldü. Diğer askerlerin hepsi firar ettiler. Abdülmâlik’le Arap zabitlerinin namlılarından birtakımı da kılıçlara yem oldular. </p>
			<p class="mg025">İspanya tarihçilerinin dediğine göre bu vak’a 740 senesinde meydana geldi. İslam askerlerinden ölenlerin sayısı on bine varmış, orduda bulunan mühimmat ve eşyanın hepsi İspanyollara nasip olmuştur.</p>
			<p class="mg026">* * *</p>
		</div>
</body>
</html>