<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-46</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-42">Sultan Yakub’un Tahta Çıkışı</h1>
			<p class="mg052">Ebu Yakub’un şehadetinden sonra oğlu Yakub, Mağrib ve Endülüs’ün yönetim makamına oturmuştu. Böylelikle arzusuna ulaşmış oldu. Endülüs’ün içinde bulunduğu durumu mümkün mertebe düzelttikten sonra Fas’a gitti. Orada da memleket işlerini yoluna koymakla meşgulken, Balyar adalarından Mayorka’ya önceden Murâbıtlarla kaçmış olan Ali bin İshak bin Gâniye bir miktar askerle beraber Afrikiye’de Cezayir ile Tunus arasında bir yere indi. Ve Becaye’yi Bağdad halifesi adına zaptederek o çevrenin kabilelerini cesaretlendirip tahrik ettiği haber alınınca Ebu Yakub 582 senesinde emrine kâfi miktarda asker alarak üzerine gitti. O isyancılar topluluğunu hezimete uğrattıktan sonra Mağribî Aksa’ya döndü. Birkaç sene de oradaki durumun ıslahı ile iştigal ettikten sonra 585 senesi Rebiülevvel’inin üçüncü günü Endülüs’e geçerek Portekiz’e yardım gönderdi. Bu yolda bulunan kale ve memleketleri yağmalayarak kadın ve erkeklerden pekçok esir aldılar. </p>
			<p class="mg025">Hıristiyanların meydana gelen insafsızca hareketlerine karşılık o çevreyi intikam kılıçlarıyla kan gölüne çevirip Afrikiye’ye döndüler. Ancak bu sefer, Melik iyi bir fayda sağlayamadığından sonuçsuz kaldı. Melik’in dönüşüyle Portekizliler yeniden o memleketlere girmeleriyle Kurtuba’da toplanan askerlere Muhammed bin Yusuf başkumandan tayin edildi. Yeniden batı memleketlerine gönderildi. 587 senesi Şevval’inde Portekiz Hıristiyanlarını perişan edilerek hesapsız mal ve eşyayla beraber on sekiz bin esir alındı.</p>
			<p class="mg026">* * *</p>
		</div>
</body>
</html>