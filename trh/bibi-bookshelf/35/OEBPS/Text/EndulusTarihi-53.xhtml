<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-53</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-49">Ebu El-Âlâ İdris’in Tahta Çıkışı</h1>
			<p class="mg052">Anlatıldığı üzere, Melik Adil’in Kaştale Kralı ile imzaladığı ittifak umduğu semereyi vermedi. Belki zaten mülk ve millet için kötü olduğu gibi kendisinin de devletinin çöküş nedeni oldu. Çünkü Melik’in inişi üzerine tüm İslam ahalisi kendisinden nefret ettiğinden kendisine düşman olan kardeşinin taraftarları da doğal olarak çoğaldı. Kral ise istediği mahalleri ele geçirdikten sonra Melik’in kaşına gözüne meyyili olmadığından yardıma gözünü kapayıp yalnız uzaktan seyretmekle yetindi. Bir yolla Melik Adil idam edilmiş biraderi Ebu El-Âlâ İdris Me’mun ünvanıyla bağımsız olarak tahta nail olmuştu. </p>
			<p class="mg025">Me’mun mülkün idaresi ve harp usullerine vakıf ilim sahibi bir mertti. Tahta çıktığı zaman da başlangıçta saltanatın merkezi olan Marakeş’in durumlarının düzeltilmesi lüzumunu hissetti. Yani merhum Muhammed El-Mehdi’nin zamanında şekillendirilen meclisin iki azası Muvahhidlerin şeyhlerinin önde gelenleri ve Afrikiyece nüfuzlu yakınlarından oluşturulmuştu. İşlerin akdine bunlar devam ettikçe devlet idaresinin ortaklıktan kurtulamayacağını ve bu halde umumi emniyetin sağlanmasının mümkün olmadığını anladı. Bu üyelerin güç ve haysiyetlerinin çok olması nedeniyle işler üzerine olan müdahalelerinin mümkün mertebe azaltılması hususunu kendisi henüz Endülüs’te iken hâcibi Ebu Zekeriya ile müzakere etti. Bunların vazifelerinin sınırlandırılması kabul edilmiş uygulamasında münasip girişimlerde bulunulmuştur.</p>
			<p class="mg025">Fakat her nasılsa bu kararlar Meşayih’e aksetmişti. Bu suretle itibarlarına dokunulacak olursa uzun zamandan beri istifade ettikleri faydalara halel geleceğinden bu darbenin savuşturulması sağlamak için her türlü yardıma hazırlardı. İdris henüz İspanya’daydı. Afrikiye’ye geçmeden evvel halkı kendisinden nefret ettirmişti. Yerine bir sonrakinin atanması için Me’mun’un yönetimine ehil olmayışından saltanat koltuğuna oturmasının gereksiz olduğundan dem vurarak ahaliyi isyana sevk ve tahrik etti. Yerine merhum Yusuf El-Mustansır’ın biraderi Es-Seyyid Ebu Zekeriya Yahya bin En-Nasr seçilerek tahta çıkmaya teşvik edildi. 623 tarihinde Marakeş’te tahta çıkıp saltanatı gasp ettiği kabul edilen Me’mun’un durumunu görmek için Yahya’yı emrine yeterli miktarda Afrikiye askeri vererek İspanya’ya gönderdiler.</p>
			<p class="mg025">Yahya bin Nasr beraberindeki askerlerle İspanya’ya geçti. Secune civarında durup çadır kurdurdu. Bu arada Me’mun düşman memleketlerindeki ihtilaller sebebiyle himaye sancağının gölgesine kaçıp sığınmayı seçen Kaştale Hıristiyanlarını kendi ordusuna kattı. Bu mahalde Yahya ile karşılaştı. Onlara galip gelerek askerini perişan ve tarumar, kendisini de kaçmaya mecbur etti. Fakat bu esnada Me’mun birkaç tarafından baskı altında tutulmaktaydı. Yani Portekiz kralı Vadi-i Ane tarafından taciz etmekte ve Lion Kralı Batalyevs’i tahrip edip İşbiliye’ye yaklaşarak ahaliye ıstırap vermekteydi. Aragon Kralı Belensiye sınırına el uzattığı gibi Kaştale kralı Ferdinando da Endülüs’ün merkezine kadar girip Şenil nehrinin fışkırdığı verimli topraklara hasar verdi. Gırnata çevresindeki birkaç yeri ele geçirip mahvettikten sonra Cehn şehrini de kuşatmaya cesaret etmiş olduğundan, zamanı rakibi Yahya’yı takibe müsait olmadı. </p>
			<p class="mg025">Me’mun bahsedilen zafer üzerine hemen Cehn’i kurtarmak için harekete geçti. Kral Ferdinando’yu Cehn şehrinin kuşatmasından vazgeçip memleketine dönmeye zorladı. Bundan sonra diğer krallar da Ferdinando’ya uyarak yerlerine çekildiler. Melik Me’mun, Endülüs’teki sorunları halletmiş olduğundan önemli olan bazı yerler ve mevkilere emin ve güvenilir adamlar tayin ettikten sonra 624 senesi Şevval’inin 22’sinde Afrikiye’ye geçip Marakeş’e ulaştı.</p>
			<p class="mg026">* * *</p>
		</div>
</body>
</html>