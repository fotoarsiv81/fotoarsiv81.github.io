<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-43</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-39">Muvahhidler ve Benî Ahmer Zamanlarıyla Müdeccerler’e Yapılan Muameleler ve Bununla Alâkalı Olaylar</h1>
			<p class="mg052">Önceki ciltte, ortaya çıkışı ele alınan Mertele Kalesi’nin sahibi Ahmet bin Kasî, Endülüs’ün batı kesiminde oldukça yayılmıştı. Okyanus kıyılarından, İşbiliye şehrinin yakınlarına değin tüm memleketler hükmü altına girmişti. Ancak birleşmesine çaba sarf ettiği hükümet yapısı için gerekli olan haşmet ve büyüklük amillerini oluşturmaktan aciz kalmıştı. Kendisi de bu sebepleri oluşturmaya gerekli olan yardımcılardan ve arkadaşlardan mahrumdu. Şansının devam etmesi için güçlü ve emniyetli bir yere sığınmaktan başka çare olmadığını anlamıştı.</p>
			<p class="mg025">Bu esnada Taşfin bin Ali’nin vefatıyla Vehran Kalesi’nin Muvahhidler tarafından ele geçirilmiş olduğu haberini de almıştı. Böylelikle artık Murâbıtlar devletinin ışığının azalmış, büyüklüğünün baş aşağı gelmiş olduğunu ve Muvahhidlerin kısmet yıldızlarının zuhur ettiğini de idrak etti. Mehdi’nin yolunu doğrulayarak beyatını ve ihlasını anlatan bir mektup yazdı. İtimat ettiği kişilerden Ebubekr bin Hubeys vasıtasıyla Abdülmü’min’e gönderdi. Fakat Şeyh İbni Kasî’nin rakibi olan İbni Gâniye, hasmının böyle güçlü bir yandaş elde etmek için yaptığı atılımı gördü. Eğer Şeyh Ahmed, Muvahhidînle dayanışma içinde olacak olursa, kendisinin zihninde şekillenen safiyane emellerinin hayalden öteye geçemeyeceği kesindi. Dağarcığındaki hileleri göz ardı etmemeliydi. Bu ittifak ve dayanışma oluşmadan rakibinin tertiplediği kuvveti yırtmak için herşeyden önce Emirleri arasında nifak tohumları ekmeyi ilk işi addetti. Bir yolla Şeyh’in sırdaşı ve canciğer dostu olan Muhammed bin Sedray ve Ömer bin El-Münzir ile yakınlık oluşturdu. Şeyh Ahmed’in Muvahhidlere müracaat edip tâbi olmasının ancak şansının devam etmesini sağlamak olduğunu, yoksa şimdiki durumda Afrikalıların Endülüs’e çağrılmasını gerektirecek hiçbir tehlikeli durum olmadığını ve eğer Muvahhidler Endülüs’e ayak basacak olursa, önceleri Murâbıtlar’dan çekilen zulüm ve cefa ve görülen belaların yenileneceği gibi gocunacakları bazı ifadelerle onları aldattı... </p>
			<p class="mg025">Bunlarsa görünüşte önceden de efendilerinden hoşnut olmadıklarından hemen ona düşmanlık gösterdiler. Meydana gelen savaşta da ona galip gelip Mertele Kalesi’ni elinden aldılar. İbni Gâniye, aldığı tedbirlerin umduğunun çok üstünde etkisini görüp son derece sevindi.“Perişan oldu düşman, birlik olmanın vaktidir şimdi” müfâdını yâdetti. Gizlice Kral Alfons’la ittifak antlaşması imzaladıktan sonra Kurtuba’yı almak üzere yola koyuldu.</p>
			<p class="mg025">Beri tarafta Şeyh Ahmed bin Kasî, Mertele’den kaçtıktan sonra Abdülmü’min tarafından Sebte muhafızı tayin edilen Hentate şeyhlerinden Yusuf bin Mahluf’un yanına gitti. Onun vasıtasıyla Melik Abdülmü’min’e ulaştı. Endülüs’ün durumunu, kolaylıkla fethedilmesinin gereklerini beyan ederek mahremiyetine dahil oldu. Çünkü Melik Abdülmü’min zaten o tarafa asker göndermek maksadıyla Tanca’da gemiler yaptırmıştı. İbni Kasî’nin onu tahrik etmesi bu maksadın meydana gelmesine bir kat daha destek oldu. </p>
			<p class="mg025">Ebu Ümran bin Said başkomutan tayin edilerek, yirmi bin piyade ve on bin süvariyle Ceziretül Hadrâ’ya gönderildi. Bu ordu, Ceziretül Hadrâ’yı aldıktan sonra 541 yılının Muharrem ayında Cebel-i Tarık ve Şirîş şehirlerini, daha sonra da İbni Kasî ile beraber İşbiliye ile Malaka’yı ele geçirdi.</p>
			<p class="mg025">Diğer tarafta Kral Alfons, Anducar ve Bace şehirlerini almaktaydı. Müttefiki olan İbni Gâniye de Kurtuba’yı kuşatmakla meşguldü. İbni Gâniye bir şekilde şehre girmişse de, kendileriyle beraber gelen Hıristiyan askerleri cami ve mescitlere girerek türlü türlü aşağılayıcı davranışlara kalkıştıklarından, memleketin ahalisi İbni Gâniye’den nefret etti. Çünkü o asırlarda Papa, ruhani yönetiminin nüfuzu şans basamaklarının en yüksek mertebesindeydi. Onun kuşatan eserlerinden olmak üzere din gayreti, yeni çıkma sevilen âdetler tarzında Avrupa’nın her tarafında muteberdi. Bu konuda İspanyalılar diğerlerine itibar numunesi olacak derecede ilerlemiş olduklarından, Endülüs toprağında her nereye ayak basarlarsa Müslümanların erkeklerini katledip kadın ve çocuklarını esir alıyorlar, mülklerini talan edip, yıkıp yakıyorlardı. Bundan daha kötüsü, Müslümanların ibadet yerlerini uygun olmayan hareketlerle aşağılayıp kirletiyorlardı. Kendi mezheplerinin hakkaniyetine delil olarak ne kadar cami varsa hepsinin putları için puthane yapılacağını söylemekteydiler. Hatta bu defa da İbni Gâniye ile Kurtuba’ya girdiklerinde, Emevi meliklerinden Abdurrahman’ın yaptırdığı meşhur büyük camiyi ahır sayarak hayvanlarını bağladıklarından, şehrin ahalisi İbni Gâniye’den yüz çevirerek ortadan kaldırılmasına cân-ı gönülden fırsat kollamışlardı.</p>
			<p class="mg025">İbni Gâniye de bu durumdan habersiz değildi. Ürkek ve tedirgin dururken, Muvahhid askerleri ortaya çıkıp Kurtuba’yı kuşatarak ele geçirdiler. İbni Gâniye askeriyle Gırnata tarafına çekilmek istemişse de, Muvahhidler’in ordusu 543 senesi Şaban ayının on birinci günü arkasından yetişerek az miktardaki mevcudunu paramparça etmişler, kendisini de ahiret âlemine göndermişlerdi.</p>
			<p class="mg025">Kral Alfons, Muvahhidler’in İspanya Müslümanlarıyla birleşerek Endülüs’te yeniden bir devlet ve hükümet kurmasından endişe ediyordu. Bununla beraber, bu aralık hazır açıkta bulunan Kurtuba’yı ele geçirmek maksadından dolayı güya ölen İbni Gâniye’nin vefatında ona hayırsız kaldığından, ona yardım için hazırlandığı şayiasıyla birtakım asker hazırladı. Bunları derhal Kurtuba’yı kuşatmaya gönderdi. </p>
			<p class="mg025">Kurtuba ve civar halkı tarafından beş yüz kadar adam seçildi. Durumu anlatıp Abdülmü’min’den yardım istemek için Fas’a gönderildi. Bunun üzerine Melik bir miktar asker göndererek Kurtuba’yı kuşatmadan kurtardı. Oğlu Ebu Said eliyle Gırnatayı’da aldıktan sonra Elmeriyye’yi bile İspanyalıların elinden kurtarmıştı. İspanya’nın bu karmaşasında Murâbıtlar’dan orada kalmış olanlar da Belyar adalarına kaçmıştı. Sonuçta, önceden Yusuf bin Taşfin’in hükmü altına girmiş, ne kadar memleket varsa tamamı 550 tarihine kadar Melik Abdülmü’min tarafından tasarruf altına alındı. Bu da İbni Taşfin gibi Emirül Mü’minîn ünvanına haiz oldu.</p>
			<p class="mg025">Melik Abdülmü’min, Afrikiyye’de ülkesinin sınırlarını Kayruvan, Tunus ve Berka çölüne kadar genişletmişti. Bundan ve Emirül Mü’minîn ünvanını kabullendikten altı sene sonra İspanya’ya geçmek üzere Tanca’ya gitti. Oradayken Cebel-i Târık’ta yeni bazı siperlerin inşasına oğlu Ebu Said’le, fen ve matematik ilminde asrında tek olan Malakalı El-Hac Ya’yiş adlı bilgine bıraktı. Bu istihkamların tamamlanmasını kontrol etmek maksadıyla kendisi de Cebel-i Târık’a geçti. Orada iki ay kaldı. </p>
			<p class="mg025">Bu süre zarfında iyi niyetini göstermek için çevreden gelen valiler ve halkın ileri gelenleri ile âlimler, şairler ve diğer bilgili insanlar İspanya kıtasında bulunan İslam beldeleri ile Hıristiyan yönetimlerinin durumunu sorarak, önceki zamanlarda Hıristiyan hükümetleri arasında mevcut olan ayrılığı haber aldılar. </p>
			<p class="mg025">Bu fırsattan istifade için başlangıçta Batalyevs üzerine gelmekte olduğu duyulan Portekiz Kralı karşısına on sekiz bin süvari ile Kurtuba valisini gönderdi. Vali düşman güruhunu kahrederek ellerinde bulunan kale ve güçlü mevkileri ele geçirdikten sonra geri çekildi. Melik de diğer bazı mevkilerin kurtarılıp fethedilmesini gereken kişilere havale etti. Kendisi bazı memleket işlerinin düzeltilmesi ve gereken askerlerin tertip edilmesi için Fas’a geri döndü.</p>
			<p class="mg026">* * *</p>
		</div>
</body>
</html>