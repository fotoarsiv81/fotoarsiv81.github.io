<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-108</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-104">İç Savaşlar ve Luşe’nin Kurtuluşu</h1>
			<p class="mg052">İşte bu cenk ve cidal bir zaman sürdü. Ebu Abdullah, El-Beyzain’de ikamet ederek hükümet iddiasında bulunduğu gibi, Ebu’l Hasan da Gırnata meliklerinin ârâmgâhı [dinlenme yeri] olan Elhamra Sarayında bulunuyordu. Oğlunun gailesinin ortadan kaldırılmasına çaba sarfetmekteyse de halkın ekserisi kendisinin yönetimini tasdik etmiyordu. Onu şeyh ünvanıyla yâd ettiklerinden, halk arasında olan itibarı haylice düşmüştü. Baba-oğul arasında yükselme hırsıyla ortaya çıkan bir kavga uğrunda her gün Gırnata sokaklarında nice günahsız insanların kanları dökülüyordu. Şehrin içi bir mezbahaya dönmüştü.</p>
			<p class="mg025">Bunların şu halleri İspanyalılara kuvvet ve cesaret verdi. İslam hudutlarının her tarafında yıkıcı ellerini uzattıklarından, imam ve reislerin önde gelenleri biraraya gelip Ebul Hasan ile Ebu’l Abdullah’ın hiç olmazsa bir müddetçik kavga ve husumeti terk etmeleri ve bu müddet dahilinde yine her birinin önceki iddiada devam etmeleri ancak birlikte dış düşmanların def’i için çalışmalarına karar verdiler. Bu kararı melikin zevceleri de kabul etmiş olduklarından hemen Ebul Hasan emrindeki askerlerle kâfirlerin baskı altında tutmakta oldukları Luşe şehrinin kurtarılmasına gitti. Cemaziyelevvel ayının yirmi altıncı günü oraya vardılar ve düşman ordusuna saldırdılar. Şehrin kâidi meşhur yiğitlerden Ali Asar da bu yardımdan kuvvet kazanarak kaleden dışarı çıkmıştı. Düşman topluluğu iki ateş arasında kalarak perişan ve tarümar oldu. Bu yenilgide düşman tarafından pekçok asker öldürüldü. Hatta Rabah kalesi mutasarrıfı da bunların içindeydi. Bu muzafferiyetten sonra Ebu’l Hasan, Elhama’nın kurtarılıp geri alınmasına da azmetmiş ise de Elhama’da sonradan yapılmış olan bütün tabyaların külliyetini ve emrinde bulunan asker ve mühimmatın yeterli miktarda olmadığını gördü. Ondan vazgeçerek Kanet şehri üzerine yöneldi ve orasını da ele geçirdi. </p>
			<p class="mg025">Ama bu tarafta Ebu Abdullah Es-Sağir, babasının Gırnata’dan uzaklaşmasını fırsat bildi. Ettiği ahd ve yemini yerine getirmeyerek Elhamra’yı da tasarrufu altına almış olduğundan Ebu’l Hasan mezkûr seferden dönüşünde Gırnata kapılarının kapandığını ve halkın Es-Sağir’e tâbi olduklarını gördü. 887 senesinde biraderi Ebu Abdullah Ez-Zağal’in vali olarak bulunduğu Malaka memleketine gitti ve orada hükümet dairesini teşkil etti.</p>
			<p class="mg026">* * *</p>
		</div>
</body>
</html>