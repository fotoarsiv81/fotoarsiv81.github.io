<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-139</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-134">Büyük Atlantis Ülkesinin Batışı ve Kayboluşuna Dair Makale </h1>
			<p class="mg052">Tarihçi Veyardo der ki: Bu ifadenin esasına bakıldığında Arapların eski Atlantis ülkesinden geriye kalan Mader ve Azor adalarına gitmiş olduklarını beyan eder. Bu münasebetle bu ülke hakkında olan eserlerden bir miktarını zikredelim. </p>
			<p class="mg025">İsa’nın doğumundan 1500 sene evvel Fenikeliler İspanya’yı keşfederek Malaka ile diğer birkaç şehri inşa ettikten sonra denizciliğe olan yetenekleri gereğince okyanusa çıkmaya cesaret ettiler. Avrupa kıtasının Arap sahillerinde Kadis ve Medine-i Secune şehirlerini bina ettiler. Fenikeliler buralara gelip gitmeye alışmışlardır. Bazı zamanlar gemileri fırtınaya yakalanarak Mader ve Azor adalarına düştüler. Ve dönüşlerinde gördükleri gariplikleri halka anlattılar. Bu nedenle öteden beri bu kıtanın önceki zamanlarda bir ucu Kanarya adalarına bir ucu da Antil tabir edilen adalara kadar uzanıyordu. Yani çok büyük ve geniş bir adaydı. Ve bir zaman büyük bir hadiseye uğradı. Üzerini deniz basmış ve leş kemikleri gibi yüksek olan dağları ada suretinde kalmıştı. </p>
			<p class="mg025">Önceleri pek acaip şeyleri barındırdığı eski milletler arasında rivayet edilip bilinirdi. Özellikle eski Yunan putperestleri bu kıtaya dair türlü türlü efsane ve hikayeler anlatıp kâh taptıkları tanrıların durdukları yer yapmışlar, kâh güya eski zamanda bu kıta ahalisi Mısır’a kadar gelip fethetmeleriyle o esnada meydana gelen garip olaylar üzerine kitaplar yazılmışsa da, bunları geçip asıl dikkate değer olan Eflatun’un kaleme aldığı kitaplarda yazılı olan sözler vardır ve onları anlatalım. </p>
			<p class="mg025">Buna dair Tepme ve Karityas adında Eflatun’un iki risalesi vardır ki onlarda yazılı olan rivayetlerde Eflatun’un çocukluğunda büyük babası Karityas’tan duyduklarını nakleder. Karityas bunları Solon adlı hâkimden, Solon da Mısırlı Saiz adlı bir rahipten almış olduğunu beyan eder. Eflatun’un beyanının özeti: Bu Atlantis ülkesi Ümit Burnu önlerinde ve güneye doğru boyu üç bin estat yani yüz kırk bir bin metre genişliği, iki bin estat yani doksan dört bin metre ve dikdörtgen şeklinde bulunuyordu. Kuzeyinde bir takım dağlar ve tepelerle çevrili olduğu, bu dağların büyüklük güzellik ve yeşillikte ve ormanlarının çok olmasında çayır ve çimenlerinin, ırmaklarının bolluğu husunda ilerdeydiler. İşte bu ormanlarda bina yapımı ve diğer işler için gerekli keresteyi elde etmek ve envai çeşit yırtıcı vahşi hayvan ve altında soluklanmak için gerekli olan had ve hesaba gelmeyen büyük ağaçlar vardı. Bu hayvanların içinde fil bile vardı. Toprakta madenler de pek çoktu. Kısaca burası insanının muhtaç olduğu bütün eşyayı eksiksiz olarak meydana getirirdi. </p>
			<p class="mg025">Eflatun bu kıtanın şeklini ve durumlarını bu şekilde beyandan sonra mezhebi durumlardan ve devlet idaresinden bahseder. “İşte bu kıta on adet büyük padişahın hükümet merkeziydi. Bunlar Neptün’e<sup><a class="footnote-link" href="#footnote-274-22" id="footnote-274-22-backlink">[22]</a></sup> mahsus olan büyük bir kilisede her beş senede bir toplanıp görüşerek aralarında geçerli olan sözlerin, ittifak münasebeti ve dostluğun devamı konularında bıraktıkları halef ve sağ kollarını yeniler ve gerekirse mevcut olan kanunları düzelterek her ne vesile ile olursa olsun hakkaniyet ve adalet terazisini hiçbir zamanda elden bırakmamak üzere gelecek beş yıllık müddet için yeniden anlaşma imzalarlardı. Atlantis ahalisi nice asırlar tanrılarının fazilet ve adalet kanunlarının emir ve buyruklarının yolundan gidip müreffeh bir ömür sürdüler. </p>
			<p class="mg025">Fakat sonraları bunların güzel ahlakları değişerek saf gönüllülüğün yerini kibir, kin ve zevke düşkünlük aldı. Bunca zamanlardan beri soylarını refah ile beslemiş olan tarlalarını ekip biçmeyi bırakarak, ellerine silah alıp memleketlerinden dışarı çıktılar. Çevrede bulunan topraklara ve ülkelere cebren girerek güya bir yolla dünyayı ele geçirmek istediler. Fakat Jüpiter -ki dünyanın kanunlarını koyan ve zâlimlerden intikam alandır- bunların zâlimane hareketlerinden haberdar olup bütün tanrıları toplayıp bir meclis akdederek nasıl cezalandırılacaklarını müzakere etti. O mecliste işte bu gaddar kavmin bütün bütün kahredilmelerine ittifakla karar verdi. Jüpiter’in<sup><a class="footnote-link" href="#footnote-274-23" id="footnote-274-23-backlink">[23]</a></sup> emriyle üzerlerine semanın bütün belâları havale edildi. Bunlar gafletteyken ansızın fırtına ve boralar boşalmaya başladı. Zelzelelerle dünyanın temeli yerinden oynadı. Bir gecede o büyük kıta denize gömüldü. Birden kara bir balçık ortaya çıktı ve üzerini bastıran denizi kapladı. İşte bu balçık dünya durdukça oradan kaybolmadığından o sularda gemilerin seyretmesi çok güçtür.”</p>
			<p class="mg025">Eğer Eflatun’un bu sözleri eski rivayetler üzerine dayanarak asıl maksadı asırdaşlarının terbiye ve güzel ahlaklı olmalarına vesile olmak için ibret misali bir beyandan ibaret ise de, bu adanın bu belaların şiddeti ile kâh tamamaen kaybolup batmış olduğu ve kâh yeniden bir adanın meydana geldiği Allah’ın hikmeti gereği olarak çok görülür. Önceleri Sicilyateyn boğazına bitişik olarak Akdeniz bir havuz şeklindeyken büyük bir yeryüzü hareketiyle orası yarılmış ve bu şekilde okyanusla Akdeniz’in kavuşmuş olduğu tarih ve hikmet erbabının ittifak ettiği bir konu olmasına nazaran Atlantis’in de bu harekettte batmış olması akla pek yatkındır. Kimya ilminde devrin yegane şahsiyetlerinden olan Fransalı hekim Bofo’nun da görüşü bu merkezdedir. </p>
			<p class="mg025">Birinci Kostantin’in İstanbul’u kurup saltanat merkezi ittihaz etmesiyle Roma hükümetini ikiye ayırdığı ve birtakım vahşi kavimlerin de kuzeyde bulunan inlerinden vahşi hayvanlar misali ipini koparıp Asya ve Avrupa’ya peyderpey saldırarak merhametsiz meşrepleri üzere yolları üzerindeki her yeri mezbahaya çevirdikleri zamanlara kadar işte bu Atlantis hikayeleri eski milletler arasında bilinir ve söylenirdi. Fakat bu karışıklık arasında herkes can ve baş kaygısına düşüp her biri bir tarafa dağılmıştı. Birkaç yüz sene sülaleleri değişip yok olunca, okyanustaki adalara dair rivayet ve hikayeler şöyle dursun okyanus sahillerinde geliş gidiş yolu bile bütün bütün unutuldu. Güya o zamana kadar Mısır ve Yunan filozoflarının birkaç bin senede meydana getirdikleri ilimler ve bilgiler bir zaman sonra yine kendi küllerinden vasıflanmak üzere cehalet külüyle mahvolup gitmişlerdir. </p>
			<p class="mg025">Bundan dolayı Romalılar Kartacena’yı tahrip ederek İspanya’yı, Fas’ı ve Mağrib’i fethettikten 823 senesine gelinceye kadar okyanus adalarının beri taraflarıyla münasebeti kesildi. Arapların 4. yüzyılda bir defa araştırmak için olan gidişleri de araya giren bazı hadiselerle az vakitte unutuldu. İspanya ve Avrupa halkı için dünyanın sınırlarının ötesi Sebte boğazıydı. Bu yıllarda Portekizli Gonzalos Zarko ile Tertesuvaz adında iki zat Ümit Burnu’nu keşfetmek için okyanusa geldiklerinde tesadüfen Mader adasını buldular. Onlardan on iki sene sonra yine Portekiz denizcilerinden bir takımı da Azor adasından birini keşfettiler. İspanyolların Kanarya adalarında buldukları gibi bunlar da Mader ve Azor adalarında Ganşus adı verilen vahşi kavmi yerli olarak buldular. Fakat üzücüdür ki sonradan oraya taşınan ve hicret eden Hıristiyan milleti için bunları bazı iyi muameleyle yola getirmek mümkün iken basiret gözleri cehalet ve taassupla kör olmuştu. Biçarelerin kılıç marifetiyle az zamanda köklerini kazıyıp nesil ve sülalelerinden bir fert dahi bırakmadılar. </p>
			<p class="mg025">Her neyse, bunların bu adalara gidişleri esnasında bu kavmi görüp vasıf ve görüntülerine dair yazmış oldukları eserlere bakıldığında, 433 senesinde Leşbune’den kalkıp okyanusu teftişe giden Arapların karşılaştıklarını beyan ettikleri adalar Mader ve Azor adaları olduğunda, bu gördükleri kırmızı bakır çehreli kavmin de Ganşus kavmi olduğunda şüphe yoktur. Çünkü Ümit Burnu’nu keşfetmek için okyanusa gitmeye cüret edenler Portekizli ve onlardan evvel buna cesaret eden Araplar da Leşbune yani Portekiz devletinin şu andaki başkenti Lizbon memleketi halkından olduğuna göre, bu Portekizliler, Arapların bu şekilde fi tarihinde böyle böyle bir harekete karar vererek bahsedilen gariplikleri görmüş olduklarını ya ellerine geçen Arapça kitaplarından öğrenmiş veyahut efasane olan bu hikayeyi ağızdan işitiklerinden içlerine bu gariplikleri görme sevdası düşüp bu harekete cesaret etmiş olmaları ihtimalden uzak değildir.</p>
			<p class="mg025">Sonuç olarak, 477 sene sonra Cristof Colomb’un ayak basmasıyla keşfedilen Amerika kıtasının keşfedilme yolunu da bu kadar sene önce o Araplar açmıştı. Uygun olur ki Cristof’a böyle bir yeni dünya keşfi fikrini veren şu iki grup olduğundan, büyük dünyanın noksanını tamamlama keşfine Araplar sebep olmuşlardır. </p>
			<p class="mg026">* * *</p>
			<div class="footnotes">
				<div class="footnote">
					<p class="mg009"><a class="footnote-anchor" href="#footnote-274-22-backlink" id="footnote-274-22">[22]</a>. Neptün: Eski Yunan putperestleri inanışına göre Deniz tanrısıdır. Denize ilişkin işlerin idaresi onun elindedir. Gemilerle deniz ticaretine alışkın olan Fenikeliler ve diğer kavimler ona taparlardı. Eflatun, akıllı olmasının gereği olarak bu batıl inanışta olmayacağı kesinse de asrının fikirlerine görünüşte muhalif olmamak için bu şekilde görünmüştür.</p>
				</div>
				<div class="footnote">
					<p class="mg009"><a class="footnote-anchor" href="#footnote-274-23-backlink" id="footnote-274-23">[23]</a>. Jüpiter; bütün tanrıların en büyüğüydü. Bu tanrıların ne şekilde birbirinden doğmuş oldukları ve her birinin ne işe karıştıkları Mitoloji tabir edilen hikâye ilminde açıklanmıştır.</p>
				</div>
			</div>
		</div>
</body>
</html>