<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-47</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-43">Meşhur Araka Muharebesi</h1>
			<p class="mg052">Bazı tarihlerin ifadesine göre, bu savaşın olmasına; </p>
			<p class="mg067"><em>ateş iki çıranın sürtülmesiyle oluşur</em></p>
			<p class="mg065"><em>insanı batıran (harabiyete sürükleyen) da sözleridir</em></p>
			<p class="mg052">mantıkınca Kral Alfons’un Sultan Yakub’a gönderdiği gururlu tarzda yazılmış bir mektup sebep oldu. Çünkü o zamanların tarzına göre düşman melikler birbirine mektuplar ve sefirler göndererek kendini övüp muhatabını aşağılayıcı ifadeler kullanırlardı. Bir defasında Kral Alfons özel bir elçiyle tehditler içeren bir mektubu Yakub’a göndermişdi ki meali budur:</p>
			<p class="mg025">“Parlak zihin ve doğru fikir sahibine saklı değildir, ki sen İslam milletinin emiri olduğun gibi ben de Mesihi milletinin emiri ve tedbir sahibiyim. Öğrendim ki Endülüs beldelerinin liderleri birbirleriyle kavga içinde olup ayarı bozuk para sürmeye muhtaç olmuşlar ve reayanın işlerinin halledilmesini ihmal edip kendi menfaatlerini sağlamakla iştigal etmekteymişler. Ben kahr ve galebe ile onların diyarlarında kimse bırakmayıp evlat ve yakınlarını yağma ederim. Ve erkeklerini divanımda durdurup onlara azap hakareti ve işkenceyi tattırırım. Siz zannedersiniz ki sizden bir kimseye bizden on kimsenin katlini Hak Teala emretti. İşte şimdi Hak Teâlâ sizi aşağılayarak küçük gördü. Zaafınız ve davanızda sadakatsizliğiniz öğrenildi. Bu durumda sizden on kimse bizden bir kişiye karşılık gelir. Kovulmamıza kadir olamazsınız. Ve bana denildi ki, sen bu tarafa geçmek istemişsin lakin yol bulamamışsın. Umulur ki o şekilde yol bulamayışın seni şiddet ve rahmetten korumak için ola. Şimdi önce sana faydalı ve hayırlı olan nesneyi söylerim ve af dilersen özrünü kabul ederim. Sana layık olan budur ki söz ve yemine inanasın ve haracı ve rehini çok veresin, valla sana bir kere hücum edersem yerinden koparıp memleketlerinden en aziz olan yerde seninle savaş ederim. Eğer fırsat seninse, büyük ganimettir davet edersin. Eğer benim ise yerim senin üzerinde olup iki milletin saltanatını zapteder, senin yerinde hükmederim.”</p>
			<p class="mg067"><em>saadete ulaştıran Allah’tır, </em></p>
			<p class="mg066"><em>ondan başka rab yoktur</em></p>
			<p class="mg067"><em>ve bu da, hayranlık uyandıran şeylerin</em></p>
			<p class="mg065"><em>sonuncusu değildir</em></p>
			<p class="mg025">İşte bu mektup Sultan Yakub’a ulaştığında cevap yerine yırtıp bir parçasına, “Elbette biz size sayısız askerle geliriz ve askerimle askerini karşılarım. Önce şerirleri ortadan kaldırıp yine zelil olarak mülkümüzden çıkartırız.” ibarelerini yazarak gelen sefirin eline verip hemen iade etti.</p>
			<p class="mg025">Bu cevaptan Alfons’un ve ruhban mutaasıpların gurur ve kendi ırklarını koruma hisleri harekete geçti. Yakub’u bu cüretine pişman etmek üzere Kral, harp için gerekenlerin tedarikine başlanmasını emretti. Navarra Kralı Don Sanşo ile kendisinin kardeşinin oğlu Lion Kralı IX. Alfons tarafından da kendisine yardım vaad edildiğinden gurur ve emniyet ile binek ve yardım gönderilmişti. Hatta Tuleytula patriği Don Martin hepsine gayret numunesi olması için ruhbanlık elbiseleriyle askerin önüne geçerek Endülüs sınırlarından içeri girdi. </p>
			<p class="mg025">Beri taraftan Sultan Yakup da sefer için gerekli esbabın tedarikine süratlice koyularak 591 senesi Cemaziyelevvel’inin on sekizinci günü El-Cezire’ye geçti. Oradan Belensiye’ye doğru ordusunu sevk ederek Şaban ayının üçünde Araka ve İspanyalıların Alarkos dedikleri civarda bir mevkiye indi. Hıristiyan ordusu da buraya çadırlarını kurup yerleşmişti. Sultan Yakub ilk önce emirleri ve zabit askerleri çağırarak askerin tertip ve idaresini görüştü. Fakat bunların çokluğundan dolayı bir mecliste hepsinin toplanması mümkün olmadığından öncelik olarak Muvahhidler sınıfının seçkinlerini ve sonra Arap reisleriyle Berberî kabilelerinin şeyhlerini ve daha sonra gönüllü askerin kumandanlarını onların ardından Endülüs askerinin zabitlerini takım takım çağırıp istişare etti. Endülüs askeri güzide ve muntazamdı. Memleket hakkındaki bilgileri çok olmasının dışında soyları Doğu Araplarından ve kendileri de fatihlerin evlâdındandı. Her şekilde diğerlerine üstündüler. </p>
			<p class="mg025">Melik, meclisin bunlara riayetlerini önemli ve gerekli görüp, tedbir ve kararlarını muteber tutarak özellikle içlerinden Ebu Abdullah bin Senânid’in beyan ettiği fikri diğerlerine tercih etti. Ebu Abdullah’ın tertibi üzere bütün ordu üç kısıma taksim edildi. Birinci kısmı ilk olarak harbe gönderilmek üzere Muvahhidlerle Endülüs askerinden, ikincisi bunlara geri kuvvet olmak üzere Berberî askerleriyle gönüllü takımından, üçüncü kısmı da Sultan Yakub’un bizzat idaresi altında bulunarak kendi has askerleriyle siyah Araplardan tertip edildi. İşte bu üçüncü fırka, savaş esnasında gereğine göre düşmana yan tarafından hücum etmek için uygun bir yerde tutuldu. Askerin sevk ve idaresi önemli hizmeti de vezir Ebu Yahya bin Şeyh Ebu Hafs’ın görevleri arasına ilave edildi.</p>
			<p class="mg025">Hıristiyan ordusu kayalık bir mahale sırtını vermişti. Bir ucu da Araka ovasına kadar uzanıyordu. Bunlardan Rabah Kalesi, Santa Cakom ve Santa Culyanus papazlarıyla nefislerini dini hizmetlere adamış olan zırhlı süvari, onsekiz bin kişi olarak şiddet ve süratle İslam askerlerinin kalbine doğru saldırarak Muvahidleri yerlerinden oynattılar. Bu karmaşa sırasında Ebu Yahya şehit oldu. Ebu Abdullah bin Senanid savaşa alışık bir mertti. İşte bu hali gördüğünde Endülüs gazilerinden bir miktarını yanına aldı. Kral Alfons’un seçkin askerleriyle bulunduğu mahale şimşek gibi hızla gitti. Ardından Sultan Yakub da idaresi altında bulunan ihtiyat grubuyla kendisine iltihak etti. Bir iki hücumda Alfons’un askerini tarumar ettiler. Bazı tarihlerin beyanına göre bu muharebede otuz bin kadar Hıristiyan askeri ölmüştür. İçlerinden hayatını kurtaranlar Araka Kalesi’ne sığındılar. Ancak daha sonra Araka Kalesi’nde ele geçirmek için girilmesiyle esir alınan yirmi bin süvariyle bunlar da Müslümanların eline geçti.</p>
			<p class="mg025">Ancak Sultan, tabiatındaki mertlik ve cömertlik nedeniyle esirlerden çoğunu bedelsiz olarak azat edip memleketlerine iade etti. Bütün tarihçilerin ittifakı bunun üzerine der ki: “Araka muharebesinin derecesi Zelaka vakasından şiddetliydi. Ne İspanyalılar üç yüz seneden beri böyle kötü bir yenilgiye sahip oldular, ne de Müslümanlar bu mertebe fetih ve zafere ulaştılar. Sultan Yakub’a buna dayanarak El-Mansur ünvanı verilmiştir. </p>
			<p class="mg025">Ehl-i İslam gazileri Araka’yı aldıktan sonra Bace Kalesi’ni de zaptederek Tuleytula Kalesi’ne kadar ulaşmışlarsa da buranın bilinen eski sağlamlığı ve metaneti Hıristiyanların eline geçtiğinden beri birkaç kat daha artmıştı. Bu yüzden fethedilmesine uğraşılsa çok vakit ve kuvvet kaybedileceğinden Vadi-ül Hicâre, Mecrit, Eşkalune, Şelemenke ve diğer bazı belde ve Müstahkem mevkiler alındı. Daha sonra Portekiz’e inip birkaç kaleyi yağmalayıp harap etmekle yetinerek İşbiliye’ye döndüler. Bahsedilen Araka muzafferiyetinden hâsıl olan umumi sevinçe somut bir nişane olması için Yakub El-Mansur, İşbiliye’de El-Ceber adlı meşhur bir mimara büyük bir cami inşa ettirdi. Yanına iki yüz ayak yüksekliğinde minare şeklinde çok büyük bir rasathane ilave ettirdi. İşte bu kale ‘Ceralda’ ismiyle hâlâ mevcut olup zirvesinde küre şeklinde bir azîm top vardır ki, yalnız bunun imali on bin altın masrafla vücuda gelmiştir. Yapan kişinin isminin de Ebu’l-Leys Es-Seklî olduğu yazılmıştır.”</p>
			<p class="mg026">* * *</p>
		</div>
</body>
</html>