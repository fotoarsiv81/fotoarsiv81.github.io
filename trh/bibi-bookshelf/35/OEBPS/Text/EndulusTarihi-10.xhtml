<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-10</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-7">Giriş</h1>
			<p class="mg056"><strong>Rahman ve Rahim olan Allah’ın Adıyla</strong></p>
			<p class="mg052">Yeryüzünün ve gökyüzünün en değerli hazineleri ve tüm hamd-ü senalar yalnız ona mahsustur. O ki, mahlûkat-ı arzın hayat-memat mücadelesinde olduğu bu dünyayı yaratan ve şânı yüce olandır.</p>
			<p class="mg025">Allahü Teâlâ hazretlerinin yüksek huzuruna varmaya en layık olan, insandır. Zatının yüceliğini ispat için tüm kâinatı yoktan varedip bu bütünden de akıl ve düşünce sahibi insanı eşref-i mahlûkat olarak seçmiş ve yaratılmışlara üstün kılmıştır.</p>
			<p class="mg025">Sonsuz salât-ü selam ve güzellikler, Peygamberimizin üzerine olsun. O ki, hakikat, irfan ve doğru yolu gösterenlerin ilk kaynağı, fazilet ve bilgeliğin yüce mertebelerine yükselmeye ve bu rütbenin kendisine armağan edilmesine en lâyık olandır. Şu karanlık dünyada alevlendirdiği katıksız ilâhi kanunları bilgi yolu için aydınlattığı ve bina ettiği İslâm dininin hükümlerinin korunmasını sağlayan bu sistem, mahşer gününe kadar daim ve kalıcı olacaktır. Tarafımdan teslim edilen bu akıllıca hediyeyi, evvel irfan ve tevhid medresesinin hocalarının âl-ashabının ruhlarına göndermek ve hediye etmek evlâdır. Bu muteber insanların her biri saadet yolunun bulunmasında ve İslam dininin yücelmesinde parlak bir yıldız gibi güzele yönlendiren rehber bir ümmettir.</p>
			<p class="mg025">Bilindiği gibi, doğruluk ve rüşd sahibi kişiler olduğu bir vakit -ki bu zamanda İslam güneşi göz kamaştırıcı bir şekilde doğu tarafından zuhur etmiştir- büyük baskılar sonucunda ezilen ve perişan olan Arap kabileleri, alışageldikleri din dışı âdet, düzen ve akidelerinden uzaklaşıp İslam şeriatının öngördüğü hayat tarzını kavimlerine dahil etmişlerdi. Kalben tasdik etmekle beraber topluca kelime-i şehadet getirerek içlerindeki düşmanlık ve husumet duygularını bir kenara bırakmışlardı. Şaşırtıcı bir şekilde, bu kötü hislerin yerini fıtratımıza derc edilmiş olan gayret ve cesaret hasletleri almıştı. Kâinatı bu iki cevherin parlaklığıyla görmeye ve anlamaya başladılar. Çok kısa zamanda İslam diniyle beraber gelen bu kazanımlar sonucu şek ve şüpheden uzak olarak fetihlere nâil oldular. Halkın sekizde birini cehaletin ağır uykusundan uyandırmaya ve yanlışlıklardan alıkoymaya soyunmuş ilim ve irfan meşaleleriyle, gittikleri her yeri aydınlattılar.</p>
			<p class="mg025">“Belde-i tayyibe” sıfatına nâil olmuş Medine şehri hilafet ve adaletin merkezi haline geldikten sonra, yüce bir nesil, İslam ve imanın semereleri yeryüzünde dal budak sararak çeşitli zamanlarda ortaya çıkmıştı. Bu çıkışlar bazen emirlik bazen de hilafet ve saltanat namıyla İslam toplumlarının idaresi şeklinde olmuştu. Şam, Bağdat, Mısır ve Endülüs topraklarındaki bu hükümetler, istikrarlı ve güvenilir çehresiyle kendilerini göstermiştir. Hicretten iki asır sonra da halifeliğin merkezi Bağdat’ta kurulan Abbasi devletiyle Endülüs’te başgösteren Emevi hükümetleri, İslam idaresine merkezlik yapmışlardır. </p>
			<p class="mg025">Hal böyleyken, ilim erbabı ve görgü tanıklarınca kaleme alınmış tarihler ve İslam ümmeti tarafından da apaçık görüldüğü şekilde gerçek din olan İslam’ın önemsediği ilahi konulardan olan adalet, hakkaniyet ve medeniyetin gereği olarak Araplar cihat kılıçlarını çekerek dünyada hangi bir viranelik yere girseler orayı mamur edip gül bahçesine döndürmüşlerdir. Bu kaide üzere, himmetli Abbasiler ile doğudaki Bağdat memleketi, ebedi cennetin kaşifleriyle, aynen gıpta edilen İrem cennetleri gibi batı cihetinde de Endülüs dahi Emevi idaresinin yardımıyla yok edici Got kuvvetinin elinden azat edilmiş, çeşitli medeni eserler sayesinde feyiz kazanarak yükselmiştir. Fakat 600 tarihinden sonra gerek Bağdat’taki hilafet yönetimi ve gerekse Endülüs idaresinin zorbalarca ele geçirilmesiyle çöküşe terk edilmiş, İslam’ın parlak yıldızı Diyar-ı Rum’dan doğarak buradaki parçalanmış halklara ışık saçmaya başlamıştı. Bağdat’ın yakın civarı olması cihetiyle ondan kalanlar Rumistan’ın ileride kazandığı feyz ve yüksek derecelere tam anlamıyla medar olmuştur. O tarafta bulunan pekçok ulema ve eserler beri tarafa nakledilmişse de, Endülüs’ün uzak mesafesi ve oradaki İslam devletlerinin Hıristiyan mutaassıplarının şiddetli intikamı sonucu parçalanıp tarümar edilmiştir. Mevcut olan ilim eserlerinin ekserisinin ateşe azık olmuş olması cihetiyle o tarafın enkazından Osmanlı Devleti hiç istifade edememesinin dışında, o büyük kıtanın ahvali bile şark ahalisi arasında anlamsız bir efsane gibi bir müddet ağızlarda söylenip sonraları bütün bütün yok olarak unutulmuştur. </p>
			<p class="mg025">Halbuki Endülüs kıtasında meydana gelen, İslam toplumunun mebde-i teşekkülünden inkırazına (doğuşundan yıkılışına) kadar geçen yediyüz yıldan ziyade zaman zarfında cereyan eden olaylar, özellikle Arapların Endülüs’e sahip olma şekli ve karşılaştıkları durumlar ve ifa ettikleri imaret eserleri ve mağluplar hakkında benimsedikleri adalet ve merhamet yolu ve akabinde mazhar oldukları muameleler ve sair havadisler gerçekten itinaya ve iltifata değer işlerden olduğu halde, şimdiye kadar böyle bir eser görüş sahiplerince çekici olmamıştır. Çünkü İspanya’da Hıristiyanların taassup ateşlerinden kurtulan Arapça kitaplar pek nadir olup, bunlardan Endülüs’ün fethine dair Kurtubalı Ebu Abdullah Muhammed el-Hamidi, Mayorkalı Ahmed bin Yahya el-Dûni, Abdülmelik bin Habib Zülemi, Abdullah bin Yunus, Abdullah bin Vehid, Ebu’l Kâsım Abdurrahman, Belensiyeli meşhur İbni’l-Abbar, Ebu Mervan bin Heyyan ve İşbiliye emiri İbni Abbâd’a dair Muhammed bin Ebu Bakr’ın ve tavâif-i mülûk zamanına dair Kurtubalı Ebu’l Kâsım Halef’in ve Murabıtîn ile Muvahhidîn devletlerine mütedair de Gırnatalı Abdülhâtem’in telifatı gibi tarihlerden bir kısmı, bir şekilde Avrupalıların ellerine geçerek bazılarını lisanlarına tercüme etmişlerdir. Bunların içinden de şark taraflarına gelmiş eserler pek azdır. </p>
			<p class="mg025">Şimdi sahih bir Endülüs tarihi yazmak için mevcut olan Arapça kitapların mütalâası yetmemektedir. Belki Avrupa lisanlarında yazılan eserler ile tercümelere başvurup tahkik etmek lazım gelir. Bu çalışmanın iyi bir şekilde gerçekleşmesi de hayli vakit sarfını gerektireceğinden, bu külfetleri seçmemek kaziyesi tecrübe ile malûm olmuştur. Bir sebep de, İspanya olaylarının nakledilmesinde, birbirine din ve milletçe düşman ve rakip olan İslam ve Hıristiyanların din ve mezhep gayreti de karışmış olduğundan, iki tezat ifade arasından hakikat olanını seçmek zahmeti vardır. Bu da tembellik ve gayretsizliğe neden olacak bir mânidir.</p>
			<p class="mg025">Fakat gerek Endülüs ve gerekse Avrupa tarihçilerinden meseleyi tarafsızca ele almış bazı araştırmacıların eserlerinde görülen makul yorumlar da, bu yolda karmaşık olarak zikrolunmuş bir vak’anın siyâk (anlatış şekli) ve sibâkı (geçmişi) delaletiyle pekçok ahval kayıt dışı kalmak ihtimaline uğramıştır. Ayrıca, dörtte bir meskûnun bulunduğu büyük kıtalardan böyle bir kıtada deveran eden [dönüp dolaşan] önemli olaylardan cümle milletler istifade ettikleri halde, Devlet-i Aliye-yi Osmaniye gibi adalet sayesinde asayişin güvence altına alındığı ve her türlü malûmattan bilgi sahibi olmanın itibar kazandırdığı bir devletin ahalisinin mahrum kalması çok üzücüdür. İşte bu iki güzellik üzerine zikr olunan iki meseleye karşı birer delildir. </p>
			<p class="mg025">Halen şan ve şevketle donanmış tahtında oturan, devrin buyrukçusu, merhametli şehinşah, mükemmeliyet ve irfan sahibi Sultan-ül Gazi Abdülmecid Han efendimiz hazretlerinin kendinden önce ve sonrakilerin gıpta ettikleri asır pak fikirlerinde emnü eman içinde korunan hüner ve ve marifet bilenlerin her biri bu nimete teşekkür ederler. Hünerli ve faziletli eser sahibi de “Bâki kalan bu kubbede bir hoş seda imiş” sözünce ismini ve eserini bâkileştirmiş olmaları da üçüncü mertebede gayret verici olmakla kalem edepsizliğe de cüret konusu olmuştur. </p>
			<p class="mg025">Bu nacizane mecellede derc olunan olaylar tarafsızlık içeren tarihçilerin doğruladıkları olaylardan olup, tercümelerde de bu adil usûl ittihaz edilmekle beraber, ifade edilirken farkında olmadan yapılan hataların affedilmesi ve düzeltilmesi de ilim ve irfan erbabından umulmuştur.</p>
			<p class="mg079">Ziya Paşa</p>
		</div>
</body>
</html>