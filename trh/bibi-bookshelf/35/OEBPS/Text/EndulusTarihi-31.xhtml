<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-31</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-27">Muhammed Bin Abdurrahman Müstekfi Billah Zamanı</h1>
			<p class="mg052">Muhammed Müstekfi Billah gasbettiği saltanat tahtını, beyan olunduğu suretle kendi vefasız elleriyle haksız yere kanı dökülen halifeyle velinimetlerinin telefine cüret eden fitneci güruh Zenata’nın yardımlarıyla kazanmıştı. Bu sebeple kendisinin devletinin devamı onların rızalarını kazanmaya bağlı olduğundan gerek para kuvveti gerekse bazı özel imtiyazlar vererek bunların taltifi yoluna gitmiştir.</p>
			<p class="mg025">Sebatsızlıkla meşhur Berberîlerin güya bu yolla sadakatlerini kazanmakla kalbi müsterih olarak kendi zevk ve sefası için Beyt’üz Zehra’nın bahçelerini imar edip süslemekle günlerini geçirdi. Halbuki eyalet valileri şahsi menfaatler elde etmek ve belki giderek bağımsızlığa kavuşmak için altyapı çalışmaları yapmak için bu yönetim ve uyuşuk idareden istifade ederek hiçbir taraftan sual olunmadan mîri (devlete ait) malları hayatlarını keyifle sürdürmek için kullanmaktaydılar. </p>
			<p class="mg025">Bu durum tahminen ondört seneden beri süregelmekte olduğundan, Kurtuba’ya gelen tahsilat, Melik’in şahsi masraflarına bile kifayet etmemekteydi. Bundan dolayı halk üzerine yeniden bir vergi konulmasına ve tahsilatta zor kullanılmasına karar verilmişti. Ancak bu da bir fayda vermemiş, tahsil olunabilen cizye meblağını da tahsildarların elinde heba olmuştur.</p>
			<p class="mg025">Bu fenalıklara Muhammed Müstekfi Billâh da vakıf ise de def’ine bir çare bulmaya muktedir olmadığından ve gerek Zenata takımına vermeye mecbur tüm vergilerin arkasının kesilmemesi için meydana gelen fevkalade masraftan ve gerek kendisinin kötü idaresi cihetiyle zati işlerine sarfettiği israfattan dolayı, kendisinde bunca masrafa karşılık olarak birşey kalmamıştı. Ahali ve teb’a, halifenin yaptığı israflardan ve tahsildarlar tarafından meydana getirilen tahammül edilemeyecek derecedeki mezâlimden takatsiz olarak şikayetlerini devam ettirdikleri gibi Berberî taifesi de alıştıkları italara bu esnada istedikleri gibi alamadıklarından Melik’in cimriliğine dair kötü sözler söylemeye başladılar. Bu şekilde Müstekfi’nin hareketi ne ihsandîdeleri [ihsanını görenler] tarafından makbuliyet arzetmiş ne de bu yolda mazlum olan reaya tarafından bir güzel teveccüh celb edebilmiştir. Bir yandan da eyaletlerde bulunan valiler ve kâidler nefretlerini göstermeye başladılar. Halk ise işsiz kalarak fakirliğe düçar olduğundan isyana hazırlanmaya başladılar. Muhammed’i hükümet koltuğuna çıkaranlar da yazıldığı üzere kendisinden hoşnutsuz olarak devletin zevaline vesile oldular. Bu durumda başkaldırı ateşi her tarafa yayılmış ve herkes ayaklanmıştı. </p>
			<p class="mg025">Asiler topluluğu tarafından evvel emirde vükelâ-yı devletin sonra da Müstekfi’nin reisleri istenince, Melik Müstekfi’nin kan beynine çıkmış, birkaç özel hizmetlisiyle beraber geceleyin Beyt’üz Zehra’dan kaçmıştı. Yolda hizmetlilerini bırakarak yanında yalnız bir iki kişi bulunduğu halde Tuleytula eyaletine ve Okales adlı kaleye ulaştı. Evvelemirde orada bulunan kâidden riayet ve hürmet görerek kendisini helâktan kurtulmuş zannetse de, birkaç gün sonra yani hilafet tahtının istilasından on yedi ay geçince, 416 senesi Rebiülevvel’inde zehirlenerek vefat etmiştir.</p>
			<p class="mg026">* * *</p>
		</div>
</body>
</html>