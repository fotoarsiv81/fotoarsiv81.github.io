<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-27</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-23">Süleyman Mütegallib’in İkinci Defa Tahta Çıkması</h1>
			<p class="mg052">Bu vecihle Süleyman ikinci defa Endülüs yönetiminin tahtına mâlik oldu. Valilerin birçoğunu görevlerinden azledip yerlerine kendi adamlarını atadı. İşbiliye’ye de kardeşi Abdurrahman’ı tayin etti. Bunlara sadık olmaları şartıyla eyaletlerini mülkleri altına havale ederek hükümet işlerinin idare şeklini kolaylaştırma yoluna gitti. Mealen hükümet içinde hükümet teşkil etmişti. </p>
			<p class="mg025">Arazinin bu şekilde mülk olarak verilmesi âdeti kötü bir uygulamaydı. Evvela kuzey taraflarından başgösteren kavimlerde ortaya çıkmıştı. Bu âdet Avrupa’nın diğer yerlerinde uygulanmaktayken İspanya’daki İslam hükümetinde de bu gayrimeşru usülün zuhur etmesi mevcut olan devletin temellerinin çatırdamasına sebep olan başlıca âmillerden olmuştu. Çünkü bu keyfiyet cihetiyle ecnebi addedilen Afrikalılara çok fazla nüfuz ve kuvvet vermişti. Bu durumdan oranın yerlisi olan Araplar ziyadesiyle gücenmiş, düşmanlıkları artmış, bu husumet sonucu hükümetin yıkılması müstelzim [lüzumlu] olmuştu.</p>
			<p class="mg025">Bahsi geçen vakada yaralı olarak saklanan Hâcib Heyran sıhhatine kavuşmuş olduğundan, bazı taraftarları ile beraber Kurtuba’dan firar etti. İlk önce valisi bulunduğu Meriye şehrini ve limanını zaptetti. Daha sonra Afrikiye’de Sebte ile Tanca valisi olan Hz. Ali’nin soyundan gelen Ali bin Hammûd tarafına giderek Berberîlerin haksızlık ve zulümlerini şikayet etti. Endülüs ahalisinin hoşnutsuzluğunu anlatarak hâlâ hayatta bulunduğu umulan Melik Hişam’ı kurtarmaya teşvik etmişti. Bunun üzerine Ali muvafakat göstererek tüm askerleriyle 406 senesinde Endülüs’e geçti.</p>
			<p class="mg025">Önce Malaka, sonra her taraftan, hücumlarına gelip toplanan insanlarla askerlerini artırarak diğer yerleri de ele geçirdiler. Bu dehşet verici olay Süleyman’a ulaşınca, ahalisi kendisinden hoşnut olmayan bir memleketin içinde saklanarak hasmı müdafaya uğraşmaktansa hiç olmazsa emniyetsizliğin birini olsun ortadan kakdırmak için dışarıdan çarpışmayı tercih etmişti. </p>
			<p class="mg025">Afrikalı askerlerle Kurtuba’dan çıkarak Elmankar adlı yer civarında karşı tarafla mülâkat yapmıştı. Ancak bunların kalabalıklığına mukavemet edemeyeceğini anlayınca müdafaa savaşı yaparak mümkün mertebe çarpışmaları savuşturmak yoluna gitmişti. Bir hayli müddet karşı tarafı oyalamışsa da, sonuçta İşbiliye şehri civarında sıkıştırılıp harp yapmaya mecbur bırakılmıştı. Az müddette askeri bozguna, kendisi ve kardeşi yaralı olarak ele geçirilmişlerdi. Bu hal ile İbni Hammûd Kurtuba’ya varınca şehrin kapılarını kendisine açılmış olduğunu görmüş, tüm halk tarafından sevinç ile karşılanıp kabul edilmişti. </p>
			<p class="mg025">Bahsi geçen Süleyman ve zikrolunan biraderi Kurtuba’dan çıktığında yerine vekil bırakmış oldukları ihtiyar babası ile beraber cezalandırılacakları yere götürülüp hepsinin felakete neden olan başları İbni Hammûd’un kılıcı ile yere yuvarlanmıştır.</p>
			<p class="mg067"><em>öldürdün, öldürdüler seni ve seni öldüren de</em></p>
			<p class="mg066"><em>öldü sonunda bu felekte</em></p>
			<p class="mg067"><em>çaldın, çaldılar senden ve çalanın da</em></p>
			<p class="mg065"><em>sonu hüsrandır bu felekte</em></p>
			<p class="mg025">Bu olaydan sonra Melik Hişâm her tarafta aranmış, ancak ne ismine ne de izine rastlanamamıştır. Böylelikle saltanat koltuğu sahipsiz kalmıştır. Hâcib Heyran’ın rızası üzere Ali bin Hammûd, Mütevekkil Billah lakabıyla 400 senesinin Safer ayında saltanat ve hükümdarlık makamına çıkmıştır.</p>
			<p class="mg026">* * *</p>
		</div>
</body>
</html>