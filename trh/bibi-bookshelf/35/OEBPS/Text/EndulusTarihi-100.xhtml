<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-100</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-96">Ebu Abullah Yusuf’un ve VI. Muhammed’in Zamanları</h1>
			<p class="mg052">Melik V. Muhammed, yazıldığı gibi dünyadan elini eteğini çekip bâki aleme gittiğinde yerine oğlu Ebu Abdullah Yusuf tahta çıktı. Bu da yaratılışından gelen zekiliği ve kendisine miras kalan dirayeti nedeniyle devletin düzen gemisini yürüdüğü sularda kullanmak istemişti. </p>
			<p class="mg025">Kaştale kralı ve babası arasında olan barış anlaşmasını kabul edip yenileyerek ticaret ve sanayinin revaç bulması ve halkın da yükselmesi için gereken tedbirlerin alınmasını hareketinin temeli addetmiştir. Yabancı tüccarların gidiş gelişlerinde tam bir güvenlik ve serbesti içinde ticaret yapmalarına izin vermişse de, ikinci oğlu Muhammed Şebab, etrafındakiler ve açgözlü fesatların ayartmasıyla babasını tahttan indirerek yerine geçmek niyetindeydi. Ecnebiler hakkında verilen izinler ve imtiyazları ve Hıristiyan hükümetleriyle yenilenen barış anlaşmalarını kâfirseverlik ve Müslümanları ikinci plana atma mânâsına yorumlayarak babasını suçladı. Bir hayli de taraftar toplayarak düşmanlığa kalkıştı. Büyük bir karışıklık çıkmaktayken Fas emiri tarafından gelen sefirler vasıtasıyla araları bulunarak tehlike bertaraf edildi. Fakat bu hadise Melik Yusuf’u aleni bir hareketle atılan suçtan uzak olduğunu göstermeye mecbur etti. Çaresizce Gırnata’dan kalkıp sınırı bulunan bazı düşman memleketlerine hücum etmişse de düşman tarafından görülen uyanık hareket ve müdafaa ile eli boş dönmekten ve bir barış anlaşması imzalamaktan başka bir fayda görmedi.</p>
			<p class="mg025">799 senesinde Yusuf vefat etti. Kural gereği büyük oğlunun Yusuf un yerine geçmesi icab ederken ikinci oğu Muhammed, önceden meydana gelen ve avamın beğendiği hareketlerinden dolayı saf ve mutaassıp halk arasında muteberdi. İttifakla kendisi saltanat tahtına çıkarıldı. Yönetim makamına ayak basar basmaz ilk önce büyük kardeşi Yusuf’un kalebend olmasını ferman etti. Sonra merhum babasından ortaya çıkmasını suç kabul ettiği harekete başlayarak Kaştale kralıyla akdedilmiş olan dostluk anlaşmasını yenilemek için bizzat Tuleytula’ya gitti. Fakat kendisi Tuleytula’da barış anlaşması imzalamaya çaba sarfetmekteyken memurların sınırlar üzerinde yaptıkları uygunsuzluklar maksadın gerçekleşmesine mani oluyordu. </p>
			<p class="mg025">Saldırılar ve çarpışmalar iki taraf arasında onbir seneden fazla devam etti. 811 senesinde birkaç ay için ateşkes imzalandı. Bu sürede altıncı Muhammed de bu hayatın gailelerini bırakarak bâki âleme yol aldı.</p>
			<p class="mg067"><em>Bu dünya bir ölü gibidir (mundar)</em></p>
			<p class="mg066"><em>içinde binlerce akbaba yaşar</em></p>
			<p class="mg067"><em>biri gelir bir parça koparır</em></p>
			<p class="mg066"><em>diğeri gelir bir gaga vurur</em></p>
			<p class="mg067"><em>nihayet hepimiz fâniyiz</em></p>
			<p class="mg065"><em>her birimizden geriye, ancak bir mundar kalır</em></p>
			<p class="mg025">(Garîbe) Bazı tarihlerin beyanına göre Melik VI. Muhammed hastalanıp hayattan ümidini kestiğinde, kendinden sonra yerine oğlunun geçmesini isteyerek büyük biraderi Yusuf’un hapsolduğu kale kâidine bir mektup yazıp, derununda, mektubu aldığı zaman Yusuf’un başını kesip mektubu getirene teslim ederek göndermesini istedi. </p>
			<p class="mg025">Bir gün Yusuf, kale kâidiyle satranç oynarken bu mektup ulaştı. Mektup kâidin eline verildiğinde, okumak için Yusuf’tan izin istedi. Okurken çehresi değişti. Yusuf bu mektupta yazılanları anlayarak, “Ne yazılmış? Yoksa Melik benim başımı mı istemiş?” dedi. Kâid cevap vermeye güç bulamadı. Hemen mektubu uzattı. Yusuf nâmeyi değiştirmeden baştan aşağı okuduktan sonra tebessüm ederek, “Hele gel şu oyunu bitirelim. Galiba ben mağlup olacağım” deyip pervasızca tekrar oyuna başladı. Hatta kâid büyük bir telaşla şaşkınlığından ne oynadığını bilemedi. Karmakarışık sürmekte olduğu taşları Yusuf düzeltti. Bu hal ile oyun son bulur bulmaz Gırnata tarafından keskin üzengili iki süvari zuhur etti. Gözlerinin önünde kaleye gelerek Melik Muhammed’in vefatını ve halkın saltanat tahtına çıkarmak için kendisini beklediğini Yusuf’a müjdelediler.</p>
			<p class="mg067"><em>Tanrı eğer bir kimseyi yükselmek için yaratmışsa</em></p>
			<p class="mg066"><em>yer altına soksan dahi başı göğe erer</em></p>
			<p class="mg067"><em>eğer birini torpiline bakarak yükseltirsen</em></p>
			<p class="mg066"><em>yüksekte kalması mümkün değil</em></p>
			<p class="mg067"><em>alevi her ne kadar kıssan dahi</em></p>
			<p class="mg066"><em>gene de yukarıya doğru süzülür</em></p>
			<p class="mg067"><em>suyu her ne kadar yukarı götürürsen götür</em></p>
			<p class="mg065"><em>nihayet aşağıya dökülmesi kaçınılmazdır</em></p>
			<p class="mg026">* * *</p>
		</div>
</body>
</html>