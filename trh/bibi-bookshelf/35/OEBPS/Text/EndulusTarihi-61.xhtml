<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-61</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-57">Kral Ferdinando’nun Yaptığı Kötülükler</h1>
			<p class="mg052">Kaştale Kralı Ferdinando hicri 633 senesi Şevval ayının yirmi üçüncü ve miladî 1236 Haziranı’nın yirmi dokuzuncu günü ele geçirdiği Kurtuba şehrine alay tertip ederek gövde gösterisiyle girdi. Askerine yağma ve tahrip yapması konusunda izin verdi. Bu şekilde her yer yağma ve talan edildi. Mektepler ve mescitler viraneye çevrildi. İlk ciltte vasıfları bir nebze anlatılan Medinet’üz Zehra ile meşhur Mervan sarayı ve içleri had ve hesaba gelmez mükemmel kitaplarla ve nadir nüshalarla dolu olan birçok kütüphaneler esaslarından bir iz kalmayacak surette tahrip edildi. Fakat taassup eseri olarak yalnız emevi meliklerinden I. Abdurrahman’ın yaptığı meşhur büyük cami kiliseye dönüştürüldü. Ve bu halde şehir boş kalınca, Tuleytula şehrinde sonradan yerleştirilen Hıristiyanlara verilen imtiyazlar gibi bazı müsadeler verilerek etraftan biraz halk toplanarak ikame edildi.</p>
			<p class="mg025">Tarık bin Ziyad ile hicri 92 senesinde İspanya’ya geçen mücahitler Muiz’ül Rumi’nin Kurtuba’yı fethettiği tarihten bu zamana kadar, 541 ay yılı ve 524 güneş yılı geçmişti. Bu müddette Kurtuba Ehl-i İslamın elindeydi. Özellikle dört yüz seneden fazla İslam yönetiminin başkenti olmak şerefine nail olmuştu. İçinden eserleri yayınlanan pek çok ulema ve fazilet erbabı ortaya çıkmıştı. Bunca ilim ve fen ortaya çıkarıp Avrupa’nın sonradan kazandığı medeniyete birinci okul olmuşken ne yazık ki taassubun kötülüğü ile bu musibete düçar olmuştur.</p>
			<p class="mg025">Daha önce de zikredildiği üzere, Kurtuba’nın ele geçirilmesi üzerine yakınlarında bulunan köy ve kasabalar ve hatta Almedur ile İşbiliyye’ye üç konak mesafede bulunan Esice memleketleri de doğal olrak istilacıların eline geçmişti. Bundan sonra Hıristiyan askerleri yecüc ve mecüc misali verimlilikte muadili olmayan Vadi-i Kebir topraklarına girerek halkını helak edip mallarına ve sahip oldukları her şeye hasar vermişlerdi. Bu cennet topraklar nice yıllar çıplak kaldı. Sonradan gelip vatan edinen Hıristiyanlar Kaştale’den Kurtuba’ya kadar zahire getirtmeye muhtaç oldular.</p>
			<p class="mg026">* * *</p>
		</div>
</body>
</html>