<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-68</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-64">Kral Ferdinando’nun Vefatı</h1>
			<p class="mg052">İşbiliye’nin kuşatıldığı esnada Portekiz kralı da Endülüs-ül Garb’a girerek birkaç kaleyi almış olduğundan, Ferdinando, Portekiz kralına genişleme fırsatı vermemek için Şirîş sahibi İbni Ubeyd ile Leble’nin sahibi Muhammed gibi ayrılıkçı ve düşman bazı kâidlere güzellikle eğer kendisinin himayesine girerek bir miktar vergi de verirlerse her birinin hükmettiği yerlerde bekasına ve bağımsızlığına kefil olacağını vaad ederek ittifak anlaşması yaptı. Böylece Portekizlilerin tecavüzlerine mâni oldu. </p>
			<p class="mg025">Bu şekilde Kral Ferdinando yirmi dört sene zarfında dört İslam hükümetini kendine tâbi etti. Gırnata hükümetinden ayrı olan emirleri de bu defa himayesine almıştı. Ehl-i İslam’ın karadan ve denizdeki kuvvetini düşürmüş ve İspanya kıtasında bulunan Müslüman halkın çoğunu himayesi altına almıştı. Bu kere Afrikiye’nin fethedilmesi sevdasına düştü. Bunun için Beskay limanlarında gerekli olan gemileri inşa ettirip mühimmat ve diğer levazımatı hazırlattı. Lakin hicri 650 senesi Mayısının yirmisi perşembe günü kendisi yokluk diyarına yürüdü. Böylelikle bahsedilen atılımları gerçekleşemedi.</p>
			<p class="mg025">Merhum kralın yerine oğlu Alfons, Kaştale kralı oldu. Bu isimdeki onuncu kral olduğundan Alfons-u aşer [X. Alfons] olarak adlandırıldı. Mursiye valiliği zamanında İslam ahalisinin kalplerinin meyline vesile olacak bazı itidalli hareketler göstermesi nedeniyle nasılsa halka kendini sevdirdi. Onlardan tahsil ettiği yıldız ve matematik ilimlerinde maharet kazandı. Özellikle yıldız ilminde ziyadesiyle şöhret elde ettiğinden Es-Sabyo ünvanıyla lakaplandırıldı.</p>
			<p class="mg026">* * *</p>
		</div>
</body>
</html>