<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-24</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-20">Mütegallib Muhammed Bin Abdülcabbar Zamanı </h1>
			<p class="mg052">Bu keyfiyet, öldürülen hâcib Abdurrahman’ın idamından kırk gün sonra Cemaziyel-ahirin yirmi beşinci günü meydana gelmişti. Bahsedilen günde Muhammed bin Abdulcabbar saltanat tahtı payesine zorbalıkla oturmuştu. Ve kendi adına sikke bastırıp camilerde hutbe okutarak Mehdi Billah ünvanıyla anılmıştı.</p>
			<p class="mg025">Ancak ihanet ve vefasızlık yoluyla ele geçirilen devletin lezzet-i saadeti ve rahatı olmayıp bu makule nimetin aynı mücazat gibi olması tabii kaidelerdendir. Bahsedilen Muhammed de yönetim mevkiine gelir gelmez birtakım müşkilât ve keşmekeşe düçar olmuştu. Ömrü bela ve eziyet içinde geçmişti. Çünkü kendisi bizzat yönetimde şiddet göstererek halkı korkutmak yolunu seçmişti. Bu görüşünden dolayı Afrikiyye ve Zenata askerinden oluşan asâkir-i hassa’yı fesh etmişti. Bu hareketi rüesa-yı askerî tarafından hoş karşılanmamıştı. Bunlar muhalefete kalkışarak zabitan-ı askerî’den Reşid bin Süleyman’ı kendilerine başbuğ tayin edip taht hırsızı ve Hişam’ın katili addettikleri Muhammed’in sarayına hücuma kalkıştılar. Muhammed de Endülüs askeri ve Kurtuba ahalisiyle savunma yaparak Afrikiyelileri şehirden kovdular. Muharebe esnasında ele geçmiş olan İbni Süleyman’ın kesik başını surların en tepesinden muhalif topluluğunun üzerine bıraktı. </p>
			<p class="mg025">Muhalifler küçük bir topluluk olarak Mütegallib İbni Abdülcabbar’a mukavemet edemeyeceklerini anlayınca Tuleytula’ya doğru geri çekilip maktul Reşid’in kardeşinin oğlu Süleyman bin Hakem’i kendilerine reis seçtiler. Süleyman da Kaştale Kontu olan Sanşo’dan yardım isteme küçüklüğünü göstermesi üzerine gönderilen seçkin süvarileri kendi askerine katarak güç kazanmıştı. Kantiş adlı yerde Muhammed’in askeriyle görüşerek bir savaş sözleşmesi akdetmişlerdi. Meydana gelen şiddetli muharebede Berberîlerle lanetli kâfir ordusu, Mütegallib Muhammed’e galib gelmiş ve rivayete göre savaş meydanında yirmi bin kadar askeri telef olmuştu. Bu nedenle Muhammed geri kalan kılıç ve bir miktar askeriyle dağların arasından geçerek oğlu Abdurrahman’ın valisi olduğu Tuleytula şehrine firar etti. Süleyman da Berberîler ve mel’un Kaştale askeriyle zahmetsizce Kurtuba’ya ulaştı. Zorbalık yoluyla 400 tarihinde yönetim makamına yükseldi.</p>
			<p class="mg026">* * *</p>
		</div>
</body>
</html>