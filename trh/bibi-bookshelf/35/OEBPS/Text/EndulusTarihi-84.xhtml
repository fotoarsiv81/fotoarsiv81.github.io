<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>EndulusTarihi-84</title>
		<link href="../Styles/stylemag.css" rel="stylesheet" type="text/css"/>

	</head>
	<body id="EndulusTarihi" xml:lang="tr-TR">
		<div class="Basic-Text-Frame">
			<h1 id="toc_marker-80">Kaştale Kralı Ferdinando’nun Ölümü</h1>
			<p class="mg052">Kaştale kralı IV. Ferdinando yirmi altı yaşlarına geldiğinde vesayet altında olmaktan yakasını kurtarıp idarenin dizginlerini kendi eline almıştı. Tampleye meselesi hallolmuş, amca oğulları gailesi de bertaraf edilmişti. Ferdinando, Aragon hükümetiyle dostluk anlaşması yaptığından, harekete geçmek için yüzünü Gırnata’ya çevirdi. Bunun için lüzumlu hazırlıkların yapılmasını gereken kişilere tenbih etti. Fakat dünyadaki olayların kadere yazılması bu yönetimin bir müddet daha huzuru ve devamı içindi. </p>
			<p class="mg067"><em>Zaman her an bize</em></p>
			<p class="mg066"><em>binlerce resim gösterir</em></p>
			<p class="mg067"><em>fakat hiçbiri</em></p>
			<p class="mg066"><em>düşünce aynamızda</em></p>
			<p class="mg065"><em>olduğu gibi değildir</em></p>
			<p class="mg025">Bu esnada insan aklının idrakte aciz kaldığı gelecekteki olaylarla Kaştale hükümeti henüz eteğini kurtardığı karmaşa ve ihtilale yeniden düçar oldu. Bu da Gırnata’nın devam ve istikrar nedeni oldu. Şöyle ki; asilzadelerden Kar ve Çal adında iki kardeş bu sırada Martus şehrine çekilip yalnızlığı tercih etmişlerdi. Ancak bundan önce devlet erkânından Elunezu adlı bir zat, geceleyin evine giderken öldürülmüştü. Cinayet her ne kadar araştırılsa da çözülememişti. </p>
			<p class="mg025">O aralık bahsedilen kardeşlerin bu şehre inzivaya çekilmeleri bazı kişilerin sui zannını davet etmişti. İşte bu cinayetin onlar tarafından işlendiğine dair havadis halk arasında yayıldı. Kral bu esnada Elkude şehrini kuşatmakta olan ordusuna gitmek üzere Martunus’tan geçerken bu kardeşleri huzuruna çağırdı. Bahsi geçen havadisin yayılmasıyla yapıldığının kanıtlandığını düşünerek surların tepesinden ibret olsun diye atılmalarını buyurdu. Zavallılar her ne kadar suçlu olmadıklarını beyan edip mahkeme ve araştırma yapılması için feryad-u figan ettilerse de dinlenmediler. Zorla ceza meydanına götürülürken ikisi de Hıristiyanlardan ızdırap duyarak beddua ettiler. O günün üzerinden otuz gün geçtikten sonra, kralla beraber büyük mahkeme divanında hesaplaşacaklarını alenen haykırdılar. </p>
			<p class="mg025">Bu haber yayılarak halkı şaşkınlığa uğratmaktayken, hicri 712 eylülünün ondördü olan pazar günü, Cehn şehrinde kral yemekten sonra yatağına yatıp uyumuştu. Ancak sekiz on saat geçmesine rağmen kalkmaması, emrindekileri şüphelendirmişti. Odasının kapısını açarak girdiklerinde onu ölü buldular. Hesap edildiğine göre, o gün, iki gencin cezalandırıldıkları günün otuzuncu günüydü. Bu durum herkese ibret ve hayret verdi. Ölen krala “mühlet verilen” mânâsına gelen Fernando Ajurne lakabı verildi. Kralın Alfons adında iki yaşındaki oğlu, yönetime vâris olarak kaldı. Çocuğa bir vâsi tayin etmek lazım geliyordu. Bunun için Kaştale hükümetinin hanedanı arasında ihtilaflar ve memleket içinde her gün ihtilaller meydana geldi. Gırnata hükümeti bu müddette dış darbelerden emin kaldı.</p>
			<p class="mg026">* * *</p>
		</div>
</body>
</html>