<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>KAYNAKLAR VE ARAŞTIRMALAR</title>
</head>

<body>
  <h1><a id="a69"></a><a id="a70"></a>KAYNAKLAR VE ARAŞTIRMALAR</h1>

  <p class="p13"><span class="t11">I) Kaynaklar</span></p>

  <p class="p8"><span class="t16">A) Yaz</span><span class="t16">ı</span><span class="t16">l</span><span class="t16">ı</span> <span class="t16">Kaynaklar</span></p>

  <p>Bilindiği üzere, en açık ifadesiyle tarihî bilgi veren her malzemeye kaynak denilmektedir. Malzemeler arasındaki farklılıkların da bir sonucu olarak belli bir olay hakkında her kaynağın verdiği bilgi gerek içerik ve gerekse güvenilirlik açısından aynı değerde değildir. Bu sebeple kaynakların ya da başka bir ifadeyle tarihî malzemenin, tarihçinin sistemleşmiş ve incelmiş tahlil ve tenkit süzgecinden geçirilmesi keyfiyeti, müstakbel çalışmanın sağlığı bakımından zaruret derecesinde önem kazanmıştır. Çalışmamıza konu olan "İskitler" söz konusu olduğunda, kaynakları yazılı ve arkeolojik kaynaklar olmak üzere iki başlık altında toplamak mümkündür. İskitler hakkında bilgi veren kaynaklar oldukça çeşitlidir. Bunun başlıca sebebi, İskitlerin, Doğu Türkistan'ın doğusundan Avrupa içlerine kadar, uçsuz bucaksız bir coğrafyada doğudan batıya doğru çok geniş bir sahaya yayılmaları ve bunun doğal bir netice ve uzantısı olarak çok sayıda kavimle doğrudan ya da dolaylı bir şekilde münasebette bulunmaları, bu kavimlerin kaynaklarına değişik vesile ve sebeplerle geçmiş olmaları olsagerektir. Bu ifadelerin ışığında, İskitler hakkında bilgi veren kaynaklar kronolojik olarak, Asur, Pers, Grek ve Çin kaynakları olarak sıralanabilir.<span class="t4">[11]</span></p>

  <p class="p8"><span class="t15">Asur Kaynaklar</span><span class="t15">ı</span></p>

  <p>Asur kaynaklarında İskitlerin adı ilk kez Asur imparatorlarından Asarhaddon (MÖ 680-668) devrine ait vesikalardan Prizma (B)'de geçmektedir. Bu vesikada Gimirrailer'den ve Aşguzailer'den bahsedilmektedir. Adı geçen kavimlerden Gimirrailerin Kimmerler, Aşguzailerin ise İskitler olduğu kabul edilmektedir. Bu vesikaya göre, Asur İmparatoru Asarhaddon, imparatorluğun kuzey ve kuzeydoğu sınırlarını tehdit eden Kimmer ve Mannaların saldırılarını etkisiz hale getirebilmek amacıyla İskit Hükümdarı Bartatua ile anlaşma yolunu seçmiş ve ona kızını vererek İskitlerin, adı geçen kavimlere karşı savaşmasını sağlamıştır. İmparator Asarhaddon'a ait bu vesika, Danial David Luckenbill tarafından (<span class="t15">Ancient Records of Assyria and Babylonia,</span> New York, 1968, c.II) İngilizceye çevrilerek yayımlanmıştır. İskitler hakkında bilgi veren Asur kaynaklan Maximilian Streck tarafından <span class="t15">Assurbanipal und die letzten Assyrischen Könige bis zum Untergange Ninivehs</span> (Leipzig, [1916], 1975) adlı eserde ele alınarak değerlendirilmeye çalışılmıştır.</p>

  <p>İskitlerden bahseden Asur kaynakları, İskitlerin tarihinin bütünüyle aydınlatılmasını sağlayacak kadar yeterli değildir. Bilgiler oldukça sığ ve üstünkörü olup, esaslı bir değerlendirme için gerekli olan içerikten yoksundur. Buna rağmen, bu kaynaklardan İskitlerin MÖ 7. yüzyılın başlarında Asur'un kuzey sınırına geldiklerini ve burada bir süre kaldıklarını öğrenebilmekteyiz.</p>

  <p class="p8"><span class="t15">Pers Kaynaklar</span><span class="t15">ı</span></p>

  <p>İskitlerden büyük ölçüde Pers kaynaklarında bahsedilmektedir. Bu kaynaklarda <span class="t15">Saka tigrakhauda, Saka haumavarga</span> ve <span class="t15">Saka tiay para daray</span> olmak üzere üç Saka kolunun adı geçmektedir. Sakalardan bahseden yegâne kaynak Pers Kralı Darius'a ait olan Behistun kitabesidir. Bu kitabenin 21. paragrafında bazı Satraplıkların Pers kralına isyan ettiğinden ve bunların arasında Sakaların da olduğundan bahsedilmektedir.<span class="t4">[12]</span></p>

  <p>Darius'un Rusya içlerine yaptığı büyük İskit seferinden bahsedilen 71 ve 73. paragrafların çok bozuk olması yüzünden, söz konusu seferin, hangi tarihte yapıldığını ve ne şekilde sonuçlarıdığını tespit etmek oldukça zordur.</p>

  <p>Behistun Kitabesi, ilk olarak H.C. Rawlinson tarafından, "The Persian Cuneiform Inscription at Behistun" adı altında <span class="t15">JRAS,</span> cilt X (1847)'de, daha sonra R.W. Rogers tarafından, <span class="t15">History of Babylonia and Assyria</span> (1905, c.1, s.21 vd.)'da yayımlanmıştır. Tamamı L.W. King ve R.C. Thompson tarafından, <span class="t15">The Sculptures and Inscription of Darius the Great on the Rock of Behistun in Persia</span> (1907)'de yayımlanmıştır. A.T. Olmstead ise, "Darius and his Behistun Inscription", <span class="t15">The American Journal of Semitic Languages and Literatures'te</span> (Chicago, 1938, c.LV, sayı 4, s.392-416) adı geçen kitabenin İngilizce tercümesini ve yorumunu yapmıştır. W. Hinz de, "Zur İranischen Altertumskunde", <span class="t15">Zeitschrift der Deutschen Morgenlaendischen Gesellschaft'ta</span> (1939, c.93, s.360-380) kitabenin Almanca tercümesini ve yorumunu yapmıştır.</p>

  <p>İskitler hakkında bilgi veren bu Pers kaynaklan İskit tarihini bütünüyle aydınlatacak derecede yeterli değildir. Ancak bazı siyasal olayların değerlendirilmesine yardımcı olacak niteliktedir. Başka bir deyişle, söz konusu kaynaklardaki bilgiler başka kaynaklardaki bilgilerle karşılaştırıldığında bir anlam kazanmaktadır.</p>

  <p>Perslerin hâkimiyet sahası içerisinde yer alan Sus ve çevresinde bulunan tuğlalar üzerine yazılmış çiviyazılı metinler hu hususta oldukça büyük önem taşımaktadır. Bu metinler ilk olarak meşhur çiviyazısı uzmanlarından Andreas David Mordtmann tarafından, "Über die Keilinschriften zweiter Gattung", <span class="t15">Zeitschrift der Deutschen Morgenlaen-dischen Gesellschaft'ta</span> (1870, c.24, s.1-85) yayımlanmıştır. Mordtmann bu metinleri yayımlarken, ayrıca bir de sözlük hazırlamıştır. O, bu çalışmasında kelimelerin büyük çoğunluğunu Türkçeyle ilişkilendirmektedir. Susca olarak adlandırdığı dilin Sakalara ait olduğunu sağlam delillere dayanarak izah ettikten sonra,<span class="t4">[13]</span> adı geçen dilin Türkçe olduğunu da yine bilimsel delillerin ışığında ispat etmektedir. Bununla beraber, bu derecede iddialı ve ciddi bir çalışma yapmış olan Mordtmann adı geçen dilin İskitçe olabileceğini hiç hesaba katmamaktadır. Oysa, ilgili bölümde de bahsedileceği üzere, Pers kaynaklarında <span class="t15">"Saka tiay para dar ay"</span> olarak geçen grubun, Grek kaynaklarında bahsedilen İskitler olduğu artık bilim dünyasında kabul edilmektedir. Pers kaynaklarında <span class="t15">"Saka tiay para daray"</span> olarak geçen, denizin ötesindeki Sakaları, yani Grek kaynaklarındaki İskitleri Persler yakından tanıyorlardı. Bundan dolayı onlar İskitleri üç Saka grubundan biri olarak zikretmişlerdir. Sus ve çevresinden bulunan çiviyazılı metinlerin Saka diline ait olması, bunların aynı zamanda İskit diline ait olduğunu da gösterir. Mordtmann'ın çalışmasında Saka ve İskit dilini ayrı diller gibi göstermesi hiçbir bilimsel temele dayanmamaktadır. Yukarıda da belirtildiği üzere, Pers kaynaklan incelendiğinde, Grek kaynaklarında adı geçen İskitlerin, Pers kaynaklarındaki <span class="t15">"Saka tiay para daray",</span> yani <span class="t15">"qui trans mare habitant"</span> Sakalarla aynı olduğu bariz bir şekilde anlaşılmaktadır. Sus ve çevresinde dağınık olarak toplanan tuğlalar üzerine yazılmış çiviyazılı metinlerin Türkçe ile olan ilişkilerinin ve Sakaların dilinin Türkçe olduğunun ortaya konulması, konumuzu oluşturan kavmin kökeninin tesbiti bakımından büyük bir önem taşımaktadır. Şüphesiz bu bölgede yapılacak yeni kazı ve yüzey araştırmalarının ve bu esnada bulunması ihtimal dahilinde olan yeni çiviyazılı metinlerin bu görüşü daha da pekiştireceği kuvvetle muhtemel görünmektedir.</p>

  <p>Öte taraftan, Turan-İran mücadelelerini ele alan Şehname de bu hususta önemli bir kaynaktır. Adı geçen kaynakta Turanlıların başbuğu olarak Afrasyap geçmektedir. Söz konusu Afrasyap'ın meşhur Alp Er Tonga olduğu, ilgili sahanın uzmanlarınca kabul edilmektedir. Bu kaynaktaki bilgilerden İranlılar'la oldukça uzun süreli bir mücadeleye giren kavmin Turanlılar ve söz konusu kavmin başbuğu olarak kabul edilen Afrasyap'ın da, biraz önce ifade edildiği üzere,<span class="t4">[14]</span> malum Alp Er Tonga olduğu rahatlıkla anlaşılmaktadır. Destansal bilgiler şeklinde günümüze ulaşan bu kaynağın çeşitli dillere tercümesi yapılmıştır. Türkçeye ise Necati Lugal tarafından çevrilmiştir.</p>

  <p class="p8"><span class="t15">Grek Kaynaklar</span><span class="t15">ı</span></p>

  <p>İskitler hakkında en fazla bilgi veren kaynaklar Greklere aittir. Bu kaynaklar arasında, seyahatten hoşlanan, dolayısıyla seyyah, aynı zamanda şiire meraklı şair ve rahip olan Aristeas adlı yazarın <span class="t15">Arimaspen</span> adındaki eserinin vazgeçilmez bir yeri vardır. Aristeas bu eserinde kuzeydoğu ülkelerinden çok ilgi çekici şeyler anlatmaktadır. Öte yandan, Grek kaynakları arasında önemli bir yerinin olduğuna şüphe bulunmayan, Miletos'lu Hekataios tarafından MÖ 520-510 yılları arasında kaleme alınan ve coğrafî bilgiler içeren kitaptan maalesef ancak bazı parçalar günümüze kadar gelebilmiştir.</p>

  <p>İskitler hakkında bilgi edindiğimiz en önemli kaynak Herodotos'un <span class="t15">Historia</span>'sidir. MÖ 485-424 yıllan arasında yaşayan ve "Tarihin Babası" olarak kabul edilen Herodotos, Batı Anadolu'da antik adıyla Halikarnassos, bugünkü adıyla Bodrum'da doğmuştur. Anadolu, Güney Rusya, Suriye, Mısır, Kuzey Afrika ve Yunanistan'ı dolaşmış ve bir süre Atina'ya yerleşmiştir. Herodotos'un <span class="t15">Historia</span> adını taşıyan ve dokuz kitaptan meydana gelen tarihinde, konunun çoğunluğunu MÖ 490-479 yılları arasında gerçekleşen Pers-Grek savaşları oluşturmakla beraber, söz konusu eserde yazar gezip gördüğü her ülkedeki milletler, bunların gelenek ve görenekleri, idare şekilleri ve dinî inançları hakkında da bilgi vermiştir. Herodotos, yaklaşık MÖ 450 yılında Güney Rusya'nın bazı bölgelerine yaptığı seyahati ve orada gördüklerini dokuz kitaptan meydana gelen eserinin dördüncü kitabında yazmıştır. Herodotos burada İskitlerin yerleşmiş oldukları coğrafya, İskitya'da yaşayan topluluklar, İskitlerin gelenek ve görenekleri, İskit hükümdar mezarları, Darius'un İskitya'ya seferi ve İskitlerin savaş taktiklerinden bahsetmektedir.<span class="t4">[15]</span> Herodotos'un İskitler hakkında verdiği bilgiler, İskitlerden bahseden diğer kaynaklardaki bilgilerle çok benzerlik göstermektedir. Yazarın vermiş olduğu bilgilerin doğruluğunu, yapılan arkeolojik kazılar sonucunda bulunan arkeolojik malzemeler de desteklemektedir. Herodotos'un MÖ 5. yüzyılın ortalarına doğru Güney Rusya'ya yaptığı seyahat hakkında vermiş olduğu bilgiler, diğer Grek kaynaklarındaki bilgilere göre daha eski tarihlidir. Bu sebeple oldukça büyük önem taşımaktadır. Şüphesiz ki, Herodotos gördükleriyle beraber duyduklarını da yazmıştır. Bu sebeple verdiği bilgilerin bazılarının yanlış olabileceği ihtimalini de göz ardı etmemek gerekir. İskitler hakkında bilgi verilen söz konusu bölüm çerçeve ve içeriği açısından düşünüldüğünde, adı geçen eserin eşi bulunmaz bir başvuru kaynağı olduğu kolaylıkla anlaşılabilir. Açıkçası biraz önce de ifade edildiği gibi, diğer Grek kaynaklarına öncülük etmesi bakımından Herodotos'un eserinin tarihî değeri her türlü tartışmadan uzaktır.</p>

  <p>Konumuzun temel dayanağını oluşturan IV. kitaptan başka, aynı eserde I. kitap, 1, 15, 16, 103-106, 201-216; II. kitap, 103; III. kitap, 93, 116; VI. kitap, 40 ve VII. kitap, 64'te de İskitler ve kuzeyli göçebe topluluklar hakkında bilgi verilmektedir. Herodotos'un Almanca, İngilizce ve Fransızcaya tercüme edilen ve bu nedenle çok sayıda araştırmada temel kaynak olarak kullanılan eserinin İskitlerle ilgili bölümü ilk olarak Necib Asım tarafından "Sitler" (İskitler) adıyla çevrilmiş ve İstanbul'da 1894 (1310) yılında Matbaa-i Ebüzziya'da basılmıştır. Daha sonra, Müntekim Ökmen tarafından <span class="t15">Herodot Tarihi</span> adıyla Türkçeye çevrilen eser (İstanbul, 1973) Remzi Kitabevi tarafından basılmıştır. Türkçeye başka tercümeleri de yapılan eserin en iyi tercümesi yukarıda adı geçen eserdir.</p>

  <p>İskitler hakkında bilgi veren önemli kaynaklardan biri de, Hippokrates'in eseridir. MÖ 460-377 tarihleri arasında yaşayan Hippokrates, antik adıyla Kos, günümüzdeki adıyla İstanköy'lüdür.<span class="t4">[16]</span> Kendisine tıptaki başarılarından dolayı "Tıbbın Babası" unvanı verilmiştir. Kendisinin tıp alanında derlemiş olduğu <span class="t15">Corpus Hippocraticum</span> adlı büyük eseri, günümüze kadar ulaşmıştır.</p>

  <p>Hippokrates'in yukarıda adı geçen eserinden başka kitaplan da bulunmaktadır. Bunlardan biri de <span class="t15">Havalar, Sular ve Mevkiiler</span> adlı eseridir. Bu eserin Grekçe aslıyla birlikte Fransızca tercümesi (Hippokratous, <span class="t15">Hippokratous to peri aeron, hydaton, topon...,</span> Parisioi) 1816'da yayımlanmıştır. Ayrıca, "The Loeb Classical Library" serisi içerisinde, Grekçe aslıyla birlikte İngilizcesi verilmiştir. Bu çalışma W.H.S. Jones tarafından yapılmıştır. Türkçeye henüz tercümesi yapılmamış olan bu eserin, bazı bölümleri Galip Ataç'ın "İskitlerde Hekimlik" adı altında yapmış olduğu bir çalışmasında verilmiştir.</p>

  <p>Hippokrates, <span class="t15">Havalar, Sular ve Mevkiiler</span> adını taşıyan eserinde İskitlerin yaşadıkları coğrafya, hayat tarzları, coğrafya ve iklimin onlara tesiri ve fiziki görünümleri hakkında bilgiler vermektedir Bizzat İskit çölü denen yerin otlaklarla kaplı ve sulak olduğunu, arabalarda yaşadıklarını, bu arabaların üstünün keçeyle kaplı olduğunu, arabaların bazılarının iki bazılarının da üç odasının bulunduğunu, bunların yağmura, kara ve yele karşı korunaklı olduklarını bildirmektedir. Kadın ve çocukların arabalarda ve erkeklerin ise, at üstünde onların yanında gittiklerini belirtmektedir. Hippokrates'in verdiği bilgiler Hun, Göktürk ve diğer Türk devletlerini kuran Türk topluluklarının gelenek ve göreneklerine uyması bakımından büyük önem taşımakta ve mukayese imkânı vermektedir. Hippokrates'in, İskitlerin hayat tarzı, gelenek ve görenekleri hakkında bilgi vermesi ve bizzat görmüş olduklarını kaleme almış olması, onun eserinin kaynak değerini daha da artırmaktadır.</p>

  <p>İskitler hakkında bilgi veren antik Grek yazarlarından birisi de Thukydides'tir. Yazar Atina'da doğmuş olup, MÖ 460-400 yılları arasında yaşamıştır. <span class="t15">Peloponnessoslularla Atinal</span><span class="t15">ı</span><span class="t15">lar</span><span class="t15">ı</span><span class="t15">n Sava</span><span class="t15">ş</span><span class="t15">ı</span> adlı üç kitaptan oluşan eserinin II. kitabı 96'da şu bilgiyi vermektedir: "Sitalkes, Ordys'ler memleketinden kalkarak, ilkönce Haimos (Balkan)<span class="t4">[17]</span> dağları ile Rhodope'ler (Rodop dağları) arasında ta denize, yani Karadeniz (Pontos Eukseinos) ve Çanakkale Boğazı'na (Hellaspontos) kadar olan yerlerde hâkimiyeti altındaki Traklar'dan, sonra da Haimos dağlarının öte tarafındaki Getler'den ve İstros (Tuna) nehrinin beri tarafında daha ziyade Karadeniz'e doğru olan yerlerde oturan daha başka kavimlerden asker topladı. Getler ve o çevrede oturanlar Skithlerin sınır komşuları olup, onlarla aynı silahlara sahiptirler ve hepsi süvari (atlı) yayadırlar."</p>

  <p>Buradan İskitlerin at üzerinde savaştıklarını ve silah olarak da ok ve yay kullandıklarını anlamaktayız. Thukydides'in bu ifadeleri Herodotos ve Hippokrates'in verdiği bilgilerle çok büyük benzerlik göstermektedir. Thukydides II. kitap 97'de ise şu bilgileri vermektedir: "Ordysler, Pers devletinin tam aksine olarak, esasen öteki Traklar'da da uygulanan bir âdeti, yani vermekten çok almak âdetini kabul etmişlerdi. Gerçekten bunlarda, rica edip bir şey elde edememekten çok, rica edilince bir şey vermemek daha ayıptı. Evet bu âdet Traklar'da esasen mevcuttu. Fakat onlar bunu ülkelerinde daha fazla uyguladılar. Çünkü, İon Körfezi ile Karadeniz arasındaki bu devlet, bütün Avrupa devletlerinden para geliri, diğer servet ve refah durumu bakımından epey ilerideydi. Bununla beraber savaş kabiliyeti ve ordu kuvveti bakımından Skithlerinkine göre çok geride, ikinci derecede kalıyordu. Gerçekten, Skithler'le Avrupa devletleri karşılaştırılmaktan başka, teker teker alındığı takdirde, Asya'da dahi hepsi birleşmiş bir halde hareket edecek Skithler'e karşı durabilecek bir kavim yoktur."</p>

  <p>Bu ifadelerden İskitlerin askerî yönden büyük bir güce sahip oldukları anlaşılmaktadır. İskitlerin askerî yönden güçlerini yalnız Thukydides'ten öğrenmiyoruz, diğer kaynaklarda da onların gücünden bahsedilmektedir. İskitler askerî yönden güçlü olmasalardı, birçok kavmin yerinden oynamasına ve bir kısmının ortadan kalkmasına sebep olamazlardı.<span class="t4">[18]</span></p>

  <p>Thukydides'in İskitler hakkında az da olsa bilgi veren eseri, Halil Demircioğlu tarafından tercüme edilerek, Ankara Üniversitesi, Dil ve Tarih-Coğrafya Fakültesi yayınlan arasında çıkmıştır.</p>

  <p>İskitler hakkında bilgi veren yazarlardan birisi de Ksenophon'dur. Atina'da MÖ 430 yılında doğmuş olan Ksenophon, MÖ 357 yılında Korinthos'ta ölmüştür. Çeşitli konularda 14 kadar eser yazmış olan Ksenophon'un <span class="t15">Hellenika</span> ve <span class="t15">Kyros'un Anabasisi</span> adlı eserleri tarih açısından büyük önem taşımaktadır. Yazarın <span class="t15">Kyros'un Anabasisi</span> adlı eserinin konusunu, Pers İmparatorluğu'nun Batı Anadolu valisi olan Genç Kyros'un, tahtı ele geçirmek maksadıyla Pers büyük kralı olan ağabeyi II. Artakserkes'e karşı ayaklanması, 10 bin paralı Grek askerinin de katıldığı bir ordu ile Batı Anadolu'da Sardes (Salihli) kentinden hareket ederek Mezopotamya'ya gidişi, orada MÖ 401 yılında Kunaksa mevkiinde Pers kralı ile yapılan savaşın ve bu savaşta genç prens Kyros'un öldürülmesi ve sonra Ksenophon yönetiminde paralı askerlerin Fırat'ı izleyerek Doğu Anadolu üzerinden kuzeyde Trabzon'a ve oradan yurtlarına ulaşmaları oluşturmaktadır.</p>

  <p>Ksenophon'un <span class="t15">Kyros'un Anabasisi</span> adını taşıyan bu eserinde İskitlerden de bahsedilmektedir. Bu eserde IV. kitap, 7. bölüm, 18. paragrafta, "Bundan sonra dört plethron (1 plethron: 100 ayak: 29,6 metre) genişliğinde Harpasos (Çoruh) nehrine kadar ilerlediler. Buradan da Skythenlerin memleketine girerek, bir ovada dört günde 20 parasang (1 fersah: 5,5 kilometre) gittiler ve köylere vardılar. Burada üç gün kalarak erzak tedarik ettiler" denilmektedir. Buradan, MÖ 4. yüzyılın başlarında Doğu Anadolu'da İskit hâkimiyetinin devam ettiği anlaşılmaktadır.</p>

  <p>İskitler hakkında bilgilere MÖ 63-MS 24 yılları arasında yaşamış olan Strabon'un 17 kitaptan oluşan <span class="t15">Geographika'</span>sında da rastlamaktayız. İskitlerden I, III, IV, XI. kitaptaki bazı bölümlerde bahseden Strabon, onlara en çok VII. kitaptaki bölümlerde yer vermiştir. İskitlerle ilgili bölümlerde İskit coğrafyası, İskitlerin gelenek ve<span class="t4">[19]</span> göreneklerine ait bilgiler verilmektedir. Şüphesiz İskitlere dair önemli bilgiler olmakla beraber, bu konuda Herodotos'un vermiş olduğu bilgiler daha büyük önem taşımaktadır. Strabon'un eserindeki konumuzla ilgili bilgiler genelde, Herodotos'un kendisinden yaklaşık dört asır önce verdiği bilgilerin bir tekrarı gibidir. Herodotos'un verdiği bilgiden fazla bir farkı olmasa da ana kaynak olma özelliğini taşımaktadır.</p>

  <p>İskitler hakkında bilgi veren Grek kaynaklarının tamamı dikkate alındığında şüphesiz Herodotos'un <span class="t15">Tarih'i</span> ve Hippokrates'in <span class="t15">Havalar, Sular ve Mevkiiler</span> adlı eserinin önemi ortaya çıkar. Günümüze kadar tam olarak ulaşan, en eski tarihli iki kaynak olmaları ve İskitler hakkında ayrıntılı bilgiler içermeleri açısından, diğer Grek kaynaklarına göre daha önemlidirler.</p>

  <p class="p8"><span class="t15">Çin Kaynaklar</span><span class="t15">ı</span></p>

  <p>Çin kaynaklan yakın çevresinde bulunan topluluklar hakkında önemli bilgiler vermektedir. Bu kaynaklardan birisi <span class="t15">Shih-chi'd</span><span class="t15">ı</span><span class="t15">r.</span> Bunda en eski devirlerden MÖ 120 yılına kadar cereyan eden olaylara ve komşu kavimlere yer verilmiştir. Diğer bir kaynak ise, <span class="t15">Han-shu'dar.</span> Bunda MÖ 206'dan MS 20 yılına kadar olan olaylar yer almaktadır.</p>

  <p>Bu kaynaklardan <span class="t15">Han-shu'</span>da, konumuz olan İskitlerin doğu grubundan Sai olarak bahsedilmektedir. Bu bilgiler, kaynağın MÖ 206-MS 20 yılları arasını içerdiği düşünülürse; Asur, Pers ve Grek kaynaklarına göre daha geç döneme aittir. Bu kaynaktan Orta Asya İskitleri, ya da başka bir tabirle doğu Sakalarının Tiyen-Şan, Yukarı İli, Çu ve Narin çevresinde oturdukları anlaşılmaktadır. Şüphesiz daha sonra Hoten ve Maralbaşı'nda bulunan buluntular, Sakaların Doğu Türkistan'da da geniş sahalara yayıldıklarını göstermektedir. Aynı kaynakta Sakaların Batı Türkistan'a doğru yayılmış oldukları da belirtilmektedir.<span class="t4">[20]</span></p>

  <p>Adı geçen kaynakta Sai'ler ve bunların bir kolu olarak kabul edilen Sai-wanglar'ın yayıldıkları saha ile yine bunların hangi topluluklardan oluştukları ve mücadele ettikleri düşmanları dışında fazlaca bilgi yoktur. Bilgilerin sınırlı olması Çinlilerin batıdaki bölgelere uzak olmalarından kaynaklanmaktadır. Kırıntı olarak kabul edebileceğimiz bu bilgilerden sıhhatli sonuçlar çıkarabilmenin, ancak söz konusu bilgilerin diğer yazılı ve arkeolojik kaynaklarla karşılaştırılarak desteklenmesiyle mümkün olabileceğine şüphe yoktur.</p>

  <p class="p8"><span class="t16">B) Arkeolojik Kaynaklar</span></p>

  <p>Bilindiği üzere, günümüzden gerilere doğru gidildiğinde tarihi kaynak olarak kullanılabilecek vesikaların sayısı zamanın derinliğine paralel olarak azalmaktadır. Bu sebeple tarihçinin imdadına yazılı kaynakların yetersiz kaldığı zaman dilimlerinde eski eser kalıntıları yetişmektedir. Söz konusu konumuz için de arkeolojik kazılar sonucunda ortaya çıkarılmış olan İskit buluntularının büyük önemi vardır. Bu buluntular bazen yazılı kaynaklan desteklemekte, bazen de tek başlarına değerlendirilebilmektedir. Böylece İskit tarih ve kültürünün bilinmeyen tarafları aydınlatmaya çalışılmaktadır. Asya içlerinden, Avrupa içlerine kadar çok geniş bir sahaya yayılmış olan İskitlerin bırakmış oldukları maddi kültür kalıntıları kurganlardan çıkarılarak, değerlendirilebilmektedir. İskitlere ait olan buluntuları Sibirya ve Güney Rusya İskit Hükümdar Mezar Buluntuları olmak üzere iki grupta ele almak mümkündür.</p>

  <p class="p8"><span class="t15">Sibirya Buluntular</span><span class="t15">ı</span></p>

  <p>İskitler hakkında yapılan araştırmalar bir tesadüfle başlar. XVII. yüzyılın son çeyreğinde, Sibirya'daki kurganlarda gizli kazılar yapan bazı defineciler çok kıymetli altın eserler ele geçirir. Durum I. Petro'ya ihbar edilerek eserlere el konulur ve söz konusu eserler St. Petersburg'a götürülür. Koleksiyoncular ve sanatseverler, o zamana<span class="t4">[21]</span> kadar hiç görmedikleri bu değişik tarzdaki ilgi çekici eserlere hayran olurlar. Bunun hemen ardından Sibirya ve Güney Rusya'da bulunan benzer türden buluntular, bir yandan bu sanata olan ilginin daha da artmasına vesile olurken, öte taraftan da bunların, bir zamanlar Asya bozkırlarında yaşamış göçebelerin sanat eserleriyle olan benzerliğinin gündeme gelmesine sebep olurlar. Günümüzde <span class="t15">"Göçebe Hayvan Üslubu"</span> olarak tarif edilen bu zengin arkeolojik materyal <span class="t15">"Bozk</span><span class="t15">ı</span><span class="t15">r Kurgan Medeniyetleri"nin</span> tipik kültürünün başlıca ürünlerindendir.</p>

  <p>Sibirya'daki araştırma faaliyetlerinin öncülerinden General Melgunov, adı geçen bölgede kendi adıyla anılan mezarları açmıştır. Daha sonra 18. yüzyılın sonlarına doğru Clarke, Pallas, Dubois de Mont Pereux, Sumarakov ve arkadaşlarından oluşan bir öncü araştırmacı grubu burada ilk bilimsel araştırma faaliyetini başlatmıştır. Arkeolojik faaliyetler bundan sonra da devam etmiş ve 1860 yılında Radlof, yüzey araştırmaları ve kazılar yapmak, kısmense Sibirya'yı ihtirası açısından tam anlamıyla tanıyabilmek için harekete geçmiştir. 1865 yılında Güney Altaylar'da mezarlar bakımından oldukça zengin olan Katanda'yı keşfederek, bu mezarların bir kısmını kazmaya karar vermiştir. Donmuş mezarlardan birini açan Radlof, burada bulunan eşyalardan bir kısmını çıkarmıştır.</p>

  <p>Arkeolojik araştırmalara sonraki yıllarda da devam edilmiştir. 1924 yılında Rudenko Sibirya'ya antropolojik çalışmalar yapmak için gittiğinde, Altay bölgesinde Ursul nehrinin yatağı ve kolları civarında çok sayıda mezarla karşılaşmıştır. Bu mezarlar, Altay dağlarının güney eteklerinde uzanan Pazırık vadisindeydiler. Rudenko, Pazırık vadisi ile Ulagan nehrinin kesiştiği noktaya yakın bir yerde, 40 mezardan oluşan bir mezarlık bulmuştur. 1929 yılında Rudenko ve yardımcısı Griaznov, büyük mezarlardan birisini tetkik etmiştir.</p>

  <p>Mezardan çıkarılan eşyalar arasında kuş resimleri, altın yaldızla süslenmiş bir oyma tabut, üzerinde pars resimleri bulunan halıyı andırır keçe ve altın yaldızlı tahta parçaları bulunmaktadır.<span class="t4">[22]</span> Mezarın hırsız yağma ve tahribatından korunabilmiş kuzey tarafındaki odalarından birinde eyer takımlarıyla beraber on at leşi ve iki geyik maskesi bulunmuş ve adı geçen buluntuların çok sanatkârane yapılmış eserler olduğu hemen anlaşılmıştır. Madeni eşyaların hepsi tunçtandır. Kuyruk, yele ve tırnak saçakları kesilen, kulakları kesilmek suretiyle nişanlanan atların tamamının rengi aldır.</p>

  <p>Burada yapılan kazılarla ilgili bilgiler Maddi Kültür Tarihi Akademisi'nin <span class="t15">Soob</span><span class="t15">ş</span><span class="t15">çeniye</span> adlı dergisinde antropolog Rudenko tarafından yazılan "Şarkî Altay'da İskit Mezarı" adlı makalede bilim dünyasına sunulmuştur. Daha sonra, bu kazının önemi, bilimler Akademisi'nin çıkardığı <span class="t15">Arkeolojik Çal</span><span class="t15">ı</span><span class="t15">ş</span><span class="t15">malar</span> adlı dergide diğer bazı kazılar hakkında yazılan makale ve raporlardan bahsedilirken de vurgulanmıştır.</p>

  <p>Burada, 1929 yılında bırakılan çalışmalara 1947 yılında yeniden başlanmış ve bu faaliyetler iki yıl devam ettirilmiştir. Bulunan kurganlardan birinde yapılan kazılar sonucunda, bu mezarın da Birinci Pazırık mezarı gibi çok önceleri soyulduğu anlaşılmıştır. Mezarın kuzey tarafında, koşum takımlarıyla birlikte yedi at cesedi bulunmuştur. Hepsinin kuyrukları örülü olan atların ikisi dışında tamamının yeleleri kesilmiştir. Koşum takımları Birinci Pazırık mezarındakilerin aynıdır. Eyerlerin üzerine konulan minderlerin ikisi otla, diğerleri geyik yünü ile doldurulmuştur. Kolan tokaları boynuzdan yapılmıştır. Eyer kaplamalarından biri geyik diğerleri kartal grifon figürleriyle süslenmiştir. Gemlerin süslenmesinde geyik boynuzu kullanılmış, alınlık kayışlarında ağzında iki kuş bulunan aslan grifon figürüne yer verilmiştir. Geminin yanak kayışlarındaki tokalar lotus çiçeğine benzeyen bir motifle süslenmiştir. Kamçı sapı at başı şeklinde yapılmıştır. Ölü odasında her ikisi de tahnit edilerek gömüldüğü anlaşılan bir erkek ve kadın cesedi parçalanmış olarak bulunmuştur. Ayrıca mezardan bazı madeni eşyalar da çıkarılmıştır. Bunların en önemlilerinden birisi gümüş aynadır. Öte taraftan ölü hediyeleri arasında keseler de bulunmaktadır.<span class="t4">[23]</span> Bunlardan biri tunçtan yapılmış altın kaplamalı ördek figürleriyle süslenmiştir. Bir torbanın süslenmesinde ise, altın yaldızlı bakır levhacıklar kullanılmıştır. Bu levhacıkların birinde iki teke, diğerinde ise yırtıcı hayvan grifonlar görülmektedir.</p>

  <p>Kültür tarihi açısından büyük bir önemi bulunan bu kurgandan çıkarılan sanat değeri çok yüksek kıymetli eserler, bunları bırakan cemiyetin temsilcisi olduğu kültür ve medeniyetin ulaştığı yüksek seviyeyi de göstermektedir. Pazırık kurganları hakkındaki en ayrıntılı çalışma, burayı keşfederek kazılar yapan Rudenko tarafından, <span class="t15">Kultura Naseleniya Gornogo Alfaya</span> v <span class="t15">Skifskoe Vremya</span> (Moskva, 1953) adlı eserde yapılmıştır.</p>

  <p>İskit arkeolojisi açısından şüphesiz en önemli yeri Tuva'da açılmış <span class="t15">"Arzhan Kurgan</span><span class="t15">ı</span><span class="t15">"</span> tutmaktadır. Bu kurgandan ortaya çıkartılmış olan buluntular İskitlere ait birçok meseleyi çözebilecek veriler sunmuştur. En azından kronolojik olarak aşağı yukarı MÖ 800 yıllarında İskitlerin adı geçen bölgelerde varlıkları ispatlanabilmiştir. Bu hususta M.P. Gryaznov tarafından <span class="t15">Arzhan, Tsarskii Kurgan Ranneskifskogo Vremeni</span> (Leningrad, 1980) adlı eser özel bir yer tutmaktadır. Bu çalışma kazı raporu olarak yayınlanmıştır.</p>

  <p class="p8"><span class="t15">Güney Rusya Buluntular</span><span class="t15">ı</span></p>

  <p>Arkeolojik buluntular arasında, Sibirya buluntuları yanında Güney Rusya'daki İskit hükümdar mezarları da önemli bir yer tutmaktadır. Bu sahada çok sayıda kazı yapılarak, kurganlardan çok kıymetli arkeolojik malzeme çıkarılmıştır. Bu malzemeler de İskit kültür ve sanatının aydınlatılmasında bize kaynaklık etmektedir. İskit hükümdar mezarlarının çoğu, Alexandropol ve Nicopol'a yakın bir yerde bulunmaktadır. Alexandropol-Nicopol gruplarının en önemlileri Büyük Kurganlardır. Bunların yükseklikleri 30-70 fit arasında (930 metre), yayıldıkları alan ise, 400-1200 fit arasında (120-360 metre) değişmekteydi. Panticapeaum kurganları Altın Oba, Kul Oba, Tsarsky ve Royal Borrow gibi önemli tepeciklerden oluşmaktadır.<span class="t4">[24]</span></p>

  <p>Güney Rusya İskit kurganları arasında Chertomlyk'in önemli bir yeri vardır. Bu kurgan içerisinde bulunan eşyaların çeşitliliği sanat değeri ve altın işinin fazla olması bakımından oldukça değerlidir. Kurganda İskit kazanı, oklarla dolu bir ok sadağı, kemik saplı, demir ağızlı beş adet bıçak, bir halı parçası, birkaç altın vazo, bazı kaplar ve tunçtan fildişi kulplu bir ayna bulunmuştur.</p>

  <p>Güney Rusya kurganları ve kurgan buluntuları çok sayıda çalışmaya konu olmuştur. Burada bulunan kurganların tamamını içine alan çalışmalardan birisi, Alexander Michajloviç Leskov tarafından <span class="t15">Die Skythischen Kurgane</span> (Antike Welt, V, 1974) adıyla yapılmıştır. En önemli çalışmalardan birisi de Renate Rolle'nin, <span class="t15">Totenkult der Skythen</span> (Berlin-New York, 1979) adlı eseridir. Bu eserde kazı raporları ve tetkik eserlerden faydalanılarak, kurganlar ve kurgan buluntuları hakkında önemli bilgiler verilmiştir.</p>

  <p class="p13"><span class="t11">II) Ara</span><span class="t11">ş</span><span class="t11">t</span><span class="t11">ı</span><span class="t11">rmalar</span></p>

  <p>İskitlere ait olan kurganların bulunması, kazılar yapılarak arkeolojik malzemenin ortaya çıkarılması, bilim adamlarının İskitlerin tarihi, kültürü ve sanatıyla uğraşmalarına sebep olmuştur.</p>

  <p>İskitlerin tarih, kültür ve sanatı üzerine çok sayıda eser yazılmıştır. İskitlerle ilgili çalışmalar yapılırken, onların menşei üzerinde de bazı görüşler ileri sürülmüştür. Onlar hakkında bilgi veren antik kaynaklar ve arkeolojik malzemelerden yararlanılarak bu konu çeşitli kitap ve makaleler de ele alınarak değerlendirilmiştir.</p>

  <p>İskitlerle ilgili araştırmalar Batı dünyasında 19. yüzyılın ilk çeyreğinden itibaren başlamıştır. Çalışmaların ağırlık noktasını İskitlerin kökeni konusu oluşturmuştur, İskitlerin İran, Turan ve Slav kökenli oldukları hakkında kitap ve makaleler yazılmıştır. İskitlerin İranî bir kavim olduklarının ispatı yolunda yapılan çalışmalar arasında; K. Zeus, <span class="t15">Die Deutschen und die Nachbarstaemme</span><span class="t17">[25]</span> (München, 1837); K. Müllenhoff, "Über die Herkunft und Sprache der Pontischen Skythen und Sarmaten", <span class="t15">Deutsche Altertumskunde,</span> (Berlin, 1870-1900, III); W. Tomaschek, <span class="t15">Kritik der aeltesten Nachrichten über den Skythischen Norden</span> (I., Wien, 1888); J. Fressel, <span class="t15">Die Skytho-Saken die Urvaeter der Germanen, München</span> (1886); L. Wilser, <span class="t15">Investigations in the Province of Gotho-Slavonic Relations</span> (St.Petersburg, 1899) adlı eserler sayılabilir. Bu eserlerde genelde İskit ve İranlıların dinleri karşılaştırılarak, İskitlerin İranî bir kavim olduğu ileri sürülmektedir. Ayrıca, İskitlerden kalma bazı kelimelerin İranlıların diline ait olduğu da belirtilmektedir. Bu araştırmaların iddiaları daha sonra yapılan bilimsel çalışmalarla çürütülmüştür. Tabiatıyla, ta Doğu Türkistan'ın kuzeydoğusundan Avrupa içlerine kadar uçsuz bucaksız bir coğrafyada yayılmış bir topluluğun şu ya da bu kökten olduğunu sadece bazı dinî motifler ve birkaç kelime örtüşmesinden öteye gidemeyen dili, örgüdeki benzerlikler ile ortaya koymak şüphesiz ki, bilimin temel düsturları göz önünde bulundurulduğunda mümkün değildir. Bu itibarla, İskitlerin İranî bir kavim olduklarını gösteren güçlü deliller yoktur.</p>

  <p>İskitlerin Slav kökenli olduklarını ispatlamak için de, İ.E. Zabelin, <span class="t15">Istoria Ruskoy Jisni</span> (Moscou, 1876) adlı eseri yazmıştır. Onu, Griogoriev, İliovaiski gibi bazı bilim adamları takip etmiştir. Zabelin, Kul Oba'da bulunan İskit vazolarındaki resimlere dayanarak, onların Slav kökenli olduğunu iddia etmiştir. Bu görüşü destekleyecek hiçbir yazılı belge bulunamamış ve bundan dolayı bu görüş bilim dünyasında fazlaca rağbet görmemiştir.</p>

  <p>İskitlerin Ural-Altay ırkına mensup bir kavim olduğunu, B.G. Niebuhr, <span class="t15">A Dissertation on the Geography of the Herodotos and Researches into the History of the Scythians, Getae and Sarmatians</span> (Oxford, 1830) adlı eserinde iddia etmiştir. Bu görüşü daha sonra, K. Neumann, <span class="t15">Die Hellenen im Skythenlande</span> (Berlin, 1855); G. Grote, <span class="t15">History of Grece</span> (III, New York, 1857); A.D. Mordmann, <span class="t15">Über die Keilinschriften zvveiter Gattung</span> (Zeitschrift der Deutschen Morgenlaendischen Gesellschaft, c.XXIV, Leipzig, 1870);<span class="t4">[26]</span> G. Nagy, <span class="t15">Neprajzi Füsetek</span> (No.3, Budapest, 1895) adlı kitaplarında desteklemişlerdir. Bu eserlerde İskitlerin dili, dini, sanatı, gelenek ve görenekleri göz önüne alınarak, onların köken problemi halledilmeye çalışılmıştır.</p>

  <p>Geçen yüzyılın başlarından itibaren, İskitlere ait olan çok sayıda kurganın açılması sonucunda arkeolojik malzemenin artması üzerine çok sayıda yeni araştırma yapılmıştır. Sadece yazılı kaynakların kullanıldığı araştırmalarla beraber, yazılı ve arkeolojik kaynakların birlikte değerlendirildiği çalışmalar da yapılmıştır. Çin kaynaklan esas alınarak yapılan en önemli çalışma O. Franke'nin, <span class="t15">Beitraege aus Chineschen Quellen zur Kenntnis der Türkvölker und Skythen Zentralasiens</span> (1904) adlı eseridir. Franke, bu eserinde İskitlerin Türk olduğunu kabul etmektedir. Ancak, yalnız Çin kaynaklarına dayalı olarak yazıldığından, söz konusu eserde yalnız Orta Asya İskitleri hakkında bilgi verilmektedir. İskitler hakkında bilgi verilen en önemli eserlerden bir diğeri E.H. Minns'in <span class="t15">Scythians and Greeks</span> (Cambridge, 1913) adlı kitabıdır. Minns bu eserinde bütün yazılı ve arkeolojik malzemeleri kullanarak bilim dünyası için oldukça faydalı bir çalışma yapmıştır. O, bu çalışmasında İskitlerin Orta Asya kökenli bir kavim olduğunu ileri sürmektedir. Bu eserin yazılmasından sonra yapılan çok sayıda arkeolojik kazıda pek çok arkeolojik malzeme gün ışığına çıkarılmıştır. Daha sonra çıkarılan arkeolojik malzemenin değerlendirilmesi bu eserde yapılamadığından, söz konusu eser arkeolojik boyutuyla bugün için hükmünü yitirmiştir. M. Ebert ise, <span class="t15">Südrussland, Skytho-Sarmatische Periode</span>(Reallexion der Vorgeschichte, Berlin, 1929, c.13) adında bir çalışma yapmıştır. O, bu çalışmasında daha çok İskit ve Sar-matlara ait arkeolojik malzemeleri değerlendirmiştir. Zamanına göre iyi bir çalışma olmasına rağmen, daha sonra birçok arkeolojik kazı sonucunda değerlendirilmesi gereken yeni malzemeler çıkarıldığından, bu çalışma da hükmünü yitirmiştir. J. Junge tarafından ise, <span class="t15">Saka Studien</span> (Leipzig, 1939) adlı bir kitap yazılmıştır.<span class="t4">[27]</span> Junge bu çalışmasında yazılı kaynakların büyük çoğunluğunu toplayarak değerlendirmiştir. Yazılı kaynaklarda İskitlerin İranî bir kavim olduğuna işaret olarak gösterilebilecek herhangi bir iz olmamasına rağmen, yazar onların İranî olduklarını ileri sürmektedir. Ancak, ifade edildiği üzere bu iddiasını ispatlayabilecek herhangi bir delil gösteremediğinden, yazarın bu fikri bilimsel anlayıştan tamamen uzak bir fantaziden başka bir anlam ifade etmemektedir. T.T. Rice tarafından yazılan<span class="t15">The Scythians</span> (London, 1958) adlı kitap çok sayıda arkeolojik malzemenin değerlendirilmesi açısından önem taşımaktadır. Ancak, bu çalışmada da bazı eksiklikler bulunmaktadır. Kitabın basım tarihinden sonra yapılan kazılarda ortaya çıkarılan arkeolojik malzemelerin yeni değerlendirilmelere zemin hazırlaması, bu çalışmanın bazı bölümlerinin de daha önceki pek çok çalışmada olduğu gibi hükmünü yitirmesine sebep olmuştur. Yine de bu kitap bir bütün olarak düşünüldüğünde, kullanılan arkeolojik malzemenin zenginliği bakımından bir müracaat kitabı olarak kabul edilebilecek niteliktedir.</p>

  <p>İskitler üzerine bazı çalışmaları da Türk bilim adamları yapmıştır. Bunlardan birisi Hasan Ata bin Molla Mehmet El'abeşi'nin çalışmasıdır. O, <span class="t15">Tarih-i Kavmi Türkî</span> (Ufa, 1909) adlı eserinin bir bölümünde İskit Türkleri olarak adlandırdığı kavmin, bir Türk kavmi olduğunu yazılı kaynaklara dayanarak ispat etmeye çalışmıştır. Kitapta ayrıntılı bilgi verilmemiştir. Bu kitap da daha önce adı geçen pek çok çalışmanın akıbetine uğrayarak, zamanla geçerliliğini yitirmiştir. Önemi, İskitlerin Türk olduğu fikrinin ileri sürüldüğü ilk çalışmalardan birisi olmasından kaynaklanmaktadır. S.M. Arsal'ın, <span class="t15">Orta Asya</span> (Ankara, 1930) adlı çalışması da İskit araştırmaları bakımından büyük önem taşımaktadır. Arsal bu çalışmasında İskitlerin Türklüğü meselesine temas etmektedir. Yazılı kaynaklardaki bilgileri, Türk topluluklarının özelliklerini de dikkate alarak değerlendirmekte ve İskitlerin Türklüğü fikrini savunmaktadır. Çalışma epey eski olmasına rağmen, birçok yönden hâlâ geçerliliğini korumaktadır.<span class="t4">[28]</span> Bu araştırmanın dayandığı kaynaklar, yazılı kaynaklar olduğundan, bu çalışma fazla değer kaybetmemiştir. O. Süleymanov, <span class="t15">Ceti Sud</span><span class="t15">ı</span><span class="t15">n Köne Cazbalar</span><span class="t15">ı</span> (Kazak Edebiyatı, 25 Eylül, 1970) Esik Kurganından çıkarılan yazıyı Türkçe olarak deşifre ederken, yaptığı değerlendirmede söz konusu yazının Göktürk yazısının prototipi olduğunu da ifade etmiştir. Esik Kurganını kazan arkeolog K.A. Akişev ise, <span class="t15">Kurgan Iss</span><span class="t15">ı</span><span class="t15">k'</span>ta (Moskva, 1978) Esik Kurganından çıkarılmış olan arkeolojik buluntular ve bunların özellikleri hakkında bilgi vermiştir. Yine bu kurgandan çıkarılan "Altın Zırhlı Savaşçı" ve onun Türklüğü hakkında, M. Seyidof, "Altın Muharibin Soy Etnik Talihi Hakkında" adlı uzunca bir makale yazmıştır. <span class="t15">Uld</span><span class="t15">ı</span><span class="t15">z</span> dergisinde yayımlanan bu çalışma, daha sonra, <span class="t15">Karda</span><span class="t15">ş</span> <span class="t15">Edebiyatlar</span> (1982-1983) dergisinde çıkmıştır. M. Seyidof bu çalışmasında İskitlerin Türklüğünü dilsel, destansal ve efsanevi delillerden hareketle savunmaktadır. Kullanılan kaynaklar ve ileri sürülen deliller de göz önünde bulundurulduğunda söz konusu çalışma, ileri sürülen fikirlerin kabul edilebilirliliği bakımından oldukça değerlidir. Daha çok Kimmerler üzerinde çalışan ve İskitler hakkında da çalışmaları bulunan Türk bilim adamlarından M.T. Tarhan'ın, "İskitlerin Dini İnanç ve Adetleri" (<span class="t15">Tarih Dergisi,</span> sayı 23'ten ayrıbasım, İstanbul, 1969) adlı makalesinin de bu arada dile getirilmesinde fayda vardır. Tarhan, bu çalışmasında makalenin adından da anlaşılacağı üzere, İskitlerin dinî inanç ve âdetleri üzerinde durmaktadır. İskitlerde Şamanlık geleneği ve Tanrılar âlemini inceleyen Tarhan, İskitlerde ölü gömme ve kurban kesme âdetleri hakkında bilgi vermektedir. O, bazı âdetleri ve sanat anlayışları bakımından, çalışmamızın ilgili bölümünde de görüleceği üzere, Göktürk ve hatta Selçuklularla bağlantılar kurmaktadır. Makale olduğundan dolayı İskitlerin dinî inanç ve âdetleriyle sınırlı kalmaktadır. İskitler hakkında bilgi sahibi olduğumuz çalışmalardan biri de, Z.V. Togan'a aittir. Togan, <span class="t15">Umumî Türk Tarihine Giri</span><span class="t15">ş</span> (c.I, İstanbul, 1981) adlı eserinin bir bölümünde İskitlerden bahsetmekte ve onlarda hâkim tabakanın<span class="t4">[29]</span> Türkler'den oluştuğu fikrini savunmaktadır. İskitlerin gelenek ye göreneklerine dair antik kaynaklarda verilen bilgilerin Hun ve Göktürklerinkine aynen uyduğunu, hayat tarzlarının İranî kavimlerden tamamen farklı olduğunu belirtmektedir. Togan'ın, <span class="t15">Belgelerle Türk Tarihi Dergisi'</span>nin 17, 19-23. sayılarında yayımlanan, antik kaynaklar ve destansal bilgilerin değerlendirildiği "Sakalar" adlı makalesinde daha da ayrıntılı bilgilere yer verilmiştir.</p>

  <p>İskitler hakkında buraya kadar yazılanlardan çok daha fazla çalışma yapılmıştır. İskitlerin değişik yönlerden ele alındığı bu çalışmalardan bazıları arkeolojik kazılar ve yazılı kaynaklara dayanılarak hazırlanmıştır. Bu sebeple değerlendirilmesi gereken araştırma sayısı oldukça fazladır. Söz konusu araştırmaların pek çoğu çalışmamızda kullanıldığından, onların burada ayrıca analiz ve eleştirisi uygun görülmemiştir. Bu konuyla ilgili her geçen gün yeni çalışmalar çıkmaktadır. Zaten hepsinin değerlendirilmesi de çalışmanın çerçevesini aşmaktadır.<span class="t4">[30]</span></p>

  <p>&nbsp;</p>
</body>
</html>
