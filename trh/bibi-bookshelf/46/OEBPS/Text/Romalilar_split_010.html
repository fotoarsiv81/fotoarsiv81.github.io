<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Romalılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre10" id="filepos233723"><span class="bold"><span class="calibre6">BÖLÜM V</span></span></p>

  <p class="calibre27"><span class="calibre8"><span class="italic"><span class="calibre6">Romalılar</span></span></span></p>

  <p class="calibre5" id="filepos233925"><span class="calibre8"><span class="italic"><span class="calibre6">Ne Konularda Yazıyorlardı?</span></span></span></p>

  <p class="calibre23"><span class="italic"><span class="calibre6">Kimisinin kendi işleriyle, bayramlarla, izinlerle,</span></span></p>

  <p class="calibre12"><span class="italic"><span class="calibre6">türlü eğlencelerle ve hattâ madden ve mânen dinlenerek, kimisinin de akşam ziyâfetleriyle, zar veya top oyunlarıyla geçirdiği saatlerde, ben durmadan incelemelerde bulunuyorum.</span></span></p>

  <p class="calibre12"><span class="italic"><span class="calibre6">Kim beni tenkid edebilir bu yüzden,</span></span></p>

  <p class="calibre12"><span class="italic"><span class="calibre6">kim bana haklı olarak kızabilir?</span></span></p>

  <p class="calibre13"><span class="bold"><span class="calibre6">CİCERO</span></span></p>

  <p class="calibre25"><span class="calibre6">Bu bölüm, Lâtin edebiyatı tarihinin genel çizgilerini gösterecek değildir. Sadece Romalı yazarların ve okurlarının, ne gibi konularla ilgilendiğini göstermek amacındadır; örneğin, felsefe gibi bazı konular başka bölümlerde ele alınmıştır.</span></p>

  <p class="calibre16"><span class="calibre6">Söze başlamadan bazı noktalar üstünde durmak gerek. İlkin elimizde bulunan Lâtin edebiyatı dediğimiz şeyin, bütününün küçük bir parçası olduğunu hatırlamalıyız; seve seve okuyacağımız bazı yazarların eserlerinin tümü kaybolmuş, ikinci derecedeki yazarların eserleri günümüze kadar gelebilmiştir. Elimizde kalanlara da şükredelim, ama tarihçi özsellikle eyâletlerdeki iktisadî hayat ve kayıtlar konusunda daha çok teferruat bilmek isterdi; filoloji ile uğraşanlar günlük dil konusunda elinde daha çok örnek olsun isterdi; edebiyatçılarsa, dram ve lirik şiir gibi bazı özel türlerin gelişmesindeki devamlılığı sağlayacak eserlerin yazarlarının yitmiş olmasını esefle karşılamaktadırlar.</span></p>

  <p class="calibre16"><span class="calibre6">Okuyanların kültür derecesinin ve okur sayısının özetini yapmak kolay değil. Sözünü ettiğimiz kitâbeler, zengin ve yoksul her kimse tarafından meydana getirilmekteydi. Akrabaları okuyabilecek durumda değilse, bir zenaatkârın kitâbe yazdırmasının anlamı yok. Pompei duvarlarına asılı ilânlar, dükkân tabelâları ve genel ilânlar, okuyan bir halkın belirtileridir. Varro, çiftçilik üstündeki eserinde, bütün çiftliklerin okuyabilmesi için, bazı kuralların yazılıp asılmasını öğütlemektedir. Mısır papirüslerinden anlaşıldığına göre, halkın çoğunun okur-yazar olması gerektir; askerler evlerine mektuplar yazardı; birçok ev ile ilgili evrâklar, yazılar vardır elde. Arasıra bir askerin, yazıcının birine mektup yazdırdığı olmuyor değildi, ama bu, 1914-1918 savaşında Fransa’da da görülmüştü; bazen da katakomblarda okuma bilmeyenin anlaması için mezar üstünde bir işaret görülür: Örneğin, Pocella adındaki küçük bir kızın mezarında kabaca yapılmış bir domuz yavrusu resmi vardır. Ama genel olarak okuma-yazma yaygındı.</span></p>

  <p class="calibre16"><span class="calibre6">Kitapçılık almış yürümüştü; tarih, şiir kitapları veya Cicero’nun verdiği en son söylev, eyâletlerde kapış kapış satılıyordu, el yazmaları da dostlar arasında dolaşıp duruyordu. Horatius ile Virgilius’un kitapları okullarda okunuyordu, kitâbelerde, Romalı şairlerden seçilmiş uygun mısralar vardı (bu, kitâbeye yazdıranın ille de, Ovidius’u ya da Virgilius’u okumuş olduğunu göstermez!) Günümüzdeki harflere benzeyen harfler kullanarak dikte alan stenocular, örneğin, Cicero’nun “Catiline’e karşı” söylediği söylev gibi söylevleri yazıyordu; tabiat tarihi üstündeki uzun notlarını yazdırtan baba Plinius gibi, ya da Kitab-ı Mukaddes üstüne açıklamalarını yazdırtan St. Jerome gibi kimseler tarafından stenocular kullanılırdı. Bugün aynı durumda olmayan birçok bölgelerde, o zamanlar daha bir okur-yazar kütlelerin yaşamış olması mümkündür.</span></p>

  <p class="calibre16"><span class="calibre6">Bununla birlikte bundan Lâtinceyle Yunancanın biricik diller olduğunu çıkarmak doğru olmaz. Roma İmparatorluğuna rağmen birtakım yerli diller konuşuluyordu: Afrika’da Hippo piskoposu olan St. Augustine’in, Afrika yüzyıllardır Roma’nın eyâleti olmasına rağmen, Kartaca dilini bilen rahipler tutması gerekmişti.</span></p>

  <p class="calibre16"><span class="calibre6">Lâtin edebiyatı, “en iyi” çağında, Roma’yla, tarihiyle, kuruluşlarıyla ve Yunan ülküleri ve edebiyatıyla uğraşan yüksek kültürlü kimselere hitap ediyordu genel olarak. O zamanlar kitaplar, bugünkünden epey farklı olarak yüksek sesle okunurdu; Lâtin edebiyatını baştanbaşa kaplayan hitâbet niteliğinin, bir bakıma bundan ileri geldiği tahmin edilebilir.</span></p>

  <p class="calibre16"><span class="calibre6">Sonra, İmparatorluk, Roma İmparatorluğu olduğu için, bütün önemli eserlerin Lâtinde yazılmış olduğu sanılmamalıdır. Tersine; Doğu Akdeniz’in dili Yunancaydı, putperest olsun, Hıristiyan olsun, Roma İmparatorluğu boyunca yazılan Lâtin edebiyatı kadar, Yunan edebiyatı da yazılmıştı. Roma tarihini Yunan dilinden yazan birçok tarihçinin eserinden, Roma tarihi üstünde bilgi ediniyoruz; bir de başka edebiyat biçimleri var, örneğin, Lâtin edebiyatında karşıtı olmayan Lukianos’un (İ.S. 125’de doğmuştur) hayâlî hikâyeleri ve konuşmaları. Ama biz bu bölümde sadece Lâtin edebiyatını ele alacağız. Burada da bir ihtarda bulunmak gerekmektedir. Roma’nın Romalısı başkaydı; İspanyol, Afrikalı ya da bir İtalyan asıllı “Romalı” olup, Lâtince yazan kimseler başkaydı. Irkı yüzünden davranış ve duygu bakımından başka kimseler olabilirdi; bu yüzden, söyleyecekleri de başka türlü olurdu; başka ifâde biçimi kullanabileceği gibi, kendi dehâsına uygun olarak Lâtin dilini değiştirebilirdi. Türlü ırk kaynaklarından, türlü nisbetlerde karışmış, ama yine de hep Romalı ve Lâtin olan bir şeyle kaynaşan türlü ifâde biçimleri görülmektedir Lâtin edebiyatında.</span></p>

  <p class="calibre16"><span class="calibre6">Bu kitabın girişinde ana hatları çizilen Romalı karakteri, Lâtin edebiyatının genel özelliklerine bizi hazırlar. Bir kere çok ciddîdir; aklında fikrinde Roma vardır, geçmişiyle geleceğiyle; insancıl amaçlarla ilgilidir. Bu amaçlar, insanın insana karşı davranışı şeklinde görünür, yani ahlâk kurallarıyla, ya da tarım gibi insanın pratik ihtiyaçlarını karşılamak için faaliyetleri şeklinde. Böylece, ahlâk dersi verme ve öğretme eğilimi güçlüdür; edebiyatın amacı, öğretmekti, Romalının eğitiminin büyük kısmının Lâtin ve Yunan edebiyatı olmasına şaşmamalıdır. Ama bu demek değildir ki, Lâtin edebiyatında, hafiflik, nükte, istihzâ, alay yoktur, insan tutkusunu da gözden kaçırmaz, duygusuz değildir, tabiat güzelliğine sırtını çevirmiş değildir… Yine de Roma edebiyatında romantik unsurlar varsa da, (adına rağmen) romantik şeyler sırf Roma’nın işi değil, sözünü ettiğimiz İtalyan ve eyâlet ifâde şekilleridir aynı zamanda. Roma dehâsı zorla değil, ağırlığıyla üstün gelmiştir; çünkü İtalyan ve eyâletli yazarlar, gönüllü olarak Romalılaşıyorlardı.</span></p>

  <p class="calibre16"><span class="calibre6">Yüksek seviyedeyse, insanların başardıkları, destanlara konu oluyordu. Romalı için, destan, tabiî Roma’nın destanıdır; mukadderâtını gerçekleştirmek için, Romalıları kahramanlıklara sürükleyen bir ilham kaynağıydı Roma. Tarih de aynı seviyededir, çünkü Livius’un tarihi gibi, “Şehrin kuruluşundan başlayan bir tarih” mensur bir destan demektir; Livius’un kahramanı, Roma’dır, tıpkı</span> <span class="italic"><span class="calibre6">Aeneid</span></span><span class="calibre6">’deki gibi, Romalı portreler, gününün adamlarının örnek alması gerektiği tiplerdir. Naevius (İ.Ö. 260 sıralarında doğdu) Roma ile Kartaca arasındaki dev çatışmayı manzum olarak verdi, Ennius (İ.Ö. 239’da doğdu) Roma tarihini bulunduğu güne kadar daha geniş bir çerçeve içinde anlattı; Livius’dan önce büyük bir tarihçi yetişmiştir. Ama destanî şiirde ve bir destan gibi düşünülen tarihte, bütün hepsi, sanki Virgilius ile Livius’un yolunu hazırlamışlardır, onlardan sonra gelenlerin hepsi de bakışlarını geri çevirip, ilhamlarını onlarda aramışlardır; Romalının en asil hareketlerini ve karakterlerini çizmekte büyük ustalık göstermişlerdir, üslûp ve dili de bu amaca göre uygulamışlardır.</span></p>

  <p class="calibre16"><span class="calibre6">Günlük hayatın âhım şâhım bir tarafı yoktu; destanlardaki büyüklük ve kahramanlık, Romalı karakterini etkilemiyordu. Bunu, devlet adamlarının Senato’daki basılmış bulunan konuşmalarından, ya da yarı siyâsî duruşmalarda görebiliriz; onları harekete getiren düşünce ve saikler mektuplarda görülebilir, mektubu yazanın karakteri ve içinde bulunduğu toplumun durumu iyi bir okuyucuya açıktır. Romalılar ahlâk üzerine yazılmış denemeleri çok severlerdi; dostluk, ödev, doğru ve yanlış davranışlar üstüne tartışmalar onu çok ilgilendirirdi. Romalıların ileri götürmüş oldukları bir ortam olan hicivde de, aynı pratik öğütler elde edilebilirdi; Quintilianus’un dediği gibi, başarılarından biri de, bu hiciv alanıydı. Bu yolla insanlar ve davranışları bir yandan yüceltiliyor, bir yandan batırılıyordu: Zâaf, güçsüzlük, kasılmalar, uyuşmazlıklar, Horatius’un hiciv ve mektuplarındaki gibi açığa vuruluyor, ya da ahlâksal bakımdan, öfkesinin her zaman haklı olmadığı, Juvenal’ın saldırılarıyla kırbaç yiyor, gülünç durumlara düşürülüyordu.</span></p>

  <p class="calibre16"><span class="calibre6">Aynı öğretme amacıyla, Varro ve Columella’nın çiftçilik üstüne yazdığı kitaplar gibi, daha başka konularda da, örneğin, ilgili hükûmet dairesinin başı, Frontinus’un Roma’nın su ikmâli üstüne bir inceleme, Vegetius’un “Ordu ve Silâh kullanma” mesleği üzerine yazdığı kitap gibi kitaplarda yazılıyordu. Onlarda dahi ahlâksal unsur eksik değildir. Örneğin, çiftçilik, başarılı olabilmesi için bazı karakter özellikleri gerektireceği gibi, kendi de bu karakter özelliklerini doğurur; işin bu yönü gözden hiç kaçırılmamaktadır.</span></p>

  <p class="calibre16"><span class="calibre6">Soyut felsefî düşünceler, Romalıyı çekmiyordu, kendine hoş gelen ahlâk felsefesini de metafiziğe dayamamıştır. Aynı şekilde tabiî bilimleri de bir bilim olarak göz önüne getirmemiştir, bununla birlikte birtakım gözlemler, ve değerli bilgilerin toplanmasından başka, tıp, baytarlık, botanik v.s. gibi konularda da elkitapları meydana getirmiştir.</span></p>

  <p class="calibre16"><span class="calibre6">Trajediler, komediler yazılıyor ve oynanıyordu; Plautus ile Terentius’un komedileriyle, Seneca’nın bazı trajedileri, günümüze kadar gelmiş olup, Avrupa dramını büyük çapta etkilemiştir. Ama aslında dram, Roma edebiyatının özel bir türü değildi. Romalı, rol yapmağa karşı olan eğilimini bir türlü alt edememiştir, oynanmak üzere yazılmamış bir dramsa kısır kalır. Puritan’lar gibi, insanın kendi kişiliğinden uzaklaşıp başka birisinin kılığına girmesini hoş karşılamıyorlardı: İnsanın “yer çekimi”ni yok ediyordu. Rol ne kadar başarıyla yapılırsa, duygu o kadar artıyor, ahlâksal dengesizlik de o derece çoğalıyordu; oyunculara da iyi gözle bakılmıyordu.</span></p>

  <p class="calibre16"><span class="calibre6">Elimize gelen Lâtin şiirine bakacak olursak, kişisel duygu ve tutkuya pek yer verilmiş değildir; Vergilius’da, Catullus’da ve Propertius’un eserlerinin bazı yerlerinde, çok güzel örnekler vardır bu alanda. Ama bunlar tamamıyla, Roma edebiyatı örnekleri sayılmaz. Sadece hayâle dayanan edebiyat da – peri hikâyeleri, koyu romantik roman, aya hayâlî ziyaret ya da uzak ülkelere gezi – Roma edebiyatından sayılmaz. Roma’nın zamanında yazan Yunan yazarlarının işidir bu, bununla birlikte Ovidius Lâtince manzum olarak yazdığı</span> <span class="italic"><span class="calibre6">Metamorphoses</span></span> <span class="calibre6">adlı eserinde, romantik bir efsâne dünyası yaratıyor; bu eseri yazarken akıcı bir üslûb kullanmıştır.</span></p>

  <p class="calibre16"><span class="calibre6">Özellikle Setonius’un, İmparatorların Hayatları adlı eseriyle, hele Tacitus’un şaheseri, kayın pederi olan “Agricola’nın Hayatı” adlı eseri gibi Roma edebiyatında birçok biografik eser varsa da, büyük çapta bir “Hâtırâlar” türü yoktur. Tabiî, söylevlerde, mektuplarda ve denemelerde insanın kendi hayat hikâyesiyle ilgili birçok şeye rastlanabilir. Mektuplar belli bir süreyi kapsayan bir çeşit günlük yerine geçebilir; Plinius’un, Cicero’nun, Fronto’nun, Marcus Aurelius’un ve Symmachus’un mektuplarında, ekserî günlük önemsiz olaylar, kişisel düşünceler görülür. Ama tam bir biografi elimizde yoktur; putperest edebiyattaysa, St. Augustine’in “İtiraflar” adlı eserinin bir eşine de rastlanmamaktadır tabiî.</span></p>

  <p class="calibre16"><span class="calibre6">Bütün Lâtin edebiyatında bir hitâbet kaygısı vardır, okuyucuların, daha doğrusu dinleyenlerin dikkatini çekmek için bile bile bir parlaklık verilir üslûba. Belâgat ve hitâbet, Helenistik çağda akademilerde ve üniversitelerde öğrenilen şeylerin başında geliyordu; özgürlükleri kısmak gibi bir eğilim göstermeğe başlamış olan siyasî gelişim yüzünden, bu sanat gücünü yitirmişti. Kelimenin en kötü anlamıyla akademik olmuştu, ama yine de özellikle Roma’daki Helen dostu çevrelerde değer veriliyordu. Yüksek eğitimin şartlarından biriydi. Ama Romalıların hitâbeti sevmesinin başka sebepleri de olabilir. Belki de yaradılıştan olan ahlâksal davranışlar üstünde durmaları ve ahlâksal örnekler vermek istemeleridir sebep. Dinleyicinize ahlâksal bir ülküyü kabul ettirmek için telkinde bulunamazsınız, çünkü ülkü denen şey, bir zihin, bir mantık işi değildir. Ancak duygularına hitap ederek, hattâ kabaran bir duygu seliyle onu kandırıncaya kadar, hünerle ve inandırıcı bir şekilde örnekler vererek onu elinize geçirebilirsiniz. Roma edebiyatı akla hitâp etmeyen şeyle pek ilgilenmediğinden, telkinden çok başka, soğuk ve süssüz bir şeye başvuruyordu, yani hitâbete.</span></p>

  <p class="calibre16"><span class="calibre6">Hatiplerin yuvası, siyâsî toplantılarla, mahkemelerdi. Roma büyüdükçe, bu gibi yerlerde varılacak kararlar gittikçe önem kazanıyordu, bu kararlar öyle oldu ki, bütün Akdeniz’in geleceğini tâyin edebilecek seviyeye yükseldi. Sahne, İmparatorluk Roma’sıydı; sorumluluğunun ciddîyetini kavrayan devlet adamı veya avukat, haklı olarak dâvâsını iyi belirtmek istiyor ve kullanılan dilin uygun olmasına bakıyordu. Böylece, sonradan âmme işlerinde çalışması beklenen erkek çocuklara hitabet öğretiliyordu; eğitimle ve geleneğin gelişmesiyle, bir derece Lâtin edebiyatını etkilemiştir.</span></p>

  <p class="calibre16"><span class="calibre6">Bu kısa özetten anlaşılacağı gibi, Lâtin edebiyatı, tatsız tuzsuz bir edebiyattı: Edebiyattan anlayan bir okurun hiç de hoşuna gitmese, haklıdır. Romalının kendine rağmen, değişik cepheleri olduğunu, ilginç ve hoş yanları olduğunu belirten özellikleri – Virgilius’un yumuşaklılığı, acıma duygusu, dramatik önemi, Horatius’un Ode’larının nefîs zenaatkârlığı, dokunulamayacak kadar inceliği, Ovidius’un akıcı üslûbu, Lucretius’un tutkusu, Catullus’un kendini tabiî bir şekilde anlatışı – içine almamaktadır. Romalının kır hayatına karşı olan sevgisini, üzgün ve keyifli anlarını, dostlar arasındaki mektuplarda görülen sevgi, oğlun babaya karşı aşkı ve müteşekkirliği, edebiyata karşı büyük ilgi gibi şeyleri de içine almamaktadır. “Humanite” (insanlık) ve “Klâsik bilimler”, aslında Roma’dan çıkmıştır; Lâtin edebiyatıysa çeşitli ama, disiplinli bir humanite yansıtmaktadır.</span></p>

  <p class="calibre16"><span class="calibre6">Bir dilin niteliğini o dili bilmeyen bir kimseye anlatmak imkânsızdır; yine de okuyucu pek yanlış olmayan bir fikir edinmek ister. Lâtinler, nesneleri somut biçimde görürler; soyutlamalardan çok, gözle görünen resimler isterler, dinleyicisine göstermek istediği resmin düzeni üstünde dururlar. Lâtincenin gramatik düzeninin “özne, tümleç, fiil” sırasını izlemesi bizi şaşırtır. Romalı dinleyici, ilkin özneyle tümleci duymak, sonra bunların arasındaki bağı anlamayı isterdi. Soyut şeyleri anlatan kelimeler bizim dilimizdekinden çok daha azdır; anlamın ağırlığı fiil üstüne dayanmaktadır. Mantıken karşıt olan fikirlerin dengesinde, Lâtince kuvvetli tezatlar yapmaya bayılır. Dil; kısa, vecize halinde yazılıp, kitâbeler için uygun olabileceği gibi, tam bir açıklıkla uzun cümlelerle de yazılabilir. Fikirleri mantıkî düzenle vererek elde eder açıklığını, ya da olayların yer aldığı zamana göre düzenler cümleyi, bu iki düzen, aslında aynı şeydir; böylece bir sebebin beyânı, sebebin neticesinin beyânından önce gelir. Hatiplerin ağız doldurucu cümleleri kolayca sonuca varır; en basit kelimelerden yapılmış olan, en basit cümleler de tabiîdir. Yunancada kelimeler kolayca biraraya gelerek, güzel ifâdelikulağa hoş gelen birleşik kelimeler meydana getirebilir; Lâtincenin böyle bir ustalığı, hüneri yoktur. Adî ve bayağı olan bir şey yakışık almayan bir güzelliğe bürünür; birkaç kelimeyle büyük bir vecize söyleyebilir, çoğu zaman Lâtincenin söylediği şeyi daha iyi söylemek imkânsızdır. Kelime sayısı bakımından, birleşik kelimeleri bol olan Yunancadan daha yoksuldur; ama kelimeleri hiçbir dolambaçlı sözün ifâde edemeyeceği fikir çağırışımı yapabilir. Lâtincede, Yunancadaki gibi kısa heceli kelimeler yoktur; oynak altı tef’ileli Yunan mısraı karşısında, Lâtincenin oturaklılığı vardır. Lâtincenin esnekliği, bütün çağlar boyunca türlü alanlarda kullanılmasını sağlamıştır; dinsel türkülerde, Hıristiyanlıkta, tabiî bilimler ve felsefe üstünde olan bilimsel kitaplarda, risâlelerde, muhaberede, saçma şiirlerde, gazetelerde, papalık tamimlerinde ve öğrenimin, sosyal ilişkilerin ve uygarlık hayatının bütün amaçlarında. Kelime ve fikir halinde Avrupa dillerinde bizzat yaşadığı da herkesçe bilinir.</span></p>

  <p class="calibre16"><span class="calibre6">Ama bir edebiyatı anlatmak güçtür: Çevrilerle bir edebiyatın özellikleri pek verilemez: Kısa seçmelerse, görünüşünü büsbütün değiştirebilir. Bununla birlikte, bu bölümde anlatılan bir iki noktanın aydınlatılması için dört parça almış bulunuyoruz.</span></p>

  <p class="calibre16"><span class="calibre6">Birinci parça, Virgilius’un Aeneid’inin dördüncü kitabından alınmıştır. Dido, Aeneas’ın, vaat edilen toprağa erişmesi ödevi yüzünden kendisini bırakacağını anlar. Acısı ve gururu onu çılgına döndürür. Tanrıların habercisi Merkür, Aeneas’a düşünde, gemilerle arkadaşlarının kurtulmasını istiyorsa, Kartaca’yı tan ağarırken terk etmesi gerektiğini ihtar eder; çünkü Dido’nun niyeti bunları yoketmektir.</span></p>

  <p class="calibre16"><span class="calibre6">“Derken, Aeneas bu birden karşısına çıkan hayâletten ürkerek uyanıp tayfalarına acele etmesini söyledi. “Uyanın arkadaşlar, küreklere geçin! Çabuk yelkenleri açın. Ulu gökten gelen bir tanrı çabuk kaçmamızı, halatlarımızı koparmamızı buyuruyor. Seni izliyoruz, gökteki kutlu kişi, her kimsen buyruğuna boyun eğiyoruz. Ne olur bize iyi davran, güzel havada seyredelim.” Böyle konuşurken, yıldırım gibi kılıcını kınından çekip, keskin yüzüyle palamara indirdi. Aynı hava herkesi sardı, birden; çılgın bir koşuşma ve atılış içinde kıyıdan ayrıldılar; deniz donanmalarının altında gizlendi; köpükleri kuvvetle iki yana sıçratarak mavi suyu süpürmeğe başladı.</span></p>

  <p class="calibre16"><span class="calibre6">“Tan ağardı derken, Tithonus’un safran yatağını bırakıp parlaklığını bir kez daha dünyaya yaydı; kraliçe, gözcü kulesinden ağaran ilk ışınla, yelken açmış donanmayı ve kıyı ve limandaki kürekçilerin gitmiş olduğunu görünce, güzel elini üç dört kere o güzel göğsüne indirdi ve sarı saçlarını yolmağa başladı. “Tanrım!” diye bağırdı, “Gidiyor ha? Yabancı biri ülkemizle alay ediyor ha? Ne duruyor bizimkiler, niçin gemilerimizi suya indirmiyor? Koşun, acele ateş getirin, silâhlarınızı kuşanın, kürekleri takın! Neler diyorum? Nerdeyim ben? Çıldırıyor muyum ne? Yazık, Dido, kötülük sarıyor benliğini; bir zamanlar tacın elinden gittiğinde sana yaraşan. Çevresinde evinin atalardan kalma tanrılarını taşıdığı söylenen kimsenin inancına ve, eline, yılların yıprattığı bir babayı sırtında taşıyana dikkat edin derler! Vücudunu paramparça edip dalgalara atamaz mıydım? Kılıcımla arkadaşlarını ve sevgili Ascanius’u kılıçtan geçirip, babasının sofrasına o etten sunamaz mıydım? Ama muharebenin sonu belli değildi. Belli olsun olmasın, bu acı içinde korkacak neyim var ki? Ordugâhına ateşlerle saldırır, güvertelerini ateşe verirdim, babasını da oğlunu da, soyunu sopunu ortadan kaldırır, kendimi de üstlerine tutar atardım. Dünyanın bütün işlerine ateş saçan Güneş, bu acılarımın aracısı ve tanığı Juno, şehirlerin kavşaklarında yardıma çağrılan Hecate ve siz ölmekte olan birinin, Elissa’nın tanrıları, öc alıcı kardeşleri, duyun beni şimdi; âdil tanrısallığınızı acılarıma yöneltin ve duâlarımıza kulak verin! Lânetlendiğim kişi, donanmasıyla limana varıp karaya çıkacaksa, Jüpiter’in buyruğu böyle istiyorsa, buysa kaderi – yiğit ve baştan aşağı silâhlı bir ordu onu mahvetsin, sınırlarından dışarı atılsın, oğlu Julius’dan ayrı düşsün, yardıma muhtaç olsun, çevresindekilerin daha eceli gelmeden bir bir öldüklerini görsün; zor barış şartlarını kabul etmek zorunda kaldığı zaman da, ülkesinde rahat edemesin, ışığından faydalanamasın; günü gelmeden ölsün ve topraklarına gömülmeden çürüsün. Budur duâm; bunun böyle olması için kanımı son damlasına kadar vermeğe hazırım. Sonra, ey Tyr sâkinleri, bütün gelecekteki tohumunu nefretle anın; böylece küllerimizin âdil mükâfatını vermiş olacaksınız. Uluslar arasında merhamet veya muahede yer almasın. Biz toprak olduğumuzda da, kılıç ve meşâleyle Çanakkaleli sakinlerden öc alacak biri çıksın. Güç bulduğumuz her an kıyılarımızla kıyıları, sularımızla suları arasında kılıç kılıca döğüşmeye çağırıyorum; muharebeler torunları tarafından da sürdürülsün.”</span></p>

  <p class="calibre16"><span class="calibre6">İkinci parça, Tacitus’un</span> <span class="italic"><span class="calibre6">Tarihler</span></span> <span class="calibre6">adlı eserinden alınmıştır. Bu, İ.S. 69-96 devrinin karakterini çizmeden önce, kaleme aldığı bölümdür. Tacitus, İmparatorluktan nefret ediyordu, onda doğru yoldan ayrılmış Romalılara Tanrılar tarafından verilen bir cezâ görüyordu.</span></p>

  <p class="calibre16"><span class="calibre6">“Ele alacağım konu, birtakım önemli olaylarla, vahşî ve kanlı muharebelerle ilgili: Muahedelerinin bile dehşet ve cürümle dolu olduğu iç savaşları içine alan bir korkunç devir: Bütün kitap, trajik olaylarla dolu, sırasıyla dört prens’in ölümünü, üç iç savaş, yabancı düşmanlarla karşılaşılan birçok savaş, bazen hem içte, hem dışta birden savaşlar; Doğuda refah varken, Batıda felâketler; İlirya’nın işkenceler içinde kıvranması, Galyalıların her ikisinin de başkaldırmak üzere oluşu; Britanya’nın fethi ve fethedilir edilmez elden gitmesi; Sarmatyalılarla Suevyalıların Roma’ya karşı birleşişi; Daçya’nın birbirini kovalayan zafer ve yenilgilerle ün salması; ve en sonunda kendini Nero diye ilân eden birinin sancağı altında, savaş alanının Partlılar tarafından ele geçirilişi. Eser boyunca İtalya’nın başına gelen felâketleri göreceğiz, yeni açılan yaralar olacağı gibi, zamanın kapamış olduğu yaraların yeniden deşilip kanamasını göreceğiz; düşmanların yağma ettiği, depremlerin yerle bir ettiği şehirler ve mümbit Campania ülkesinin bir çöl hâline gelmesi; Roma’nın yangınla kül olması; eski ve en çok sayılan tapınaklarda dumanların tütmesi; başı dönmüş vatandaşların elleriyle Kapitol’ün ateşe verilmesi; dinin kutsal törenlerine saldırma; sınırsız bir fuhuş; çevredeki adaların sürgünlerle dolmaları; taşların, kayaların, çöllerin gizli cinayetlerin kanına bulanması, Roma’nın bir dehşet sahnesi arzetmesi; soy asilliğinin ve servet şâşâasının temsilcileri kimselerin yokedildiği, büyük mevkiler için yaratılmış zekâları olan ama, alçakgönüllülüklerinden kabul etmemiş bulunan kimselerin istisnasız altedildiği; fesatçıların suçunun ve ahlâksızlıklarının ücretinin menfûr olduğu; rahipler sınıfının, konsüllük sınıfının, eyâletler hükûmetinin ve hattâ prensin kabinesinin sanki kendi haklarıymış gibi, şu mel’ûn ırkı ele geçirmesi, kutsal bir şeyin, yırtıcılığın kurbanı olmayan bir şeyin kalmadığı; kölelerin ayartıldığı, ya da kendi kötülüklerinden efendilerine başkaldırdığı; âzatlıların efendilerine karşı gelmeleri; ve düşmanı olmayan bir kimsenin bir dostun ihânetine kurban gittiği bir Roma sahnesidir bu.</span></p>

  <p class="calibre16"><span class="calibre6">“Yine de bu acıklı, âmme ahlâkından yoksun devirde dahi birkaç hakikat ve şeref örneği görebiliriz. Anneler oğullarıyla birlikte gönüllü olarak sürgüne gidiyordu; karılar kocalarının peşinden kendilerini kaderlerine bırakıyorlardı; bahtsız akrabaları uğruna kendilerini fedâ eden kimseler vardı; babalarını savunan oğullar; zorluk içinde olan köleler vardı, efendilerine bağlı kalan baskının altında sefâlete ve açlığa düşen ileri gelen, ümitlerini kaybetmeksizin ayakta duran vatandaşlar vardı. Öyleleri de vardı ki, son nefeslerine kadar savunmuş ve eski antikite zamanlarının kahramanlarından aşağı kalan bir yanları olmamak şartıyla ölmüşlerdi. İnsanlar arasındaki ilişkilerde sık sık görülen bu felâketlerden başka, yeryüzünde ucubeler belirdiği, göklerden işaretler belirdiği, korkunç îkazlar getiren gökgürültüleri, bazıları hayırlı ama, çoğu dehşet verici kehânetler, bazen da belirsiz, karanlık iki anlamlı, ekserî doğrudan doğruya ve açık belirtiler de vardı. Kısacası, hiçbir zaman tanrılar, bu denli kendilerini belirtmemişler ve orduların ortadan kaldırılmasıyla İmparatorluğu koruyacaklarına, suç işlemiş bulunan bir halktan öç almak istemişlerdir.”</span></p>

  <p class="calibre16"><span class="calibre6">Horatius’un Roma’da gezerken bir “baş belâsının” nasıl kendine refâkât etmek için ısrar ettiğini ve saldırıya uğradığını, şu</span> <span class="italic"><span class="calibre6">Hicivler</span></span><span class="calibre6">’inden alınan parçada görebiliriz. Juvenal’ın hicivleri, daha da yakıcıdır, ama çağdaş birtakım şeylere atıflarda bulunduğundan, burada sözünün edilmesi kolay olmaz:</span></p>

  <blockquote class="calibre17">
    <blockquote class="calibre18">
      <span class="calibre6">Kutsal yolda giderken bir gün</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Kafam bir şeyle meşgul, (her zamanki gibi)</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Biri çıkıverdi karşıma, adını bilmediğim –</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Sevgili dostum, nasılsın?”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Elimi tuttu – “İyiyim, teşekkür ederim: Sen de</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">iyisindir inşallah.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Yanımda yürümeğe başladı derken,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Sözü kısa keseyim diye “bir emrin mi var?”</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">diye bağırdım.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Tanımadın mı yahu beni: Ben eskilerdenim.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Öyle mi efendim, o halde buyrun emredin.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Beni bıraksın diye, ne yapayım.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir hızlandım, bir yavaşladım, bir durdum.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Alnımdan ter şıpır şıpır damlaya görsün,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Arasıra da koştum kölemin kulağına bir şey</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">fısıldamak için.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bizim ahbap yanımsıra tırıs gidiyordu,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Yok şehirmiş, yok caddeymiş konuşup duruyordu.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Ah Bolanus, sendeki kafa bende olsaydı şimdi”</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">diye bağırdım.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir şey söylediğimi görünce, “Ya, demek öyle,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Benden kurtulmak istiyorsun.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Boşuna oysa: Ben insanı kolay kolay bırakmam,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Yolculuğunun sonuna dek yanındayım senin.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Böyle dolambaçlı yollara lüzum yok,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Niyetim tanımadığım birini ziyaret.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Zavallı evinde ağrılar sancılar içinde, uzak buradan,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Köprünün ötesinde, Caesar’ın bahçelerinin olduğu</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">yerde.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Ziyanı yok: Yapacak şeyim yok başka;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Geziyorum sadece, birlikte yürüyelim öyleyse.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Kulaklarım düştü, nasıl ki eşek</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ağır bir yük altında, kızıp indirirse kulaklarını.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Yanılmıyorsam” diye başladı sözüne, “sana karşı</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">dostluk duygum</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Viscus ve Varius’unkinden hiç de az değil:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Benden daha hızlı mısra yazan,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir ezgi duydu mu, benden çevik oynayan</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">yoktur kimse.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Türkü söylemeye gelince, “İşte en güçlü yanım o:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Yemin sana Tigellius bile gıpta ederdi bana.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Soluk almak için durdu: Duraklayarak söze</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">karıştım:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Anneniz var mı sizin? Hayatınız için kaygılanacak</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir akraba, bir yakın?” “Kimse yok: Kurudu soyum:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Hepsini bir bir gömdüm.”</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ne mutlu onlar (Düşüncelere daldım.)</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Hayatın bitmez gevezeliğinden sonra uyuyanlar!</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Şimdi benim sıram: Haydi al götür beni: Çünkü</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Çoktandır korktuğum geldi çattı başıma.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Kaçınılmaz kaderimin türküsünü bir Sabinli</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">kocakarı çağırmıştı</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ben beşikteyken daha, hayata doğmaktayken:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">“Ne kılıç, ne zehirdir onun kaderi,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ne nikris illeti, ne zatülcenp, ne verem:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Geveze bir dil getirecektir onun sonunu:</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ölüm’den kaçmak istiyorsa, gevezelerden</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">sakınsın.”</span>
    </blockquote>
  </blockquote>

  <p class="calibre16"><span class="calibre6">En sonra da damadı Tacitus tarafından yazılan, Britanya vâlisi, Agricola’nın hayatının son bölümünden bir parça alalım:</span></p>

  <p class="calibre16"><span class="calibre6">“Âdil kişinin rûhu için bir köşe varsa, bilgenin ileri sürdüğü gibi büyük rûhların vücutla birlikte yok olmadığı doğruysa, sükûn içinde yatasın! Boş nedâmetler ve yakışık almaz bir yasla boşuna vakit geçireceğimize, huzurunda ah’u-vah etmenin bir günah olacağı erdemlerinin seyrine bizi çağır. Seni daha güzel övelim – sana karşı olan hayranlığımızla, sonsuz övgülerimizle, hattâ gücümüz yeterse, senin izinden giderek. Seninkinin yanında olabilecek rûhlar için en büyük şeref budur, budur gösterilecek en büyük sevgi. Kızınız ve dul karınız. Yaptıkları ve ettikleri üstünde uzun uzun düşünerek ve mânevî varlığını maddî varlığından daha çok severek, bir baba ve kocanın hâtırâsını, saygıyla anmalıdırlar. Mermer veya tunç heykelleri yasak ediyor değilim, ama insan yüzünün resmi, yüzün kendisi gibi yok olmağa mahkûmdur, oysa rûhun özü sonsuzdur, yabancı birinin ustalığıyla yakalanıp ifâde edilemez hiçbir zaman, ancak insan, kendi varlığıyla mümkün kılar bunu. Sevgimizi ve hayranlığımızı çeken Agricola’daki her şey ünlü tarihlerde, sonsuz çağlar boyunca insanların kalbinde yaşayacaktır. Eski zamanların birçok büyük adamı unutulup gidecektir, adı da sanı da kaybolacaktır. Agricola’nın hikâyesi geleceğe aktarılmıştır, bununla yaşayacaktır.”</span></p>

  <div class="mbppagebreak" id="calibre_pb_19"></div>
</body>
</html>
