<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Romalılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre10" id="filepos273691"><span class="bold"><span class="calibre6">BÖLÜM VI</span></span></p>

  <p class="calibre27" id="filepos273782"><span class="calibre8"><span class="italic"><span class="calibre6">Roma’nın Pratik Dehâsı</span></span></span></p>

  <p class="calibre23"><span class="italic"><span class="calibre6">En ileri gelenlerimiz, davranışı söze tercih etmişlerdir.</span></span></p>

  <p class="calibre13"><span class="bold"><span class="calibre6">SALLUST</span></span></p>

  <p class="calibre26"><span class="italic"><span class="calibre6">İmparatorluğun dışındakiler, ancak, o da varsa,</span></span></p>

  <p class="calibre12"><span class="italic"><span class="calibre6">bulamayacakları nimetler için acınacak durumdadırlar.</span></span></p>

  <p class="calibre12"><span class="italic"><span class="calibre6">Bütün başkalarından daha iyi bir şekilde, toprak her şeyin anası ve herkesin ortak babasıdır diyen evrensel atasözünü</span></span></p>

  <p class="calibre12"><span class="italic"><span class="calibre6">gerçekleştirdiniz. Yunanlı olsun, barbar olsun,</span></span></p>

  <p class="calibre12"><span class="italic"><span class="calibre6">ister malıyla, ister malsız, bir vatandan bir başkasına</span></span></p>

  <p class="calibre12"><span class="italic"><span class="calibre6">gidiyormuş gibi dilediği yere gidebilir. Kilikya kapılarında, Mısır’a giden Arabistan’ın dar çöllerinde, yol vermez dağlarda,</span></span></p>

  <p class="calibre12"><span class="italic"><span class="calibre6">aşılmaz ırmaklarda, konuksever davranmayan oymaklarda hiçbir şey yoktur korkulacak: Güven için Romalı, ya da</span></span></p>

  <p class="calibre12"><span class="italic"><span class="calibre6">vatandaşlarımızdan biri olması yeter.</span></span></p>

  <p class="calibre12"><span class="italic"><span class="calibre6">Dünya, herkesin malıdır diyen Homeros’un vecizesini</span></span></p>

  <p class="calibre12"><span class="italic"><span class="calibre6">gerçekleştirdiniz doğrusu; bütün dünyayı arşınladınız;</span></span></p>

  <p class="calibre12"><span class="italic"><span class="calibre6">ırmaklar üstüne bir sürü köprüler kurdunuz, araçlar için dağları oyup düz yollar yaptınız, çiftliklerle doldurdunuz ve</span></span></p>

  <p class="calibre12"><span class="italic"><span class="calibre6">kanun ve düzen içinde ihtiyaçları gidererek hayatı</span></span></p>

  <p class="calibre12"><span class="italic"><span class="calibre6">kolaylaştırdınız. Her yerde cimnastikhâneler, çeşmeler,</span></span></p>

  <p class="calibre12"><span class="italic"><span class="calibre6">geçitler, tapınaklar, fabrikalar, okullar var; tabiri caizse, başlangıcından beri hasta olan dünya, artık iyileşti denebilir…</span></span></p>

  <p class="calibre12"><span class="italic"><span class="calibre6">Şehirler şâşaa ve güzellik içinde</span></span></p>

  <p class="calibre12"><span class="italic"><span class="calibre6">parlıyor, bütün dünya da bir bahçe gibi düzenli.</span></span></p>

  <p class="calibre13"><span class="bold"><span class="calibre6">Aelius ARİSTİDES (I.S. II. yy.)</span></span></p>

  <p class="calibre25"><span class="calibre6">Roma’nın eğlenceleri konusunda bazı şeyler söylenmişti; ve bu eğlencelerde kaba bir taraf olduğu belirtilmişti. Ama Romalıyı aslında tatmin eden kaynak,</span> <span class="italic"><span class="calibre6">genius</span></span><span class="calibre6">’unun niteliğinden ileri geliyordu ki, bunun başlıca özelliğiyse, pratiklikti. Romalı insan ve nesnelerin pratikte yönetilmesinden kendine özel karakterini belli eden tuhaf bir zevk duyuyordu. İnsanların yönetimi konusunda, İmparatorluğun gelişmesi ve teşkilâtlanmasında epey şey gördük; şimdi de nenselerin yönetilmesi konusunda birkaç söz söylemek gerek.</span></p>

  <p class="calibre16"><span class="calibre6">Romalı, vatanına âşıktı, toprak sahibi olmağa bayılırdı, elden gitmemesi için de her türlü şeye göğüs gererdi. Mülkiyetten ve üretmeden zevk alırdı. İmparatorluğun sonuna doğru yazılmış olmasına rağmen, Claudianus’un şu şiiri Lâtin edebiyatındaki genel duyguyu iyi ifâde eder:</span></p>

  <blockquote class="calibre17">
    <blockquote class="calibre18">
      <span class="calibre6">Ne mutlu ona ki memleketinin ürünüyle yetinir,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Babadan kalma kendi topraklarında yaşar,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Geçmiş hayatının zevkle seyrine dalar,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Baba evi gençliğini de görmüştür, yaşlılığını da;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Uzun macerâlarını anlatırken</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Emeklediği yerde şimdi bir bastonla durmaktadır;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Çiftliğinden kaçıp gitmek gelmemiştir aklına,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Yabancı gök altında yeni derelerden içmemiştir;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Tüccar değildir, para peşinde koşan,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Gürleyen denizi kırbaçlayan fırtınalar ürkütmez</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">onu;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Savaşa çağrıdan korkacak asker değildir o,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Ne de gürültülü mahkemelerde bulunacak</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">avukatlardan.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">İşten anlamaz, dünya tanımaz onu,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bitişikteki şehre ayak basmamıştır.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir var ki daha güzel manzaralar verilmiştir ona,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Güzel çiçekli tarlalar, yıldız kakmalı bir gök.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Konsüllerinin değişmesi onu ilgilendirmez,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Değişen konsüller değil, ürünlerdir onu</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">ilgilendiren;</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Olgunlaştıran güzler yığınla elma verir,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">İlkbahar da güzel çiçekler.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Günün ilk ışığını gören çiftliği</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Son ışığın kayboluşunu da görür.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Geçen saatleri dikilmiş sütûnlar gösterir,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bunlardır ona zaman ve zemini gösteren.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Şu ilerdeki koca meşeyi küçük bir dalken</span>
    </blockquote>
  </blockquote>

  <blockquote class="calibre17">
    <blockquote class="calibre19">
      <span class="calibre6">görmüştür,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bütün koruluk hâtırâsındadır.</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Verona’nın duvarları Hindistan kadar uzaktır ona,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Benacus onun için Basra körfezidir</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bir var ki, sıhhati ömrünü üç misli uzatır,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Torunlar güçlü kuvvetli ihtiyarı selâmlar,</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Bırakın başkaları gezip dursun liman liman</span>
    </blockquote>
  </blockquote>

  <blockquote class="calibre17">
    <blockquote class="calibre18">
      <span class="calibre6">Alacakları zevk daha azdır, yapacakları iş daha çok.</span>
    </blockquote>
  </blockquote>

  <p class="calibre16"><span class="calibre6">Doğrusuna bakılırsa, bütün Romalılar bu ülküyle davranacak olsalardı, Roma İmparatorluğu diye bir şey olmazdı. Bununla birlikte, toprak aşkı çok ileri gitmişti. Terhis olan asker, küçük toprağını hemen geri istiyordu; Horatius’un küçük çiftliğine karşı gösterdiği sevgi, candandır. Zenginlerin sayfiye evleri satın almaları sadece bir yatırım, bir gösteriş, ya da şehrin gürültüsünden kaçmak için değildi. İtalya’nın toprak aşkını gerçekten belirten şair – öyle bir aşk ki bu, emeğinden elde edeceği mükâfat ve zevkin yanında, toprağın kendisinin zorla kabul ettireceği kaçınılmaz bir işçilik esâretini bile bile benimsetiyordu ona –</span> <span class="italic"><span class="calibre6">Georgics</span></span><span class="calibre6">’lerini İmparatorluğun başlarında yazan Virgilius’tur.</span> <span class="italic"><span class="calibre6">Georgics</span></span><span class="calibre6">’lerin ikincisinde toprağı öven ünlü bir parça vardır. Ne mutludur çiftçi – bir bilseydi. Şehrin resmiyetinden, toplumsal formalitelerden, güzel yapıların lüksünden ve iyice işlenmiş mobilyalardan uzaktır o, onun kaderi, açık havanın verdiği sükûn, gerçek basitlik ve özgürlük, çiftliğin, ormanın hayvanları, basit bir köylü dîni, ihtiyarlara gösterilen saygı ve topraktan ayrılmadan adâletin son kalıntılarıdır. Virgilius’un ilk dileği, tabiat kanunlarını, bunların işleyişini güneş, yıldızlar ve gel-gitlerin nasıl olduğunu öğrenmekti; bunları kontrol altına alamadığı takdirde, ikinci dileği de tabiatın içinde yaşamaktı, dereler, ormanlar ve kır tanrıları içinde, siyâsete, düşüp yükselen krallıklara kulak asmadan, mahkemelerdeki kavgalardan, tutku çatışmalarından, insan sürüsünün alkışlarından ve başaramayanı bekleyen sürgünlükten uzaktı. Yaşanmağa değer bir hayat veren, oğulları torunları büyüten, ürünü çoğaltan, hayvan yetiştiren, şarap veren topraktır, gerçek aile hayatı budur işte, iyilik, neş’e; babadan oğula geçer. Eski Romalılar bu hayat tarzına göre yetiştiriliyordu, Roma işte bununla dünyadaki en şerefli şeyi başarmıştır.</span></p>

  <p class="calibre16"><span class="calibre6">Aynı şiirde yine tanınmış bir parça vardır, İtalya’yı över bu parça. İtalya’yla, İran, Arabistan, ya da herhangi bir doğu memleketi zenginlikte boy ölçüşemez. Uzak geçmişin, mitolojik şâşaasından uzak olduğu gerçektir, ama ürünleri boldur, asmaları ve zeytin ağaçları meyvelerle yüklüdür, sürüleri durmadan çoğalır; devamlı bir ilkbahar içindedir, yılda iki hasat alınır, zararlı hayvan ve bitkiler nedir bilinmez. Derken, Virgilius’ta birden gerçek Romalı çıkar ortaya. Romalı memleket toprağını nice severse sevsin – bunu aklından çıkardığı da yoktu pek – uygarlığın ve Roma’nın dünyadaki esas işinin şehirde olduğunu biliyordu. Parça şöyle devam ediyor: “Güzel şehirleri, insan elinin işlerini, dik yamaçlara oturtulmuş kasabaları, kadîm duvarların altından ırmakların aktığını, düşünün bir. Toprağı her iki yanından yıkayan denizleri, gölleri, büyük Lago di Como’yu, Okyanusun gürültülü sesiyle kabaran Lago di Garda’yı – limanları, dalgaların gürültüyle dövdüğü dalgakıranla teçhiz olmuş Lucrine limanını, düşünün… Bu topraktır sağlam insan ırkı yetiştiren, Marsileri, Sabellianları, kısa mızraklarıyla Volscianları; Decii, Marius, Büyük Camillus, savaşta ömrü geçmiş Sciopiones gibi adamları yetiştiren bu topraktır, ve seni ey büyük Caesar (Augustus), ki şimdi Asya’nın en uzak kıyılarında zaferden zafere koşuyorsun, Roma’nın saf saf dizilmiş dağlarından savaşa yakışmaz Hintlileri püskürtüyorsun.” Bundan sonra bir özetlemeyle sona ermektedir: Roma, toprağıyla, oğullarıyla büyüktü; Virgilius’un ödevi de, bu oğullar tarafından kurulmuş şehirlerde İtalyan tarlalarını yücelten bir türkü söylemekti – Hesiod da bir zamanlar Yunanlılara aynı şekilde hitâp etmemiş miydi? “Selâm sana, hasatlar anası, Satürn’ün toprağı, insanların büyük annesi, eski zamanlardan beri şânın, şerefin olan çiftçilik sanatının türlü yönlerini, seni yüceltmek için saymağa çalışacağım; o kutsal kaynakların mühürünü yılmadan açacağım ve Roma şehirlerinden Hesiod’un Yunanlılara söylediği türküyü söyleyeceğim.” Romalılar şehrin organik hayatını, uygarlığın başlıca âleti olarak görürlerdi; ama köy hayatını da unutmamışlardır, - bu hayatın zevklerini, çalışmağa zorlamasını, idaresini, bir ulusun çocuklarının anası gibi önemli bir rolü olduğunu biliyorlardı.</span></p>

  <p class="calibre16"><span class="calibre6">İmparatorluk içindeki şehir ve kasabaların çoğalmasında, Roma tuhaf bir şekilde doğrudan doğruya ve pratik bir yöntemle davranmıştır. Eyâletlerinin çoğunda şehir-hayatı zaten vardı: Bu teşvik konusu olmuş ve çoğu zaman şehirler yeniden düzenlenmiş ve yapılmıştır. Britanya’da, Romalılar gelmeden şehir diye bir şey yoktu; evler yüksek topraklar üstünde kurulmuş olup, ekserî komşu oymaklara karşı savunma amacıyla yapılmıştı. Bir iki yüzyıl içinde vâdilerde kasaba ve şehirler kurulmuş ve Roma hayat tarzı buralara getirilmeğe çalışılmıştır. Ama Britanyalının bu hoşuna gitmediğinden, bu kuruluşlar gelişmemiştir; halk, hayatlarını ormanlarda ve açık havada yaşamayı tercih ettiklerinden, bu kasabalar terkedilmiştir, çevredeki memleket için aracı ve zenaatkâr olarak çalışmak istememişlerdir. Pek incelmiş bir durumda Roma uygarlığı, kendi kendine yetinebilen büyük “villâ” veya köşklere çekilmiş bir şekilde sayfiyeye yayılmıştır. Avrupa’dakinin tersine, Britanya’da şehir ve kasaba yaratma politikası geçmemiştir.</span></p>

  <p class="calibre16"><span class="calibre6">Romalılar bir kasaba veya şehir kurarken, belirli bir plân üzerine hareket ederlerdi. Arâzi mühendisinin bir dikaçı çizmesine yardım eden, basit bir âlet parçasıyla birbirlerini doksan derece kesen iki geniş cadde çizilirdi. Başlangıç noktası olan buradan dikdörtgen parseller yapılırdı; belli aralarla, belli genişliklerde cadde yeri bırakılırdı. “İnşâat sınırı”, binaların yüksekliği hakkında kanunlar ve belli saatlerde trafik tıkanmasına karşı kurallar vardı. Orta yerde âmme binaları, bürolar, toplanmalar ve duruşmaların yer aldığı bir halkevi, ya da dikdörtgen bir salon vardı, bazen kütüphane de olurdu, tapınak eksik olmazdı, bir de sütûnlu Forum’un açık meydanı bulunurdu. Dükkânlar genel olarak belli mahallerde olurdu, aynı işle uğraşan dükkânlar, aynı yerde toplanırdı. Şehrin giriş yerlerindeki anıt gibi yükselen kemerler üstünde heykeltraşlık eserleri, heykeller vardı, bazen, iki yolun birleştiği kavşakta dört yollu kemerler vardı. Küçük kasabalarda bile hamamlar, tiyatrolar ve amfitiyatrolar vardı.</span></p>

  <p class="calibre16"><span class="calibre6">Şehirlere yer altı kanalıyla veya su yollarıyla bol miktarda su gelirdi; depo sarnıçlardan, kurşun borularla evlere dağılırdı. Hepsi birden 424 Km. tutan 14 su yolu Roma’nın su ihtiyacını karşılardı, nüfus başına günde aşağı yukarı 125 litre su düşerdi. Eyâletlerin birçok bölgelerinde bugünkünden daha çok su vardı; Roma, su yollarının bazıları hâlâ kullanılmaktadır. Nîmes’e yakın tanınmış Pont du Gard, o yere kadar yer altı kanalları içinde olan suyu, Gard vâdisinden geçirir; bu birbiri üstüne sıra sıra dizilmiş üç kemerden mürekkep olup, en yüksek noktası 48 metredir. Kartaca’ya su temin eden, şimdi de ayakta duran su yolu 150 Km. uzunluğundaydı; bunun bir kısmı yer altı tünellerinde, bir kısmıysa dev kemerlerle taşınıyordu; İspanya’da Tarragona’daki 35 Km. 200 uzunluğundaydı, Lyons’dakiyse 17 Km. 600. Alçak basınçlı borular kullanılıyordu: Yüksek basınç dökme demir borular gerektirirdi ki, onu da Romalılar yapamıyordu. Su gücü değirmenlerde ve testereyle kesme işlerde kullanılıyordu, şehir meydanlarındaki, bahçelerdeki ve cadde köşelerindeki çeşmeler, tozlu şehirlere ferahlık veriyordu. Su yollarının bakımı devlet ve belediye adamları tarafından îfâ edilen bir âmme hizmetiydi.</span></p>

  <p class="calibre16"><span class="calibre6">Romalıların yapmış olduğu her şeyde aynı büyüklük havası vardı; sonsuzca kullanılsın diye yapıyorlardı. Bunların en güzel örnekleri, Roma’nın yollarıdır. Bunların başlangıçtaki amacı, askerî ve idarî bakımdandı; ihtiyaca göre genişliyordu, zamanla, hem savaş zamanında, hem de ticaret ve ulaştırma amacıyla kullanılmağa başlandı. Romalı arâzi mühendisi, bir uçtan bir uca parsellenmiş düz çizgileri tercih ediyordu; ama memleketin arâzisini de göz önüne alıyorlar, yokuş ve askerî savunmayı da hesaba katıyorlardı. Büyük bir mühendislik dehâsıyla Apenin ve Alpler gibi dağlık bölgelerde zikzak, ovadan ise varolan izlere bakmadan kestirmeden yollar yapıyorlardı. Cumae ve Napoli topraklarında, volkanik kayaların kalıntılarını oyarak uzun tüneller yapmışlardı. Yolların yüzeyi türlü madde katlarıyla kaplanırdı, öyle ki, günümüze kadar dayanmıştır, kanalizasyon ve lâğım tertibatları da günümüze kadar gelmiştir.</span></p>

  <p class="calibre16"><span class="calibre6">Romalıların ev, tapınak, salon, hamam, tiyatro, köprü gibi inşâatlarının mimarisi üstünde burada duramayız, bunların tam mânâsıyla hakkını verebilmek için, ayrı bir kitap gerekir. Ama Roma mimarlarının en büyük başarısının tonozlarla büyük bir arsayı kaplayabilmeleriydi. İlkin tuğladan bir tonoz iskeleti yapılıyor ve bunların kaburgaları içine harç dökülüyordu. Harç oturduğunda, tuğlanın kaburgaları aşağıdan görünüyordu; geniş dam, yanlamasına bir itmede bulunmadığından duvarları tutan payandalara ihtiyaç kalmıyordu. Bu metod, Romalıların buluşuydu. Roma mimarisinin başka yönlerinin Roma’nın buluşu olup olmadığı meçhuldür; vernik gibi ince dilimler halinde duvarlar ve sütunlar mermerle kaplanıyordu, kuruluşu bakımından ilgisi olmayan gelişigüzel süsler konuyordu. Heykeltıraşlıkta, süslemede, ve resimde Romalılar, Yunan ve Suriyeli sanatkârlara ve sanatçılara başvuruyorlardı, kendilerinin pek zevki yoktu, bununla birlikte, özellikle siyasal ve dinsel önemi olan konuları temsil etme metodunda etkin olan Romalılardı. Birkaç yıl önceye kadar, Romalıların sanatla ilgilenmediği ve kendilerine özel bir üslûp ve teknik yaratmadıkları sanılıyorduysa da, günümüzde yapılan incelemeler, Roma heykeltıraşlığının ve mimarisinin yabana atılmayacak bir kişiliği ve karakteri olduğunu göstermiştir. Özellikle portre üstünde duruyorlardı ve Roma büstlerinin ve kabartmalarının bazıları, realizmi ve karakteri dikkatle çizmesi bakımından göze çarpmaktadır.</span></p>

  <p class="calibre16"><span class="calibre6">Pratik idare ve büyük çapta inşâat, Romalının pek hoşuna giderdi. Bir şey îcât etmiş midir? Pek az, ama yine de biraz etraflıca üstünde durulması gereken, önemli bir rol oynamıştır.</span></p>

  <p class="calibre16"><span class="calibre6">Romalılar İtalya’daki durumlarını güven altına alırken ve Akdeniz İmparatorluklarını ele geçirirken, Doğunun birçok şehrinde, özellikle İskenderiye ve Bergama’da okullar kuruluyordu. Çoğu zaman, “sonraki Yunan” bilimi denen bilimler okunuyordu burada, ama bunların en ünlü savunucularının Yunanlılaşmış Asyalılar olduğunu unutmayalım. Matematik, mekanik, astronomi, tıp, botanik üstünde ileri gidilmişti; bu bilimler oldukça ayrı ayrı okunuyordu, sistemli bir bilim felsefesi kurmaya teşebbüs yoktu.</span> <span class="italic"><span class="calibre6">Geometrinin Temelleri</span></span> <span class="calibre6">adlı eserinden daha birçok eseri olan Euklides’ti en eski matematikçilerden biri; aynı zamanda optik ve müzikle de ilgiliydi, kalkül hesabının nüvesi olan, tam kesiri bulunmayan sayının yaklaştığı, fakat ulaşamadığı had fikrini inceleyen ve ortaya atan o’dur. Sisam’lı Aristarkhos, güneşin ve ayın yeryüzünden uzaklıklarını ve bunların nisbî büyüklüklerini ölçmeğe çalışmış ve yeryüzünün güneşin çevresinde döndüğüne inanmıştır. Siraküz’lü Arşimed (İ.Ö. 287-212) hepimizin tanıdığı en büyük matematikçilerden biriydi; özgül ağırlığı, Arşimed’in vidasını, kaldıraç kuramını, Pi’nin hesaplanmasını ona borçluyuz, eserleri birçok mekanik, hidrostatik ve geometri alanına uzanıyordu; Siraküz’ü Romalılara karşı savunmak için savaş makineleri bile yapmıştı. İskenderiye’li Hero (İ.Ö. ?-100) dehâsı Arşimed’inki kadar değilse de, türlü değerli incelemelerde bulunmuştur: Mekanik, optik, hidrolik, dişli çark, makara, ışık kırılması ve buna dayanan mesaha âleti, mimar ve usta âletleri ele aldığı konulardır. Coğrafyada büyük adımlar atılmıştır. Kıbrıs’lı Eratosthenes (aşağı yukarı İ.Ö. 230) matematik, coğrafyanın temelini atmış, dünyayı ölçmüş, arz dairesini düşünmüş ve yeryuvarlağının gemiyle dolaşılmasını ileri sürmüştür; Pontus’taki Amasya’lı Strabo (İ.Ö. 63’de doğmuştur) izdüşümün önemini gösteren haritalar çizerek, genel bir coğrafya yazmıştır. Ama elimizde bulunan en tam coğrafyayı yazan İskenderiye’li Ptoleme’dir (aşağı yukarı İ.S. 180’de ölmüştür). Böylece, hikâyeye daha devam edilebilir – Dioskorides (İ.S. 55) ilâçlar ve bu ilâçların yapıldığı bitkiler üstüne yazmıştır, eserinin etkisi bugün bütün ilâçların terkibini ve hazırlanma usullerini bildiren kitaplarda görülebilir; yine elimizde yirmibir cildi bulunan Bergama’lı Galen’in (İ.S. 131-201) eserinde, teferruatlı biyoloji ve tıp incelemeleri vardır; bu eser Lâtinceye, Suriyeceye ve Arapçaya çevrilmiş olup, bütün Orta Çağ’lar boyunca düşünce ve pratik alanlarını etkisi altında bulundurmuştur, hemen hemen bin yıl bu alanda yeni bir eser verilmemiştir.</span></p>

  <p class="calibre16"><span class="calibre6">Bu çeşit buluşlar Roma dünyasında olmaktaydı. Arasıra Romalıların, Yunanlıların buluşlarından tam olarak faydalanamadıklarının sebebinin hayâl kısırlığı, zekâ eksikliği ve merak olmayışı olduğu söylenir. Bu davranış Romalılara karşı haksız bir davranıştır: Gözönüne birçok şeyin getirilmesi gerekir. Mûcitlerin kendileri, buluşlarını pek ileri götürmemişlerdir ve pratik tatbikini yapmamışlardır. Archimedes’in kendisi, ancak Siraküz Kralı’nın emriyle savaş makineleri yapmağa tenezzül etmiştir; çünkü söylendiğine göre, mekanik işlerin ve pratik zenaatkârlığın değersiz, âdi şeyler olduğunu düşünürmüş. Derdi, hayatın günlük ihtiyaçlarına bulaşmamış, güzel, ince kuramlar koymaktı ortaya. Geometrinin faydasının ne olduğunu soran birine, Euklides, yanındakilerden, şimdiye dek geometriden para kazanmak aklıma gelmemişti, madem ki öyle, o halde bana 25 kuruş verin diye cevap vermişti. Yunanlıların yapmış olduğu tek tük pratik tatbikler önemsizdir üstelik. Hero’nun incelemeleri hiç de yabana atılacak gibi değildir, ama sayfalarla âletlerin incelikleri üstünde durur, bunun hoş olmasına rağmen, daha faydalı ve ciddî bir şekilde tatbik mevkîine konacak şeyler olması mümkündü. Birkaç örnek: Delik bir minberin altındaki sıcak havanın genişlemesi, insan mârifeti olmaksızın tapınağın kapılarını açar; suyun bir sarnıçtan ötekine düşerkenki fışkırışı, bir çeşmenin kenarına yerleştirilmiş olan madenî kuşlara ıslık çaldırır, öyle ki, bir de bakarsınız bir baykuş kötü kötü gözlerini çevirmiş bakıyor; dik açılı fıskiye ağızlıklı boş bir küreye gönderilen buhar küreyi döndürür – bu, jet motorunun en basit biçimidir. Ama bu ilkeler pek ileriye götürülmemiştir, bu ispatlar ekserî lâboratuvarların eşiğini aşmamıştır; sanayiye tatbik edilmemiştir.</span></p>

  <p class="calibre16"><span class="calibre6">Ayrıca bu “bilimciler”in yaptığı işlerin çoğu, Romalıların yaratmış oldukları şartlar altında olmuştur. Örneğin, coğrafyacı Strabo, Roma barışının sağladığı fırsat ve emrine Roma’nın verdiği yardımcılar sâyesinde gezebilmiştir. Roma’da çalışıyordu, eyâletlerin idarecileriyle, generalleriyle ve tüccarlarıyla temastaydı, böylece birçok kanıtlı bilgi toplayabiliyordu. İlâçlar üstüne yazan Dioskorides, bir ordu cerrahıydı. Galen de Roma’da çalışıyordu, geniş bir hasta sayısına bakabiliyordu, büyük ün salmıştı, hastaları arasında üç tane de imparator vardı. Ptoleme Romalı devlet memurları, tüccarlar ve askerlerin yolculuk kılavuzunu kullanmıştır. Bu fâaliyeti sonuçlarından bazılarıyla Romalılar ilgileniyor, ve belirli olan pratik tatbikatta bulunuyorlardı. Yunanlılar, mimarî, cerrahlık gibi mesleklerde ileri gitmiş olabilirler, ama hastaneler kuran, orduda bir sıhhiye birliği düzenleyen ve yol inşâatında, su borularını düzenlemede geometriyi kullanan Romalılar olmuştur.</span></p>

  <p class="calibre16"><span class="calibre6">Romalılara pratik bir karakter tanımada tamamıyla haklıyız. Romalı olmayan teknisyenlere güveniyorlardıysa da idare, onların elindeydi. En hoşlarına giden şey, arâzi idâresiyle, inatçı tabiata üstün gelmekti; çölleri meskûn ve mümbit hâle getirmek için, kaynaklar temin etmek, hayat standardını yükseltmek için ellerinden geleni yapıyorlardı. Bütün bunlarda kuramsal buluşlardan daha aşağı kalmayan, yaratıcı bir hayâl vardı.</span></p>

  <p class="calibre16"><span class="calibre6">Şunu da unutmamak gerek, Romalılar, eldeki bilgiyi Genişletmek değil, yaymak gibi bir göreve de sahipti; Batıyı uygarlaştırma işine girişmişlerdi, eğittikleri kimseler için de eldeki bilgi yetiyordu – hattâ yetiyor da artıyordu bile – çünkü bu halk, Batı eyâletlerine sızan bir sürü barbarlarla karışıp durmaktaydılar.</span></p>

  <p class="calibre16"><span class="calibre6">Sonra, iktisadî şartlar yeni teknik ve buluşlar gerektirmiyordu. Her ne kadar işçilik, İmparatorluğun ikinci yüzyılında, eskisine nazaran daha azsa da, işçi bulmada zorluk çekilmiyordu, zamanı ve emeği iktisat ederek yöntemler aramada bir mânâ yoktu. Üstelik İmparatorluğun iktisadî eğilimleri yeni metodların gelişmesine karşıydı. İmalât malları bir eyâletten bir ötekine, ya da İtalya’dan eyâletlere ihraç ediliyorsa da, bugünkü çapta Bir ihracat söz konusu değildi; eyâletler, kendi sanayilerini kurunca da, kendi ihtiyaçlarını karşılamakla yetindiler, başka piyasalar aramağa kalkışmadılar. Üçüncü yüzyılda daha sonraki bölümlerin birinde göreceğimiz sebepler yüzünden, halk kasabalardan çıkmağa başladı; bu kır toprakları genişledikçe de ve hemen hemen bir feodal sistemin altındaki bu yerler gittikçe derebeyce idare edilmeğe başladıkça, eski imalât metodları bir örnek devam etti ve sınırlı bir bölgenin ihtiyaçlarını karşılamağa başladı. Bütün eyâletler kendi iktisatlarıyla yetiniyorlar, dolaylarındaki eyâletlerin imalât mallarından ve kaynaklarından faydalanmak zorunda kalmıyorlardı. Bu türlü bir kendi kendine yetiş oldu mu, yeni tekniklerin yaratılması için bir sebep ortaya çıkmaz.</span></p>

  <p class="calibre16"><span class="calibre6">Romalının sanayinin birteviye giden el işçiliğini sevmediğini de söyleyelim. Hali-vakti yerinde olan Romalının görüşü, Seneca’nın bir mektubunda açıkça görülebilir, bunun özünün Eflâtun’un davranışından pek farklı olmadığı görülebilir. Seneca, Eflâtun ve Aristo’dan doğrudan doğruya gelen Yunan filozoflarının sonuncusu olan Poseidonius’tan ilham alarak sanatları şöyle ayırır: I) Âdi ve alçaltıcı, II) Göz aldatma oyunlarıyla görme ve işitme duyularının hoşuna giden, III) Çocukların ilk eğitimi için gerekli olanlar, IV) Liberal, yani, özgürlükle uygun düşen sanatlar (</span><span class="italic"><span class="calibre6">Liberae</span></span><span class="calibre6">). Bunların birincisi, “el işleri”dir sadece, hayatın ihtiyaçlarını sağlamaktır amacı; ikincisinde oldukça işin içine ustalık giriyor, ama bunlar pek ucuz eğlencelerdir; üçüncüsü eğitimde elde edilen ustalıktır, bunlar liberal sanatlara benzer, çünkü bu sanatlara girişi sağlar. Kişiyi erdemli yapamazsa da, insanı erdem yoluna sokan ancak liberal sanatlardır; “sadece erdem için kaygılanan sanatlar, liberal sanatlardır.” Yani, kendini ahlâksal davranışla belirten, insan karakteri ve insan rûhuyla uğraşan sanatlardır bunlar. En sonunda da iyi ve kötü ile uğraşan felsefe gelir. İki üç nesil önce Cicero,</span> <span class="italic"><span class="calibre6">Ödevler Üstüne</span></span> <span class="calibre6">adlı kitabının birinci bölümündeki uzun bir tartışmada, hemen hemen aynı şeyi söylemişti. Özgür bir adama yakışacak atelyede hiçbir şeyin olmadığını söylemektedir; “Halkın nefret ettiği” işler, örneğin gümrük memurluğu veya tefecilik gibi, “çirkin” şeylerdir; hemencecik satmak üzere satın alan perakende satıcılık da, şerefli bir iş değildir; büyük çapta ihracata girişmek ve daha büyük bir bölgenin ihtiyaçlarını gidermek daha iyidir. Zevk uğruna pezevenklik eden sanatlar tiksinçtir; uzun görüşleri olduğu ve faydaları açık olduğu için, tıp, mimarî gibi işler daha yüksek seviyededirler. Kazancın kendisinde tiksindirici bir şey vardır: Sadece tarım övülebilir, “daha iyisi, daha çekicisi bir özgür kişi için bundan daha uygunu yoktur.” En yüksek iş, tabiî bütün vatandaşların iyiliği uğruna iyi kalplilikle, canla-başla yapılan âmme hizmetidir. Bu görüşlere rağmen, Cicero ve Seneca gibi kimseler, ticarî işler çeviriyorlardı, ama sanki bu işler büyük çapta ve uzun menzilli imiş gibi düşünüyorlardı. İmparatorluk boyunca bu eski önyargılar çok değişti; paranın kokmadığını söyleyen Vespatianus’un vecizesiyle uyuşmağa eğilim gösterdiler. Ama bir geleneği değiştirmek için hem çok geçti, hem de çok zor; üstelik yukarda belirttiğimiz başka etkiler de, yeni tekniklerin gelişmesine karşıydı, bu gibi etkilerse, karşı koymak için tabiî güçleri olmayan günün adamlarının teşhisinden, hattâ anlayışından ekserî uzaktır.</span></p>

  <div class="mbppagebreak" id="calibre_pb_20"></div>
</body>
</html>
