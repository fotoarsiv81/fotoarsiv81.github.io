<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    </head>
  <body class="calibre">
<h1 class="h1baslik1" id="calibre_toc_19">Ek<br class="chapter"/>
				Osmanlı’da Kılıç Kuşanma Merasimi </h1>
				<p class="normal">Evvelce de arz etmiştik ki, Osmanlı tahtına çıkan padişahların burada kılıç kuşanmaları, hiç değişmiyen bir adet anane idi. Bu da, bir usule tabi idi.</p>
				<p class="normal">Hazret–i Hâlid’in türbesinde ilk defa olarak kılıç kuşanan padişah, İkinci Sultan Beyazıt’tır. </p>
				<p class="normal">Fatihin vefatı esnasında İstanbul’da bulunan ve Konya’daki Hazret–i Mevlana Celaleddin Rumi’nin ahfadından <span class="ideitalik"> (torunlarından)</span> Çelebi Emir Şemseddin Efendi tarafından teberrüken kendisine kılıç kuşatılmış ve o tarihten itibaren de bu merasim, artık bir adet ve anane halini almıştır.</p>
				<p class="normal">Kılıç kuşanma merasimi, Padişahın tahta çıkmasından on, 15 gün sonra yapılır. </p>
				<p class="normal">Eski teşrifat defterlerinde, bu merasimin şekli hakkında şu suretle kayıtlar vardır.</p>
				<p class="normal">Kılıç alayı denilen bu merasimin icra olunacağı gün, öğle namazından evvel yeni padişah, Topkapı Sarayı’nda kubbealtı denilen yere gelerek alayın hazırlanmasını bekler, alayın hazır olduğu haber verilir verilmez sağ tarafında sadrazam sol tarafında şeyhülislam arkasından yeniçeri ağası ile kaptan paşa vesair devlet erkânı vüzera olduğu halde kubbe altından çıkarak, oradaki binek taşında ata biner. Alkışlar içinde orta avluya geçer.</p>
				<p class="normal">Alkışlar, Enderun ağaları tarafından:</p>
				<p class="normal"><span class="ideitalik">“Maaşallah, Tebarekellah, Aleyke avnullah”</span></p>
				<p class="normal">Diye bağırmak suretiyle icra edilir. Sonradan bunlara:</p>
				<p class="normal"><span class="ideitalik">“Padişahım! Uğurun açık olsun.”</span></p>
				<p class="normal"><span class="ideitalik">“Padişahım! Devletinle bin yaşa.”</span></p>
				<p class="normal"><span class="ideitalik">“Padişahım, Mağrur olma. Senden büyük Allah var.”</span></p>
				<p class="normal">Cümleleri de ilave edilmiştir. Sultan Aziz, saltanatının son senelerine doğru bu son cümleyi kaldırmış ise de, ikinci Sultan Hamid, o cümlenin tekrar söylenmesini emretmiştir.</p>
				<p class="normal">Padişah, alkış tutan Enderun Ağlarının arasından at üzerinde geçerek Sirkeci İskelesine gelir. İskele halılar, kıymettar şallarla tezyin edilmiştir. Ve iskelede muhteşem bir saltanat kayığı beklemektedir. </p>
				<p class="normal">Padişah bu kayığın köşküne binerek Eyüp Sultandaki Bostan İskelesine gelir. Orada ki Hazret–i Hâlid’in türbedarları ve Eyüp Camisinin imamları tarafından istikbal edilir <span class="ideitalik"> (karşılanır)</span>.</p>
				<p class="normal">Bunların aralarından, evvelce oraya gelmiş olan saray ve Enderun ağaları da vardır. Bunlar ellerinde altın buhurdanlar içinde yanan ve latif kokulu dumanları etrafa savrulan (öd) ağaçları ve buhurlar taşımaktadırlar.</p>
				<p class="normal">Padişah, Bostan İskelesinden Türbe–i Şerife’ye kadar olan mesafeyi yayan olarak geçtikten sonra, türbenin avlu kapısında, o vaktin Mevlevi Çelebisi tarafından istikbal edilir. Padişahın Çelebi Efendi ile musafaha etmesi <span class="ideitalik"> (tokalaşması)</span> adettir. Ondan sonra, türbe–i şerifeye girilir.</p>
				<p class="normal">O sırada, en güzel sesli hafızlardan mürekkep bir grup, tekbir getirmektedir. Padişah Hazret–i Hâlid’in mübarek kabrinin sağ tarafına serilmiş olan bir seccadede Teyemmümen ve Teberrüken <span class="ideitalik"> (uğurlu sayarak)</span> iki rekât namaz kıldıktan sonra, latif sesli bir hafız tarafından (fetih süresi) tilâvet edilir. Bu sure–i şerifenin kıraatından sonra tekrar hafızan tarafından tekbirler getirilirken Çelebi Efendi tarafından padişahın beline kılıç kuşatılarak merasime nihayet verilir.</p>
				<p class="normal">Asıl (kılıç alayı) bu merasimden sonra başlar. Ve bu merasimi temaşa etmek için de bütün İstanbul halkı, adeta yerinden oynar.</p>
				<p class="normal">Eyüp semtinden Edirnekapı’ya ve oradan da Fatih camisine kadar bütün caddelere kerevetler kurarlar ve bunları, alayı temaşaya koşmuş olanlara, ekseriya yüksek fiyatlarla kiralarlar.</p>
				<p class="normal">Kılıç kuşanmış olan padişah, at üstünde olduğu hale, debdebeli bir alayla bu mahşeri kalabalık arasından geçecek Edirnekapı’dan şehre girer. </p>
				<p class="normal">Doğruca Fatih’in türbesine gelerek muhterem ceddini ziyaret eder. Orada da iki rekât namaz kıldıktan sonra, yine muhteşem alay ile caddeleri dolduran halkın arasından geçerek sarayına gider.</p>
				<p class="normal">Bu merasim, bütün Osmanlı padişahları tarafından icra edilmiştir. Yalnız beşinci Sultan Murad tahta çıktığının dokuzuncu günü şuurunu kaybettiği için bu merasimin icrasına imkân görülmemiş, takriben iki ay kadar sonra da bu talihsiz hükümdar saltanatı mevkiinden ıskat edilerek <span class="ideitalik"> (düşürülerek)</span> yerine küçük biraderi İkinci Sultan Hamit geçirilmiştir.</p>
				<p class="normal">Sultan Hamid’e, o vakte kadar görülmemiş olan bir kılıç alayı icra edilmiştir. Hademe–i şahaneye göğüsleri sırma kordonlu lacivert stripler <span class="ideitalik"> (şeritler)</span> al çuhadan pantolonlar, başlarına da yüksek sorguçlu fesler giydirilmiştir. Alayı temaşa için yapılmış olan kerevetlerden birçoğu çökerek seyircilerden bir hayli kimseler yaralanmış ve birkaç kişi de kalabalık arasında ezilmiştir.</p>
<div class="calibre1" id="calibre_pb_26"/></body>
</html>