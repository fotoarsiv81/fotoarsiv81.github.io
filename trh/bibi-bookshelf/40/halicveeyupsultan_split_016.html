<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    </head>
  <body class="calibre">
<h1 class="h1baslik1" id="calibre_toc_11">Zekai Dede</h1>
				<p class="normal">Eyüp’te en makbul ve mergup olan <span class="ideitalik"> (sevilen)</span> şey, musiki idi. Oradaki Bahariye Mevlevihane’si ile diğer tarikatlara mensup tekkeler, dini musikinin bir kaynağı haline gelmişti.</p>
				<p class="normal">Eyüp’te, pek kıymetli musiki üstatları yetişmişti. Ve bunların içinde de, —mesela– Zekâi Dede namı hürmetle yadedilecek derecede temayüz etmişti <span class="ideitalik"> (seçkinleşmişti)</span>.</p>
				<p class="normal">Meşhur İsmail Dede Efendi’nin sanat nurundan da feyiz almış olan Zekai Dede, 1242 senesinde, Eyüp’te dünyaya gelmişti. O da, bütün ecdadının mesleğini takip etmiş, küçük yaşından itibaren ilim tahsiline heves göstermişti. Kur’an–ı Kerim’i hıfzetmişti. Ondan sonra da musikiye olan istidadını ilerletmişti.</p>
				<p class="normal">Zekai Dede, musiki ilmini, tam bir ehil ve erbap üstattan tahsil etmek istemiş, böyle bir üstat araştırırken, Dede Efendi’nin en kıymetli şakirtlerinden <span class="ideitalik"> (öğrencilerinden)</span> Eyüplü Mehmet Bey’e rast gelmişti. Bu zat, harikulade musiki hafızasıyla tanınıyor, kendisine Dede Efendi’nin notası deniliyordu.</p>
				<p class="normal">Eyüplü Mehmet Bey, genç ve pek heveskâr talebesi olan Zekai Dede’nin sanat istidadını <span class="ideitalik"> (yeteneğini)</span> daha ilk derste keşfetmiş, onu büyük bir dikkat ve ihtimamla <span class="ideitalik"> (özenle)</span> yetiştirmeye karar vermişti.</p>
				<p class="normal">Dersler, derhal tesirini göstermiş, genç hafız Zekâi bu derslerin daha ilk senesinde, ufak tefek bir takım ilahiler ve şarkılar bestelemek suretiyle Mevlevi musikisi âlemine yeni bir deha yıldızının doğduğunu müjdelemişti.</p>
				<p class="normal">Meşhur Dede Efendi, talebesi Mehmet Bey’in şakirtleri arasında böyle bir harikanın bulunduğunu haber alır almaz bizzat Eyüp’e kadar gelmiş, Mehmet Beyin evinde, Hafız Zekai’yi dinlemiş ve o, okuduklarını bitirince Hafız Zekai’ye hitap ederek:</p>
				<p class="normal">—Oğlum! Bundan böyle hocanla beraber benim derslerime devam edeceksin. Sana, haftada bir kere ayrıca ders vereceğim, demişti.</p>
				<p class="normal">Bu, öyle büyük bir nimet ve saadet idi ki, her heveskâra nasip olan şeylerden değildi.</p>
				<p class="normal">Hafız Zekai, büyük bir nimet ve şükranla Dede Efendinin derslerine devama başladı. Kısa bir zaman zarfında, harikulade inkişaflarla karşılaştı. Ve onun dâhiyane istidadı bir müddet sonra tabii mecrasını aldı.</p>
				<p class="normal">Bu meşk devresi, pek uzun sürmedi. Bir sene kadar sonra Dede Efendi Hicaz’a gitti. Ömrü, vefa etmedi. Orada, Hakk’ın rahmetine kavuşurken bu büyük sanat adamı, hiç müteessir değildi. Çünkü kendi deha nurlarına tevarüs eden <span class="ideitalik"> (miras alan)</span> Eyüplü Mehmet Bey ve Hafız Zekai Efendi gibi kıymettar talebeler yetiştirmişti.</p>
				<p class="normal">Hafız Zekai Efendi, 1285 senesinde, yine Eyüplü Mehmet Bey’in delaletiyle Eyüp’te ki Bahariye Mevlevihane’sinde, tarikata girdi. Üstadının izini takip etti. Birbirini müteakip beş Ayini şerif besteledi. Bunları takip eden peşrevleri vesair şaheserleriyle hem Mevlevi musikisini zenginleştirdi, hem de Türk musikisine kıymettar eserler ilave etti.</p>
				<p class="normal">Zekai Dede’nin musiki âlemine en büyük hizmetlerinden biri de en eski bir ilim ve irfan yurdumuz olan Darüşşafaka’nın musiki muallimliğini kabul etmesi ile Eyüp Mevlevihane’sinde Eyüp gençlerine geceleri ders vermesi olmuştu. Bunlar, klasik Türk musikisinin başlıca istinatgâhlarını <span class="ideitalik"> (dayanaklarını)</span> teşkil ediyordu.</p>
				<p class="normal">Sanat üslubunda hocası Mehmet Bey’in ve bilhassa Dede Efendi’nin tavırlarını tamamıyla muhafaza etmişti. Aynı zamanda, Türk musikişinaslarının içinde ilk defa olarak Garp notasını da öğrenerek alafranga dediğimiz Avrupa musikisine vukuf kesbetmişti <span class="ideitalik"> (öğrenmişti)</span>. Ve tamamıyla vals mezurunda <span class="ideitalik"> (ölçüsünde)</span> birkaç eser bile bestelemişti.</p>
				<p class="normal">Hepsi de ayrı ayrı kıymetleri haiz dini ve gayri dini eserlerinin adedi, bez yüz parçayı mütecavizdi <span class="ideitalik"> (aşkındı)</span>. Bu da kendisinin ne velûd <span class="ideitalik"> (verimli)</span> bir dimağa malik olduğunu ispata kâfi gelmişti. Eyüp’teki musikişinasların hemen hepsi, Zekai Dede’nin talebeleri idi.</p>
				<p class="normal">Yine o Hazret–i Hâlid ve Eyüp beldesi kitabında gördüğümüze göre Eyüp kasabası, yüksek kıymette, diğer birçok şahsiyetler de yetiştirmişti. Eyüp Camii baş imamlarından Molla Efendi denmekle maruf olan Emin Efendi ve onun oğlu yine baş imam Abdullah Efendi, Üçüncü Selim ve İkinci Mahmut devirlerinin ilim ve irfan âleminde temayüz etmişlerdi. İkisi de, yüksek medrese tahsili gördükten sonra, imamet mesleğine girmişlerdi.</p>
				<p class="normal">Bunlardan başka Balçıklı Hoca, Mesnevihan Hüsamettin Efendi, Nizam–ı Cedit askerinin ilk binbaşılarından Hüseyin Bey ki sonra paşa olmuştur. </p>
				<p class="normal"> Etmeydanındaki Yeniçeri kışlalarını topa tutan Kara Cehennem İbrahim Ağa, yine meşhur Mesnevihanlardan Elif ve Nafiz Efendiler, Hazret–i Hâlid’in türbesinde Buhari–i şerif okutan Hafız Osman Efendi, Ankara ve Konya vilayetlerinde kapı kethüdası hoca Raik Efendi, müderrislerden Şükrü Efendi, Yatağan imamı Hafız Şerif Efendi, Şeyhul— Kurra Hafız Recep Efendi, Yazdığı Kur’an–ı Kerim’le yüksek bir şöhret kazanmış olan Hazret–i Hâlid’in baş türbedarı Şamlı namiyle maruf Hafız Mehmet Efendi, Eski devrin en yüksek ediplerinden Ahmet Necip Bey, musiki üstatlarından Tevfik Bey, yazı ilminde ve mürekkep imalinde gayet mahir Abdülkadir Efendi, Mısır Kralı Fuad’ın talep ve iltiması üzerine hükümetimiz tarafından Mısır’a gönderilen ve orada yazdığı Kur—anı Kerimlerle iştihar eden <span class="ideitalik"> (ünlenen)</span> Aziz Efendi, Barbaros Hayreddin Paşa evlatlarından bahriyeli Faik Paşa, Ayandan Abdurrahman Şeref ve Mülkiye Mektebi Müdürlerinden Hacı Recai Beylerle, muhtelif ilim ve mesleklere mensup birçok kimseler, hep Eyüp’te yetişmişlerdi.</p>
				</body>
</html>