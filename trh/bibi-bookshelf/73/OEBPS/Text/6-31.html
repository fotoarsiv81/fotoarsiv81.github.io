<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-31.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ SEKİZİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt27.jpeg" width="316" /></p>

      <p class="anabaslik" id="toc_marker-28">MED SAVAŞLARI, ATİNA DENİZ KONFEDERASYONU’NUN KURULUŞU</p>

      <p class="resim-2"><img alt="5s.jpg" class="image" height="24" src="../Images/5s_fmt30.jpeg" width="52" /></p>

      <p class="paragraf-1"><span class="char-style-override-8">1. Med Savaşlarının Nedenleri. Başlangıcı.</span> Hellas, M.Ö. V. yüzyılda, bu yüzyılın ilk yarısı boyunca devam eden Med savaşlarının mutlu sonucu sayesinde doruk noktasına ulaştı. Bu zafer, Grek uygarlığı ve ekonomisinin gelişmesi için uygun olan koşulları yarattı.</p>

      <p class="paragraf-1">Bu dönemle ilgili kaynaklarımız yok. Salamis Savaşına bizzat katılmış olan şair Aiskhylos <span class="char-style-override-9">Persler</span> adlı trajedisinde bu savaşın öykülerine yer verir. Kaynaklar arasında Miletoslu tarihçi Hekataios’tan parçalar ve bazı yazıtları (özellikle Siracusa tiranı Gelon’un Himera zaferi onuruna yazdırdığı yazıt ve savunmaya katılan devletlerin adının yer aldığı bir burmalı sütun) katabiliriz.</p>

      <p class="paragraf-1">Ama Med Savaşlarıyla ilgili temel bilgilerin toplandığı kitap, savaşların bitiminden 40-50 yıl sonra olayları anlatan Herodotos’un <span class="char-style-override-9">Tarih’</span>idir. Bu yapıtın amacı, Herodotos’un dediğine göre şudur: “İnsanoğlunun yaptıkları zamanla unutulmasın ve gerek Greklerin, gerek Barbarların meydana getirdikleri harikalar bir gün adsız kalmasın… Bir de bunlar birbirleriyle neden dövüştülerdi diye merakta kalınmasın.” Bununla birlikte Herodotos, Atinalıları Hellas’ın kurtarıcıları olarak yücelttiği için hiç de nesnel değildir (beşinci kitaptan itibaren).</p>

      <p class="paragraf-1">Bu dönemin incelenmesi için daha başka önemli kaynaklar Sicilyalı Diodoros’un <span class="char-style-override-9">Tarih Kitaplığı</span> ve Plutarkhos’un yazdığı Themistokles, Aristeides, Kimon ve Perikles’in yaşam öyküleridir. Ama bu yaşam öyküleri, aktarılan olaylardan çok sonra yazıldığı için, bize kadar ulaşmayan tarihle ilgili eski kitaplardan alınan belgeler dolayısıyla değerlidirler. Sonuç olarak, bu yarım yüzyıl süren savaşlarla ilgili bilgilerimiz yeterli değildir. Pers krallarının başkenti Persepolis’te son zamanlarda bulunan arşivlerin bilgilerimizin eksiklerini tamamlayacaklarını ve bize yeni bilgiler sağlayacaklarını umalım.</p>

      <p class="paragraf-1">Savaşın nedeni, Pers İmparatorluğunun batı yönünde durmadan ve bir amaç güderek genişlemesiydi. Bu imparatorluk daha I. Darius döneminde Hindistan’dan Ege Denizi’ne ve Kafkaslar’dan Mısır’a kadar uzanan geniş toprakları kapsıyordu. Fetihle bir araya getirilmiş birbirine benzemez uluslar yığınıydı, ama aralarında yeterli bağlar bulunmayan bu ulusların uygarlık düzeyleri ve çıkarları ayrı ayrıydı. Boyun eğdirilen ülkelerden oluk gibi akan altın yalnızca paraya çevrilmiyor, aynı zamanda, krallık saraylarının mahzenlerinde onlarca yıl kalan küplere dolduruluyordu.</p>

      <p class="paragraf-1">Pers aristokrasisi komşu ulusları kendisine bağlamak ve sömürmek, toprak ve köle kazanmak istiyordu. Krallık danışmanları, askerî şefler ve fethedilen toprakları yöneten sayısız görevliler, bu politikayla doğrudan ilgili bir yönetici toplumsal grup oluyordu.</p>

      <p class="paragraf-1">Bu yayılma, aynı zamanda, Doğu Akdeniz’in, başta Fenike olmak üzere, köleci ve tüccar aristokrasisi tarafından destekleniyordu. Küçük Asya Grek kentlerinin, doğu pazarlarının elverişli durumunun kışkırttığı ticaret ve zanaat çevreleri, işi Pers yandaşı olmaya kadar vardırmışlardı. Fenike, Lydia ve bir dizi Küçük Asya kentdevletinin fethedilmesi Pers İmparatorluğunu bir büyük deniz gücü durumuna getirmişti ve bu güç Kartaca Cumhuriyeti’nin saldırgan niyetli ittifakıyla daha da büyüyordu; Persler batıya yürüyecek olurlarsa, Balkan Greklerine yardıma gelmesini engellemek için Kartaca filosu Sicilya’ya saldırabilirdi.</p>

      <p class="paragraf-1">Perslerin Avrupa’ya akını, 513 yılında, I. Darius’un Karadeniz’in kuzey kıyısına boyun eğdirmek için İskitler’e karşı sefer açtığı zaman başladı. Bugünkü Moldavya toprakları üzerinde yapılan birkaç savaştan sonra, İskitler, büyük düşman ordusunu (tanıklara göre 700.000 kişi) peşine takarak steplere doğru çekildi. Birden saldırıp hemen geri çekilen ve yolları üzerindeki bütün kuyuları, su kaynaklarını ve bitki örtüsünü yok eden bu erişilmez süvarilere karşı Persler bir şey yapamıyorlardı.</p>

      <p class="paragraf-1">İskitya’daki başarısızlıklara karşın Persler, Hellespontos’un (Çanakkale) iki kıyısına, Trakya’ya komşu bölgelere, kendilerine Pontos’un kapısını açan Byzantion (Bizans) ve Khalkedon’a (Kadıköy) boyun eğdirdiler. Bu durum, Hellas ile Karadeniz’in kuzey kıyılarının ilişkilerini sona erdirdi ve Atina, Megara ve Küçük Asya kentlerinin elinde bulunan ticaret Fenikelilerin ellerine geçti. Aynı anda, Persler, Küçük Asya kıyılarına yakın adaları (Khios - Sakız, Somas - Sisam, vb.) ellerine geçirdiler ve Lesbos’u (Midilli) kendilerine bağlayarak Küçük Asya kentleriyle Grek Balkan’ı arasındaki ticaret ilişkilerini bozdular.</p>

      <p class="paragraf-1">500 yılında, Persler ilerlemelerini Kıta Hellas’ına doğru sürdürdüler. Kikladların en büyük adası, zengin ve verimli Naxos’u ele geçirmeye çalıştılar. Bu seferin kılavuzluğunu, düşmanla birleşmiş olan Miletos tiranı Aristogoras yapıyordu. Ama Pers filosu Naxos’u almayı başaramadı ve bu durum da, Herodotos’a göre, Aristogoras’ı Perslerin kralına ihanete ve işgalcilerin boyunduruğundan bıkmış olan İonya kentlerinin halkını 499 yılında ayaklandırmaya götürdü: Darius’un İskitlere karşı yaptığı seferde, İonyalı denizciler Pers ordusunun Tuna üzerine kurduğu köprüyü yıkarak onun kayıplar vermesine yol açtılar. Kendi güçleriyle başarıya ulaşamayacaklarını anlayan asiler, Kıta Hellas’ı devletlerinden yardım istediler. Ve böylece Med Savaşları başlamış oldu.</p>

      <p class="paragraf-1">Hellas’ın parçalanmışlığı başlangıçta kendini hissettirdi. Argos’a karşı savaş hazırlığı yapmakta olan ve kendisinden daha gelişmiş İonya’ya karşı hiçbir yakınlık duymayan Sparta, Aristogoras’a yardım etmeyi kabul etmedi; Sparta’nın müttefiki olan ve kendi yerel çıkarları ortak savaş çıkarlarından daha ağır basan Korinthos ve öteki Grek kentleri de asileri desteklemediler. Yalnızca, hayati çıkarları Pers donanması tarafından tehdit edilen Atina asilere beş gemi gönderdi. Miletos’la ticaret yapan Euboia ile Eretria da beş gemi gönderdiler. Atina’nın yetersiz yardımının nedeni, Pers’in yayılmasından zarar görenler ile Asya’daki ticaretlerini sürdürmek için bu imparatorlukla iyi ilişkileri korumakta çıkarları olanlar arasındaki çetin mücadeleydi. Bu nedenle, ilk başarılarına (Sardeis’in alınması) karşın, Avrupa Hellas’ından etkili bir yardım gelmediği için asiler yalnız kaldı.</p>

      <p class="paragraf-1">Persler, Grekleri anakarada, Ephesos önünde yendiler (498). Daha sonra, savaşı denizde sürdürmek için, kendilerine bağımlı Mısır ve Fenike’den gemiler istediler. Grekler, Miletos kıyılarındaki Lade adası<span class="dipp"><a class="footnote-link" href="#footnote-225-24" id="footnote-225-24-backlink">24</a></span> yakınlarında büyük bir bozguna uğradılar (494); bundan yararlanan Persler, ayaklanmanın merkezi olan Miletos’u hem karadan, hem denizden kuşatıp saldırıyla aldılar. Kent yerle bir edildi, halktan hayatta kalanlar tutsak edildiler ya da köle olarak satıldılar. Persler, Byzantion’u tekrar ele geçirdiler: Böylece, 494 yılında, Küçük Asya’daki en önemli ticaret ve deniz ulaşım yollarını ellerine geçirdiler ve İonya’da egemenlik kurdular.</p>

      <p class="paragraf-1 para-style-override-8"><span class="char-style-override-8">2. Perslerin Hellas’a karşı ilk seferleri.</span> İonya saflarında Atina ve Eretria savaş gemilerinin bulunmasını bahane eden Persler, Kıta Hellas’ına saldırdılar. I. Darius’un damadı Mardonios’un yönettiği ilk sefer, 492 yazında, Hellas için yola çıktı. Ordu, Hellespontos (Çanakkale), Trakya ve Makedonya’dan geçerek, kara ve denizden ilerliyordu.</p>

      <p class="paragraf-1">Ama Pers filosu, şiddetli bir fırtına yüzünden Athos Burnu yakınlarında battı. Herodotos’a göre, 20.000 den fazla insan hayatını kaybetti. Kara ordusuna gelince, Perslerin geçmesini istemeyen, Trakya halklarından Bryglerin direnmesini kırarken büyük kayıplar verdi. Kendisi de yaralanan Mardonius sonunda harekâtı sürdürmekten vazgeçti. Bununla birlikte, sefer önemli bir sonucu ulaştı: Persler, Trakya’nın zengin kıyı bölgelerini ellerine geçirmişlerdi ve gelecekte Hellas’a yapacakları seferler için buralara sıçrama tahtaları kurabilirlerdi.</p>

      <p class="paragraf-1">Mardonios’un uğradığı başarısızlık, Perslerin cesaretini kıracak kadar ağır değildi. Darius, bütün Grek kentlerine, “toprak ve su” istemekle görevli elçiler gönderdi. Aralarında Thessalia, Boiotia, Aigina, Argos olmak üzere, halk ayaklanmalarından korkan aristokrasinin egemen olduğu, oligarşik rejimle yönetilen bazı Grek devletleri, Perslerin üstünlüklerini kabul ettiler. Yalnızca Atina ve Sparta bunu kesinlikle reddettiler ve habercileri öldürmekten çekinmediler. V. yüzyılın başında Atina’da, halk kökenli Themistokles’in yönetiminde “Denizcilik Partisi” kurulmuştu. Themistokles’in partisi, ticaret yollarını ve pazarları ele geçirerek Atina’nın ekonomik temelini genişletmek istiyordu. Bu parti, Karadeniz kıyıları ve buğday karşılığı zanaat ürünlerinin ihraç edildiği Trakya ile yapılan ticaretle özel olarak ilgilendiğinden, başta boğazları ele geçirmek için, Perslere karşı etkili bir mücadeleye girilmesini istiyordu. Çünkü boğazların kapalı olması, çıkarlarına büyük zararlar veriyordu.</p>

      <p class="paragraf-1">Trakya Khersonesos’u (Gelibolu) eski tiranı olan ve Perslerin istilası dolayısıyla buradan ayrılmış bulunan, zengin ve soylu Miltiades’in önderliğini yaptığı bir başka toplumsal grup da istilacılara karşı savaşılmasından yanaydı. Ama toprak sahiplerinin çıkarlarını temsil eden bu parti mülklerin korunmasını istediği için yalnızca savunma savaşından yanaydı.</p>

      <p class="paragraf-1">Sonuç olarak, Atina’da Themistokles’in yönettiği tüccarlar ve zanaatçılar kitlesi ve Miltiades’in önderlik ettiği kırsal bölge mülk sahipleri, Sparta’da iktidardaki aristokrasi, karşı koymaya karar vermiş durumdaydılar. Aynı zamanda, Atina halkı Pers istilasını bir felaket ve demokrasinin ölümü olarak görüyordu. Demek ki, Atinalıların gözünde bu mücadele, ülkenin ve uygarlığın kurtuluşu için girişilen bir ulusal savaştı. Atina nüfusunun değişik katmanlarını ayağa kaldıran bu güzel yurtsever atılım buradan kaynaklanıyordu.</p>

      <p class="paragraf-1">490 yılında, ilk Hellas seferinden aşağı yukarı on sekiz ay sonra, Persler ikincisine giriştiler. Kuzey Hellas hemen hemen ellerine geçmiş olduğu için, Darius’un planı bu kez denizi geçerek Orta Hellas’a ulaşmayı ve burayı fethetmeyi öngörüyordu. Çok deneyimli yaşlı komutan Datis güçlü filoyu yönetirken, kara ordusuna Darius’un yeğeni Artaphrenes komuta ediyordu. Atina’dan sürülmüş olan ve Perslerin yardımıyla, hala birçok yandaşının bulunduğu bu kente tekrar tiran olmayı uman Hippias bu seferde danışmanlık ve kılavuzluk yapıyordu.</p>

      <p class="paragraf-1">Doğruca Kikladlara yelken açan Persler Naxos adasına çıkıp burayı ele geçirdiler. Hippias’ın tavsiyesi üzerine, deniz yönü açık ama başka tarafları tamamen dağlarla çevrili Marathon ovası yakınlarında, Doğu Attika’ya çıkartma yaptılar. Düşmanın bu beklenmedik çıkartması Atinalıları hazırlıksız yakalamıştı. Kleisthenes’in yönetimine düşman olan Spartalıların yardıma pek hevesli görünmemeleri durumu daha da kötüleştiriyordu. Gelenekleri gereği, savaşa ancak dolunay çıkınca girebileceklerini bildirdiler. Yalnızca, Boiotia’nın küçük kenti Plataia bin hafif piyade gönderdi. Atinalılar, köleler de aralarında olmak üzere bütün erkekleri bayrak altına çağırmak zorunda kaldılar. Başlangıçta kentin surlarının arkasında mevzilenmek niyetindeydiler, ancak toprak sahiplerinin ve çiftçilerin diretmesi üzerine, Marathon’da düşmanın karşısına çıkmaya karar verdiler. Orduları on bin ağır piyade, bin Plataia piyadesi ve hafif müfrezelerden oluşuyordu. Tarım partisinin başkanı Miltiades aşağı yukarı bütün birliklere komuta ediyordu. Komutanlar arasında, bu partinin bir başka büyük şefi Aristeides de vardı. Atinalılar, Pentelikon dağının yakınlarında, Atina yolunu koruyan ve süvarilerin erişmesi olanaksız dar bir boğaza mevzilendiler.</p>

      <p class="paragraf-1">Pers ordularının sayısına ilişkin hiçbir bilgimiz yok. Herodotos’a göre filoları 600 gemiden oluşuyordu, ama bu çok abartılmış bir sayı. Her ne olursa olsun, Persler sayıca düşmanlarından çok üstündüler ve mevcutlarının 40.000 dolaylarında olduğu kabul edilebilir. Ama piyadeleri, fethedilmiş değişik bölgelerden toplanmış, aralarında birlik ve beraberlik olmayan değişik birliklerden meydana geliyordu.</p>

      <p class="paragraf-1">Miltiades, ordusunu, merkezi geri çekip kanatları güçlendirecek şekilde ve geniş cepheye yayılmış falanjlar halinde mevzilendirmişti. Miltiades, vadinin dar çıkış yollarını kapatarak, Perslerin gemilerle buluşmuş olan süvarilerini savaş düzenine sokmalarını önledi. Böylece üstün duruma geçen Atinalılar dağdan koşarak indiler ve ünlü Marathon Savaşına başladılar.</p>

      <p class="paragraf-1">Çarpışma sırasında, merkezleri düşman tarafından delindi, ama aynı anda kanatlar savaşa girip, Atina saflarının gerilerine sarkmış olan Persleri sarmaya başladılar. Sonunda düşman gemilerine doğru geri çekilmek zorunda kaldı. Grekler onları kıyıya kadar kovaladılar, ama ancak yedi gemiyi ele geçirmeyi başardılar. Herodotos durumu şöyle anlatıyor: “Bu Marathon gününde yaklaşık olarak altı bin dört yüz barbar ölmüştür; Atinalılar yüz doksan iki kişiyi kaybetmiştir.” (VI, 117). Bununla birlikte, birliklerinin geri kalan büyük bölümünü gemilere aldıktan sonra, Persler hızla Atina’ya yöneldiler; kentteki yandaşlarını hesaba katarak, ani bir saldırıyla deniz tarafını ele geçirmeyi düşünüyorlardı. Ama, Marathon vadisini savunmuş olan ordu bir zorlu (cebri) yürüyüşle, kentle arasındaki 30 kilometrelik mesafeyi aştı. Pers filosu, Atina’nın belli başlı limanı Phaleron’a yanaşırken, Marathon galipleri çoktan surlara girmişti. Bunun üzerine, yeni bir çarpışmadan çekinen Persler çıkartma yapmaktan vazgeçip Asya’ya döndüler.</p>

      <p class="paragraf-1">Böylece, Perslerin ilk saldırısı, Atinalılar (Spartalılar iş işten geçtikten sonra geldiler) ve özellikle falanjın çekirdeğini oluşturan Attika köylüleri –zeugites– tarafından püskürtüldü. Başkomutan Miltiades günün kahramanıydı. Yurttaşları onun için Marathon’da ölen savaşçıların ortak gömütünün (bu tepe günümüze kadar korundu) yanına bir anıt diktiler. Büyük bir etkisi olan Miltiades, partisini saldırı savaşına itmeye çalıştı. 70 gemilik bir filo kurmayı ve Perslerle işbirliği yapmış olan adalara sefer yapmayı önerdi. Miltiades bir filonun başında Paros adasına saldırdı ve halktan 100 talent haraç istedi. Bununla birlikte kalenin kuşatması başarısızlıkla sonuçlandı ve Miltiades elleri boş döndü. Yargılanarak 50 talent ceza ödemek zorunda kaldı ve kısa bir süre sonra, Paros kuşatması sırasında aldığı yaralar yüzünden öldü.</p>

      <p class="paragraf-1">İşadamı ve becerikli politikacı Deniz Partisi’nin lideri Themistokles’e gelince, şimdi, soylu ailelerin siyasal etkilerini yıkmanın çarelerini arıyordu. Atina’nın deniz gücünü sağlamlaştırmak amacıyla geniş bir plan hazırladı. Attika gümüş madenlerinin büyük ölçüde işletilmesi tasarının uygulanmasını kolaylaştırdı; Themistokles’in girişimi üzerine madenin gelirleriyle büyük bir filo hazırlandı, limanlar onarılıp tahkim edildi. Tarım Partisi’nin direnci, lideri Aristeides’in sürgüne gönderilmesiyle kırıldı ve Themistokles’in çabaları sayesinde, Atinalılar iki yıl içinde 200 üç sıra kürekli kadırgayı denize indirdiler. Kısacası, Atina donanmasının gelişmesi bu kenti birinci sınıf bir deniz gücü haline getiriyordu. Bu güç Perslerle yapılacak savaşlarda geleceğin zaferlerini sağlayacaktı.</p>

      <p class="paragraf-1 para-style-override-8"><span class="char-style-override-8">3. Kserkses’in seferi.</span> <span>Marathon muharebesinden on yıl sonra, 480 yılında, savaş doruk noktasına ulaştı. Darius 486 yılında ölmüş, yerine oğullarından biri, Kserkses geçmişti. Bu kral değişikliğini Doğu despotluklarına özgü iç karışıklıklar izledi. Mısır ve Babil’deki tehlikeli ayaklanmaları Kserkses bastırdı. Ayrıca, Avrupa Greklerinin inatçı ve yaban bir düşman olduklarını biliyor ve özenle yeni bir sefer hazırlıyordu. Filosuna hareket özgürlüğü kazandırmak ve Athos burnu yakınlarında batma tehlikesini önlemek amacıyla, Kserkses, yarımadayı anakaraya bağlayan Akte kıstağında bir kanal açtırdı. Mısırlı ve Fenikeli uzmanlar tarafından hünerli bir şekilde açılan kanal öylesine genişti ki, iki büyük savaş gemisi karşılıklı geçebilirlerdi. Trakya’da yiyecek ve silah gereksinimleri için ambarlar yaptırıldı, buralara hayvan ve yem gönderildi. Trakya ırmakları, hatta Hellepontos boğazı üzerine dubalı köprüler yapıldı. Kserkses birkaç yıl ordu topladı, toplananlara bir kışla haline gelen Kapadokya’da özel eğitim uygulandı. “Geçmişin bütün seferleri bir araya getirilse, bu bir tek seferin yanında lafı bile edilmez,” diye yazıyor Herodotos (VII, 21).</span></p>

      <p class="paragraf-1">Perslerin yaptığı hazırlıklar, Grek kentlerini düşmana karşı ortak savunma yapmak konusunda anlaşmaya zorlamıştı. Daha önce de belirttiğimiz gibi, siyasal birliğin bulunmaması Greklerin zayıf yanıydı. Her kentin kendi çıkarları vardı. Hepsi birbirinin yakın komşusu olan Sparta ve Argos, Atina ve Aigina, Boiotia’nın Thespiai, Plataia ve Thebai kentleri birbirlerine karşılıklı kin duyuyorlardı. Argos, Thesselia ve Thebai devletleri yansız kalmaya can atıyorlar ve ayakta kalabilmek için Persleri desteklemeye hazır gibi görünüyorlardı. Herodotos’a göre, “Pers kralına toprak ve su vermeye razı olanlar barbarlardan bir kötülük görmeyeceklerine güveniyorlardı; içleri rahattı; toprak ve su vermeye razı olmayanlar ise korku içindeydiler; Hellas’ta istilacının darbesini karşılayacak sayıda gemi yoktu, hepsi savaşa katılmak istemiyordu, ama Medlere boyun eğmeye hazırdılar.” (VII, 138).</p>

      <p class="paragraf-1">Themistokles’in yönettiği Atinalılar, birliğin en ateşli savunucusu oldular. Sparta’nın yönetici sınıfı, demokrat Atina’dan iğrenmesine karşın, birleşmenin gerekliliğinin bilincindeydi, çünkü Spartalılar deniz yönünden gelecek bir Pers istilasına karşı koyacak durumda değildiler. Öteki Grek devletleri de bir savunma ittifakı kurdular. 481 yılı güzünde, Atina, Sparta, Aigina, Euboia ve öteki devletlerin temsilcileri Kıstak’ta (Korinthos Kıstağı) Poseidon tapınağında toplandılar ve yeni Konfederasyon’a sadık kalacaklarına and içtiler. İlk panhellenik örgüt girişiminde bulunan otuz devlet bu Konfederasyon’a üye olmuştu. Müttefik kentdevletleri arasında evrensel barış ilan edildi, aynı zamanda politik suçlular için af çıkartıldı. Hepsinin kabul ettiği askerî üstünlüğü nedeniyle, kara ve deniz güçlerinin komutanlığı Sparta’ya verildi.</p>

      <p class="paragraf-1">480 yılı güzünde, Mardonios’un yolunu izleyen Persler, bazıları Trakya kıyılarını izleyerek karadan, kimileri denizden, Hellas’a doğru harekete geçtiler: Herodotos, Kserkses’in asker sayısını düpedüz abartıyor. Ona inanacak olursak, sadece piyade sınıfının toplam sayısı 1.700.000’di, ordunun tüm gücüne gelince, tayfalarıyla hizmetkârlarıyla, kadınlarıyla, vb. birlikte toplam olarak 5.287.320 kişiydi. Filo 1.207 gemiden oluşuyordu. Oysa, birçok çağdaş tarihçi, Kserkses’in Asya’dan 260.000 savaşçıdan daha fazlasını gönderemeyeceğini ileri sürüyorlar. Ne olursa olsun, çağı için, hem düşünce hem de kapsamı bakımından olağanüstü bir girişimdi: Persler, Asurlular, Libyalılar, Araplar, Hintliler ve daha birçok ulus hep birlikte küçük Hellas’ın üzerine çullandılar.</p>

      <p class="paragraf-1">Savaşın başlangıcı Grekler için bir felaket oldu. Her şeyden önce kendi devletlerinin derdine düştükleri için, ortak hareketi düzenlemeyi beceremediler ve düşmanı sıradağların oluşturduğu doğal engellerde durduramadılar. Müttefik birlikleri ilkin Persleri karşılamak için Thesselia’da ilerlemişler ve Olympos ve Ossa (bugünkü Kissavos) dağları arasında Tempe geçidini işgal etmişlerdi. Thesselia’da moral durumu iyi olmadığı için, Spartalı komutanlık bu durumu pek güvenilir bulmadı ve Grek ordusu doğrudan doğruya, Orta Hellas’ı Peloponnesos’tan ayıran Kıstak’ın oluşturduğu üçüncü engele çekildi. Thesselia verimli topraklarıyla düşmanın eline geçti. Orta Hellas’ın kapısı olan Thermopylai (Termopil) geçidini, çekirdeğini Kral Leonidas’ın komuta ettiği 300 Sparta askerînin oluşturduğu küçük bir müfreze savunuyordu. Söylenceye göre, yerli bir hain Persleri dağ patikalarından Grek hatlarının arkasına götürdü. Spartiat müfrezesi cesaretle savaştı ve başlarında Kral Leonidas olmak üzere hepsi öldü.</p>

      <p class="paragraf-1">Kendi kaderleriyle baş başa bırakılmış olan Orta Hellas da Persler tarafından talan edildi. Kserkses, ordusunun başında Boiotia ve Attika’yı işgal etti, acımaksızın yakıp yıktı. Yalnızca, düşman tarafına geçmiş olan Makedonya Kralı Alexandros’un buyruğu üzerine Perslerden yana davranan Boiotia kentleri kurtuldular. Fatihler, Atina tapınaklarını yağma edip, Akropolis’e sığınmış olan insanları kılıçtan geçirdikten sonra kenti yaktılar. Attika’nın eli silah tutan bütün erkekleri kara ordusu ve donanmada askere alınmış ve kadınlar, çocuklar, yaşlılar ve köleler Salamin adasına gönderilmişti.</p>

      <p class="paragraf-1">Bu kritik anda Hellas’ı donanma kurtardı. Thermopylai Savaşı sırasında, Leonidas’ın birliğini yandan koruyan Grek donanması, Pers donanmasını Artemision burnu yakınlarında bozguna uğratarak önemli bir başarı kazanmıştı. Donanma, Orta Hellas’ın boşaltılması üzerine Salamin adasına doğru çekildi.</p>

      <p class="paragraf-1"><span>Spartalılar donanmanın Salamin adasından ayrılıp, Peloponnesos’u savunmakla görevli müttefik kara ordularının bulunduğu Kıstak’a gelmesi için diretiyorlardı. Ayrıca, Pers ordusunun daha ileriye geçmemesi için Kıstak’a enlemesine alelacele sur yapımına başlandı. Ama Atinalılar için böyle bir geri çekilme ülkelerinin terk edilmesi anlamına geliyordu. Atina donanmasının (Grek donanmasının yarısından fazlası) başkomutanı Themistokles’in ısrarı üzerine Perslerle Salamin boğazında savaşa girmeye karar verildi. Themistokles işi müttefikleri tehdite kadar vardırdı: “Eğer burada kalırsan, yiğit bir adam olursun; kalmazsan Hellas’ı mahvetmiş olursun; çünkü savaşın düğümü bizim gemilerimizin üzerindedir. İnan bana. Eğer olmaz dersen, o zaman biz de, bir saniye bile gecikmeden çoluk çocuğumuzu yükler, İtalya’ya, Siris’e gideriz. Orası nice zamandır bizimdir ve tanrılar bize orada koloni kurmamızı bildirdiler; siz de o zaman bizim gibi müttefikten yoksun kalınca, bu sözlerimi anımsarsınız!” (Herodotos, VIII, 62). Hatta Grek donanmasının gidebileceği olasılığını Kserkses’e haber verdiği ve onun da Greklerin çıkışına engel olup boğazda sıkıştıracak şekilde Salamin adasını güneyden sardığı tahmin ediliyor.</span></p>

      <p class="paragraf-1">Ertesi gün, Salamin yakınındaki deniz savaşı Med Savaşlarının yazgısına karar verdi. Avuçlarının içi gibi bildikleri boğazda canlarının istediği manevrayı yapabilen ve pek büyük olmayan gemilerden oluşan Grek donanması, düşmana durmadan darbeler indiriyordu. Buna karşılık, dar bir alana sıkışmış, ağır Pers gemileri kendi aralarında çarpışıp çarpışıp batıyorlardı. Savaş Pers donanması için tam bir yenilgi oldu. Donanmasının geri kalan bölümünü toparlayan Kserkses, Küçük Asya’ya dönmek üzere savaş yerinden ayrıldı; ayrıca, ordusunun, gemiler olmadan başının çaresine bakması olanaksız büyük bir bölümünü de birlikte götürmek zorunda kaldı. Elli bine yakın asker, Mardonios’un komutasında Hellas’ta kaldı, ama bunlar da yaklaşan kışı göz önünde tutarak, verimli Thesselia’ya çekildiler.</p>

      <p class="paragraf-1">Salamin Savaşına katılmış olan şair Aiskhylos, <span class="char-style-override-9">Persler</span> adlı trajedisinde savaşın çarpıcı bir tablosunu çiziyor:</p>

      <p class="paragraf-1 para-style-override-16"><span class="char-style-override-9">“…Her şey birbirine karıştı sonra. İlk hamleyi bizim donanma yaptı; dar boğaza sıkışmış olan sayısı çok gemilerimiz birbirine yardım edemiyordu; parçalandı çoğunun kürek takımları; manevra yapabilen Grek gemileri dört bir yandan saldırıp batırıyordu gemilerimizi; tekne parçalarından, cesetlerden deniz görünmüyordu; kıyı ve kayalıklar cesetlerle kaplandı. Düzensiz bir şekilde kaçmaya başladı bütün filo.”</span></p>

      <p class="paragraf-1 para-style-override-17">(Aiskhylos, Persler, 411. dize ve sonrası)</p>

      <p class="paragraf-1 para-style-override-8"><span class="char-style-override-8">4. Grekler saldırıya geçiyor.</span> <span class="char-style-override-8">Delos deniz konfederasyonu.</span> <span>Salamin zaferi, Grekleri, kentdevletlerin birleştikleri zaman Persleri yalnızca topraklarından kovmakla kalmayıp, aynı zamanda, son zaferi kazanıncaya kadar savaşı sürdürebileceklerine inandırdı. Öte yandan, o sırada, Syracusa tiranı Gelon, Perslerin müttefikleri Kartacalıları Sicilya’da Himera yakınlarında bozguna uğratmıştı. Bu nedenle, Mardonios 479 yılında tekrar Attika’ya girdiği zaman, Grek ordusu korkusuzca saldırıya geçmek üzere Kıstak’taki mevzilerinden ayrıldı. Sparta kral naibi Pausanias’ın komuta ettiği 50.000 kişilik (Herodotos’a göre 110.000’e yakın) müttefik ordusu, Attika’da, Atina yoluna hâkim olan Kithairon dağının yamaçlarında yeni mevziler ele geçirdi. Mardonios, Boiotia’ya geri çekilmek zorunda kaldı, ama geri çekilmeden önce Attika’yı bir kez daha yakıp yıktı. Geniş Boiotia ovasında süvarilerini dilediği gibi kullanmak niyetiyle, Plataia yakınlarında ordugâh kurdu. Orada, Plataia önlerinde, bu savaşın en büyük muharebesi yapıldı. Marathon’da olduğu gibi, Grek ağır falanjlarının üstünlüğü burada da kendini hissettirdi. Atinalılar tahkim edilmiş ordugâhı ele geçirirken, düşmanın üzerine sarsılmaz bir duvar gibi yürüyen Spartalılar ünlerini kanıtlıyorlardı. Mardonios da çarpışmada öldü, bunun üzerine Pers ordusu kurtuluşu kaçmakta buldu. Bundan sonra sıra Mardonios’a destek vermiş olan Thebai’ye geldi; nihayet, müttefikler, düşmanın arkasından Thesselia’ya girdiler. Söylenceye göre, sadece satrap Artabazos’un komuta ettiği küçük bir grup Makedonya ve Trakya’ya kaçmayı başardı. Böylece bütün anakara Hellas’ı kurtarılmış oldu.</span></p>

      <p class="paragraf-1">Bu sırada, Grek donanması Persleri Ege Denizinden kovuyordu. Aynı 479 yılı yazında, düşman donanmasının toplanma noktası Mykale burnu (Kuşadası’nın güneyinde) yakınlarında bir deniz savaşı oldu. Greklerin karşısına çıkmaya cesaret edemeyen Persler gemilerini kıyıya çekmişti. Sparta Kralı Leotykhidas ile Atinalı Ksanthippos’un (Perikles’in babası) komuta ettiği Grek donanması birliklerini karaya çıkardı, Pers mevzilerini kuşattı ve denize açılmayı göze alamayan gemilerini yaktı. Bu zafer, Samos, Lesbos ve Khios adalarını Perslerden ayrılıp Hellen Konfederasyonuna üye olmaya zorladı.</p>

      <p class="paragraf-1">Böylece, Salamin, Mykale ve Plataia savaşları kesin bir dönüm noktasıyla sonuçlandı. Bu savaşlar, özgürlük aşkının, zor anlarda, bütün Grek halkının ortak özlemi adına, kentdevletleri içinde ya da bazı toplumsal katmanlar arasında çıkan anlaşmazlıkların üstesinden gelebilecek bir güç olduğunu kanıtladılar.</p>

      <p class="paragraf-1"><span>Med Savaşları, daha sonra, bu kez daha sınırlı ve Atina’nın himayesi altında, Grek devletleri birliğini doğurdu. Parlak Mykale zaferinden sonra, müttefik donanması Perslerin Avrupa’yla ilişkisini kesmek için Hellespontos’a doğru yelken açtı. Ama Sparta Kralı Leotykhidas’ın gemileri Hellas’a geri dönmek için Atinalıları yalnız bıraktı. Kendileri için en önemli şey Pontos buğdayının sürekli ve düzenli sağlanması olduğu için Atinalılar deniz harekâtını sürdürdüler. Ada gemilerinin de katıldığı Atina filosu Hellespontos’un (Çanakkale) en dar yerindeki Sestos kalesini (Akbaş limanı) sardı ve iki ay kuşatmadan sonra Pers garnizonunu teslim olmaya zorladı. 478 yılında, bir yanda Küçük Asya Grek kentleri ve adalar, bir yandan da Atina olmak üzere, Delos</span> <span class="char-style-override-9">symmakhia</span><span>’sı adıyla tanınan bir antlaşma yaptılar. Perslere karşı yapılacak savaşta belli sayıda insan ve gemi sağlamak zorunda olan deniz kentlerinin oluşturduğu bir birlikti bu. Kendi olanaklarıyla gemi yaptıracak durumda olmayan küçük topluluklar her yıl bir ödenti ödemek (bazı yazıtlarda listesi var) hakkına sahipti. Yıllık geliri 460 talent’i (bir milyon altın ruble’ye yakın) bulan ortak hazine Delos adasında Apollon tapınağının yanında bulunuyordu. Müttefik synodos (meclis) burada toplanıyordu. Symmakhia’nın alanı çok genişti, 200’e yakın kentdevletini kapsıyordu.</span></p>

      <p class="paragraf-1"><span>Atinalılar şimdi Perslerle daha etkili savaşıyor ve büyük başarılar kazanıyorlardı. 470 yılında, Atinalı general Kimon, Persleri Trakya kıyılarından sürüp çıkardı. Perslere bağımlı olan bütün Grek kentleri Kimon’un yanında yer aldı. Grekler, Persleri Küçük Asya’nın güney kıyılarında, Pamphylia’da (Antalya ve çevresi), Eurymedon’un (Köprü ırmağı) ağzında, 468 yılında bozguna uğrattılar. Sonuç olarak, adaların ve Ege Denizi kıyılarının bütün ticaret yolları Grek tüccarlarına açılmış oldu. Atina 459 yılında, Perslere karşı ayaklanan Mısır’a yardım etmeye karar verdi ve filosunun en iyi gemilerini buraya gönderdi. Bununla birlikte Persler, Mısırlıların ayaklanmasını bastırmayı başardılar ve Atina’nın gönderdiği filo neredeyse tümüyle yok edildi (454). Beş yıl sonra, 449 yılında, Kimon’un komuta ettiği bir başka Atina filosu Perslere Kıbrıs yakınlarında Salamin kenti önlerinde rastladı. Savaş Atinalıların zaferi ve Perslerin Akdeniz’in doğu kesiminden kesinlikle kovulmalarıyla sonuçlandı.</span></p>

      <p class="paragraf-1">Greklerin üstünlüğü kesindi ve Persler 449 yılında, tarihte <span class="char-style-override-9">Kallias</span> (Pers krallarının başkenti Susa’da antlaşmayı imzalayan Atinalı elçinin adı) <span class="char-style-override-9">barışı</span> adıyla bilinen bir barış yapmak zorunda kaldılar. Med Savaşlarının sonunda, Küçük Asya, Ege denizi ve Karadeniz’in zengin bölgeleri Greklere açıldı, onlar da buralara doğulu tüccarlar yerleştirdiler. Bunun sonucu olarak, Hellas’ın ekonomik, siyasal ve kültürel gelişmesi, M.Ö. V. yüzyılın ikinci yarısında, doruk noktasına erişti.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-24-backlink" id="footnote-225-24">24</a> Lade; Miletos önündeki küçük ada. Söke ovasında. Şimdi kara içinde küçük bir tepe olarak kalmıştır. (Ö.İ.)</p>
        </div>
      </div>
    </div>
  </div>
</body>
</html>
