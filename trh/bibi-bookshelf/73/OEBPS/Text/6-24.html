<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-24.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ BİRİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt20.jpeg" width="316" /></p>

      <p class="anabaslik" id="toc_marker-21">HELLAS’IN DOĞASI</p>

      <p class="resim-2"><img alt="5s.jpg" class="image" height="24" src="../Images/5s_fmt23.jpeg" width="52" /></p>

      <p class="paragraf-1">Hellas’ın (Eski Yunanistan) yüzölçümü büyük değildi (toplam 64.500 kilometre kare), ama coğrafya bakımından çok değişikti. Kapsadığı yerler: 1) Balkan yarımadasının güneyi, 2) Ege ve İyon adaları, 3) Küçük Asya’nın batı kıyıları.</p>

      <p class="paragraf-1">Kıt’a Hellas’ı (Balkan) bütün yüzölçümünün dörtte birini kapsıyordu ve yarımadayı, körfezler ve sıradağlar üç belirgin bölgeye ayırıyordu. Kuzey, Merkez (Orta, İçbölge), Güney ya da Peloponez. Kuzey Hellas’da ikiye ayrılıyordu: Epeiros (Epir) ve Thessailia. Orta Hellas’ın politik bakımdan en önemli iki bölgesi, doğudaki Attiké (Attika) ve Boiôtia idi. Peloponnesos (Peloponez) şu bölgelere ayrılıyordu: Argolis, Lâkonia, Messênia, Elis (Eleida) ve Arkadia.</p>

      <p class="paragraf-1">Kıt’a Hellas’ının belirleyici bölünüşü, başta kuzeyden güneye uzanan, yüksekliği 2.000 metreyi aşan sıradağlar olmak üzere, her yönden dağlarla parçalanmış olmasından kaynaklanmaktadır. Dağlar Hellas’ı iki bölgeye ayırır: Batı ve Doğu; Hellas’ın kuzeyinde Pindos dağları vardır; ortada Pindos’un uzantısı Parnassos; güneyde (Peloponnesos), geniş Akhaia ve Arkadia dağ çemberi güneyde ikiye ayrılır: Doğuda Parnonas, batıda Taygetos, Hellas’ın kuzeyinde Makedonia (Makedonya) ile Thessailia (Teselya) arasında, en yüksek tepesi 3.000 metreyi bulan Olympos (Olimpos) ile dağlar yükselir. Dağlarda, çoğunluğu ırmak ağızlarını izleyen dar vadiler vardır. Ovalar toplam olarak bütün Kıta Hellas’ının beşte birinden daha azdır.</p>

      <p class="paragraf-1">Ülkeyi parçalara ayıran dağlar, özellikle Kıta Hellas’ının batısında, politik bakımdan bağımsız, birbiriyle ilişkisi olmayan birçok toplulukların oluşumuna yol açtı. Doğuda, boğazlar ve geçitler (kuzeyde Tempe vadisi, kıyı boyunca Thessailia ile Boiôtia arasında uzanan Thermopylai (Termopil) geçidi), ilişki için daha fazla olanak sağlıyor ve bunun sonucu olarak ekonomik ve toplumsal gelişmeyi hızlandırıyordu.</p>

      <p class="paragraf-1">Dağların bölge ve devletleri birbirinden ayırmasına karşın, Hellas’ı çevreleyen denizler Grek topluluklarının dış ilişkilerini kolaylaştırıyordu. Girintili çıkıntılı kıyılar denizciliğin erkenden gelişmesine katkıda bulunuyordu. Bu açıdan, en uygun coğrafi koşullar, yarımadanın doğu kesiminde ve çok girintili çıkıntılı kıyıları rüzgar almayan küçük koylar bakımından zengin batı Küçük Asya’daydı. Orta ve güney Hellas’ta kıyıdan 50 kilometre uzaklıkta toprak yoktur ve her yüksek tepeden bakınca açık deniz görünür. Öte yandan, Ege Denizinde (Arşipel) bulunan sayısız adalar, Balkan yarımadasından Küçük Asya kıyılarına uzanan tesbih gibi takımlar oluştururlar, bu nedenle bu yolu izleyen eski denizciler karayı yitirmezlerdi.</p>

      <p class="paragraf-1">Ege adaları birkaç gruba ayrılmıştır. Batıda, Orta Hellas boyunca uzanan Euboia (Eğriboz) vardır. Euboia buğday bakımından zengindi, Attika’ya bile buğday sağlardı. Daha kuzeyde, Trakya kıyıları boyunca, Thasos (Taşoz), Samothraki (Semadirek), Limnos (Limni), İmbros (İmroz) ve Tenedos (Bozcaada) birbirini izler; doğuda büyük boyutlu birkaç ada Küçük Asya kıyılarını izler: Lesbos (Midilli), Hios (Sakız) ve Samos (Sisam).</p>

      <p class="paragraf-1">İlkçağ’da orta Ege Denizi’ndeki adalar iki grupta toplanıyordu. Kikladlar ve Sporadlar. Kikladlara (Grekçe “Kuklos”, çember, daire) 24 büyük ve yarısı Delos (Dilos) çevresinde bulunan 200 ada bağlıydı. Bu küçük ada etkin bir ticaret ve denizcilerin efendisi Apollon-Delphoi kültürünün merkezi oldu. Delos’u çevreleyen bütün adaların en önemlileri, çok güzel beyaz mermer ocakları bulunan Paros, Naksos, Andros’tu. Bunların daha uzağında Küçük Asya yönünde en büyük ada Rodos bulunur.</p>

      <p class="paragraf-1">Ege Denizinin güneybatısında Kithira ve Egina (Aigina) adaları vardır. Güneyde, sayısız adalar, çok eski bir uygarlık ocağı olan, son derece verimli Girit’le biterler. Girit’in doğusunda, Akdeniz’de Küçük Asya ve Suriye yakınlarında Kıbrıs vardır; Kıbrıs, bakır madeni (Kıbrıs’ın adı bakırın kimyadaki adı “Cuprum”dan gelmektedir) bakımından zengindir, ormanlar, zeytinlikler ve bağlarla kaplıdır.</p>

      <p class="paragraf-1">Yazın en sakin aylarında, denizciler, düzenli rüzgarlardan ve Karadenizden Attika’ya ve Peloponessos’a doğru giden deniz akıntılarından yararlanabilirlerdi. Bütün bu, çoktan yüksek bir gelişim düzeyine ulaşmış olan ve uygarlığının hazinelerinden Grekleri bütün Avrupalılardan daha önce yararlandıran Yakın-Doğu ile Greklerin ilişki kurmalarına olanak sağladılar.</p>

      <p class="paragraf-1">Hellas, İtalya ve Sicilya arasındaki İyon Denizi’nde az ada vardır: Kerkyra (Korfu), Lefkada, Kefalonia ve İthaki (İthaké). Bu adalar Batı Hellas kıyılarına yakındır. Bu nedenle Hellas ile İtalya arasında ulaşım oldukça güçtü. Ama Grekler bu toprağı verimli ülkeden buğday ithal etmek zorunluluğunu duyuyorlardı.</p>

      <p class="paragraf-1"><span>Hellas’ın kıyı bölgelerinin iklimi ılık ve sıcaktır, sübtropikal iklime yakındır. Yalnızca dağlık bölgelerde, özellikle Epir’de don ve kar fırtınaları görülür. Greklerin yaşam biçimini, konutlarını ve giysilerini iklim belirledi. Evlerde, sütunlar üzerinde duran sundurmayla çevrili ve insanları güneş sıcaklığından koruyan iç avlunun büyük bir önemi vardı; kamu yapıları ve tapınaklar, revaklar ve sıra sütunlarla çevriliydi. Grekler gömleklerini yün ve ketenden yapıyor, dışarı çıkarken omuzlarına yün harmani atıyorlardı. Ayakkabı olarak yazın sandal, kışın çift kat keçe giyiyorlardı. Bütün Akdenizliler gibi eski Grekler de ölçülü yemek yiyorlardı. Yiyecekleri, unlulardan, sebze, zeytin, peynir, kuru incir, büyük bir bölümü Pontus Krallığı’ndan ithal edilen tuzlu balıktan oluşuyordu.</span></p>

      <p class="paragraf-1">Hellas’ta tahıl (arpa, darı, buğday) ekimi yapılabilecek pek az yer vardı. Tarım yapılabilecek topraklı geniş ovalar Tesselya, Boîotîa, Messêina, Lâkonia’daydı. Büyük sıcaklar (ısı 40 dereceye ulaşıyordu) ve yağmursuzluktan akarsuların kuruması, tarım için büyük bir engeldi. Bunun sonucu olarak, Hellas’ın büyük bir bölümünde, büyük bir özen isteyen ve kimi zaman tepe yamaçlarında yapay teraslarda sulamalı olarak yapılan bağcılık ve zeytincilik daha çok önem kazandı. Genel olarak, en uygun doğal koşullar, kıta Hellas’ının çam, gürgen, meşe ve kestane ormanlarıyla kaplı doğu bölgelerindeydi; vadilerde servi, defne ve zakkum yetişiyordu; yamaçlarda bağlar, zeytinlikler vardı. Dağlık batı ancak hayvancılığa elverişliydi.</p>

      <p class="paragraf-1">Pek az verimli olan Hellas toprağı, yapı malzemesi ve çeşitli madenler bakımından zengindi. Lâkonia’da zengin demir madeni vardı; Euboia’nın (Evia, Eğriboz) Halkida bölgesinde ve Kıbrıs’ta bakır boldu; Attika’da gümüş madeni işletiliyordu; Trakya’da (Strymon, “Struma”) vadisinde altın çıkartılıyordu. Attika, Korent, Boiotia ve Euboia’da, kap kacak yapımında kullanılan yüksek nitelikli kil vardı. Attika’dan pek uzak olmayan Ceos adasında kili boyamakta kullanılan sülüğen yatakları bulunuyordu. Bütün bunlar, ürünleri, şarap ve zeytinyağı gibi yalnızca ülke içinde tüketilmeyen aynı zamanda buğday ve öteki önemli besin maddeleri (tuzlu et, balık, vb.) karşılığında ihraç edilen mesleklerin erken gelişmesine katkıda bulunuyordu.</p>

      <p class="paragraf-1">Böylece, sınırlı boyutlarına ve az doğal kaynaklarına karşın, Hellas tarihsel evrimi için gerekli olan bütün koşullara sahip bulunuyordu, Küçük Asya ile İtalya arasındaki konumu, güney ve doğuda bulunan uygar ülkelerle ilişkileri kolaylaştıran deniz, meslekler ve ticaretin gelişimini destekleyen olanaklar.</p>
    </div>
  </div>
</body>
</html>
