<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-11.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">DOKUZUNCU BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt8.jpeg" width="316" /></p>

      <p class="anabaslik" id="toc_marker-9">ESKİ MISIR</p>

      <p class="resim-2"><img alt="5s.jpg" class="image" height="24" src="../Images/5s_fmt10.jpeg" width="52" /></p>

      <p class="paragraf-1"><span class="char-style-override-8">1. Doğal koşullar.</span> Mısır, doğu ve batısında dağlar bulunan dar Nil vadisini kaplar; bu vadinin genişliği ancak 15-25 kilometredir. Batıdaki dağlar Mısır’ı İlkçağ’da Libya çölü adıyla anılan Sahra’dan ayırırlar. Doğudaki dağların ötesinde Kızıldeniz kıyıları uzanır. Güneyde, Nil’in akıntısı ulaşımı güçleştiren ve Mısır’ı güneydeki ülkelerden ayıran çağlayanlarla kesiliyordu. Kuzeyde vadi genişliyor ve Nil deltasıyla sona eriyordu. Eskiden bu bölge bataklıktı, işlenmemişti ve gemilerin sığınmasına elverişli sığınaklar yoktu.</p>

      <p class="paragraf-1">Nil vadisinin coğrafi durumu, ona Mezopotamya üzerinde büyük üstünlükler sağlıyordu. Nil vadisinin iki kıyısındaki dağlar yapılarda kullanılan taşlar (granit, bazalt, kalker) bakımından zengindi. Doğudaki dağlarda, özellikle Nübye dağları altın rezervleri bakımından çok zengindi. Vadide, hurma, ılgınağacı, inci gibi değerli, gövdeleri nehir teknesi yapımında ve her türlü yapıda kullanılan ağaçlar yetişiyordu. Akdeniz’e dökülen Nil, İlkçağ’ın en önemli ticaret yoluydu. Nihayet, tarım Mezopotamya’ya göre daha kolaydı.</p>

      <p class="paragraf-1">Mısır bir çölün kıyısındaki vahaya benzer; hemen hemen hiç yağmur yağmaz ve yağan ender yağmurlar kötü bir belirti olarak kabul edilirdi. Ama Nil’in taşkınlıkları ülkeye yeterli ölçüde nem ve üstün nitelikli gübre sağlamaktaydı. Temmuz ayının ortalarından itibaren taşmaya başlayan nehir bütün vadiyi sular altında bırakıyordu. Taşkın suları kasım ayının ortalarına kadar kalıyor, sonra yavaş yavaş çekiliyordu. Suların geri çekilmesinden sonra toprağın üzerinde, çürümüş su bitkilerinden ve madenlerden oluşan bereketli bir balçık kalıyordu. Kasım ayında yumuşak toprak sürülüp ekiliyordu. Üzerini kaplayan alüvyon sayesinde toprak bol ürün veriyordu. Bu nedenle, bilinmeyen zamanlardan bu yana Mısırlılar’ın Nil’i kutsallaştırmalarını doğal karşılamak gerekir.</p>

      <p class="paragraf-1">Kumlar ve deniz Mısır’ı ani saldırılara karşı koruyordu. Mısır bu bakım<span>dan da kolayca ulaşılabilir Mezopotamya’ya göre çok iyi durumdaydı. Hiç kuşkusuz Mısır da istilalardan kurtulamadı; ama bu istilalar Mezopotamya’ya oranla çok daha azdı. Mısır, örneğin, Babilonya’nın uğradığı yıkımlar kadar korkunç yıkımlara hiçbir zaman uğramadı.</span></p>

      <p class="paragraf-1 para-style-override-8"><span class="char-style-override-8">2. Mısır’ın ilk halkı.</span> <span>Paleolitik dönemde, bol yağmurların, bugünkü Sahra’nın tekdüze kumlarının yayıldığı kesimde ağaç ve bitkilerin hızla büyümelerini sağladığı sırada, sayısız taşkınlarını bir felaket saydıkları için, insanlar Nil vadisine adım atmıyorlardı. Paleolitik aletler yalnızca vadiyi çevreleyen dağlarda bulundu. Ancak, iyi örgütlenmiş toplayıcılığın ve doğal olarak, sulanan topraklarda tarımın gelişmesi, Nil kıyılarını insanlar için çekici duruma getirdi, ama bu Neolitik ve Eneolitik dönemde oldu.</span></p>

      <p class="paragraf-1"><span>M.Ö. V. binlerde Mısır’da bulunan neolitik tribüler balıkçılık ve avcılıkla geçiniyorlar, ama tarım ve hayvancılık da yapıyorlardı: Buğday, arpa ve keten ekiyorlar, domuz, sığır ve koyun yetiştiriyorlardı. Başlangıçta insanlar, vadinin, o sıralar vahalar bulunan ve tarlalar için gerekli suyu sağlayan dağ sellerinin aktığı, çevre kesimine yerleşmişlerdi.</span></p>

      <p class="paragraf-1"><span>Nil vadisi tribüleri değişik etnik topluluklardan geliyordu, Mısır’ın ilk halkını ortaya çıkaran antropolojik araştırmaların kanıtladığına göre bu topluluklar Libyalılar’ın Zencimsiler’in ve hatta Güney Filistin’de yaşayan Sami tribülerinin akrabasıydılar.</span></p>

      <p class="paragraf-1"><span>Antropolojinin verileri, çeşitli gömme türleri bulunduğunu kanıtlayan arkeolojik belgelerle doğrulandı: Nil’in orta kesiminde yaşayan ve “tasiyen” adı verilen uygarlığın tribüleri ölülerini özel mezarlara gömüyorlar ve yanlarına yiyecek dolu kaplar bırakıyorlardı; oysa Kuzey Mısır’da (Heluan ve Merimde bölgeleri) oturan halk, ölülerini kulübelerinin zeminine gömüyordu; cesetleri yüzleri Nil’e dönük biçimde yan yatırıyorlar ve hiç kuşkusuz ölülerin ruhlarının canlıların yiyeceklerini paylaştıklarını düşündüklerinden olacak yanlarına yiyecek bırakmıyorlardı. Nihayet, eski Mısır dilinin çözümlenmesi –M.Ö. 3000 yıllarından kalan kalıntıların izin verdiği ölçüde–, bu dilin Şamitik ögelerden başka Sami ögeleri de kapsadığını bir ölçüde kanıtlamaktadır.</span></p>

      <p class="paragraf-1"><span>Bütün bunlar, Mısır ulusunun batı, güney ve doğudan gelen tribülerin karışması sonucu Nil vadisinde oluştuğunu tahmin etmemize yol açmaktadır.</span></p>

      <p class="paragraf-1"><span>M.Ö. IV. binlerde, Mısır tribüleri ekonominin çeşitli dallarında büyük ilerlemeler göstermişlerdi: Vahaların yoksullaşması ve su kaynaklarının kuruması, bu tribüleri, Nil’in suladığı toprakları her yıl işlemek zorunda</span> bıraktı; alet ve takı yapımında maden (altın, bakır) kullanmaya başladılar, bu da Mısırlıların komşu ülkelerde daha yakın ilişkiler kurmalarına yol açtı; çakmak taşı yontuculuğu ve seramikçilik gelişti. Bunlar, bir yandan nüfusun çoğalmasına ve klanların güçlenmesine katkıda bulundu, ama öte yandan da servet ve konum eşitsizliğinin ortaya çıkmasına toplumun köleler, özgür halk ve soylulara bölünmesine yol açtı. Klanlar düzeni yıkıldı.</p>

      <p class="paragraf-1 para-style-override-8"><span class="char-style-override-8">3. Komşuluk topluluğu ve nomlar.</span><span class="dipp"><a class="footnote-link" href="#footnote-225-13" id="footnote-225-13-backlink">13</a></span> Ekonomik evrimin daha sonraki evresinde, tek su kaynağı olan Nil’in sularının tarlalara getirilmesini düzenlemek için ilkel sulama kanalları açıldı. Irmak boyunca toplanan alüvyon birikintisinin oluşturduğu yüksek tepeler suyun az olduğu yıllarda taşkınlara engel oluyor, daha sonra da suyun geri çekilmesini önlüyorlardı: Çıkış yolu bulamayan sular orada kalıyor ve bataklıklar oluşturuyorlardı. Bu nedenle ilk sulama düzenleri, özel bendlerin suyun verdisini ayarladıkları Nil kıyılarında açılmış basit çukurlardı. Mısırlılar daha sonra, suları getiren ve bendleri çevreleyen tarlaları sırayla sulayan kanalların yapımını öğrendiler.</p>

      <p class="paragraf-1">Karasaban kullanımı, tarım çalışmalarının verimini yükseltti. M.Ö. 3000 yıllarına doğru çarkın bulunması çömlekçiliğin başlı başına bir meslek durumuna geldiğini doğruluyor. Öteki profesyonel meslekler –hırdavatçılık, taş yontuculuğu– büyük bir olasılıkla aynı dönemde ortaya çıktı. Komşu ülkelerle, belki de Sumer’le ekonomik ilişkiler (henüz düzensiz) kuruldu.</p>

      <p class="paragraf-1">Nihayet, dönemin en önemli bulgularından biri piktografi yazısının keşfidir.</p>

      <p class="paragraf-1">Toplumların ilişkilerin gelişimini gösteren arkeolojik veriler çok daha azdır. Köleliğin IV. binlerde başladığı söylenebilir: Elleri arkalarına bağlı olan küçük tutsak heykelleri bunun kanıtı sayılabilir. Topluluk mülkiyetinin yanı sıra, özel mülkiyetin ortaya çıktığı görülür: “Tamga” adı verilen işaretleri çoğu zaman kaplar üzerine işlenmiştir; çoğu zaman, aynı mezarın kapları aynı damgayı (tamgayı) taşırlar. Hayvancılığın, sabanlı tarımın, tezgâhların gelişmesi, kadının üretimdeki ekonomik rolünü azalttı ve ataerkinin kuruluşuna katkıda bulundu. Bütün bu gelişmeler klan düzeninin çökmesi, küçük ve büyük ailelerden oluşan komşuluk topluluğunun ortaya çıkmasıyla sonuçlandı. Mezopotamya’da olduğu gibi komşuluk topluluğu bir su ve toprak topluluğudur, yani bir araya gelişlerinin nedeni suların ve toprakların ortak mülkiyetidir.</p>

      <p class="paragraf-1">Bazı topluluklar, büyük bir olasılıkla, eski tribülere ait bulunan daha geniş toprak birliklerinin üyesiydiler; Mısır dilinde <span class="char-style-override-9">spat</span> denilen bu toprak birliklerini tarihçiler Grekçe <span class="char-style-override-9">nom</span> adıyla tanımlarlar. Nom’un en temel görevlerinden biri sulama şebekesinin düzenlenmesi olduğu için Mısır piktografi yazısında <span class="char-style-override-9">spat’</span>ın kanallarla bölünmüş toprak imgesiyle gösterilmesi çok ilginçtir.</p>

      <p class="paragraf-1">Başlangıçta, özellikle Nil’in kollarının ve bataklıkların doğal sınırlar oluşturduğu deltada nomların birbirinden yalıtılmış olmaları gerekir.</p>

      <p class="paragraf-1">Büyük bir olasılıkla her nomun kendi lehçesi vardı; herhalde kendi mitosları, kendi efsaneleri vardı. En büyük nomlar, en güneydeki Elefantin nomu ile Hierakonpolis, Abydos ve Buto nomlarıydı.</p>

      <p class="paragraf-1">Ganimet ya da köle ele geçirmek için, ya da su kıtlığının neden olduğu kargaşalıklar yüzünden nomlar kendi aralarında savaşıyorlardı. Fildişi ya da taş tabletler üzerindeki gravürler çoğu zaman savaş sahneleriyle doludur; bunlardan anlaşıldığına göre karada olduğu kadar su üzerinde de savaşıyorlardı.</p>

      <p class="paragraf-1">Nomların başında başkanlar bulunuyordu. Bu başkanlardan biri egemenliğini Hierakonpolis’ten Memphis’e kadar genişletmeyi başaran Kral Akrep (Scorpion) idi. Hierakonpolis’te bulunan taştan yapılmış topuzunun sapı, “kral”ın düşmanlarını simgeleyen, ağla yakalanan karaleylek tasvirleriyle süslüdür. Yukarda hiyeroglifle bezeli sancaklar dalgalanmaktadır: Bu sahne hiç kuşkusuz Akrep’in öteki nom başkanları karşısında kazandığı zaferi canlandırmaktadır.</p>

      <p class="paragraf-1">Aynı topuzda rahip-kral görevleri yapan Akrep’in tasviri vardır: Yanında eli yelpazeli iki yakını, elinde bir kazma, ürünün bol olmasını sağlamak için ilk karığı açmaktadır, bir başkası da bir sepetten tohum alıp serpmektedir.</p>

      <p class="paragraf-1">Elimizde bulunan veriler, Kral Akrep’in yönetim biçimini tanımlamak için çok yetersizdir. Henüz devletin ortaya çıkmamış olduğunu dikkate alarak, Akrep’i sözcüğün tam anlamıyla bir kral olarak değil bir tribü başkanı olarak kabul edebiliriz. Bundan, onun Nil vadisini birleştirmek girişiminin, devletin ortaya çıkışından önceki döneme ait olduğu sonucu çıkmaktadır. İki büyük tribüler birliği hiç kuşkusuz bu dönemde ortaya çıktı. Bunlardan biri Delta’yı ve Memphis’e sınır bölgeyi kapsıyordu (Aşağı Mısır adını aldı), ve öteki (Yukarı Mısır) güneyde Elefantin’e kadar uzanıyordu. Başlangıçta, Aşağı-Mısır’ın merkezi Buto, Yukarı-Mısır’ınki Hierakonpolis idi.</p>

      <p class="paragraf-1 para-style-override-8"><span class="char-style-override-8">4. Tinit İmparatorluğu.</span> Devlet, Akrep’in egemenliğinden az sonra, Birinci ve İkinci Sülaleler döneminde (IV. binlerin sonu) ortaya çıktı. Bu dönemden kalan mezarlar kesin bir servet ve toplumsal durum eşitsizliğine tanıklık etmektedirler: Basit insanlar, son derece gösterişsiz eşyaları kapsayan sıradan çukurlara gömülüyorlardı; oysa kral ve senyörlerin mezarları gerçek bir mimari takım oluşturmaktaydılar. Örneğin, Hemaki’nin mezarında 50 oda, bu odalarda da (İlkçağ’da yağmalanmış olmasına karşın) 2.000’e yakın eşya bulundu. O dönemin alçak-kabartma ve heykellerinde halktan insanları hemen hemen çıplak ve başı traşlı olarak gösterirler, oysa soyluların görkemli giysileri, perukları ve takma sakalları vardır. Kralların ve soyluların köleleri çoğu zaman efendilerinin mezarlarının yanına gömülürlerdi.</p>

      <p class="paragraf-1">Mısır devletinin ortaya çıkışının ilk dönemi Tinit İmparatorluğu adını alır. Aşağı yukarı M.Ö. XXX. yüzyıldan XXIX. yüzyıla kadar sürdü. Devlet belki de IV. binlerin sonunda ortaya çıktı; ama M.Ö. 3.000 yıllarında var olduğu kesindir. Kuzey ve Güney birliklerinin ender kalıntıları devletin ortaya çıkışından önceki dönemde uzun ve amansız savaşlar olduğunu kanıtlamaktadır. Heredotos’un derlediği bir efsaneye göre, Birinci Sülale’nin kurucusu Menes’tir. Ama bu birlik sağlam değildi. Bir kapak taşı, Yukarı-Mısır Kralı Narmer’in Aşağı Mısır’a karşı kazandığı zaferi anlatmaktadır; düşmanın bozguna uğramasından sonra, Narmer altı bin esir almış. Belki de Kuzey’de meydana gelen bir ayaklanmanın bastırılması söz konusudur.</p>

      <p class="paragraf-1">II. Sülale’nin sonunda, Aşağı-Mısır’da bir ayaklanma daha oldu, bastırılması elli bin kişinin ölümüne yol açtı.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-13-backlink" id="footnote-225-13">13</a> Nom: Eski Mısır’da yönetim bölgesi, sancak.</p>
        </div>
      </div>
    </div>
  </div>
</body>
</html>
