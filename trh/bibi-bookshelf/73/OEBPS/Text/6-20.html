<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-20.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ON SEKİZİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt17.jpeg" width="316" /></p>

      <p class="anabaslik" id="toc_marker-18">HİNDİSTAN</p>

      <p class="resim-2"><img alt="5s.jpg" class="image" height="24" src="../Images/5s_fmt19.jpeg" width="52" /></p>

      <p class="paragraf-1"><span class="char-style-override-8">1. Ülke ve halk.</span> Mısır ve Mezopotamya’nın tersine, Hindistan doğal koşullarının değişiklik ve karmaşıklığıyla belirginleşir.</p>

      <p class="paragraf-1">Güney Asya’da yer alan Hindistan iki önemli bölgeye ayrılır: Güney ve kuzey. Birinci bölüm Dekkan (Hindustan) yarımadasını, ikinci bölüm ise kıta bölümünü kapsar. Hindistan öteki ülkelerden, dünyanın en yüksek sıradağları olan Himalayalar ve başka uluslarla ulaşımı güçleştiren denizlerle ayrılır.</p>

      <p class="paragraf-1">Hindistan’ın iklimi sıcak olduğu için, ekonomik hayatın en önemli etkenlerinden biri su kaygısıydı. Yaz (temmuz, ağustos) yağmur mevsimidir, ama yağış yoğunlukları bölgeler arasında eşit değildir: Kuzeydoğu ve kıyı bölgelere bol bol yağar; kuzey-batı ve iç kesimler daha az yağış alırlar; birçok yerlerde yağmur tarım için yeterli değildir, sulamayı zorunlu kılar.</p>

      <p class="paragraf-1">Hindistan’ın akarsuları oldukça boldur; ırmakların çoğunun düzeni belirsizdir, hızlı akıntıları vardır, dar boğazlarda tıkanıp kalırlar. İlkçağda yalnızca İndus ve Ganj nehirlerinin (ve kollarının) bir ekonomik değeri vardı. Öteki akarsular sulama ve ulaşımda yararlı olmuyordu.</p>

      <p class="paragraf-1">Doğal engeller (dağlar, balta girmemiş ormanlar) Hindistan halklarının kendi aralarında ilişki kurmalarına engel oluyordu, bu nedenle, gelişmeleri çok değişik biçimlerde ve hızla gerçekleşti. Hindistan’ın değişik bölgelerinin insanları birbirlerinden dış görünüşleriyle de ayrılırlar. Bölgesel diller de çok farklıdır, Hindistan’da iki dil ailesi vardır: Hint-Avrupa ve Dravit. Birinci grubun dilleri genel olarak Hindistan’ın kuzeyinde, ikinci ailenin dilleri güneyde konuşuluyordu. Kuzeydeki halkların dil bakımından sınırın ötesindeki uluslarla akraba oluşu, genellikle, Hint-Avrupa dilleri konuşan ilkel toplulukların Hindistan’a göçleriyle açıklanmaktadır. Kuzeybatı Hindistan’ın “Ariler” adı verilen halkları, genellikle, işgalci olarak kabul edilir. Ama bilim dünyası ülkeyi ne zaman istila ettiklerini, kökenlerini ve istilalarının karakterini henüz saptamış değil.</p>

      <p class="paragraf-1 para-style-override-8"><span class="char-style-override-8">2. Harampa uygarlığı.</span> İlkçağın en eski dönemlerinde Hindistan’da insanlar yaşıyordu. Hindistan, uygarlığın ilk ocaklarından biridir.</p>

      <p class="paragraf-1">M.Ö. III. bin yıllarında, ülkenin kuzeybatısındaki İndus havzasında güzel bir uygarlık çiçeklendi. Hintliler daha o zamanlarda tarım ve hayvancılıkla uğraşıyor ve madenleri işlemeye başlıyordu. Bu durum onlara toprağı büyük ölçüde değerlendirmek olanağı sağladı.</p>

      <p class="paragraf-1">Halk tahıl (arpa, buğday) ekiyor, sebzecilik (kavun) yapıyor ve meyve ağaçları (hurma) yetiştiriyordu; ilk pamuk yetiştirenler Hintlilerdir. Dört ya da beş bin yıl önce, İndus vadisi daha nemliydi, tahıl sulanmayan topraklarda da yetişebiliyordu. Ayrıca, belki de taşkınlar zamanında nemlenen balçıklı toprakları da ekiyorlardı. Belki sulama da yapılıyordu, ama henüz bunun yadsınmaz kanıtları bulunamadı. Hayvan yetiştiriciliği (koyun, sığır, domuz, hörgüçlük öküz, vb.) ekonomide önemli bir rol oynuyordu.</p>

      <p class="paragraf-1">M.Ö. III. binin sonunda ve II. binin başında (Harappa uygarlığının gelişim dönemi), Hintliler bronz metalurjisini biliyorlardı; bu metalle iş araçları (orak, balta, çapa, testere), silah (hançer, ok temreni, mızrak), günlük eşya (bıçak, kap kacak, ustura, ayna) yapıyorlardı. Öteki zanaat dalları (yün eğirme, iplikçilik, dokumacılık, tuğlacılık, çömlekçilik, kuyumculuk, mücevhercilik, vb.) yüksek bir düzeye ulaşmıştı. İthal edilen ham maddelerden üretilen terazi taşları, mühürler ve değişik eşyalar Hindistan’ın öteki bölgeleriyle olduğu gibi yabancı ülkelerle de ticaret ilişkileri olduğunu göstermektedir.</p>

      <p class="paragraf-1">Hiyeroglif kakmalı 2.000’den fazla mühür bulundu. Bütün çabalara karşın bu yazı ne yazık ki henüz çözümlenemedi.</p>

      <p class="paragraf-1">Harappa uygarlığının en önemli merkezleri kentlerdi. İndus vadisinde, M.Ö. 4000 yıllarına ait onlarca kentin kalıntıları bulundu. Bu kentlerin en önemlileri, uygarlığa adını veren Harappa ve Mohendjo-Daro idi. Nüfusları on binlere varan büyük kentler, ırmakların kıyı ve yamaçlarına yayılıyor ve çevre bölgeye egemen oluyordu. Düz yolları birbirlerine dikey kesiyordu. Bir ya da iki katlı evleri pişmiş tuğladan yapılıyordu, dış görünüşleri gösterişsiz ve tekdüzeydi, ama konforları eksik değildi: Yıkanılacak özel yerleri ve çok basit kanalizasyonları vardı. Kent şebekesine bağlı olan kanalizasyonlar dönemleri için çok önemlidir. Kentlerin merkezinin dışında, tapınak ve yönetim binalarını, tahıl silolarını, değirmenleri ve işçilerin evlerini koruyan surlar vardı.</p>

      <p class="paragraf-1">Elimizde bulunan veriler, M.Ö. III. bin yıllarından itibaren İndus vadisinde, kültür düzeyi bakımından, Mezopotamya ve Mısır toplumlarından hiçbir konuda geri kalmayan bir köleci toplumun yaşadığını düşünmemize olanak sağlamaktadır.</p>

      <p class="paragraf-1">M.Ö. II. bine doğru, bu uygarlık gerilemeye başladı; sakinleri herhalde Harappa ve Mohendjo-Daro’yu terkettiler. Harappa uygarlığının, kuzeydoğudan gelerek Hindistan’ı istila eden Hint– Avrupalı istilacı Ariler tarafından yıkıldığı sanılmaktadır. Ancak bunu doğrulayacak yeterli kanıt yok. Zaten, Harappa uygarlığı tamamen yıkılmadı, çünkü Hint tarihi içinde daha sonraki dönemlerin uygarlıklarına sıkı sıkıya bağlıdır.</p>

      <p class="paragraf-1 para-style-override-8"><span class="char-style-override-8">3. M.Ö. II. binin ortalarından I. binin ortalarına kadar Hindistan.</span> Daha önceki dönemin incelenmesi için elimizde maddi kalıntılar olduğu halde, bu dönemle ilgili kaynaklar yazılardır: Bunlar, dinsel düşünceleri kapsayan metinler <span class="char-style-override-9">(Vedalar)</span> ve epik şiirlerdir <span class="char-style-override-9">(Mahâbhârata ve Râmâyana).</span> Bu iki tarihsel dönem arasında doğrudan bir bağıntı hissetmiyoruz. Zaten, yazınsal kaynakların verileri özellikle öteki bölgelerle (Ganj’ın yukarı havzası ve Himalaya’nın etekleri) ilgilidir.</p>

      <p class="paragraf-1">Hindistan demir çağına bu dönemde geçti. Daha sağlam ve daha elverişli demir aletler kullanarak, daha güçlü bir şekilde orman ve çengel açmaya girişebilirler ve daha sert toprakları işleyebilirlerdi; aynı şekilde, sulama ve kurutma işleri ile mesleklerin gelişmesi büyük ölçüde kolaylaşmıştı. Ganj havzası, orta Hindistan toprakları geniş ölçüde işleniyordu.</p>

      <p class="paragraf-1">Harappa dönemiyle ilgili olarak bir köleci toplumun varlığından ancak varsayımla konuşabilmemize karşın, bu toplumun söz konusu yeni dönemde var olduğunu kesinlikle söyleyebiliriz. <span class="char-style-override-9">Vedalar</span>’ın eskisi olan <span class="char-style-override-9">Rig Veda</span> birçok köle olduğuna tanıklık etmektedir. Köleler, kökende “düşman”, “davetsiz misafir” anlamına gelen “dâsya” sözcüğüyle tanımlanıyordu. Bu da ilk kölelerin savaş tutukluları olduklarını kanıtlamaktadır. Daha sonra, yoksul düştükleri için kendi özgürlüklerini ve çocuklarının özgürlüklerini satan, eski özgür insanlardan kaynaklanan kölelik geldi. Köle kadınların çocukları da köle sayılıyordu.</p>

      <p class="paragraf-1">Köleler, sahiplerinin mutlak malıydı. Bunlar satılabilir, armağan olarak ya da çeyiz olarak verilebilirlerdi. Herhangi bir işte çalıştırılabilirlerdi. Köleliğin ortaya çıkmasıyla toplum hemen yapısal değişikliğe uğramadı; belli bir süre geçti, ama bu evrim başladığı zaman, ilkel topluluk düzeninin çok güçlü kalıntıları devam etti ve özellikle topluluğun kendisi inatla direndi.</p>

      <p class="paragraf-1">Toplum sınıflara bölününce devlet ortaya çıktı. Kabile yönetiminin dizginlerini aristokrasi ele geçirdi, köleleri ve topluluğun en yoksul üyelerini itaat altında tutabilmek için bundan yararlandı. Boy başkanları –yani <span class="char-style-override-9">racalar</span>– bir tür krala dönüştüler. Ama bu köleci devletler, eski kabileye özgü yapılarını ve topluluğa özgü ilkel demokrasinin ögelerini uzun süre korudular.</p>

      <p class="paragraf-1">Sınıflar oluştukça, özgür insanlar arasındaki eşitsizlik giderek daha çok ortaya çıkmaya başladı ve bu durumu onaylayan bir hiyerarşi oluştu. Özgür insanlar dört “varna” ya (buna genel olarak “kast” adı verilir) ayrılıyordu. Doğuştan soylular ile tribünün soyluları iki varna’yı oluşturuyordu. <span class="char-style-override-9">Brahmanlar ve kşatriyalar</span>. Birincisine rahipler, ikincisine askerî aristokrasi bağlıydı. Toplulukların büyük özgür insanlar yığını vekyalar (vesiya) varnasını oluşturuyordu. Topluluk içinde bir şeye sahip olmayan, tribünün kararlarına ve dinsel törenlerine katılma hakkı olmayan özgür yabancılar son varnanın, <span class="char-style-override-9">sudralar</span>’ın kapsamına giriyordu. “Üye” olmadıkları için “bir kez doğmuş” kabul ediliyorlardı Sudralar. Oysa, üst varnaların üyeleri “iki kez doğmuş” sayılıyorlardı. Bu “ikinci” doğuş için giriş törenleri vardı. Bir varnanın üyesi oluş doğumla belirlendiği için, bir varnadan bir başka varnaya geçiş genellikle olanaksızdı, değişik varnanın üyeleri arasında evlilik çoğunlukla yasaklanmıştı. Varnalar yasalar karşısında aynı haklara sahip değildi; aşağı varnaların üyeleri aynı suçu işleyen üst varnanın üyelerinden daha ağır cezalara uğruyordu.</p>

      <p class="paragraf-1">Brahmanizm, ilk köleci Hint toplumunun diniydi. İlkel topluluk düzeni döneminin dinsel inançları (bunlar bize kısmen <span class="char-style-override-9">Vedalar</span> aracılığıyla ulaşmıştır), doğa güçlerinin tanrılaştırılmasına ve animizme dayanıyordu; bu ögeler yeni toplumun gereksinimlerine uyduruldular. Tanrılar, kralın ve soylu sınıfın koruyucuları olarak kabul ediliyorlardı. Ruhgöçü (tenasuh: ruhun bir bedenden başka bir bedene geçtiği ve birçok bedenleri sonsuzca canlandırabileceği inancı) düşüncesi, rahipler tarafından, ölen kişinin ruhunun toplumsal düzeyi yüksek bir insanın bedenine geçmesinin, söz konusu kişinin davranışlarına bağlı olduğu şeklinde yorumlanıyordu. Demek ki, kendini ezen boyunduruktan, yaşadığı kötü yaşam koşullarında bizzat yoksul insan sorumluydu. Brahmanizm, devleti kutsal bir kurum haline getiriyor, krallığın kişiliğini kutsallaştırıyor ve toplumsal eşitsizliği (varnalar düzenini) onaylıyordu. Yavaş yavaş karmaşık bir ayin yöntemi doğdu ve dinin çeşitli görevlerinin yerine getirilmesi özel bir hazırlık gerektiriyordu.</p>

      <p class="paragraf-1">Devletin bölünüşü ve tribülerin çokluğu nedeniyle, Brahmanizmin diğerlerine üstün bir tanrısı yoktu; bu din birçok tanrılar hiyerarşisini kapsıyordu. Büyük tanrı kimi zaman, doğa güçlerinin simgesi olan Siva (bu tanrı aynı zamanda en eski bereket tanrılarıyla da ilişkilidir), kimi zaman da var olan her şeyin koruyucusu ve güneşin en eski simgelerinden biri olan Vişnu idi. Dinbilimciler tanrılar düzeninin başına, dünyanın yaratıcısı Brahma’yı geçirmeye çalıştılar, ama bu kültürün yerleşmemiş olduğu görülüyor.</p>

      <p class="paragraf-1 para-style-override-8"><span class="char-style-override-8">4. M. Ö. V. ve IV. yüzyıllarda Hindistan.</span> M.Ö. I. binin yarılarında, Hint devletleri arasında sonu gelmez savaşlar çıktı. Üretim güçlerinin ve kölelik ilişkilerinin gelişmesi tribü düzeninin kalıntılarını ortadan kaldırdı ve devletlere despotik bir nitelik kazandırdı. I. binin ortasında, Kuzey Hindistan’da bağımsız büyük devlet sayısı belli bir ölçüde azalmıştı ve bu azalma, güçlülerin güçsüzleri yutması şeklinde devam ediyordu.</p>

      <p class="paragraf-1">En güçlüler –Kosala ve Magadha– arasında başlayan uzun savaş ikincisinin zaferiyle sonuçlandı. M.Ö. IV. yüzyılın ortasında, Magadha’nın krallarının egemenliği bütün Ganj havzasına ve Orta Hindistan’ın bir bölümüne yayıldı; Magadha, Hindistan’ın en önemli devleti oldu.</p>

      <p class="paragraf-1">M.Ö. I. binin ortalarında, Hindistan başka ülkelerle olan ilişkilerini çoğalttı. VI. yüzyılın sonunda, Pers Kralı I. Darius, İndus vadisinin bir bölümünü egemenliği altına aldı ve bir Hint satraplığı Akhaimenidler İmparatorluğuna katıldı. Yabancı gezginler, denizciler, tüccarlar Hindistan’ı daha sık ziyaret etmeye başladılar: Dağlık bölgelerde, güneşin kavurduğu çöllerde ya da uçsuz bucaksız denizlerde yapılan uzun yolculuklardan sonra, ülke onlara olduğundan daha zengin, daha masalsı görünüyordu. Dinleyicileri etkilemek için bu konuda öyküler uydurdukları da oluyordu. Böylece, 2000 yıllarına doğru Hindistan “bir harikalar ülkesi” olarak düşünülmeye başlandı. Ve bu son derece canlı efsane bir ölçüde günümüze kadar yaşadı.</p>

      <p class="paragraf-1">Hindistan’ın zenginliklerinin bu abartmalı değerlendirmesi, başka etkenlerle birlikte, Pers İmparatorluğunu yıkan Makedonyalılar ve Grekleri, M.Ö. 327 yılında, bu ülkeyi işgale kışkırttı. Hindistan’ın kuzeybatısında hiçbir siyasal birlik yoktu. Makedonya Kralı İskender birbirleriyle çekişen bazı Hint krallarıyla bir antlaşma yapmayı başardı. Boyun eğmeyi kabul etmeyen, Pencap’ın en güçlü hükümdarlarından biri olan Porus zorlu bir savaşta yenildi. İskender daha doğuya ilerlemek ve Ganj havzasını işgal etmek niyetindeydi. Ama Hintlilerin inatçı direnmeleri karşısında, seferin güçlüklerinden bitkin düşmüş olan Makedonya ordusu, komutanın peşinden gitmeyi kabul etmedi. İskender geri çekilmek ve Hindistan’dan ayrılmak zorunda kaldı. Az sonra, Makedonyalı komutanlar ve boyun eğmiş krallar arasında anlaşmazlıklar başgösterdi; Hintliler yabancı egemenliğine karşı ayaklandılar. M.Ö. 317 yılından itibaren, Hindistan’da bir tek Makedonya garnizonu kalmadı.</p>

      <p class="paragraf-1 para-style-override-8"><span class="char-style-override-8">5. Budizm.</span> M.Ö. I. binin ortalarında, köleci düzenin oldukça güçlenmiş olduğu Hindistan’da devletler ortaya çıkarken, Brahmanizm köle sahiplerini tatmin etmez oldu.</p>

      <p class="paragraf-1">Yeni din <span class="char-style-override-9">Budizm</span> (Budizm sözcüğü Buda’dan gelmektedir. Buda, “Aydınlanmış”, söylenceye göre, yeni dinin temel yasalarını koyan vaizin lakabıdır.), M.Ö. VI. ve V. yüzyıllarda vardı; köleliğin gelişmesinin, kölelerin sömürülmesine dayalı despot devletlerin ortaya çıkmasının, toplumsal eşitsizliklerin ağırlaşmasının yol açtığı karışıklıkların giderek şiddetlendiği bir toplumda ortaya çıkmıştı. Buda dinine göre, insanların ruhlarından başka kaygıları olmamalıdır, toplumsal ilişkileri değiştirmekle ilgili bütün girişimlerinden vazgeçmek zorundadırlar.</p>

      <p class="paragraf-1">Budizm, ruhgöçü anlayışlarını yeniden ele aldı. Ona göre, hayat kötülüktür, yaşamak acı çekmektir. Bu nedenle, ruhun sürekli doğuşu sürecini durdurmak, Nirvana’ya, yani ruhun yok oluşuna ulaşmak gerekir. Ruhun yeniden doğuşu, yaşarken yapılan eylemlerin niteliğine bağlıdır. İnsanın davranışı kendi arzularının bir sonucudur. Öyleyse insan isteklerinden vazgeçerek Nirvanaya erişebilir. “Kurtuluş”a kavuşmak isteyenler, dünyanın hiçliklerinden uzaklaşmalı ve keşiş olmalıdır.</p>

      <p class="paragraf-1">Budizm, ne insanların koruyucusu tanrılar, ne de kurban gerektiriyordu; her insan kendi olanaklarıyla ruhunun yeniden doğmasına engel olup onu kurtarabileceğine göre, rahiplerin bir yararı yoktu. Ünlü bir soydan gelmek, şu ya da bu etnik gruptan oluş, herhangi bir varnanın üyesi olmak, Nirvanaya erişmekte hiçbir rol oynamıyordu. Bu olanaktan yalnızca köle yoksun bulunuyordu, çünkü köle isteklerinden vazgeçse bile kendi eylemlerinde özgür değildi.</p>

      <p class="paragraf-1">Budizm, edilgenliği ve boyun eğerek gerçeği kabul etmeyi öğrettiği, ezilenleri ezenlere karşı manevi bakımdan güçsüz bıraktığı için, baskıyla karşılaşmaması bir yana (yalnızca rahipler arasında sürekli düşmanları vardı), M.Ö. V. yüzyılda, keşiş toplulukları giderek daha çok armağan alırken, köleci soylu sınıfın desteğini bile kazandı. Bu dönemde, yüksek bir aileden gelmek, şu ya da bu tribüden olmak artık önemli bir şey değildi; önemli olan zenginlikti, köle sahibi olmaktı. Bu nedenle, tribü tanrılardan daha üstün olan Budizm, oluşmakta olan büyük köleci devletlere önemli bir ideolojik temel sunuyordu. Bunun dışında, iyi örgütlenmiş ve disiplinli keşişler, her zaman dağınık olan Brahman rahiplerinin yapamadığı şeyi yapıyor, daha etkin bir şekilde iktidardaki sınıfın hizmetine koşuyordu.</p>

      <p class="paragraf-1 para-style-override-8"><span class="char-style-override-8">6. Moryalar İmparatorluğu.</span> Kuzeybatı Hindistan’da Makedonyalılara karşı çıkan ayaklanmanın başında, Hint devlet adamlarının en saygınlarından biri olan Çandragupta vardı. Kişilik ve eyleminin çağdaşları ve daha sonraki kuşaklar üzerinde büyük bir etki yapmış olmasına karşın, bu konuda inanılabilir pek az bilgiye sahibiz. Çandragupta, sudralar varnasına mensuptu ve Magadha kralının sarayında görevliydi, ama kralla anlaşamadığı için, Pencap’a kaçtı ve orada Makedonyalılara karşı bir ayaklanma düzenledi. Bu ayaklanma başarıyla sonuçlanınca, (belki de daha önce), Magadha’ya karşı sefer açtı (bilginler M.Ö. 320 yılları dolaylarında tarihler ileri sürüyorlar) ve yönetimdeki Handalar hanedanını devirip tahtı ele geçirdi. Çandragupta’nın aile adı Morya olduğu için, kurduğu imparatorluk ve hanedana bu ad verildi. Daha sonra, bütün kuzeye (belki de güneyin bir bölümüne) boyun eğdirmeyi başardı ve eski Hindistan’ın en geniş devletini kurdu.</p>

      <p class="paragraf-1">Moryalar İmparatorluğu, en geniş sınırlarına, Çandragupta’nın torunu Asoka (273-327) zamanında ulaştı. İmparatorluk bütün Hindistan’ı (yarımadanın güneyindeki bir bölüm dışında) ve bugünkü Afganistan’ı içine alıyordu.</p>

      <p class="paragraf-1">Bu dönemde, Hint ulusu, üretim güçlerinin gelişmesinde büyük ilerlemeler gösterdi. İş aletleri yapımında kullanılan öteki madenlerin yerini kesinlikle demir aldı. Toprağın işlenmesi ekonomik hayatın temeli durumuna geldi; hayvancılık artık tarımın bir yan koluydu; avcılık ve balıkçılık da önemlerini yitirdiler. Sulama gelişti ve yetkinleşti. Zanaatçılar –maden işleyenler, pamuklu dokuyanlar, deniz ve nehir teknesi yapanlar, vb.– çok daha iyi sonuçlar aldılar. İç ticaret ve deniz yoluyla Mısır, Mezopotamya, Seylan ve Asya’nın güneydoğu ülkeleriyle, kara yolundan İran ve Orta Asya ülkeleriyle yapılan dış ticaret gelişti. Bakır ve gümüş paralar tedavüle çıktı. Hint köleci uygarlığının merkezleri olan kentler gelişti. Bu dönemde Hindistan’da bulunan Grekler yazıtlarında birçok büyük kentin yanı sıra Magadha’nın başkenti Pataliputra’nın zenginlik ve genişliğine de yer vermişlerdir.</p>

      <p class="paragraf-1">Köleci Hindistan, Moryalar’ın yönetiminde bile (M.Ö. IV-II. yy) Klasik İlkçağ ülkeleri kadar gelişmiş bir devlet değildi. Ne latifundiyalar, ne de birçok kölenin çalıştığı büyük atölyeler vardı. Bununla birlikte oldukça köle vardı. Kralın ve soyluların topraklarında ve daha küçük işletmelerde, özellikle, hizmetkârların sahip oldukları koşullarda, ev ekonomisinde çalışıyorlardı. Tecimsel üretimin yetersizliğinin yanı sıra topluluk düzeninin güçlü kalıntıları köleliğe bir ataerkil nitelik veriyordu.</p>

      <p class="paragraf-1">Kölelik ilişkilerinin gelişmesini önemli oranda engelleyen şey, topluluğun üretimin karakterinden ileri gelen direnmesi olmuştur: Geniş toprakların kurutulması ya da sulanması gibi işler, ekilmiş toprakların kuşlara, evcil hayvanlara ve etobur hayvanlara karşı korunması, ormanların açılması, vb. özellikle o dönemin teknik düzeyi göz önünde tutulursa, iyi örgütlenmiş bir topluluğun emeğini gerektiriyordu. Bütün bunlar servet ve toplumsal durum farklılaşmasını geciktiriyor ve toprağın ortak mülkiyetini devam ettiriyordu. Ayrıca, topluluk belli bir noktaya kadar özerk bir örgüttü: Ekonomik bakımdan kente en az bağımlıydı. Ülke içinde gelişen ticaret onu pek ilgilendirmiyordu. Seçimle gelen ya da babadan oğula geçen kendi yönetimi vardı. Devletin aldığı vergiler tek tek bireyleri değil bütün topluluğu ilgilendiriyordu.</p>

      <p class="paragraf-1">Moryalar İmparatorluğu, çok farklı gelişim düzeyinde bulunan tribü ve etkin gruplardan oluşuyordu. Bilindiği kadarıyla, bir tek yönetim sistemi yoktu. Boyun eğmiş tribü ve devletler, özerkliklerini sürdürüyor ve bir haraç ödemek ve askerî müfrezeler hazırlamakla yükümlü oluyorlardı. Bağımlı kralları denetlemek için çeşitli bölgelere valiler gönderiliyordu.</p>

      <p class="paragraf-1">Hükümdar gücünü ordudan alıyordu. Grek yazarlar, savaş durumunda Çandragupta’nın 600.000 piyadeli, 30.000 süvarili ve 9.000 filli bir ordu çıkartabileceğini yazıyorlar. Yönetim örgütü ve ordunun bakımı pahalıya patlıyordu. Kral, bu masrafları karşılamak için, topluluk işletmelerinden vergi alıyor (ürünün altıda biri) ve tüccarlara narh koyuyordu. Hükümdar, boyun eğmiş toprakları haraca bağlıyor ve kişisel mülklerinin gelirini alıyordu. Bunun dışında, özgür insanlar angaryayla yükümlüydü.</p>

      <p class="paragraf-1">Budizm, Asoka’nın döneminde, Moryalar İmparatorluğu’nun ideoloji temeli durumuna geldi. Asoka Budizmi kabul etti ve bu dinin Hindistan ve başka yerlerde yayılması için çalıştı; dinsel örgütünü sağlamlaştırmasına katkıda bulundu. Asoka’nın kayalar ve sütunlar üzerine yazılmış olan yazıtları, bu dönemle ilgili önemli tarihsel bilgileri içermektedir. Bu yazıtlarda, Budizmin ahlak ilkelerine uyulmasına ilişkin buyrukları da yer almaktadır (yöneticilere itaat, saygı, düşüncelerde saf olmak ve günahtan kaçınmak zorunluluğu, vb.).</p>

      <p class="paragraf-1">Bütün çabalara karşın, Asoka sağlam ve birleşmiş bir devlet kurmayı başaramadı. Onun ölümünden hemen sonra, Moryalar İmparatorluğu çökmeye başladı. M.Ö. 187 yılına doğru, sülalenin son temsilcisi bir ordu komutanı tarafından tahtından indirilip öldürüldü. Bu ordu komutanı Sunga adında yeni bir sülale kurdu.</p>

      <p class="paragraf-1">Moryalar İmparatorluğunun yıkılması yalnızca iç nedenlere dayanmıyordu. Dış siyasal yenilgiler de buna katkıda bulundu. M.Ö. II. yüzyılın başında, Baktrian’ın Grekleri Hindistan’ı istila edip Pencap’a yerleştiler. II. yüzyılın sonunda, Hindistan’da Sakalar adı verilen Orta Asya kökenli Massagetler, Grekler’i yendiler. Bu tribüler, ülkenin bütün kuzeybatısını ve belki de Orta Hindistan’ın bazı bölgelerini egemenlik altına aldılar.</p>

      <p class="paragraf-1 para-style-override-8"><span class="char-style-override-8">7. Kuşanlar İmparatorluğu ve Gupta İmparatorluğu.</span> M.Ö. I. yüzyıldan itibaren Sakaların bir boyu, üstünlüğü ele geçirdi. Bugünkü Tacikistan topraklarına yerleşmiş olan bu boy tarihe girişini Kuşanlar adıyla yapmıştı. M.Ö. I. yüzyılın ortasında, Kuşanlar Hindistan’ın fethine giriştiler; Part ya da Grek krallar tarafından yönetilen küçük kuzey devletlerine boyun eğdirdiler. II. yüzyılın başında, Kuşanların İmparatoru Kanişka (78-123), Orta Asya’dan, Sin-Kiang, Doğu İran ve Hindistan’dan güneyde Narbudda ırmağına ve doğuda Benares kentine kadar uzanan geniş topraklarda egemenlik sürüyordu. Başkenti Puruşapura (bugünkü Peşaver), Kuşanlar’ın Hindistan’ını Orta Asya eyaletlerine bağlayan büyük yol üzerinde bulunuyordu.</p>

      <p class="paragraf-1">Bu çokuluslu devlet çok etkin bir kültür değiş-tokuşunun ocağı oldu. Hintliler, Orta Asya uluslarının uygarlıklarından (mimari ve plastik sanatlar) yararlandılar, buna karşın Hint de öteki uluslar üzerinde büyük bir etki yaptı. Kuşanlar, Hint uygarlığını hemen özümsediler. Aralarında Budizme girenler oldu. Kanişka bu dinin ateşli koruyucusuydu. Birçok manastır kurdu, tapınaklar yaptırdı, misyonerlerin çalışmalarını destekledi; bir din bilginleri toplantısında bu din yeni bir biçim kazandı: Mahâyâna. Bundan sonra Budizm Orta Asya ve Çin’e yayıldı.</p>

      <p class="paragraf-1">Değişik ırklardan oluşan Kuşan İmparatorluğu sürekli olamazdı. Kanişka’nın ölümünden sonra zayıfladı ve 230 yılına doğru çöküşü çoktan belli olmuştu.</p>

      <p class="paragraf-1">Gupta İmparatorluğu IV. yüzyılın birinci yarısında ortaya çıktı. Bu devlet, son köleci Hint devletidir. Merkezi, Moryalar sülalesi döneminde olduğu gibi Magadha’da kaldı, başkenti Pataliputra’ydı. Gupta sülalesinin kurucusu, Magadha’da egemen olan I. Çandragupta (320-330) adında ikinci dereceden bir hükümdardır. Egemenliğini bütün Magadha’ya yaymayı başardı. Oğlu Samudragupta (330-380) birçok başarılı sefer yaptı, Yukarı Ganj havzasının ve Orta Hindistan’ın krallıklarına boyun eğdirdi. IV. yüzyılın ortalarına doğru işgal ettiği Güney Hindistan’da büyük bir ganimet ele geçirdi.</p>

      <p class="paragraf-1">Gupta İmparatorluğu doruk noktasına, Pencap’ın büyük bir bülümünü ve Batı Hindistan topraklarını ele geçiren II. Çandragupta döneminde erişti; imparatorluğu Bengal Körfezinden Umman Denizine uzanıyordu.</p>

      <p class="paragraf-1">V. yüzyılın ortalarında, Kuzey Hindistan Orta Asya’dan gelen Hunlar’ın ani saldırısına uğradı. Hunlar, Gupta İmparatorluğunun üzerine dalga dalga saldırdılar. Karşılıklı başarıların kazanıldığı savaş yıllarca sürdü. Ama giderek feodal bir nitelik kazanmış olan Gupta İmparatorluğu’nun bunca uzun savaşları kaldırması olanaksızdı. V. yüzyılın sonunda, Gupta sülalesinin egemenliği ancak Magadha ve bu devletin doğu ve güneydeki bazı toprakları üzerinde sürüyordu. Bu tarihten itibaren, elimizde bu devletle ilgili güvenilir belgeler bulunmamaktadır.</p>

      <p class="paragraf-1 para-style-override-8"><span class="char-style-override-8">8. Köleliğin bunalımı ve feodalitenin doğuşu.</span> <span>Çağımızın ilk yüzyıllarında Hindistan büyük bir ekonomik gelişim dönemi yaşadı. O zamana kadar kuzeye göre daha ağır gelişen güney bölgesi daha çabuk kalkınmaya başlamıştı. Hintliler almaşık ekim uygulamaya, gübre kullanmaya, balta girmemiş ormanlardan tarla açmaya başlamışlardı; sulama gelişmişti. Günümüze ulaşan çelik ve bronzdan heykel ve sütunlar, bu dönemin yüksek teknik düzeyine açıkça tanıklık etmektedirler. Tapınakları kayaların içine oyuyorlardı; büyük insan gücü, karmaşık hesap ve usta taş işçiliği gerektiren bir işti bu. Hindistan’ın hem kara, hem deniz yoluyla önemli bir ticareti vardı. Dünyanın bütün uygar ülkeleriyle ticaret yapıyor, dokuma, süs eşyası, inci ve parfüm ihraç ediyor ve demir dışında madenler, değerli madenler, at ve köle ithal ediyordu. Altın para yapımında üzerlerine yoktu.</span></p>

      <p class="paragraf-1">Ama artık köleci düzenin bunalımı kendini hissettirmeye başlamıştı; ufukta ekonomik ilişkiler görünüyordu. Kölelerin çalışmasının, üretim güçlerinin gelişmesini sağlamaya yeterli olmadığı yavaş yavaş ortaya çıkıyordu. Üretimde kullanılan köle sayısı giderek azalıyordu. Birçok köle, krallık saraylarında, soylu ve zenginlerin konaklarında çalışıyordu.</p>

      <p class="paragraf-1">Aynı dönemde, topluluk üyeleri olan özgür insanların köleleştirilmesi eğilimi belirdi: Bu <span class="char-style-override-9">feodalite’</span>dir. Devlet, mal ve para borçlarını giderek ödememekte, ama bunun yerine köleci soylu sınıfa, rahiplere ve yüksek görevlilere toprak vermektedir; topluluklardan alınan vergiler artık devlete değil, kendileri için devletin haklarından vazgeçtiği bireylere gitmektedir. Bu kişiler yavaş yavaş, edindikleri toprakların özel mülkiyetini güvenlik altına almakta ve özgür köylüleri kendilerine bağımlılaştırmaktadır: Verilen çeşitli görevler kalıtsal, babadan oğula geçer duruma geldiği için bunu yapmak kolaylaşmıştır. Bir zamanlar geri kalmış düzeyde olan birçok tribü (özellikle orta ve güney Hindistan’da), köleci krallıkların çöküşü sırasında, uygarlığın bütün nimetlerine kavuşmakta ve böylece, köleci düzeni daha yaşamadan, yeni bir evreye, yani feodalizme, doğrudan doğruya geçmektedir; bu olgu sırasında tribü aristokrasisi feodal sınıf durumuna geldi.</p>

      <p class="paragraf-1">Feodal dönemi incelerken, üzerlerinde yaşayan topluluklarla birlikte geniş toprakları armağan olarak alan tapınakların ve Budist manastırlarının rolünü ihmal etmemek gerekir. Budist rahipler sınıfı yavaş yavaş feodalleşiyor ve kendilerine bağımlı durumda olan topluluk üyeleri bir serf (toprak kölesi) sınıfı oluşturuyordu.</p>

      <p class="paragraf-1">Özgür köylüler köleleştikçe toplumsal durumları da değişiyordu: Eskiden vesiya olarak kabul edilen köylüler yavaş yavaş sudralaşıyordu.</p>

      <p class="paragraf-1">Budizmde önemli değişiklikler oldu. Budizmi devlet dini durumuna getirmek isteyen girişimler sonuçsuz kaldı, çünkü Budizmin ideoloji sunmak istediği büyük köleci devletlerin kendileri sallantıdaydı. Ama Budizm özellikle kentlerde yaygınlaştı; kırsal kesim eski inançlarına sadık kaldı. Geleneksel inançlarla uzun süre iyi komşuluk ilişkileri içinde yaşamak ve politik bölünmelere tanık olmak zorunda kalan Budizm yavaş yavaş değişti. Kurtuluş yolunu gösteren insan olan Buda, Mahâyâna’da onuruna görkemli tapınaklar dikilen kadiri mutlak bir tanrı durumuna geldi; içeriğine cennet ve cehennem gibi kavramlar getirildi, görkemli ayinler örgütlendi, vb.</p>

      <p class="paragraf-1">Hindistan’da budizmin yüksek yayılma hızı, Kuşanlar dönemiyle birlikte sona erdi. Etkinliği daha Guptalar zamanında azalmaya başladı. Brahmanizmin ve hatta büyük bir ölçüde Budizmin birçok ögelerini kapsayan yerel dinlerin feodal bölünmeye daha dirençli oldukları belli oldu; bu dinler Budizmin hakkından gelecek noktaya vardılar. Günümüz Hindistan’ında en yaygın din olan ve genel olarak Hinduizm adıyla anılan dinsel inançlar bütününü bu dinler oluşturdular.</p>

      <p class="paragraf-1 para-style-override-8"><span class="char-style-override-8">9. Kastlar.</span> Zamanımızın ilk yüzyıllarında kastlar düzeni yavaş yavaş oluştu. Kastlar, ekonomik ve toplumsal yaşamda gelenek ve yasa tarafından saptanmış bir yer tutan, kesinlikle kapalı toplumsal gruplardır; bir insanın bir kasttan olması doğuşuyla ilgilidir. Varnalar, toplumsal eşitsizliğin yoğunlaşması sonucu ortaya çıkmıştı, oysa kastlar işbölümünün bir sonucuydu.</p>

      <p class="paragraf-1">İşin toplumsal bölünüşü, ilkel biçimde de olsa, her biri kendi çalışma alanıyla belirlenmiş, farklı insan grupları ortaya çıkarmıştı. Kırsal topluluk ve tribü ideolojisinin güçlü kalıntıları varlıklarını sürdürdüklerine göre, bu gruplar, topluluğun ideoloji ve örgütünden yararlanarak kendi durumlarını sağlamlaştırabilirlerdi. Bu durum, bu gruplara verilen isimde bile belli olmaktadır: “Jâti”. Jâti, soy, boy (tribü), köken anlamına gelmektedir, ki Portekizce “kast” sözcüğü bu kavramın doğru çevirisidir.</p>

      <p class="paragraf-1">Değişik kastların üyeleri ancak kendi aralarında evlilik ilişkisi kurabilirlerdi; her kast ilke olarak belli bir mesleği yapabilir, başka bir meslekle uğraşamazdı; her kastın kendi iç yönetimi vardı; üyeleri kendi aralarında dayanışmak zorundaydı, dinsel törenlerini hep birlikte yapıyor, çalışma koşullarını düzenliyor, öteki kastların üyeleri kurulmuş ilişkilerin kurallarını gözetiyorlardı, vb…</p>

      <p class="paragraf-1">Varnaların çoktandır yürürlükte olmalarına karşın, kastlar toplumsal eşitsizlik ortamında ortaya çıkmışlardı. Bu nedenle, toplumsal durumları eşit değildi. Doğal olarak, kastlar ilkin emekçi halkın toplandığı varnalarda ortaya çıktı: Yani vesiyalar ve sudralarda. Kşatriyalar ve özellikle de Brahmanlarda tam anlamıyla gelişmedi. Vesiyalar varnası, üyeleri toprakta çalışan ya da bağımsız veya yüksek nitelikli işçi olarak devlet ve köleci soylu sınıfa hizmet veren kastları kapsıyordu: Yani çiftçileri, tüccarları, hali vakti yerinde zanaatkârları, vb. Tarım kastlarında (yani çobanlar, köy zanaatkârları, vb.) hizmet görenlerin ve kentlerde daha az ayrıcalıklı mesleklerde (demirciler, dokumacılar, çömlekçiler, vb.) çalışanların kastları, sutralar varnasını meydana getiriyordu.</p>

      <p class="paragraf-1">Geri kalmış ve tarım bakımından daha az üretici bölgelere sıkışmış tribüler, daha ileri bir ekonomik evreye geçme olanağını yitiriyorlardı. Avla, balıkçılıkla, orman ekonomisiyle geçinmek zorundaydılar. Kentlere ya da köylere yerleşecek olsalar, niteliksiz, en düşük ücretli, en hor görülen (gündelikçi, çöpçü, süpürgeci, mezarcı, cellat, vb.) işlerde çalıştırılıyorlardı. Bu toplumsal gruplar, “temiz” kastların üyelerinin ilişki kurmak hakkına sahip olmadıkları birçok “dokunulmazlar” (paryalar) kastlarını oluşturuyorlardı; bu “dokunulmazlar” belki de, senyörlerin topraklarına yerleştirdikleri eski kölelerle birleşiyorlardı. Çalışanlar arasında, ilişki kurulmamasına özen gösteren egemen sınıflar, başta en mülksüzleşmiş, en çok sömürülen “dokunulmazlar” olmak üzere kastlar arasındaki ayrımı destekliyor ve körüklüyorlardı.</p>

      <p class="paragraf-1 para-style-override-8"><span class="char-style-override-8">10. İlkçağ Hint uygarlığı.</span> Dünya uygarlığının hazineleri Hint uluslarına çok şey borçludur.</p>

      <p class="paragraf-1">Matematikçileri, günümüzde evrensel olarak kabul edilen bir sayı yazma sistemini (rakamın değerinin sayı içindeki yerine göre değişmesi sistemi) getirdiler; önce Yakın Doğu uluslarının aldığı ve Avrupa’da biraz değişik şekliyle ve “Arap rakamları” adıyla bilinen bazı rakamları (özellikle “sıfır”ı) buldular. İlkçağ Hintlileri, kare ve küp kök almasını, “pi sayısını” oldukça doğru hesaplamasını biliyorlardı; trigonometrinin temel yasalarının temel bilgisine sahiptiler. Ortaçağ Avrupa ulusları cebirin ögelerini Araplardan aldılar, ama Araplar da bunları Hintlilerden öğrenmişlerdi.</p>

      <p class="paragraf-1">Eski Hint halkı, günümüz Hint halklarının yazılarının büyük bir çoğunluğunun temelini oluşturan bir yazı buldular. M.Ö. V. ve IV. yüzyılda, dilbilimci Panini dilbilimin temellerini attı, Hintliler bu alanda da büyük başarılar elde etmişlerdi.</p>

      <p class="paragraf-1">İlkçağ Hintlileri, heykel, fresk gibi plastik sanatlarda başarılı oldular. M.Ö. II. yüzyıl ile M.S. VII. yüzyıl arasında yapılmış son derece güzel resimler, Ajanta (Haydarabat eyaleti) kaya tapınağında bulunmaktadır.</p>

      <p class="paragraf-1">İlkçağ Hint edebiyatı zengin ve çeşitlidir. Kahramanların başından geçenleri anlatan ve çok eski efsaneleri kapsayan ve daha sonraki kuşakların şair ve sanatçılarına esin kaynağı olan <span class="char-style-override-9">Mahâbhârata</span> ve <span class="char-style-override-9">Râmâyana,</span> M.S. I. yüzyılda, çokuluslu Hindistan’ın yazınsal dili olan Sanskritçeyle yazıldı. Yasalar ilk kez, belki de daha erken, bu dönemde tasarlanıp yazıldı; bunların en ünlüsü, yazarları tarafından düşsel bir ataya mal edilen “Manu’nun yasaları”dır. Gene bu dönemde, bilimin çeşitli dallarında yazılmış kitaplar gün ışığına çıktı; Budist yazının temel yapıtlarında Pali dili (eski Hint dili, Seylan’da kutsal sayılan dil) kullanıldı. Sanskrit yazını M.Ö. IV. ve V. yüzyıllarda gelişti, büyük bir yazarlar kuşağı bu dönemde ortaya çıktı; şair ve oyun yazarı Kâlidâsâ bunların en büyüğüdür.</p>

      <p class="paragraf-1">Erken bir dönemde (muhtemelen M.Ö. I. binin yarısından itibaren), Hindistan’da, tanrıbilim ve idealizmle mücadele eden maddeci bir felsefe doğdu. Bu felsefenin yandaşları, bu dünyanın gerçekliğini savunuyor ve duyular yoluyla gelen algının, bilginin biricik kaynağı ve kanıtlamanın tek olanağı olduğunu ileri sürüyorlardı. Ruhun ölümsüzlüğünü, ruhgöçünü ve öteki dünyayı yadsıyor, ayin ve kurbanları alaya alıyorlardı.</p>

      <p class="paragraf-1">Güney Doğu Asya’ya (Seylan, Hindiçini, Endonezya) yerleşen büyük sayıda göçmenler, yerli halka Hint uygarlığının ürünlerini aktardılar. Orta Asya ve Yakın Doğu halkları eski ve parlak bir kültüre sahip olan Hindistan’ın yarattığı en güzel şeylerden yararlandılar.</p>
    </div>
  </div>
</body>
</html>
