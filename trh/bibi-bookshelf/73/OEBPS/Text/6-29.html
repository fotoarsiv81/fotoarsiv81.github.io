<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-29.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-29.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ ALTINCI BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt25.jpeg" width="316" /></p>

      <p class="anabaslik" id="toc_marker-26">SPARTA</p>

      <p class="resim-2"><img alt="5s.jpg" class="image" height="24" src="../Images/5s_fmt28.jpeg" width="52" /></p>

      <p class="paragraf-1"><span class="char-style-override-8">1. Kaynakları.</span> Sparta devleti, eski Hellas’ın eski devletlerinden biriydi. M.Ö. IX. yüzyılda kurulan Sparta, üretim güçlerinin gelişmesinden, Peloponnesos Akha toplumunda klanlar düzeninin yıkılmasından çok Dor istilasının ürünüdür. M.Ö. 1100 yıllarına doğru, Epieros’tan gelen Dorların Boiotia’dan, Korinthos kıstağından geçerek Argolis ve Lakônia’yı istila ettiklerini daha önce anlatmıştık.</p>

      <p class="paragraf-1">Bu olaylar, daha sonra bazı Grek yazarlarının ele aldıkları ve günümüzde arkeolojik araştırmalar tarafından doğrulanan efsanelere yansıdılar. Sparta’nın daha önceki yaşamına ilişkin kaynaklar azdır: M.Ö. VII. yüzyıl lirik şairi Tyrtaios’ta, daha sonra Heredotos (I, 65-67; IV, 52-60) ve Thukydides’te (I, 101-103, 128, 134; IV, 8), ama özellikle Ksenophon’un <span class="char-style-override-9">Sparta Cumhuriyeti</span> adlı kitabında ve Plutarkhos’ta (Lykurgos, Lysandros ve Agésilaos’un özyaşamlarında) bazı bilgiler buluyoruz. Sparta’nın oligarşik düzenini göklere çıkardığı için Ksenophon’un yapıtına karşı dikkatli olmak gerekir. Plutarkhos’un kaleme aldığı <span class="char-style-override-9">Lykurgos</span>’a gelince, destansıdır ve bir yığın yapıntı içerir.</p>

      <p class="paragraf-1">Eurotas’un suladığı verimli Lakonia havzası Taygetos ile Parnonas dağları arasında uzanır ve Parnonas yamaçlarına doğru yükselir. Denizle ilişkisi iyi değildir, yakınında bulunan kıyılarda elverişli limanlar yoktur.</p>

      <p class="paragraf-1">Dor istilasından önce Lakonia halkı, Homeros’un şiirlerinde anlatıldığı gibi yaşıyordu. Mykenai uygarlığının merkezlerinden biri olan eski Amyklaia kenti buradadır. Arkeologlar, yerli Akha soylu sınıfı şeflerinden birine ait oldukça zengin bir konutu ortaya çıkardılar. Mykenai döneminin düşüşü sırasında yapılmış olan bu konut, büyük bir olasılıkla XI. yüzyılın sonunda Dorlar tarafından yıkılmış. Dor çobanlarının toplumsal gelişim düzeyi Akhaların düzeyinin altındaydı, ama göçebe yaşamdan ve çok savaşmaktan kaynaklanan ve Lakonia’yı fethetmelerini kolaylaştıran güçlü bir askerî örgütleri vardı. Dorlar, fethettikleri toprakları ve üzerinde yaşayan köylüleri ortak mülk ilan ettiler ve toprağı aile sayısına göre eşit olarak <span class="char-style-override-9">(kleros)</span> paylaştılar: On bin dolaylarında bulunan ailenin her birine 20 hektar toprak düştü. Böylece istilacılar, fethedilmiş nüfus üzerindeki egemenliklerini sürdürmek için topluluk düzenini koruyarak, bir yönetici sınıf oluşturdular. IX. yüzyılda, vadinin en geniş yerine, Sparta ya da Lakedaimon adı verilen askerî merkezlerini kurdular ve kendileri de Spartalılar adını aldılar: Sparta tabyasız beş kasabayı <span class="char-style-override-9">(kôme)</span> kapsıyordu; bu kent Spartalıların nüfusça kendilerinden fazla köylüleri yönettikleri sürekli bir savaş ordugâhıydı.</p>

      <p class="paragraf-1">Lakônia’ya sağlamca yerleşen Spartalılar, VIII. yüzyılın ikinci yarısında, Taygetos dağlarının batısında bulunan, yoğun nüfuslu, toprakları verimli Messenia’yı fetihe giriştiler. Haklarında ancak destansı bilgilere sahip olduğumuz iki çetin savaşın sonunda, Spartalılar M.Ö. VII. yüzyılda Messenia’yı istila ettiler ve halkını demirbaş köle yaptılar. Messenialı demirbaş köleler (devlet köleleri) istilacılara karşı müthiş bir kin duyuyorlar ve onların yüreğine isyan korkusu salıyorlardı. En önemli isyan M.Ö. 464 yılında patladı. Sparta’yı yerle bir eden yer sarsıntısından yararlanan demirbaş köleler isyan ettiler; Spartalılar, erişilmesi güç İthômé dağında kendilerini savunan asilerin direncini on yıl boyunca kıramadılar. Demirbaş kölelerin bu ayaklanmasına Üçüncü Messénia Savaşı adı verilir.</p>

      <p class="paragraf-1 para-style-override-8"><span class="char-style-override-8">2. Toplumsal düzen ve gelenekler.</span> Sparta devleti M.Ö. VII. yüzyılın sonunda, Lakonia ve Messenia’nın Dorlar tarafından fethedilmelerinden sonra kesinlikle kuruldu. <span class="char-style-override-9">İlotlar’</span>ın (devlet köleleri, demirbaş köleler) ve kölelerin sömürülmesinin arasındaki farkı belirtmek için, çağdaş bilim Sparta düzenini “ilotizm” olarak tanımlamaktadır; bu fark, ilkel köleci ilişkilerin niteliğinden ve ilkel topluluğun güçlü kalıntılarından kaynaklanmaktadır.</p>

      <p class="paragraf-1">Sparta nüfusu belirgin bir biçimde üç toplumsal katmana ayrılıyordu: <span class="char-style-override-9">Spartiatlar, perioikos, ilotlar (helotlar).</span> Bunların her biri kendi başlarına, bir yalıtık (izole) toprakta yaşıyorlardı, bu da devletin ilkel niteliğini ortaya koymaktadır.</p>

      <p class="paragraf-1"><span class="char-style-override-9">Spartiatlar</span> (Spartalılar), bir başka topluluğun üzerinde bulunan topluluk olarak, egemenlik hakkını ilotlar üzerinde kullanan bir yönetici sınıftı. İlotların işlediği her klerosun bir aileye ait olmasına karşın, bu aile toprağında değil Sparta’da otururdu; ailenin başkanı işletmesini yönetmezdi, ilotları denetlemezdi; ilotlara kendi malıymış gibi davranamazdı, onları ne kovabilir, ne satabilir, ne de öldürebilirdi. İlotları yöneten devletti –egemen olmak için örgütlenmiş spartiatlar– spartiatların topraklarını işlemeye, hele ticaret ya da zanaatla uğraşmaya hakları yoktu; klerosların yönetimi onlara yasaktı. Onların işi askerlik sanatıydı. Bununla birlikte spartiat aile klerosun ürününden bir pay (muhtemelen yarısı) alıyordu. Bir kleros ve onu işleyen ilotların zilyetliği kalıtsaldı; satılamazdı, vasiyetle bırakılamazdı, aile başkanının bir oğlu dışında kimseye devredilemezdi.</p>

      <p class="paragraf-1">Sayıları 30 bin dolaylarında olan <span class="char-style-override-9">perioikos’</span>lar fethedilen Lakônia’nın Akhalarıydılar. Toprak ve taşınır mallara sahip olabilen, ama siyasal hakları bulunmayan ve Spartiatlarla evlenemeyen özgür insandılar. Ayrı bir bölgede, özellikle Parnonas’ın yamaçlarında, doğudaki kıyılarda ve güneyde yaşıyorlardı, oldukça çok kasabaları vardı. Perioikoslar, <span class="char-style-override-9">harmotes’</span>lerin (Spartiat memurlar) denetiminde özerktiler. Tarım, zanaat ve ticaretle uğraşıyorlar ve spartiatlara haraç ödüyorlardı, perioikoslar askere alınıyorlardı, ama onların birlikleri ayrıydı. Yurttaşlık haklarından yararlanan spartiatların sayıları azaldıkça, perioikosların sırtına askerlik yükü daha çok biniyordu. Giderek artan hoşnutsuzluklarının nedenlerinden biri bu durumdu.</p>

      <p class="paragraf-1"><span class="char-style-override-9">İlotlar</span> (Helotlar) yenik düşmüş, köleleşmiş ve artık devletin olan topraklar üzerine bırakılmış halk yığınından oluşuyorlardı. Sayıları 200 bin dolaylarındaydı. Her klerosu (ad çekmeyle bölüşülen topraklar) birkaç ilot ailesi işliyor, emekleriyle hem mülk sahibine, hem de kendi ailelerine bakıyorlardı. İlotları öteki Grek devletlerindeki kölelerden ayıran ilk özellik, bunların devlet mülkü olmalarından kaynaklanıyordu, eski yazarların dediği gibi bunlar “devlet kölesi”, “demirbaş köle”ydiler; ayrıca, üretimin temel aracı olan toprağa bağımlı olmalarına karşın, belli bir ekonomik özerklikleri vardı ve bu özellikleriyle de serf’e benziyorlardı. Spartiat mülk sahibinin toprağını onun sağladığı araçlarla işliyorlar ve buna karşılık ona mal olarak değişmez bir vergi (<span class="char-style-override-9">apophora)</span> ödüyorlardı: Buğday, şarap, peynir, yağ. Kötü hasatların neden olduğu kıtlıklar bir yana, toprağın veriminin yarısı kadarı vergi olarak gittiği için, geri kalan bölüm ilot ailelerini güçlükle besliyordu. Öteki devletlerin kölelerinin tersine, ilotlar, hamal, hizmetkâr olarak savaşa katılıyorlardı. Yaşam koşulları öylesine ağırdı ki, spartiat şair Trtaios (VII. yy.) bunları aşırı yük vurulmuş eşeklere benzetiyordu.</p>

      <p class="paragraf-1">Ayaklanmalarına ve ilot nüfusunun tehlikeli bir şekilde çoğalmasına engel olmak için canavarca önlemler –<span class="char-style-override-9">“krypties”–</span> alınıyordu. Spartiatlar heryıl şiddete başvuruyor ve kuşkulu ilotları temizliyorlardı. Genç spartiatlardan oluşan, özel amaçlı gizli müfrezeler, halkı gözetlemek ve sindirmek için ülkeyi dolaşıyordu. Gündüzün köylerin yakınlarında pusuya yatan bu müfrezeler, geceleyin ilotları kılıçtan geçiriyorlardı. Hiçbir İlkçağ devleti kölelere karşı böylesine acımasızca davranmamıştır. Bu durum, Sparta’da, karşıtlıkların ve sınıf mücadelesinin yoğunlaşmasına neden oluyordu.</p>

      <p class="paragraf-1">Bunun sonucu olarak, spartiat gelenekleri özel bir nitelik kazandı. Bütün yetişkin erkekler, çok disiplinli ve her zaman saldırıya hazır olan sürekli orduya giriyordu. Yirmi yaşından altmış yaşına kadar her spartiat her gün toplanıyor ve talim yapıyordu. Yurttaşlık haklarından yararlanan spartiatlar, <span class="char-style-override-9">syssities</span>’ler (birlikler) oluşturuyorlardı; birliklerinin bütün üyelerinin birlikte yemek yedikleri lokalleri vardı; hemen hemen buradan hiç ayrılmıyorlardı ve silahlı geldikleri yatakhanelerde birlikte yatıyorlardı. Savaşta yerlerini bu syssitieslere göre alıyorlardı. Bir syssitiese katılmak zorunluydu; ortak yemekler için aylık ödenti belli ölçüde arpa unu, şarap, peynir ve incir olarak veriliyordu.</p>

      <p class="paragraf-1">Spartiat yöneticiler yurttaşların özel yaşamına her konuda karışıyorlardı; sınıflarının çıkarına bireylerin kesin olarak boyun eğmesini istedikleri için evliliklerle, gençlerin eğitimiyle ilgileniyorlardı. Kocalar, köleci Sparta’nın güvenilir dayanakları olmaları gereken sağlıklı ve sağlam çocuklar yetiştirmek zorundaydılar. Erkek çocuklar altı yaşına kadar ana-babasının yanında kalıyordu. Bundan sonrası devletin yükümlülüğündeydi, devlet <span class="char-style-override-9">(paidonomos)</span> bunları ücretli öğretmenlerinin gözetimi altında özel müfrezelerde <span class="char-style-override-9">(agelai)</span> topluyordu.</p>

      <p class="paragraf-1">Eğitim ve öğretimde en önemli yer jimnastik çalışmalarınındı: Güreş, koşu, disk ve mızrak atmak, vb. çocukların vücut gelişmesini sağlıyordu. Dayanıklılıklarını artırmak için, dört mevsim yalın ayak, hemen hemen çıplak dolaşmak zorundaydılar. Becerikli, usta ve itaatli olmalarına önem veriliyordu.</p>

      <p class="paragraf-1">İlköğretim en aza indirgenmişti. Erkek çocuklar her zaman ortak yemeklere (syssities), savaş ve kahramanlıkların anlatıldığı toplantılara katılıp bunları dinliyorlardı. Düşünce ve dileklerini, askerce ve “özlü biçimde” dile getirmeyi öğreniyorlardı. Spartiatların tinsel eğitimi askerlik sanatına uygundu. Jimnastik çalışmaları, ortak yemekler ve askerî seferler sırasında, vatan ve ünlü yurttaşlar onuruna marşlar söylüyorlardı. On dört yaşında, delikanlılar, ordugâh yaşamına ve güçlüklere alışmak için ülke içinde yetişkin savaşçıların peşlerinden gidiyorlardı. Yirmi yaşında, tüm savaşçı donanımı alıp syssitieslere katılıyorlardı. Askerlik hizmetleri yaşlanıncaya kadar sürüyordu.</p>

      <p class="paragraf-1">Kızların eğitimi de devletin çıkarlarına uygun olarak yapılıyor ve sağlıklı bir kuşağın gelecekteki annelerinin uyumlu bir gelişimi amaçlanıyordu. “Gymnasium”larda kızlar da erkek çocuklar gibi jimnastik çalışmaları yapıyorlardı; dans, müzik, şarkı öğreniyorlardı. Grek devletlerinde kadınların toplumdan uzak yaşamalarına karşın, Sparta’da erkekler gibi eğitiliyorlar, oldukça geniş bir özgürlükten yararlanıyor ve hemşerilerinden saygı görüyorlardı. Bu duruma, anaerkinin önemli kalıntıları tanıklık etmektedir.</p>

      <p class="paragraf-1 para-style-override-8"><span class="char-style-override-8">3. Siyasal düzen.</span> Sparta’nın siyasal düzeni son derece ilkeldi. Efsaneye göre, Delphoi orakl’ının (kâhin) mitsel yasacı Lykurgos’a söylediği <span class="char-style-override-9">rhetra</span> (hikmet) ile kurulmuştur.</p>

      <p class="paragraf-1">Devleti <span class="char-style-override-9">arkhagetes</span> (hükümdar) adı verilen iki kalıtsal kral yönetiyordu. Büyük bir saygınlıkları vardı ama siyasal etkileri azdı. Barış zamanında yetkileri, miras uyuşmazlıklarını çözümlemek, Yaşlılar Meclisinin toplantılarına katılmak ve Zeus rahipliği yapmak hakkıyla sınırlıydı. Savaş zamanında orduya komuta ediyorlardı ve ülke sınırları dışında sınırsız yetkilerle donanmışlardı.</p>

      <p class="paragraf-1">İki kral, altmış yaşını bitirmiş aristokratlar arasından ömür boyu seçilen 30 yaşlıdan <span class="char-style-override-9">(gerontes)</span> oluşan Yaşlılar Meclisinde <span class="char-style-override-9">(Gerusia)</span> yer alıyorlardı. 30 yaşına basmış spartiatlardan oluşan Halk Meclisi <span class="char-style-override-9">(apella)</span> özellikle savaş ve barışla ilgili olanları olmak üzere gerusia’nın kararlarını onaylıyordu; ama, bu kararları ancak kabul eder ya da reddedebilirdi, bunları tartışmak hakkı yoktu.</p>

      <p class="paragraf-1">Apella’nın seçim yapma ve karar alma yöntemi, Aristoteles’in deyimiyle, “çocukca”ydı; oylama yoktu, alkışların yoğunluğuna göre şu ya da bu karar alınıyor, şu ya da bu aday seçiliyordu, alkışların yoğunluğu olumlu ya da olumsuz oy yerine geçiyordu. Alkışlar belirgin değilse, hazır bulunanlar ikiye ayrılıyordu.</p>

      <p class="paragraf-1">Sparta’nın beş kasabasından her birinin bir <span class="char-style-override-9">Ephoros</span>’u (devlet denetçisi) vardı, büyük bir olasılıkla VIII. yüzyılın başında kurulmuş ve mutlak bir yetkiyle donanmış olan devlet denetçiliği görevi, ilotların ayaklanmalarına engel olmak ya da bastırmaktı. Görevin süresi bir yıldı. Oligarşi kökenli olan denetçiler en tutucu aristokrat çevrelerden seçiliyordu. Kralları ve Gerusia üyelerini denetleyebiliyorlardı. Devlet siyasetini gerçekte yürüten bunlardı. Göreve başlar başlamaz ilotlara savaş ilan ediyorlardı ve kurulu düzeni değiştirmek istediğinden kuşkulanılan hükümdarları yargılamak ve ölüme mahkûm etmek hakkına sahiptiler. Demek ki denetçilik, kandökücü sınıfın diktatoryası ve Hellas aristokrasisinin kalesi olan spartiat oligarşisini tamamlıyordu.</p>

      <p class="paragraf-1">Bu koşullarda, şu ya da bu oranda gelişmiş bir mübadele hemen hemen olanaksızdı: Ticaret ilkeldi, para yerine demir çubuklar kullanılıyordu, yabancıların ülkeye girmeleri yasaklanmıştı. Bu nedenle, Plutarkhos’un belirttiğine göre, yabancı gemiler Sparta limanlarına uğramıyordu. Devlet, kaynaklarını, perioikoslardan alınan haraçlardan, olağanüstü ödemelerden ve savaş ganimetlerinden sağlıyordu. Vergi özellikle mal olarak alındığı için devlet hazinesi yoksuldu.</p>

      <p class="paragraf-1">Sparta’nın askerî örgütü Hellas’ın en güçlüsü olmuştu. Her spartiat olağanüstü bir savaşçıydı. Bir miğfer, bir zırh, bir mızrak, küçük ve yuvarlak bir kalkanla donanmış olan <span class="char-style-override-9">hoplit’</span>ler (ağır silahlı piyadeler) ordunun en önemli kesimini oluşturuyordu ve sonuna kadar dayanmak zorundaydı. Askerî seferler sırasında, ordu sıkışık saflar halinde, müzik sesine uyarak düşman üzerine ağır ağır yürüyordu. Sparta piyadesi yenilmezliğiyle ünlüydü, saldırılarına karşı koymak olanaksız gibiydi, ama kuşatma deneyimi yoktu ve baskın yaparak kentleri almak yeteneğinden yoksundu.</p>

      <p class="paragraf-1">VI. yüzyılın sonunda, bütün Peloponnesos, Sparta’nın egemenliğine girdi. 530 yılına doğru, Korinthos, Sikyon, Megara ve Aigina adasını kapsayan <span class="char-style-override-9">Peleponnesos Birliğ</span>i kuruldu. Birliğe katılmayanlar yalnızca Peloponnesos’da üstün bir yeri olan Argos ile kuzeydeki Akhaia komünleriydi. Genel sorunların Sparta’da toplanan müttefikler toplantısında çözümlenmesine karşın, Birlik’le ilgili bütün sorunları gerçekte Sparta yönetimi hallediyordu.</p>

      <p class="paragraf-1">Sparta’nın gerici yönetimi, gelişmelerine engel olarak, Peloponnesos ve bütün Hellas’ın ekonomisine, siyasal ve toplumsal yaşamına damgasını vurdu. Değişiklikten korktuğu için, Sparta, öteki Grek devletlerinde gerici ögeleri ve toplumsal ilişkilerin eski biçimlerini destekliyordu. Askerî üstünlüğünü yitirmemek için, öteki devletlerin birleşmesine, yani Hellas’ın siyasi evrimine bütün olanaklarıyla karşı koyuyordu.</p>
    </div>
  </div>
</body>
</html>
