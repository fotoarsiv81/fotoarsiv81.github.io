<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-16.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ON DÖRDÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt13.jpeg" width="316" /></p>

      <p class="anabaslik" id="toc_marker-14">HİTİT İMPARATORLUĞU</p>

      <p class="resim-2"><img alt="5s.jpg" class="image" height="24" src="../Images/5s_fmt15.jpeg" width="52" /></p>

      <p class="paragraf-1"><span class="char-style-override-8">1. Kaynaklar.</span> Hitit İmparatorluğu, daha sonra Kapadokya adını alan Halys (Kızılırmak) havzasında kuruldu. Halys (Kızılırmak), Nil ve Fırat’a oranla daha küçük bir ırmak olduğu için, ülkenin doğal koşulları sulamalı tarıma elverişli değildi. Hititler bağ ve bahçelerini sulamak için küçük kanallar açmayı öğrenmişlerdi ama tarım onlarda hayvancılıktan sonra geliyordu. Dağlardaki otlaklarda büyük at ve koyun sürüleri yetiştiriyorlardı: Bu bölge, M.Ö. III. binlerden bu yana üstün nitelikli yün üretir.</p>

      <p class="paragraf-1">Kapadokya maden (özellikle gümüş) bakımından zengindi ve madencilerin üstün sanat yetenekleriyle de ünlüydü; dağlarda bol miktarda ağaç ve taş vardı.</p>

      <p class="paragraf-1">Bölgenin nüfusu ayrışıktı (heterojen): M.Ö. III. binde, ülkeye adını veren Hatti tribüleri yaşıyordu; konuştukları dil (protohitit dili diyoruz) Kafkasötesi dillerle akrabaydı; zaten Hattilerin maddi kültürleriyle Kafkasötesi İlkçağ tribülerinin maddi kültürleri arasında sayısız benzerlikler vardır. Daha sonra, hiç kuşkusuz, III. ve II. binlerde, Küçük Asya daha başka ilkel topluluklar tarafından istila edildi: Hint-Avrupa dilleri konuşan Nesitler ve Luitler. Ama Hatti ülkesini işgal ettikten sonra kendilerine Hitit adını verdiler.</p>

      <p class="paragraf-1">Hititlerde toplumsal sınıfların ve devletin oluşumu hakkında henüz bilgilerimiz yeterli değil. Büyük sürücülüğün ve bronz zanaatının gelişmesinin II. binlerin başında köleliğin ekonomik temelini oluşturduğu düşünülebilir.</p>

      <p class="paragraf-1">Bu dönemde, Küçük Asya’nın doğusunda, kendi aralarında savaşan tribüler (ya da tribü birlikleri) oluşmuştu. Bu tribüler gerektiği gibi tahkim edilmiş merkezlerin çevresinde toplanmışlardı, bu merkezlerin belli başlıları Nesa, Kussara ve Hattuşaş’tı. Başlangıçta üstünlük Nesa’yı kendine bağlayıp Hattuşaş’ı yıkan Kussara’daydı. Hattuşaş daha sonra Hitit İmparatorluğu’nun başkenti oldu.</p>

      <p class="paragraf-1">Kazılara bakacak olursak, Hattuşaş’ın çevresinde çift sur vardı. Surlar toprak tabya, taş ve kerpiçten yapılmıştı; düzenli aralıklarla kuleleri vardı. Bütün bunlar kente güçlü bir görünüş veriyordu.</p>

      <p class="paragraf-1"><span>Hitit tarihinin başlangıç dönemi hakkında az şey biliyoruz. Bu az bilgiye göre, M.Ö. XVII. yüzyılın ikinci yarısında, köleler ve özgür insanlar arasında bir savaş çıktığını, “kralın oğullarının köleleri”nin ayaklanarak efendilerinin evlerini yıktıklarını ve “kanlarını döktükleri”ni anlıyoruz. Hiç kuşkusuz egemen sınıf şiddetli bir uyuşmazlıkla parçalanmıştı: Bu uyuşmazlık taht üzerinde hak iddia edenlerin arasındaki düşmanlıktan kaynaklanıyordu. Bunun sonucu olarak, tahta geçişi düzenlemek üzere XVI. yüzyılda bir reform yapıldı. Nihayet, Hitit krallarının, XVII sonu ve XVI. yüzyılın başında, fetih savaşlarına giriştiklerini biliyoruz: Bunların en başarılıları, Suriye’nin kuzeyindeki Khalpa’yı (Halep) ele geçirdikten sonra Babilonya’ya girip burayı yakıp yıkan I. Mursilis’in seferleriydi.</span></p>

      <p class="paragraf-1">Hitit İmparatorluğu’nun M.Ö. XV. ile XIII. yüzyıl arasındaki dönemi hakkında bilgilerimiz çok daha yeterli: Dönemin toplumsal ilişkileri hakkında bir bilgi veren yasalardan bölümler ve diplomasi ile savaşların ayrıntılı bilgilerini içeren kronikler günümüze kadar ulaştılar.</p>

      <p class="paragraf-1 para-style-override-8"><span class="char-style-override-8">2. Toplumsal düzen</span>. Hitit İmparatorluğu bir köleci devletti; kralın, tapınakların, hatta bireylerin birçok köleleri vardı; bazı derebeyleri yüzden fazla köle sahibiydi. Köleler özellikle zanaatçı ve çobandı. Aynı suç için, özgür insan bir ceza ödüyor, ama köle ölümle ya da sakatlanmayla cezalandırılıyordu. Örneğin yangın çıkaran ya da hırsızlık yapan bir kölenin burnu ya da kulağı kesiliyordu. Köle bir nesne durumundaydı; bir köle öldüren özgür kişi katil sayılmıyordu; yalnızca, ölünün yerine bir (ya da birkaç) köle vererek köle sahibinin zararını ödemek zorundaydı.</p>

      <p class="paragraf-1">Bununla birlikte Hitit hukukunun bazı özellikleri köleliğin eskil niteliğini doğruluyor. Köleler mülk edinebiliyor; özgür kişilerle evlenebiliyor ve –bazı durumlarda– mahkemeye başvurabiliyordu; özgür bir kadınla evli olan köle mal ve çocukların paylaşılmasına katılabiliyordu.</p>

      <p class="paragraf-1">Kölelerin dışında, Hitit toplumunda doğrudan doğruya çalıştırılan başka üretici kesimler de vardı. Kölelere en yakın olanlar <span class="char-style-override-9">hipparlar’</span>dı. Fethedilen bölgelerin, kral yararına angarya işlerinde çalıştırılmak üzere getirilen insanlarıydı bunlar; bazen askere alındıkları da oluyordu. Hipparlar üyeleri zincirleme güvenceyle birbirine bağlı topluluklar halinde bir araya geliyorlardı. Bir tür komşuluk topluluğuydu bunlar.</p>

      <p class="paragraf-1">Köleler ve hipparlar yabancı kökenli ve genellikle tutsak kişilerdi. Ama özgür Hititler de köle durumuna gelebiliyorlardı: Kıtlık yıllarında, yerlerine bir başka çalışan getirmemeleri durumunda kendilerine ödünç vermiş olan kişinin buyruğu altına girmek tehlikesiyle karşılaşıyorlardı. Yoksul özgür kişiler kendi çocuklarını satabilmek olanağına sahiptiler (ancak hipparlar bu haktan yoksundular).</p>

      <p class="paragraf-1">“Miras payı” insanların durumu daha az kötüydü. Bunlar, büyük bir olasılıkla, topluluktan ayrılmaları yüzünden, bütün yurttaşlık haklarıyla donanmış, savaşçı ve işlediği toprağın mülkiyetine sahip Hititler’in koruması altına girmek zorunda kalmış insanlardı. Çalıştıkları kuruluşta bazı haklara sahiptiler: Sözleşmenin bozulması durumunda alacaklarının üçte birini alıyorlardı.</p>

      <p class="paragraf-1">Özgür nüfusun önemli bölümünü topluluk üyeleri oluşturuyordu. Büyük bölümünün ataerkil ailelerin eline geçmiş olmasına, küçük aileler arasında sık sık parçalara bölünmesine karşın, komşuluk toplumunun toprakları bölünmezlik özelliğine sahipti. Büyük ailenin başkanı malların tek yöneticisiydi ve devlete karşı bütün angaryaların sorumlusuydu; “kanın efendisi”ydi, yani aile üyelerinin işledikleri suçların yargıcıydı; klan düzeninin kalıntıları, kan davası, zincirleme güvence ve kardeşin çocuksuz dul eşiyle evlenmek zorunluluğu gibi geleneklerde yaşıyordu. Toprak başkasına devredilebilirdi, ama alış ve satış sözleşmeleri suç sayılıyordu, bu nedenle suç bağışlatıcı kurban sunulmasını gerektiriyordu. Gelişmesinin ilk basamağında olan özel toprak mülkiyeti, fiyatların düşüklüğünden belli oluyordu: 0,35 hektarlık bir tarla bir öküzden on kat ucuzdu. Buna karşılık, daha eski dönemlerde özel mülkiyete girmiş olan bağların durumu çok daha iyiydi: Ekilebilir topraktan kırk kez daha pahalıydı.</p>

      <p class="paragraf-1">Usulüne uygun topraktan pay almış topluluk üyeleri <span class="char-style-override-9">luzzi</span> adı verilen angaryalara katlanmak zorundaydı: Luzzi, kale ve tapınak yapımı, yolların onarılması, bağ bozumu, vb. işleri kapsıyordu. Ayrıca askerlik de yapmak zorundaydılar; bundan kaçınanların topraklarına el konuluyordu. Bir toprak satın alan kişi kendisinden önceki toprak sahibinin görevlerini yüklenmek zorundaydı.</p>

      <p class="paragraf-1">Zanaatçılar da angarya yapıyorlardı; yalnızca, bazı ayrıcalıklılar, savaşçılar, rahipler ve topraklarını kraldan özel bir izinle alan kişiler bu bağışıklıktan yararlanıyorlardı.</p>

      <p class="paragraf-1">Egemen sınıfın tepesinde soylular bulunuyordu: Kral ailesinin üyeleri, rahipler, komutanlar, doğuştan soylular. Bunların toprakları ve köleleri vardı ve savaş ganimetlerinden pay alıyorlardı.</p>

      <p class="paragraf-1 para-style-override-8"><span class="char-style-override-8">3. Siyasal düzen.</span> Hitit İmparatorluğu’nun başında kendisine “Güneş” denilen bir “büyük kral” vardı. Kendisine halkın velinimeti süsü veriyor, dinsel törenleri yapıyor ve büyük rahip sıfatıyla dinsel bayramları yönetiyordu. Ölünce tanrılaştırılıyordu. Kral, ordu komutanlığı, yönetici ve yüce yargıç görevlerini de elinde bulunduruyordu.</p>

      <p class="paragraf-1">Kralın yetkisi pank adı verilen bir kurulla sınırlandırılmıştı. Pank’ın sözlük anlamı “çokluk”tur. Başlangıçta, Kussara savaşçılarından oluşan bir meclis olmalıydı bu, ama köleci rejim geliştikçe, askerî demokrasinin kuruluşları yetkilerini yitirdiler: Pank, egemen sınıfın doruğunu temsil eden bir soylular meclisi durumuna indirgendi. Kralın doğrudan akrabaları (oğulları, kardeşleri, vb.) hısımları ve askerî komutanlardan oluşan pankın, başta hükümdarı yargılamak olmak üzere geniş hakları vardı; buna karşılık kral, pankın onayı olmadan kral ailesinin bir üyesini ölüme mahkûm edemezdi. Kral, pankın kararlarını gözden geçirebilir, özellikle bir cezayı hafifletebilirdi.</p>

      <p class="paragraf-1">Demek oluyor ki, başlangıçta, Hitit İmparatorluğu’nun yönetim biçimi aristokratik idi: Büyük sürülere, birçok köleye sahip olan ve nüfuzlu “evler”i (ataerkil aileler) yöneten yüksek soylu sınıfın (kralın yakınları) büyük yetkileri vardı ve monarşik iktidarı sınırlandırmayı başarmıştı. Ama, daha sonra, imparatorluk güçlü bir askerî devlet durumuna gelince krallık iktidarı sağlamlaştı ve pank saygınlığını yitirdi.</p>

      <p class="paragraf-1">Aristokratik rejim doğal olarak merkezîleşmemiş bir yönetim gerektiriyordu. Gerçekten de Küçük Asya’nın doğal koşulları ülkenin birleştirilmesine yardımcı olacak durumda değildi: Mısır’da olduğu gibi merkezîleşme ihtiyacına yol açacak bir tek sulama şebekesi yoktu. Bazı bölgeler ekonomik bakımdan tamamen özerk durumdaydılar.</p>

      <p class="paragraf-1">Hitit devleti valilerin yönettiği eyaletlere bölünmüştü, çoğu zaman kral ailesinden olan bu yöneticiler “kral” sıfatını taşıyordu. İmparatorluğun sınırlarında protektoralar (koruma altına alınan devlet) vardı; protektoraların “büyük kral”la olan ilişkilerini, savaş zamanında asker göndermeyi, alınacak ganimet payını, öteki ülkelerle ticaret ve diplomatik ilişkiler hakkını öngören özel antlaşmalar düzenlenmekteydi. Bu protektoralar öteki ülkelere savaş açabilirler ve Hitit İmparatorluğu’na katılmamış komşuların zararına kendi topraklarını genişletebilirlerdi.</p>

      <p class="paragraf-1">“Büyük kral”ın yüce yetkisi, belli bir özerklikten yararlanan Arinna ve Nerik gibi kutsal kentleri de içine alıyordu.</p>

      <p class="paragraf-1">Kırsal topluluklarda, yönetim ve adalet işleri topluluğun yaşlılarının yetki alanına giriyordu.</p>

      <p class="paragraf-1 para-style-override-8"><span class="char-style-override-8">4. Askerî devletin kuruluşu.</span> M.Ö. XV. yüzyılın sonunda, Hitit kralları, ordu ve diplomasi aracılığıyla topraklarını genişletmeyi amaçlayan etkili bir dış politika uyguladılar. O dönemde, Yakın Doğu’da üstünlük, II. binin ilk yarısında Mezopotamya ve Suriye’nin kuzeylerinde birçok küçük devlet kurmuş olan hayvan yetiştiricisi Hurriler’in elinde bulunuyordu; nüfusun üst kesimi, arabalar üzerinde savaşan aristokrasiden oluşuyordu. XV. yüzyılda, Hurriler, Halep ve Alalah’tan Dicle’nin doğusunda bulunan Nuzi’ye kadar uzanan Mitanni adlı geniş bir devlet kurdular. Üstünlüklerini Asur’a kabul ettirdiler: Bir Mitanni kralı Asur’un başkentinden altın ve gümüş bir kapı getirtmiş ve bununla Vaşuganni’deki (Habur üzerinde) sarayını süslemişti.</p>

      <p class="paragraf-1">O sırada Yakın Doğu’daki bir başka büyük devlet de III. Thutmes döneminde sınırlarını Fırat’ın kuzeyine kadar genişletmiş olan Mısır’dı.</p>

      <p class="paragraf-1">Ama XV. yüzyılın sonuna doğru bu iki büyük devletin durumları sarsıldı. Mitanni’nin hangi iç nedenlerden dolayı zayıf düştüğünü bilmiyoruz, bununla birlikte Tell-Amarna mektupları Asur krallarının bu sıralar bağımsızlıklarını elde etmiş olduklarını gösteriyor; öte yandan Mitanni’nin başkenti Vaşuganni’de saray ihtilalleri çıktı ve taht kavgaları başladı. Mısır’da fetih savaşları III. Amenofis döneminde son buldu; ve onun ardılı Akhenaton döneminde, politik çekişmeler yüzünden zayıf düşüp parçalanan Mısır İmparatorluğu yıkılmaya başladı.</p>

      <p class="paragraf-1">Bu koşullardan yararlanan köleci Hitit soylu sınıfı yayılmacı bir politika gütmeye başladı. Kralları Suppiluliuma yetenekli bir diplomat kimliğindedir. Ordudan çok görüşmeler yoluyla imparatorluğun saygınlığını büyük ölçüde yükseltmeyi başardı ve onu Yakın Doğu’nun en güçlü devleti durumuna getirdi.</p>

      <p class="paragraf-1">İlkin Hurriler’i yenmeyi başardı: Kuzey Suriye’de zafer kazanan birlikleri Fırat’ı geçip Vaşuganni’yi yağmaladılar. Bu bozgundan sonra Mitanni karışıklıklarla sarsıldı: Nedenlerini bilmediğimiz bir saray ihtilali tahtın varisi Mattiwaza’yı Kassitler’e kaçmak zorunda bıraktı. Kendisinin de belirttiği gibi, orada soğuk karşılandı ve Kassitler’in kendisini Asurlular’a ya da Vaşuganni’deki düşmanlarına teslim etmelerinden korkarak, “yanında değiştirecek çamaşırı olmaksızın, yalnızca üç araba ve az sayıda hizmetkârla birlikte Suppiluliuma’nın sarayına gitti”. Mitanni’nin yasal varisi ile yakınlaşmaktan ne gibi kazançlar sağlayacağını Suppiluliuma anladı. Onu kendi kızıyla evlendirdi ve birliklerini asilerin üzerine gönderdi. Mattiwaza, Mitanni’nin kralı oldu, ama ülke artık Hitit İmparatorluğu’nun bir protektorası durumuna geldi; özel bir antlaşmada Mattiwaza “büyük kral”ın kendisine yaptığı iyilikleri sıralıyor ve Suppiluliuma’nın üstünlüğünü kabul ediyordu.</p>

      <p class="paragraf-1">Bu durum Suppiluliuma’nın Suriye’nin kuzeyindeki etkisini güçlendirdi. Halep ve Karkamış imparatorluğa bağlanıp Hitit prenslerinin yönetimine girdiler. Suppiluliuma, Suriye ve Fenike’nin yerel krallarını Mısır’a karşı ayaklanmaya kışkırtıyordu; Hitit politikasının Suriye’deki temsilcisi, firavunun müttefiklerine açıkça silah çeken, Amurru ülkesinin hükümdarı Aziru idi. Byblos kralının bütün diretmelerine karşın Akhenaton yardım göndermediği için, Aziru bu kenti ele geçirdi; Mısır görevlileri tarafından iliklerine kadar sömürülen halk yığınlarının hoşnutsuzluğu Aziru’ya geniş bir destek sağladı. Mısır, Suriye’deki, Fenike’deki topraklarını yitirdi ve bu topraklar savaşa pek karışmamış olan Hititliler’in eline geçti: Suriye ve Fenike’nin yerel kralları, Hitit İmparatorluğu’nun etki alanına girmiş bulunuyorlardı.</p>

      <p class="paragraf-1">Suppiluliuma, sonunda, Akhenaton’un ölümünden sonra Mısır’ın içişlerine karışmaya başladı; bu sırada, iç savaşların pençesinde kıvranan Mısır’da güçsüz firavunlar birbirini izliyordu. Suppiluliuma, Mısır’ı –Mitanni’yi yaptığı gibi– bir protektorat durumuna getirmek amacıyla, Hitit prenslerinden birini bu firavunlardan birinin (belki de Tutankhamon’un) dul karısıyla evlendirmek istiyordu. Ama bu tasarısı başarıya ulaşamadı.</p>

      <p class="paragraf-1">Suppiluliuma’nın saltanat dönemi Hitit İmparatorluğu’nun siyasal yükselişini simgeler. İlk dönemlere özgü eski nitelikler yavaş yavaş ortadan kalkıyordu: Köleci devletin askerî yayılımını yöneten kralın gücü sağlamlaştı ve doğası gereği Mısır ve Babil despotizmine yaklaştı.</p>

      <p class="paragraf-1">Büyük savaş ganimetleri ve krallık topraklarına yerleşmiş binlerce hippar “büyük kral”ın, “Güneş”in gücünün maddi temellerini oluşturuyordu.</p>

      <p class="paragraf-1 para-style-override-8"><span class="char-style-override-8">5. Hitit İmparatorluğu’nun çöküşü.</span> Suppiluliuma’nın geniş devletinde birlik bulunmadığı için, imparatorluğun gelişmesi uzun süre devam edemezdi. Fetih savaşları büyük çabalar gerektiriyor ve insan nüfusunu tüketiyordu: Hitit yasalarının hipparları ordu hizmetine girmeye zorlaması nedensiz değil. Angaryalar, topluluk üyesi köylülerin sırtına ağır yükler yüklüyordu; açlık ve kölelik, çiftçi ve hayvancıların ekonomilerini yıkıyordu.</p>

      <p class="paragraf-1">Suppiluliuma’nın ardılları yeni güçlüklerle karşılaştılar. Oğlu II. Mursilis, Karadeniz kıyılarına yerleşmiş olan Kaska boylarıyla ve doğuda, M.Ö. II. binin ortalarında Peloponez’de yaşayan Grekler (Akhalar) tarafından kurulduğu sanılan Ahhiyava krallığıyla savaşmak zorunda kaldı.</p>

      <p class="paragraf-1">XIV. yüzyılın sonunda, Hititler, II. Ramses döneminde Suriye üzerinde yeniden egemenlik kurmak isteyen Mısırlılar’la savaşmak zorunda kaldılar. Kadeş Savaşı’nda (1312) yenilgiye uğrayan Mısırlılar, Hitit kaynaklarına inanacak olursak, aceleyle Şam üzerine çekildiler. Ama bu Hititler’in son önemli başarısı oldu.</p>

      <p class="paragraf-1">XIII. yüzyılın başında tahta geçen III. Hattusilis, son derece öznel ve başlıca amacı zorbalığını haklı göstermek olan ilginç bir özyaşam öyküsü bıraktı. II. Mursilis’in küçük oğlu olan Hattusilis’in taht üzerinde hiçbir hakkı yoktu, ama imparatorluğun birçok eyaletini ve “kutsal” kent Nerik’i yönetiyordu. Yeğeni Urhi-Teshup “büyük kral” olunca, Hattusilis onun düşmanlarıyla işbirliği yaptı. Sonunda Urhi-Teshup’u (özyaşam öyküsünde onu tehlikeli niyetlerinden dolayı suçlamaktadır) devirdi ve onu bir Akdeniz adasına sürgüne yolladı. Egemen sınıfta meydana gelen bu mücadele devleti daha da zayıf düşürdü.</p>

      <p class="paragraf-1">III. Hattusilis tam anlamıyla bir savunma politikası yürüttü; Kaskalar’ın ilerlemesini durdurdu ve II. Ramses ile 1296 yılında bir antlaşma yaptı. Asur’la olan ilişkiler pek iç açıcı değildi: Bu ülkenin kralı, bir zamanlar Mitanni devletinin yaşadığı Orta Fırat havzasını işgal etti ve Hititler’in “büyük kral”ı ile eşit olmaya kalkıştı; III. Hattusilis’in kendisine “kardeş” demesini istiyordu. Ama Hattusilis bunu kabul etmedi. “Annelerimiz bir mi?” diye yanıtladı onu. Ama bu gururlu yanıt, hiç kuşkusuz, ne Asur’un güçlenmesine engel olabildi, ne de Hitit İmparatorluğu’nun yıkılışını geciktirmeyi başardı.</p>

      <p class="paragraf-1">Asur ve Akhiyava’nın baskıları XIII. yüzyılın sonunda daha da arttı; batı eyaletlerinde çıkan büyük bir isyan, bu eyaletlerin ayrılmasıyla sonuçlandı. M.Ö. 1200 yıllarına doğru Hitit İmparatorluğu yıkıldı. Hititler’in müttefiği olan Troya kenti aynı dönemde Akhalar’ın eline geçti. Akhalar ve öteki “deniz ulusları” Mısır kıyılarına saldırıya geçtiler ve Filistin’e çıktılar.</p>

      <p class="paragraf-1 para-style-override-8"><span class="char-style-override-8">6. Hitit uygarlığı.</span> Hitit uygarlığı çok çeşitliydi: Halk değişik diller (protohitit, hatti-nesit, luit, vb.) konuşuyor ve iki yazı sistemi (Samiler’den alınan çiviyazısı ve hiyeroglif) kullanıyordu.</p>

      <p class="paragraf-1">Hititler birçok tanrıya inanıyorlardı, ama bunların arasından üç tanesi özellikle önemliydi: Büyük Ana-Tanrıça, Fırtına Adası ve Babil’in Tammuz’u benzeri ölüp dirilen Telepinu.</p>

      <p class="paragraf-1">Efsaneye göre, tanrılara ve insanlara kızan Telepinu ortadan kaybolur, ama doğanın üretici gücünün simgesi olduğu için, yokluğu açlık ve yoksulluğa yol açar. Tanrılar ve hayvanlar (eski hayvan biçimli kahramanlara tapınmanın bir kalıntısı) Telepinu’yu ararlar, ama ne kartal, ne de bizzat fırtına tanrısı bulamaz onu. Yalnızca büyük tanrıçanın gönderdiği arı ona ulaşır ve öfkesini unutması gerektiğine inandırır.</p>

      <p class="paragraf-1">Eski inançların (doğa güçlerine tapınma) kalıntılarına karşın, Hitit dini, genel olarak, egemen sınıfı ve köleci devleti savunan önemli bir ideolojik güçtü. Tanrılar, krallık iktidarının koruyucusu kimliğindeydiler: Fırtına tanrısının kralı kucaklayışını temsil eden bir alçak-kabartma Hattusas yakınlarında bulundu.</p>

      <p class="paragraf-1">Hitit dini, Hurri ve Sumer-Akkad dinlerinin ve mitolojilerinin etkisinde kaldı. Hititler, Hurriler’in tanrısı olan fırtına tanrısı Teşup’u tanrı olarak kabul ettiler ve onun kutsal boğalarına taptılar; İştar, Sin ve öteki Babil tanrılarına tapıyorlardı. Ama Hitit dini Grek mitolojisini etkiledi: Troya Savaşı mitosunda Troyalılar’ı Akhalar’a karşı koruyan Apollon (Hititçe: Apulun) kültü belki de bu etkiden kaynaklanmaktadır.</p>

      <p class="paragraf-1"><span>Günümüze kalmış olan sanat yapıtlarının çoğunluğu taş alçak-kabartmalardır. Bunlarda yer alan tanrı figürleri ağır ve statiktir, ama sanatçıların geleneklere körü körüne bağlı kalmadıkları sahnelerde, bir canlılık ve anlatım gücü kazanırlar. Karkamış alçak-kabartmalarının ilginç özellikleri vardır: Bunlarda savaş sahneleri, hayvanlar, fantastik hayvan biçimli yaratıklar görülür. En eski alçak-kabartmalar Hattusas yakınlarında bulundu: Hepsi büyük bir ustalıkla yapılmış hayvanlar, olağanüstü çiçekler görülür; devsel bir yabandomuzu, toprağa diz çökmüş ve yayıyla sakince nişan alan bir avcının üzerine atılmaktadır, yan tarafta boynuzları dal budak salmış bir geyik başını garip bir çiçeğe doğru eğmiştir.</span></p>

      <p class="paragraf-1">Hitit edebiyatına ilişkin olarak son derece az şey biliyoruz. Hititler yazılarını genellikle tahta tabletler üzerine yazıyorlardı, bu nedenle Hattusas kütüphanesinin büyük bölümü kaybolmuştur. Günümüze kalanlar arasında tarihsel metinler ve mitolojiden esinlenilen öyküler bulunmaktadır; öte yandan, bazı bilginlere göre bunlar Hurri destanlarının çevirileridir. Bu öykülerin en ilginç özelliklerinden biri, özellikle Kumarbi öyküsünde görüldüğü gibi, tanrılara karşı saygılı olmamalarıdır.</p>

      <p class="paragraf-1">Kumarbi tanrıların kralıydı; ama öteki tanrılar onu iktidardan uzaklaştırmak istedikleri için, o kendisine güvenebileceği bir yardımcı yaratmaya karar verir. Bir yiğide güçlü-kuvvetli bir ana yaraşacağı için, Kumarbi bir kayayla evlenir ve kaya ona Ullikummi adında bir oğul doğurur. Babası onu kimsenin haberi olmadan bir deniz mağarasında büyütür. Ama tanrılar onun varlığını öğrenirler ve baştan çıkarmaya karar verirler.</p>

      <p class="paragraf-1">Takıp takıştıran, sürüp sürüştüren tanrıça İştar, kaya-devin karşısına geçip şarkı söyler. Ama bir sonuç sağlayamaz, çünkü Ullikummi hem gözsüz, hem de kulaksızdır. Umutsuzluğa kapılan tanrıça bütün mücevherlerini fırlatıp atar.</p>

      <p class="paragraf-1">Bilginlerin kanısına göre, başta Zeus’un babası Kronos mitosu olmak üzere, Kumarbi efsanesinin Grek mitosları üzerinde etkisi olmuştur.</p>
    </div>
  </div>
</body>
</html>
