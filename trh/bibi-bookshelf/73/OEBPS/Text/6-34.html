<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-34.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">OTUZ BİRİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt30.jpeg" width="316" /></p>

      <p class="anabaslik" id="toc_marker-31">PERİKLES’İN YÖNETİMİ</p>

      <p class="resim-2"><img alt="5s.jpg" class="image" height="24" src="../Images/5s_fmt33.jpeg" width="52" /></p>

      <p class="paragraf-1"><span class="char-style-override-8">1. Atina’nın deniz imparatorluğu.</span> Ephialtes’in öldürülmesinden sonra, demokratik parti onun tilmizi ve çalışma arkadaşı Perikles’in yönetiminde iktidarda kaldı. Parti on beş yıl boyunca temelde emperyalist bir politika izledi. Bu süre, Atina devletinin bir deniz imparatorluğu olmak ve Hellas’ın egemenliğini sağlamak için, öteki Grek devletleriyle (özellikle Peloponnesos Birliği) ve Perslerle sonu gelmez savaşlara giriştiği bir dönemdir. Ephialtes’in ölümünden sonra, Atina demokrasisinin belli başlı desteği artık aşağı halk katmanı değil, zengin ortası sınıf katmanlarının temsilcileriydi.</p>

      <p class="paragraf-1">Atina ile Korinthos arasındaki ticari rekabet Peloponnesos Savaşının çıkmasına neden oldu. Atinalılar, Korinthos devletine batının deniz yollarını açan aynı isimli körfezin kıyılarına yerleştiler (Lokris’in Naupaktos kentinin alınması ve bu bölgeye Messenialıların yerleşmesi). Ayrıca, 460 yılında Peloponnesos Birliğinden ayrılıp Atina’nın yanına geçen Megara kentine bir garnizon yerleştirdiler. Atina garnizonu Korinthos’u kuzeyden tehdit etmeye başladı.</p>

      <p class="paragraf-1">459-445 yılları arasında aralıklarla süren savaşı Korinthoslular başlattılar. Korinthoslular başarısızlığa uğradıkları için Sparta kavgaya karıştı. Spartalılar 457 yılında Atinalıları Tanagra (Boiotia) yakınlarında bozguna uğrattılar, ama Atinalılar’da Mironides komutasında Boiotialılara karşı zafer kazandılar ve Boiotia’nın yanı sıra Lokris ve Phokis’i işgal etiler. Atina donanmasına komuta eden Tolmides Poleponnesos’u dolaşıp kıyı bölgelerine saldırdı ve Sikyon’u kuşattı. Perikles’in yönettiği ikinci bir deniz seferi az sonra Korinthos körfezine gönderildi. Sonuç olarak, körfez ve hemen hemen bütün Orta Hellas Atinalıların denetimine girdi. Thesselia fatihlere katıldı.</p>

      <p class="paragraf-1">Aynı süre içinde (461-454), Atina, Pers boyunduruğuna başkaldıran Mısır’da savaştı. Asilerin başında bulunan Libyalı İnharos’un isteği üzerine buraya iki yüz kadırga (üç sıra kürekli) gönderildi. Atina filosu Delta’ya girdi ve asi Mısırlıların desteğinde Memphis’i kuşattı. Bununla birlikte girişim felaketle sonuçlandı: Bütün gemiler ve çoğu Atinalı olan 35 bin insan yok oldu. Bu bozgundan sonra Atinalılar, Peleponnesos Birliği ile beş yıl süreli ateşkes yapmak zorunda kaldılar.</p>

      <p class="paragraf-1">Savaşlar 448 yılında tekrar başladı, ama bu kez Atinalıların yararına olmadı. Boiotialılara karşı Tolmides komutasında gönderilen bir Atina Birliği müthiş bir yenilgiye uğradı ve Koroniea’da (447) tamamen yok oldu; Tolmides savaş alanında öldü. Boiotia, sonra Lokris ve Phokis özgürlüklerine kavuştular. Atina Konfederasyonu’nun bir üyesi olan Euboia başkaldırdı. Spartalılar, Attika’ya yürüyüp burayı yakıp yıktılar.</p>

      <p class="paragraf-1">Atinalılar, Peloponnesos Birliği’yle yeniden, bu kez 30 yıl süreli bir barış imzalamak zorunda kaldılar (445). Bu “Otuz Yıl Antlaşması” uyarınca, iki taraf da savaş öncesi topraklarını korudular ve başka birliklere girmemeye ve yönetici devlete karşı ayaklanmaları durumunda bu birliklerden birinin üyesi olan toplulukları desteklememeye söz verdiler. Atina, Peloponnesos ve Megara’daki fetihlerinden vazgeçti.</p>

      <p class="paragraf-1">Hellas egemenliği için yapılan savaşın sonucu, böylece, Atina için bir yıkım oldu. Bunun nedeni, Mısır’da uğranılan felaket ve bunun yanı sıra, güçlerini abartan Atinalıların birçok düşmana karşı aynı anda savaşa girmeleriydi. Bununla birlikte, temsilcileri Kallas’ın gayretleriyle 449 yılında, Perslerle kendi yararlarına bir barış antlaşması yapmayı başardılar, bu antlaşmaya göre Persler Ege Denizinde donanma bulundurmamayı kabul ediyorlardı.</p>

      <p class="paragraf-1">459-445 savaşları sırasında, Atina ile müttefikleri arasındaki ilişki artık Delos symmakhia’sının (birliğinin) başlangıcındaki ilişkiler gibi değildi. Symmakhia artık eşit devletler arasındaki bir konfederasyon değil, bağımlılarla egemen bir güç arasındaki ittifaktı. Bazı müttefiklerin (örneğin, Naksos ve Thasos) 460 yılına doğru birlikten ayrılma girişimleri, güç kullanarak bastırıldı. Atina devleti, müttefiklerin ödentilerinin oluşturduğu kaynakların tümüne sahip bulunuyordu. Federal hazine, 454 yılında Delos’tan Atina’ya taşındı. Atina yönetimi, yalnızca Perslere değil öteki Grek devletlerine saldırmak için de müttefiklerinden kara ve deniz birlikleri desteği istiyordu. Üstelik, Atinalılar müttefiklerinin içişlerine de karışıyorlardı: Birliğin topraklarını kendi <span class="char-style-override-9">episkopos</span>’ları (denetçi) tarafından yönetilen beş yönetim bölgesine ayırmışlardı. Müttefik ülkelerine Atina yurttaşları yerleştirildi. Yerleşmeleri hem tarımsal, hem de askerî amaçlıydı. Her kolon (kleruk kolonide yaşayan göçmen) askerlik hizmeti yapmakla yükümlüydü; her koleruhia (anakente bağımlı koloni kenti) genellikle, temel amacı müttefikleri itaat altında tutmak olan bir garnizondu. Görülüyor ki Delos symmakhia’sı özerk ve birbirine eşit ülkeler arasında kurulmuş olan iyi niyetli birlik niteliğini yitirmişti. Bir Atina imparatorluğuna dönüşmüştü ve birliğin üyeleri Atina’nın uyruğu durumuna gelmişti.</p>

      <p class="paragraf-1">Demokratların başa geçmesiyle 462 yılında başlayan, tarım ve denizcilik (demokratik) grupları arasında 17 yıl süren politik mücadelenin ayrıntılarını bilmiyoruz. Ancak amansız bir mücadele olduğu ve demokratların lehine döndüğü kesinlikle söylenebilir. Başlangıçta muhalefetin başına geçen Kimon 445 yılında sürgünden geldikten pek az sonra öldü. Onun yerine, Milesias’ın oğlu Thukydides (tarihçi Thukydides’le aynı kişi değildir) geçti. Ama O da 444 ya da 443 yılında ostrakismos’a uğradı ve bu tarihten itibaren demokratik grup, kimseyle paylaşmaksızın 430 yılına kadar iktidarda kaldı. Her yıl yeniden strategos seçilen Perikles 14 yıl boyunca iktidarda kaldı; bu süre Perikles’in yönetim dönemi olarak tanımlanır.</p>

      <p class="paragraf-1 para-style-override-8"><span class="char-style-override-8">2. Perikles’in yönetimi.</span> Ksanthippos’un oğlu olan ve zengin bir aristokrat aileden gelen Perikles ana tarafından Kleisthenes’in küçük yeğeniydi. Dostları arasında bilginler, şairler, yetenekli sanatçılar vardı: Düşünceleri materyalizme yakın olan filozof Anaksagoras, Sokrates, trajedi şairi Sophokles, o sırada Atina’da yaşayan “Tarihin babası” Herodotos, heykeltraş Phidias ve başkaları. Perikles’in Halk Meclisi’nde büyük bir etkisi vardı. O sıralarda pek rağbette olan tartışma sanatında başka bir eşi bulunmayan büyük bir hatip olarak kabul ediliyordu. Savaşta, birleşik birliklere komuta ediyordu. Kimon kadar olmasa da iyi bir komutan sayılıyordu.</p>

      <p class="paragraf-1">Özel yaşamında, ilerici ve önyargısız davranıyordu. Miletos kökenli ve eski bir kibar fahişe olduğu söylenen Aspasia ile evlendi. Aspasia güzel, zeki ve bilgili bir kadındı. Politik yaşamın çalkantısı içinde, çevresine çağının en aydın kişilerini toplamıştı. Perikles’in dostları onunla konuşmaktan hoşlanırdı. Aspasia saygıdeğer bir eş, gerçek bir dost ve Perikles’in danışmanıydı.</p>

      <p class="paragraf-1">Perikles, denizci partinin aşırı-solunu değil ortasını temsil ediyordu. Toplumun orta katmanlarının çıkarlarını savunuyordu: Yani, zengin tüccarların, dükkancıların, zanaatçıların, topraklarında yoğun tarım uygulayan öncü çiftçilerin, pazarın isteklerine uyum sağlamak için Perslerin yakıp yıktığı çiftliklerini onaran ve dış pazarlarla ilgilenen köylülerin savunucusuydu.</p>

      <p class="paragraf-1">Thukydides, Perikles’i politikacı olarak şöyle tanımlıyor: “Perikles’in, karakterinin yüksekliği, görüşlerinin derinliği, çıkar gütmemesinin sınırsızlığı sayesinde, Atina üzerinde kuşku götürmez bir etki gücü vardı. Halkı yönetirken bağımsız kalmayı biliyordu.</p>

      <p class="paragraf-1 para-style-override-20">Tek sözcükle, demokrasi onun adı sayesinde yaşıyordu; ama gerçekte birinci yurttaşın yönetimiydi.” (Thukydides, II, 65).</p>

      <p class="paragraf-1">Köleci sınıfın birliğini korumak için, Perikles ve çevresi, toplumun alt katmanlarının siyasal ve parasal isteklerini devlet kesesinden kısmen karşılamaya çalışıyorlardı. Seçimle gelinen görevle gündelik ücret ödenmesinin kurumlaşması Perikles’e mal edilir. Jüri üyeleri örneğin iki obolos, arkonlar dört obolos, Beşyüzler Meclisi üyeleri beş obolos alıyorlardı. Bunlar yüksek ücretler değildi, bazen bir zanaatçı daha fazlasını kazanıyordu: Örneğin, bir taş kırıcı günde bir drahmi yani altı obolos kazanıyordu. Günün fiyatlarına göre bu ücretler düşük sayılmazdı.</p>

      <p class="paragraf-1">457 yılında bir zevgit (Solon anayasasına göre üçüncü sınıftan yurttaş) ilk kez arkont görevine seçildi, daha sonra tetler (Solon anayasasına göre belirli bir geliri olmayan dördüncü sınıftan yurttaş) birçok görevlere geldiler. Başka bir deyişle, varlıklı olmayan sınıflara seçilme hakkından yararlanmayı bu ücret kurumu sağladı.</p>

      <p class="paragraf-1">Ücret sistemi askerlere, tayfalara ve subaylara uygulandı. Örneğin bir kürekçi günde bir drahmi alıyordu; subaylar bunun iki ya da üç katını. Doğrudan dağıtım sistemi geniş ölçüde uygulanıyordu. Yurttaşlar, tiyatroda (theorikon) yer satın almak için para (iki obolostan bir drahmiye kadar) kazanıyorlardı, ama bu parayı diledikleri gibi harcayabilirlerdi. Bazen bedava ekmek (Mısır ve Bosphorus’un “armağanları”) dağıtılıyordu. Perikles döneminde, toprağı olmayan yurttaşlara, Attika dışında ve başta deniz imparatorluğuna bağlı devletlerde geniş ölçüde toprak payı dağıtılıyordu. Topraksız yurttaşların sayılarını azaltan kolonilerin stratejik ve ticari bir önemleri vardı. On binden fazla ailenin kleros (ad çekmeyle bölüşülen topraklar) aldığı biliniyor.</p>

      <p class="paragraf-1">Perikles, aynı zamanda, işsizlere ve yoksullara (tek amacı bu olmasa da) iş sağlayan bayındırlık çalışmalarına girişti. Bu çalışmalar çok pahalıya patlıyordu: Yalnızca Parthenon yedi bin talanta çıktı. Paranın büyük bir bölümü sanatçılara, yapıcılara, zanaatçılara, taş kırıcılarına ve vasıfsız işçilere gitti. Bütün bu girişimler, yıkılmış köylülerin (özellikle Kleruhia köylülerinin), tetlerin (donanma hizmetinde) ve öteki yoksul insanların yararına hizmet ediyorlardı.</p>

      <p class="paragraf-1 para-style-override-8"><span class="char-style-override-8">3. Atina’nın anayasası (yönetim biçimi).</span> Atina köleci demokrasisinin anayasası bu dönemde kusursuz biçimini aldı. Yüce yetki, yetkisi geniş bir alanı kapsayan Halk Meclisi’ne aitti. Devletin yönetimiyle ilgili bütün sorunları inceliyor ve karara bağlıyordu.</p>

      <p class="paragraf-1">Ekklesia el kaldırarak, özel görevleri olan (hoplitlerin komutanlığı, Attika sınırlarının savunulması, gemi yapımı, Pire’nin yönetimi, vb.) on strategos’u seçiyordu. Bu görevlerin dağıtımı da el kaldırma yöntemiyle yapılıyordu. Halk Meclisi stratogosların çalışmalarını denetliyordu. İçlerinden biri kınanacak bir şey yapacak olursa, “Ceza ya da para cezasının miktarını saptayan… mahkeme tarafından “yargılanıyordu.” (Aristoteles, <span class="char-style-override-9">Atina Anayasası,</span> 63, 3).</p>

      <p class="paragraf-1">Ordu komutanlarının yanı sıra, gençlerin (yurttaşlık hakkından yararlanan yurttaşların 18-20 yaşındaki oğulları) öğretim ve askerî eğitimleriyle ilgilenen görevliler de el kaldırılarak seçiliyordu. Halk Meclisi, maliye memurlarını ve Su kemeri denetçisini, vb. görevi atıyordu. Uzman ve işin ustası olmuş kişilere, kendi hataları yüzünden devletin uğradığı zararları ödeyebilecek serveti olanlara öncelik tanınıyordu. Ekklesia, iktidarın bütün temsilcilerini yorulmadan denetliyordu, çünkü üye sayısı çoktu ve üyelerinin suçlu sayılan kim olursa olsun hakkında dava açma yetkileri vardı.</p>

      <p class="paragraf-1">Halk Meclisi yasa görevleri de yapıyordu. Her üye yasa önerisi yapabilirdi. Bütün Ekklesia bu tasarıların görüşülmelerine katılıyor, Meclis tarafından onaylanan tasarı daha sonra “Bule”ye (Beşyüzler Meclisi) gönderiliyordu. Bule’nin kararına “probulevma” adı veriliyordu. Bu görüşü dinledikten sonra, Halk Meclisi söz konusu tasarıyı Bule’nin görüşünü de dikkate alarak bir kez daha görüşüyordu. Görüşmeler sona erince, yasa tasarısı ikinci kez oylanıyor ve bir Halk Meclisi kararına dönüşüyordu. Ama yasa Helieia’nın (jürili halk mahkemesi) bir özel komisyonu tarafından onaylandıktan sonra yürürlüğe (<span class="char-style-override-9">nomos</span>) giriyordu. <span class="char-style-override-9">Graphos paranomos</span> gibi bu yöntem de demokrasi rejiminin güçlenmesine katkıda bulunuyordu.</p>

      <p class="paragraf-1">Beşyüzler Meclisi daha az önemli bir devlet örgütü değildi. Üyeleri kura çekme yöntemiyle seçiliyordu. Her demos, file başına 50 temsilci olacak şekilde, kendi nüfusu oranında aday gösteriyordu. Meclis tam üye sayısıyla pek ender toplanıyordu. Meclis file sayısına göre on <span class="char-style-override-9">pritaneia</span>’ya (encümen) bölünüyordu. Yıl içinde, pritaneia’lar sırayla toplanıyor ve bir aydan fazla (36-39 gün) görev yapıyordu. Pritanislerin (pritaneia üyeleri) ayrı bir binaları vardı, burada devlet hesabına karınlarını doyuruyorlardı. Her gün yeni bir başkan (epistates) seçiyorlardı. Epistate, V. yüzyılda, Beşyüzler Meclisi’nin ve Halk Meclisinin toplantılarına başkanlık ediyordu. Hazine’nin, arşiv’in ve devlet mührünün anahtarı onda bulunuyordu.</p>

      <p class="paragraf-1">Beşyüzler Meclisi, devleti diplomatik ilişkilerde temsil ediyordu, elçileri o kabul ediyor ve Halk Meclisi’ne takdim ediyordu. Ağır suçluları tutuklamak ve davalarını mahkemeye ya da suçlarının karşılığı olan cezalar Helieia’nın yetkisini aşıyorsa, Halk Meclisi’ne yollamak konusunda sınırsız yetkileri vardı. Beşyüzler Meclisi, <span class="char-style-override-9">dokimasia</span> hakkına, yani Bule üyelerinin ve arkontların yurttaşlık haklarını ve ahlak durumlarını denetleme yetkisine sahipti. Prytanisler, Halk Meclisi’nin kararlarının uygulanmasını denetliyor, devlet ekonomisini yönetiyor, bayındırlık çalışmalarını kontrol ediyor, gençlerin eğitimini gözetiyor, donanmanın ve gereçlerinin yönetiminin sorumluluğunu yükleniyorlardı. Kentte, pyranisler kentin işlerini yürütüyorlardı. Beşyüzler ve Halk Meclislerini topluyor ve toplantı gündemlerini hazırlıyorlardı. Beşyüzler Meclisi, Halk Meclisi’nin yalnızca yürütme organı değil, aynı zamanda onun bürosuydu.</p>

      <p class="paragraf-1"><span class="char-style-override-9">Graphos paranomos’</span>un kurumlaşmasından ve Areios Pagos’ta yapılan reformlardan sonra, jürili mahkemeler (Helieia) Atina’da büyük bir önem kazandı. Demokrasinin en yüksek döneminde, “Helieia üyeleri”, otuz yaşını geçmiş ve adaylığını koymuş erkekler arasından ad çekme yöntemiyle seçiliyorlardı. Helieia üyeleri toplam altı bin kişiydi (file başına altı yüz); bunların bini yedekte tutuluyor, beş bini gene ad çekme yöntemiyle hukuk komisyonlarına ayrılıyordu. Duruşma sırasında davacı ve davalı dinleniyor, bundan sonra Helieia üyeleri küçük taşlar kullanarak ve gizli oylamayla kararlarını bildiriyorlardı: Bütün bir taş aklama, ortası delik taş suçlama anlamına geliyordu.</p>

      <p class="paragraf-1">Bu dönemde, Arkontlar kurulu ve Areios Pagos gibi eski kurumlar çalışmalarını sürdürüyorlardı; ama etkinliklerini yitirmişlerdi. Arkontların başlıca görevi adli davaları incelemek ve mahkemelere sevk etmekten ibaretti; ayrıca din işleriyle de (alayların düzenlenmesi, rahiplikle ilgili görevler vb.) ilgileniyorlardı. Daha önce de belirttiğimiz gibi, Ephialtes’in reformlarından bu yana, Areios Pagos katilleri, kundakçı ve bozguncuları, kutsal şeylere saygısızlık yapanları yargılayan bir mahkeme görevi yapıyordu.</p>

      <p class="paragraf-1">M.Ö. V. yüzyılda Atina’nın rejimi böyleydi. Atina, “….biçimi çok yetkin bir devlet: Demokratik cumhuriyet”<span class="dipp"><a class="footnote-link" href="#footnote-225-29" id="footnote-225-29-backlink">29</a></span> idi. Bu köleci demokrasi, Hellas’ın gerici aristokratik devletlerine ve doğunun despotluklarına oranla, ileri atılmış bir adımdı. Atina anayasası, dönemine göre, ilerici olan bir toplumsal düzeni yansıtıyordu.</p>

      <p class="paragraf-1">Ama gerçekte bir köleci demokrasi olan İlkçağ demokrasisini abartmamak gerekir. Bu toplumda özgür yurttaşlar çalışan nüfusun önemsiz bir bölümünü oluşturuyordu, asıl üreticiler kölelerdi. Hiçbir siyasal haktan yararlanmayan köleler, kendilerinden gelecek her türlü direnmeyle savaşan devlet kuruluşları tarafından eziliyorlardı. Bu nedenle, hiç kuşkusuz Attika’da sayıca özgür insanlardan daha az olmayan köleler, bütün insan haklarından yoksun bulunuyorlardı. Özgür nüfusun yarısını oluşturan kadınlar ve bunların yanı sıra metekler, politik bakımdan hiç de daha ayrıcalıklı değillerdi. Sonuç olarak, Attika nüfusunun ancak altıda ya da yedide biri haklarına sahipti.</p>

      <p class="paragraf-1">Atina anayasası kırsal kesimin zararına, kentten yanaydı. Halk Meclisi her sabah Atina’da Pniks tepesinde toplanıyordu. Tüccarlar, dükkancılar, ücretliler, gündelikçiler ve öteki yurttaşlar Meclis’in toplantılarına katılabilirlerdi. Köylüler ise, ya orada hiç temsil edilmiyor ya da az sayıda delege gönderiyorlardı; çünkü Halk Meclisi’nin toplantısına katılmak en az iki-üç gün yitirmelerine neden oluyordu, bazen toplantılar tarım mevsimine rastlıyordu. Bu toplantılara katılanların sayısı, otuz beş bin özgür Attika vatandaşı üzerinden, iki ya da üç bini biraz geçiyordu. Grek demokrasisinin bir kusurunu daha belirtelim. Yasaya göre, kentdevletin her vatandaşı herhangi bir devlet görevine seçilebiliyordu; ama bu görevlerin çoğu ücretsiz olduğu için, buralarda ancak zenginler görev alabiliyordu. Perikles’in jüri üyeleri, Beşyüzler Meclisi üyeleri, arkontlar ve stratogoslar için ücret getirmiş olmasına karşın, bu ücretler ödenmediği için bu görevleri ancak zenginler alabiliyordu.</p>

      <p class="paragraf-1 para-style-override-8"><span class="char-style-override-8">4. Atina köleci demokrasisinin yayılma politikası.</span> Özgürleştirme amacı gütmekten uzak olan Grek demokrasisi, bunun tersine, yayılmak, yeni köleleri, yeni müttefikleri sömürmek istiyordu.</p>

      <p class="paragraf-1">Atina gelirlerini, gümrük, liman, pazar, adalet, ticaret, köle ticareti haklarından, meteklerden alınan vergiden ve kamu mallarından sağlıyordu. Devletin bazı gereksinimleri, en zengin insanların zorunlu olduğu <span class="char-style-override-9">liturgia</span> (toplumun yararıyla ilgili işler), yoluyla sağlanıyordu. Birkaç türlü liturgia vardı: Örneğin <span class="char-style-override-9">trierarkhia,</span> bir savaş gemisini donatmak zorunluluğuydu; <span class="char-style-override-9">khorogia</span>, dramatik temsiller için bir koro toplamak ve ücretini ödemek zorunluluğuydu, vb. Gerektiği zaman, Halk Meclisi, servetleri iki bin drahmiyi geçen yurttaşlardan özel bir vergi, <span class="char-style-override-9">eisphora</span> alıyordu. Bununla birlikte, bütçe gelirleri (yılda 400 talant dolaylarında) cumhuriyetin artan masraflarını karşılamaya yetmiyordu. Dengeyi sağlamak için, federal hazine (yılda 600 talanta yakın) Atina hazinesiyle birleştiriliyor ve Atina hazinesi ortak kaynakları kendi halkı yararına dilediği gibi kullanıyordu.</p>

      <p class="paragraf-1">Perikles döneminde, Atina’nın saldırgan dış politikası biraz duruldu; ama bununla birlikte yeni bir kanlı savaşa yol açan emperyalist politikasını sürdürdü. Perikles’in “barışçı saldırganlık”ının dört amacı vardı: 1) Diplomatik yolla (anlaşmalar, vb.) Atina’nın deniz gücünü sağlamlaştırmak ve yaymak; 2) İttifak antlaşmalarıyla, etkisini doğu ve batıda (Euxeinos Pontos, İtalya, Sicilya) güçlendirmek. Bu politikanın amacı yalnızca Atina’nın ticaret ve askerî varlığını güçlendirmek değildi, aynı zamanda Hellen dünyasındaki üstünlüğünü sağlamaktı.</p>

      <p class="paragraf-1">Örneğin, Perslerle yapılan barış antlaşmasından sonra, Trakya Khersonesos’una, Lemnos ve İmroz’a Kleruhia kolonları yerleştirildi; bundan amaç, Euxeinos Pontos (Karadeniz) ve Trakya’daki doğal kaynaklarıyla ünlü Strimon pazarını ve bunların yanı sıra, ayaklanma girişimleri cezalandırma seferleriyle bastırılan birlik topluluklarının topraklarını denetim altında tutmaktı. Cezalandırma seferlerinin birine bizzat Perikles komuta etmişti. Samos adasını yöneten oligarşi, Miletos’la olan anlaşmazlığında Atina’nın arabuluculuğunu kabul etmemişti. Bunun üzerine, Perikles kırk kadırgayla gelip oligarşiyi devirdi ve Samos’ta demokratik bir düzen kurdu. Kaçmayı başaran oligarklar, eski rejimi kurmak üzere Perslerin yardımıyla Samos’a dönünce, Perikles bu adaya tekrar saldırdı ve dokuz ay süren kuşatmadan sonra asileri teslim olmaya zorladı. Demokrasi tekrar kuruldu. Samoslular surlarını yıkmak, filolarını teslim etmek ve bir haraç ödemek zorunda kaldılar (439).</p>

      <p class="paragraf-1">437 yılında, büyük bir Atina filosu, Perikles’in komutasında Karadeniz’e doğru yola çıktı. Bu diplomatik seferin amacı Atina devletinin gücünü kanıtlamak ve Karadeniz havzası Grek kolonilerini Atina deniz birliğine bağlamaktı. Sefer oldukça başarılı oldu: Sinope (Sinop), Nymphodoros ve Karadeniz’in batı kıyısında bulunan birçok koloni birliğe katıldı. Bazı yeni üyelerin toprakları üzerine (özellikle Sinop) anakente bağlı kolonlar yerleştirildi. Böylece Atina İmparatorluğu Karadeniz kıyılarında kendisine dayanak noktaları sağlamış oldu.</p>

      <p class="paragraf-1">Atina, uzun süredir ticaret yaptığı İtalya’da etkisini sağlamlaştırmak için, Perikles’in girişimiyle, Sybaris yakınlarında, Krotonluların yıktığı Thourici kolonisini kurdu (443). Bu koloni sadece Atina’nın değil bütün Hellen dünyasının kolonisi olacaktı. Buraya çeşitli Grek bölgelerinden kolonlar gönderildi; gönderilen kolonların çoğu seçkin insanlardı: Filozof Empedokles (Sicilya’nın, Agrigente’sinden), Trakya’nın Abdera kentinden filozof Protogoras, Halikarnasoslu tarihçi Herodotos. Protogoras, yeni kentdevletlerinin yasasının hazırlanmasına katıldı. Ünlü mimar Hippodamos kentin planını yaptı: Birbirleriyle dik açı yaparak kesişen, düz çizgi halinde uzanan yolları, bütün yapıların aynı ölçüde ışık alacağı şekilde düzenlenmişti. Koloninin kurucuları örnek bir kentdevlet kurduklarına inanıyorlardı.</p>

      <p class="paragraf-1">Daha sonra, Thourici, Atina’yla bozuştu ve onun düşmanlarının yanına geçti. Buna karşılık, Perikles, Zakynthos ve Kephalonia adalarıyla, Sicilya’da Segesta ve Leontinoi, İtalya’da Rhegion ve Napoli kentleriyle ve nihayet Kerkyra adasıyla anlaşmalar imzaladı (433). Böylece, Atina batının ticaret yolunu güvenlik altına aldı.</p>

      <p class="paragraf-1">Perikles’in Atina’nın egemenliğini kurmak eğilimi ifadesini panhellenci bir politikada buldu. Bütün Grek ülkelerinin katılacağı ve aşağıdaki sorunların çözüme bağlanacağı bir kongre toplamayı denedi: 1) Med Savaşları sırasında yıkılan Grek tapınaklarının belli bir plana göre onarımını sağlamak için bir Hellas hazinesi kurulması; 2) Korsanlığa karşı mücadele ve 3) Grek devletleri arasında barışın korunması. Ama Sparta’nın karşı çıkması yüzünden kongre yapılamadı. Perikles biraz sonra, Eleusis kültünün evrensel olmasını ve bütün Hellen ülkelerinden hasatın ilk ürünlerinin Eleusis tanrıçaları Demeter ve Kora’ya (Kore) sunulmasını önerdi. Ama hiçbir ülke kabul etmedi bu öneriyi. Çünkü bunu kabul etmek Atina tanrılarının üstünlüğünü kabul etmek anlamına geliyordu. Atina’nın, Hellas’ın dinsel yaşamında üstünlük sağlayarak siyasal etkisini güçlendirmek girişimleri başarısızlığa uğradı.</p>

      <p class="paragraf-1">Atina “Perikles Çağı”nda, Hellas’a politik üstünlüğünü kabul ettirmek gücünü bulamadı; ama ekonomik önemi doruk noktasına erişti. Denizin efendisi Atina, Hellas’ın ticaret merkezi ve Pire de en zengin limanı oldu.</p>

      <p class="paragraf-1 para-style-override-8"><span class="char-style-override-8">5. Hellen dünyasının kültür merkezi Atina.</span> Atina, V. yüzyılın ortasında, aynı zamanda, Hellen dünyasının kültür merkezi oldu. “Perikles dönemi Hellas’ın gelişmesinin doruk noktasıdır”, der Karl Marx. Öteki Hellen devletlerinin bilgin, şair ve sanatçıları Atina’ya geliyorlardı: Klazomenaili (Urla-İzmir) Anaksagoras, Trakya’nın Abdera kentinden sofist Protogoras, Sicilya’nın Leontinoi kentinden Gorgias. Bütün Grek topraklarını gezmiş olan, İlkçağ’ın büyük maddeci filozofu Demokritos da Atina’da yaşadı.</p>

      <p class="paragraf-1">“Tarihin babası” Halikarnasoslu Herodotos, Atina yurttaşı haklarını kazandı. İkisi de Boiotialı olan şair Pindaros ile “diskobolos”un (disk atıcısı) yaratıcısı heykeltraş Miron uzun süre Attika’nın başkentinde yaşadılar; Hellen kültürünün ünlü temsilcileri Phidias, Sokrates, Aiskhylos, Sophokles, Euripides, Aristophanes, Oloros’un oğlu ünlü tarihçi Thukydides Atina’da doğdular. Atina sanatı gelişme döneminde yalnızca köle sahibi, zengin azınlığın tekelinde değildi. “Perikles Çağı”nda, yılda altmış kadar bayram (bunların en önemlileri Dionisios’lar, Panathenai’ler, Lenaia’lar idi) kutlanıyordu. Dinsel törenlerden başka, bayramlar sanatsal gösterilere ve bazen de atletik yarışmalara da yer veriyordu. Eupatrides döneminin yalnızca askerî özellikli yarışmaları <span class="char-style-override-9">agonlar’</span>ın tersine, bunlar Pisistrates’den bu yana bir ulusal nitelik kazanmışlardı. Örneğin, Dionisios’lar sırasında üç-dört gün süren tiyatro temsilleri yapılıyordu. Bu bayramlar için, Sofokles, Aiskhylos ve Euripides trajediler, Kratinos, Aristophanes ve başkaları komediler yazıyorlardı. On üyesi bulunan bir jüri ödül dağıtıyordu. Temsillerin masraflarını zenginler bir tür vergi olan “liturgia” (toplum yararına işler) ile karşılıyorlardı. Bu durum dramatik yapıtların içeriğini etkiliyordu, çünkü masrafları ödeyen zenginler dolaylı da olsa sansür uygulayabiliyorlardı.</p>

      <p class="paragraf-1">Büyük yapım çalışmaları Atina’yı Hellas’ın en güzel kentlerinden biri durumuna getirdi. Limanı Pire, surlarla, dalgakıranlar ve yeni rıhtımlarla donatıldı. Haller’e, büyük buğday ambarları yapıldı. 455 yılında tamamlanan “Uzun Duvarlar”ın arasına, Perikles’in buyruğu üzerine, kenti ve limanını daha da sağlamlaştıran bir üçüncü duvar yapıldı. Yeniden yapılan Akropolis dinsel ve kültürel merkez oldu.</p>

      <p class="paragraf-1">Akropolis’e açılan ve savunma istihkâmları olarak yapılan <span class="char-style-override-9">propylaion’</span>lar (Propliaia)<span class="dipp"><a class="footnote-link" href="#footnote-225-30" id="footnote-225-30-backlink">30</a></span>, dorik tarzda görkemli bir sıra sütunlar oluşturdular; bu sıra sütunlar, duvarları Atina’nın şanlı geçmişini yansıtan resimlerle bezeli dehlizlerle yandan berkitilmişti; bu resimlerden biri Marathon Savaşını temsil ediyordu. Akropolis’in içinde, yapıların arasında, çimenlikler, ağaçlar, mermer ve bronz heykeller vardı. Propylaionların solunda yüksek bir kaidenin üzerinde, Athena Promakhos (koruyucu) heykeli yükseliyordu. Athena silahlı temsil edilmişti, elinde tuttuğu mızrağın parlak temreni uzaklardan görünüyor ve Pire’ye giden denizcilere yol gösteriyordu. Atina’nın en görkemli anıtı, kutsallaşmış erdem ve mesleklerin koruyucusu Athena Parthenos’a (Kızoğlan kız Athena) adanmış bir tapınak olan Parthenon’du. İktinos ve Kallikrates adlı iki mimarın yapıtı olan Parthenon, görkemli Dorik üslubuyla yapılmış ve yurttaşların yeni beğenisini okşayan İonik ögelerle bezenmişti. Dorik yapıların görkemli görünüşü Atina Cumhuriyetinin sarsılmaz gücünü simgeliyordu. İonik geleneğe uygun olarak, alınlıklar ve efrizlerde heykeller ve alçak-kabartmalar yer alıyordu. Bunların bir bölümünü Phidias yapmıştı. Tapınağın içinde yükselen, tanrıçanın altın ve fildişinden yapılmış heykeli Phidias’ın yapıtıydı. Boyutlarıyla (14 metre) ilgili bir fikir edinmek için, sağ avucunun içinde, bir insan boyunda Nike<span class="dipp"><a class="footnote-link" href="#footnote-225-31" id="footnote-225-31-backlink">31</a></span> figürü tuttuğunu bilmek yeter. Bu Athena heykeli devlet hazinesinin kapsamına giriyordu (değeri 20 milyon altın ruble dolaylarında); giysilerindeki altın paraya çevirmek için çıkartılabiliyordu. Daha sonra Akropolis’in içinde Erekhteion<span class="dipp"><a class="footnote-link" href="#footnote-225-32" id="footnote-225-32-backlink">32</a></span> ve bundan daha küçük bir tapınak olan Nike (zafer) yükseltildi. Bunların ikisi de İonik tarzda yapılmış başyapıtlardı. Akropolis’in güneydoğu yamacına, ses yarışmaları için Odeon (şarkı tapınağı) yaptırıldı. Perikles döneminde yaptırılan anıtlarla ilgili olarak Plutarkhos’un yargısı şu: “Bu yapıtların her biri, daha bittiklerinde bile, güzellikleriyle bir antik niteliğe sahiptiler; bununla birlikte, bütün tazeliklerini, bütün gençlik parıltılarını sürdürüyorlar; kendilerini zaman etkilerinden koruyan bir yenilik çiçeği gibi parıldıyorlar!” Ama bütün bunlar çok pahalıya patlıyordu. Örneğin, Parthenon, devlet bütçesinin yedi katına eşit olan 7 bin talanta mal olmuştu. Bütün bu masrafların Atina’nın müttefikleri tarafından karşılanması gerekiyordu, bu da onların hoşnutsuzluklarını artırıyordu.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-29-backlink" id="footnote-225-29">29</a> F. Engels, <span class="char-style-override-9">L’Origine de la famille, de la propriété privée et de I’Etat,</span> p. 11.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-30-backlink" id="footnote-225-30">30</a> Eski Grek yapılarında, tapınak avlusu giriş revakı. Atina Akropolis’inin anıtsal girişi. (Ö.İ.)</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-31-backlink" id="footnote-225-31">31</a> Zeus’un habercisi kanatlı kız… Zafer’i simgeler. Athena’nın ek adı. (Ö.İ.)</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-32-backlink" id="footnote-225-32">32</a> Mitolojik Attika Kralı Erekhteus’un Athena’yla birlikte kullandığı tapınak. (Ö.İ.)</p>
        </div>
      </div>
    </div>
  </div>
</body>
</html>
