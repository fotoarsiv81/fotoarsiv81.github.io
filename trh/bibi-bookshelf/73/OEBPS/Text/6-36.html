<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-36.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">OTUZ ÜÇÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt32.jpeg" width="316" /></p>

      <p class="anabaslik para-style-override-19" id="toc_marker-33">M.Ö. V. VE IV. YÜZYILLARDA GREK UYGARLIĞI</p>

      <p class="resim-2"><img alt="5s.jpg" class="image" height="24" src="../Images/5s_fmt35.jpeg" width="52" /></p>

      <p class="paragraf-1"><span class="char-style-override-8">1. Okul, tiyatro, plastik sanatlar.</span> “…İnsanlığın gelişme tarihinde başka hiçbir ulusun erişemediği bir yeri, evrensel yetenek ve etkinliğiyle kazanmış olan bu küçük ulusun yaratılarına, başka birçok alanda olduğu gibi, felsefede de başvurmak zorundayız.”<span class="dipp"><a class="footnote-link" href="#footnote-225-33" id="footnote-225-33-backlink">33</a></span> diye yazıyordu Engels. Gerçekten de, şimdiye kadar, Hellen yaratılarından bazı bakımlardan yararlanmayı sürdürdük: Heykeltraşlarımız, mimarlarımız eski Greklerin yapıtlarını örnek alıyorlar. Grek filozof, diyalektikçi ve materyalistlerinin yapıtlarıyla çok yakından ilgilenen Marksizmin kurucuları, “düşüncenin eski devleri”ni sık sık burjuva filozoflarının karşısına çıkardılar.</p>

      <p class="paragraf-1">Köleci demokrasi, onlara kendi belirleyici özelliklerini vererek Hellen uygarlığının zenginlikleri doğuran toprak oldu. Atina’nın kapalı bir seçkinler çevresinin tekelinde olmayan kültürel ve siyasal yaşamı, nüfusun en geniş katmanlarını ilgilendiriyordu. Bununla birlikte, özgür insanların çoğunluğu temelde kölelerin emeğiyle geçiniyordu. Kültürün gelişmesinin maddi temelini yaratan köle yığınları kendi yarattığı nimetlerden yoksundu. Köleci demokrasinin yaratıcı güçleri, bilimsel bulgulara, yeni üretim araç ve aletleri bulmaya yönelmemişlerdi: Onların tek amacı sanatlarda ve soyut düşüncede ilerlemekti.</p>

      <p class="paragraf-1">Gençlerin eğitim ve öğretimi Greklerin kültürel yaşamında büyük bir rol oynuyordu. Atina ve öteki demokratik kentdevletlerde çocuklar 7 yaşına kadar evlerde yetiştiriliyordu; 7-14 yaşlar arasındaki çocukları için, küçük bir para karşılığında ilköğrenim gördükleri birçok özel okul vardı: Çocuklar bu okullarda okuma, yazma, hesap öğreniyor, çoğu zaman Homeros’tan alınmış edebiyat parçalarını ezbere öğreniyor ve müzik çalışıyorlardı. İlköğretim çok yaygındı. O dönemin el kitapları, okuma alıştırmalarında kullanılan heceleme tabloları günümüze kadar ulaşmıştır. M.Ö. V. yüzyılda Atina yurttaşlarının hemen hemen tümü okuma yazma biliyordu.</p>

      <p class="paragraf-1">15-18 yaşları arasındaki gençler, özel kişilerin ve devletin paraca desteklediği okullarda, <span class="char-style-override-9">gymnasium’</span>larda (spor okulu) öğrenim görüyorlardı. Spor(lar) ve jimnastik yapıyorlardı. Gymnasiumlarda gençler (ephebos), çoğunun yurttaş-hoplitler arasında yer alması için, askerî eğitim görüyorlardı. Ama eğitimlerinde ağır basan, özellikle Perikles döneminde, askerliğe hazırlık değildi. Okulların ve beden eğitimi okullarının çocuklarının ruhsal, yazınsal ve sanatsal gelişmeleriyle uğraşmalarının dışında, Atina yurttaşlarının bütün yaşamı, gerektiği gibi düzenlenmiş eğitsel etkinliklerin etkisi altındaydı. Yalnızca Atina yurttaşları değil, ama hemen hemen bütün özgür insanlar boş zamanlarını, filozof ve hatiplerin sık sık konuşmalar yaptıkları, ateşli tartışmalara giriştikleri kemeraltlarında ve koklarda, önemli kişilerin söylev verdikleri Halk Meclisi gibi genel yerlerde geçiriyorlardı. On binlerce seyirci, aynı zamanda büyük bir sanat ve politika okulu olan tiyatroda bir araya geliyordu.</p>

      <p class="paragraf-1">Eski Hellas halkı kültürel gelişiminin daha başlangıcında, Homeros’un destanlarını yaratarak yeteneğini kanıtladı. VIII. yüzyılın sonuna doğru ya da VII. yüzyılın başında, adı ve yapıtı günümüze kadar ulaşan ilk şair olan Hesiodos, Boiotia’da ortaya çıktı. Hesiodos’un halk destanı biçimini koruyan <span class="char-style-override-9">Günler ve İşler</span> ile <span class="char-style-override-9">Theogonia</span> adlı yapıtları, yazarın kişiliğini ve bir çiftçiye özgü toplumsal ve siyasal görüşlerini yansıtmaktadır. Aynı zamanda, kendisine yabancı olan başka esin ve düşüncelerin Hellas’ı istila ettiğini açıklamaktadır: Bu düşünceler, uzak deniz yolculuklarında mutluluk ve zenginlik arayışları, fırtınalı denizle ilişki kurma çabalarıdır.</p>

      <p class="paragraf-1">VII. yüzyılın başlarında, hemen hemen Hesiodos’la aynı dönemde, Hellas’ta kişisel duyguları dile getiren lirik şiir doğdu ve gelişti. VII. ve VI. yüzyıllarda, Megara, Lesbos adasının Mytilene’si, Khios, Atina gibi gelişmiş kentdevletler, hatta Thebai ve Sparta gibi geri kalmış olanları, onlarca yetenekli şair yetiştirdiler. Güzel-yazınların bu hızlı gelişimi, Hellas’ın toplumsal, siyasal ve ekonomik bakımdan geliştiği bir döneme, köleci kentdevletlerinin oluşum dönemine denk düşüyordu. Arkhilokhos, Solon, Theognis, Terpandros, Tyrtaios, vb, bazı lirik şairlerin şiirleri siyasal ve toplumsal mücadelenin yankısı oldu; Sappho ve Anakreon gibi şairler daha çok aşk ve yaşamın güzelliklerini dile getiriyorlardı. Lirik şairler, koşuklamayı (versification) geliştirdiler ve dünyanın bütün şairlerinin yararlanmayı sürdürdükleri çeşitli ölçüleri yarattılar. Grek lirik şairleri, halk şiirinden ve halk şarkılarından yararlanıyorlardı.</p>

      <p class="paragraf-1">Halkın yaşamı folklor, aynı zamanda, Hellen kültürünün başka ürünleri olan tiyatro ve dramatik yapıtları yarattı. M.Ö. VI. yüzyılda Atina’da doğan tiyatro, şarap tanrısı Dionysos’un onuruna yapılan ve tekelerin (<span class="char-style-override-9">tragos</span>) ortasında gösterilen bu tanrının gelişini ve yaşamını dile getiren şarkı ve dansların yer aldığı kırsal bayramlardan kaynaklanmaktadır. Bu olguda, totemciliğin, başka Grek dinsel törenlerine rastladığımız bir yansımasını görüyoruz.</p>

      <p class="paragraf-1">Teke postu giyen şarkıcılar “trajediler” söylüyorlardı, yani Dionysos’un tutkularının söz konusu edildiği “teke şarkıları” söylüyorladı; şarkıya mimikler ve danslar eşlik ediyordu. Bu “trajediler”, yavaş yavaş, ünlü şair ve şarkıcı Arion’un “dithyrambus” adı altında kesinlik kazandırdığı belli bir biçim aldı. “Dithyrambus’ü söyleyen bir <span class="char-style-override-9">koryphaios</span> (birinci şarkıcı) ve onu yanıtlayan bir koro vardı. Bu dialoglu olay, tiyatro temsilinin bir ilk örneğiydi (prototipiydi). Daha sonra, 530 yılına doğru, ilk drama yazarı Thespis aktör (Grekçesi “yanıtlayan kişi” anlamına gelen <span class="char-style-override-9">Hypokrita</span>) kullandı. Birçok kişi tarafından seyircilerin önünde gerçekleştirilen ve trajedi adını miras olarak alan yeni bir yazınsal tür böyle doğdu. Koro devam etti ve tiyatroya “kişi” olarak geçti.</p>

      <p class="paragraf-1">Tiyatro kırsal bayramlarda doğdu; daha sonra daha sürekli ve daha örgütlenmiş topluluklar, seyirciler için bir tahta sekinin kurulduğu kentlerde temsiller verdiler; bu sekiler giderek bugünkü görkemli yapılara dönüştü. M.Ö. IV. yüzyıldan itibaren tiyatrolar taştan yapılıyordu. Çoğu zaman, on binlerce seyirciyi alacak kadar geniş, anıtsal yapılardı bunlar. Bir tepenin yamacında yarım çevre biçiminde düzenlenen amfiyi, merkezden uzaklaştıkça aralıkları genişleyen yollar bölüyordu.</p>

      <p class="paragraf-1">Önemli kişilere ayrılan aşağı sıralar özel olarak hazırlanmıştı. En aşağıda, koronun gösterileri için yuvarlak bir mekân, <span class="char-style-override-9">orkhestra</span> vardı, orkhestranın arkasında, kulisler, dekorlar ve doğaüstü olayların (kişilerin uçması, tanrıların görünmesi, vb.) temsilinde kullanılan makinelerle donanmış bir seki, yani sahne <span class="char-style-override-9">(skene)</span> yer alıyordu.</p>

      <p class="paragraf-1">Temsiller yılda birkaç kez, halk bayramlarında yapılıyor ve birkaç gün, ara verilmeden sürüyordu. Her sefer on kadar piyes oynanıyordu. Temsil güneşin doğuşuyla batışı arasında sürüyordu. Bir tür yarışmaydı. Her oyun dizisi için bir jüri seçiliyor, jüri de galip gelene şampiyonluk ünvanı ve bir ödül (taç) veriyordu.</p>

      <p class="paragraf-1">İlk trajedi şairleri bir aktör için monolog ve koro için replikler (karşı söz) yazıyorlardı. Daha sonra bir başka biçim bulundu: Tek oyuncunun seslendirdiği diyalog. Oyunun, herhangi bir konuyla ilgili, geniş kapsamlı yazınsal içeriği oluyordu. M.Ö. V. ve IV. yüzyıllarda, büyük ölçüde özgürlük ve insan yaşamının alınyazısı sorunlarını işleyen binlerce trajedi ve komedi yazıldı; devlet ve yurttaşlık hakları, aşk, aile sorumluluğu, kişisel mutluluk hakkı, vb.</p>

      <p class="paragraf-1">Aiskhylos (M.Ö. 525-456 dolayları) ancak yedisi günümüze kalan 90’a yakın trajedi yazdı. Bunlardan biri olan <span class="char-style-override-9">Persler</span>, Kserkses’in Hellas’a yaptığı seferi ve özellikle Salamin Savaşını yansıtır; bir başkası, <span class="char-style-override-9">Zincire Vurulmuş Prometheus,</span> insanlara vermek amacıyla Zeus’tan ateşi çalan ve bu yüzden de Kafkaslar’da bir kayaya zincirlenen gözü pek Titan, Prometheus’un mitosunu işler. <span class="char-style-override-9">Oresteia</span> (Orestesnâme) üçlemesi Homeros’un destanının kişilerini tekrar yaşatır; bu kişilerin giriştikleri kanlı savaşımda, Aiskhylos, insanlara egemen olan ve karşısında tanrıların bile güçsüz kaldığı alın yazısı (“Moira”’ pay) sergiler; Moria toplumsal gelişmenin karşı konulmaz gücü düşüncesini belli belirsiz dile getirir.</p>

      <p class="paragraf-1">Aiskhylos’un oyunlarında, ilk kez, bütün erkek ve kadın rollerini oynayan iki oyuncu sahneye çıkar. Aiskhylos döneminde aktörlerin oyunu oldukça saymacaydı (itibari). Daha sonra, Sophokles ve Euripides üçüncü oyuncuyu getirdiler ve sahne oyunlarını daha gerçekçi yaptılar. Atina uygarlığının bütün dallarının gelişmesi ve toplumsal ve siyasal yaşamın ilerlemesiyle belirginleşen “Perikles Çağı”nda yaşadılar. <span class="char-style-override-9">Sophokles</span> (M.Ö. 496-406 dolaylarında), günümüze kadar yalnızca yedisi eksiksiz ulaşan 100’den fazla trajedi yazdı. Bunların en ünlüleri <span class="char-style-override-9">Kral Oidipus</span> ve <span class="char-style-override-9">Antigone’</span>dir. Trajedilerinin egemen teması, birey ve toplum arasındaki çatışma, toplumsal yasayı çiğneyen kişinin kaçınılmaz yenilgisidir. Sophokles’i ilgilendiren artık tanrılar değil, kişilikleriyle, tutkularıyla insanlardır: “Dünyada birçok etkili güç var, ama doğada insandan daha güçlüsü yoktur”, der <span class="char-style-override-9">Antigone’</span>nin korosu. Etiyle, kemiğiyle tam bir insan olarak ortaya çıkan kişileri on binlerce seyircinin sevgisini kazanıyordu.</p>

      <p class="paragraf-1">Sophokles’in çağdaşı olan Euripides (480-406 dolayları), çok değişik, çok çarpıcı gerçek yaşamdan esinlenir. O da, Sophokles gibi, konularını eski Grek destanlarından alır. Ama onun çok özgürce yorumlanmış kahramanları Perikles dönemi Atina yaşamının içinde yer alırlar. Örneğin, <span class="char-style-override-9">Yakaran Kadınlar</span> adlı oyununda, Atina’nın efsanevi kralı Theseus, demokrasinin yararlarına ilişkin bir söylev verir; <span class="char-style-override-9">Medeia’</span>da şair, kadının insan haklarını ortaya atar. Euripides’in günümüze kalan 18 trajesinde tiyatro sahnesine hep yaşayan gerçek getirilir.</p>

      <p class="paragraf-1">Bir başka sahne sanatı türü olan komedi de Atina kaynaklıdır. Komedi de trajedi gibi tanrı Dionysos adına yapılan gizemsel tapımlarda doğdu; komedi (Kômos) sözcüğü aşağı yukarı “çakırkeyf köylülerin türküsü” anlamındadır. Neşeli korolar yüksek görevlilere hitaben açık saçık ve taşlamalı şarkılar söylüyorlardı. Yazarlar ilk trajedilerin biçimini kullanıyorlardı, ama komik ve yergili içerik, yeni türde bir temsil ve yazınsal yapıt gerektiriyordu. V. ve IV. yüzyıllarda Attika’da, aralarında birçok gerçek usta bulunan onlarca “güldürü” şairi yaşıyordu. Günümüze bunların yapıtlarından ancak parçalar kaldı, bunların bir bölümü oldukça uzundur; ama Aristophanes’in (V. yüzyılın sonu IV. yüzyılın başı) olağanüstü komedilerinin bir bölümü (44’ten II’i) günümüze eksiksiz ulaşmışlardır. Aristophanes’in oyunları, Atina’nın kırk yıla yakın süresinin toplumsal ve siyasal yaşamını gerçekçi ama karikatürsü bir biçimde yansıtırlar. Ünlü politikacıları ve komutanları (<span class="char-style-override-9">Atlılar’</span>da Kleon), şairleri (<span class="char-style-override-9">Kurbağalar’</span>da Euripides), filozofları (<span class="char-style-override-9">Bulutlar’</span>da Sokrates), partileri, siyasal programları amansızca alaya alırlar; hatta Atina’nın efendisi demos (halk), bu oyunlarda kafadan çatlak ve gülünç bir ihtiyar kimliğinde gösterilir. Aristophanes’in oyunları, kaynaklandıkları folklorla yakınlıklarını korurlar ve bu arada, savaştan amansızca etkilenen köylü sınıfının hayat biçimi ve çıkarlarını yansıtırlar. Bu nedenle oyunlarının bazıları (<span class="char-style-override-9">Akharnes-“Akarnialılar”, Barış-Atlılar</span>) kentlilerin açtığı savaşa duyulan hayranlığa karşı bir protestodurlar; halk dilinin tadını çıkara çıkara yazılmış olan bu oyunlarda açık saçık söz eksik değildir ve son derece gülünçtürler. Temsiller sırasında tiyatro kahkahadan yıkılıyor olmalıydı, ama bunlar halk için bir eğlenceden, bir sanat yapıtının sağladığı hazdan öte bir şeydir: Oyunlar, acı yerginin altında, büyük kültürel ve toplumsal ve siyasal sorunlara değiniyorlardı.</p>

      <p class="paragraf-1">Hellas’ın plastik sanatları, aynı “klasik” dönemde (V. ve IV. yy) benzersiz bir düzeye erişmişti. Bu dönemde yaratılan eşsiz heykeller gelecek kuşaklara örnek oldular. VI. yüzyılın sonuna doğru Atina’da <span class="char-style-override-9">Tyrannoktones</span> heykel grubu yapıldı; Kserkses’in istilasında Pers ülkesine götürülen grup, V. yüzyılda Kritias ve Nesiotes tarafından tekrar yapıldı. Harmodios ve Aristogeiton’un kahramanlıklarının anısına yaptırılan bu heykel, yurttaş özgürlüğü düşüncesini dile getirmektedir. Myron’un dahice yapıtı yaşamı bütün çeşitliliğiyle yansıtır: Birçok bronz heykelleri kırsal yaşamı (örneğin böğüren inek), en ince duyguları <span class="char-style-override-9">(Athena ve Marsia)</span> eşsiz bir gerçekçilikle aktarır; <span class="char-style-override-9">Discobolos’</span>u (disk atıcısı), her kası belirgin, canlı ve esnek, güçlü bir hamle hareketli içinde bir genç atleti canlandırmaktadır. Buna karşın, Peloponnesoslu heykeltraş Polykteitos’un zafer simgesi alın bağını takan <span class="char-style-override-9">Diadumenos’</span>u ya da <span class="char-style-override-9">Amazon’</span>u hareketsizdir: Perikles’in dostu Phidias (Pheidias) çok önemli yapıtlar yarattı: Olympos’taki devsel <span class="char-style-override-9">Zeus,</span> Atina’daki <span class="char-style-override-9">Athena Promakhos ve Athena Parthenos</span> heykelleri. Phidias okul açtı; yetenekli birer sanatçı olan öğrencileri onun yönetiminde, Parthenon tapınağının 276 metre uzunluğundaki efrizlerinin alçak-kabartmalarını yaptılar.</p>

      <p class="paragraf-1">Hellas ve özellikle Attika, mimarisinin kusursuzluğuyla ün kazanmıştır, bunların arasında büyük kamu yapıları dikkati çeker. Dinsel amaçtan çok siyasal amaçla yapılan tapınaklar, Hellas’ın en görkemli yapılarıydı. Perikles döneminde bir dahi sanatçılar topluluğu tarafından yaratılan Akropolis topluluğu, Hellen mimarisinin en önemli anıtıdır. Perslere karşı kazanılan zaferin onuruna Aigina adasında yaptırılan tapınak, Olympos’taki Zeus tapınağı, Poseidonia (Paestum) tapınağı, günümüzde, hala Grek mimarisinin şaşırtıcı düzeyini kanıtlamaktadır. Bu sanatın daha sonra tamamlayıcı parçası olan, kendine özgü üslupları oldu Grek mimarisinin. Bunların arasında en eski ve en önemlisi olan Dorik tarzın en belirgin özelliği, kendini sütunların boyut ve bezeklerinde olduğu kadar yapının genel boyutlarında da hissettiren yalınlık ve görkemli büyüklüğündedir. Daha sonra, VI. ve V. yüzyıllarda, İonya’nın tüccar kentlerinde, daha narin sütunları, kıvrımlı sütun başlıklarıyla taçlanmış olan İonik tarz ortaya çıktı. Parthenon Dorik ve İonik tarzlarının karışımının ürünüdür. IV. yüzyılda, bezeklerinin bolluğu ve zenginleriyle kendini gösteren, daha özentili Korinthos üslubu doğdu. Akdeniz ve Karadeniz kıyılarında bu üç tarza göre yapılmış birçok mermer tapınak kalıntıları vardır.</p>

      <p class="paragraf-1 para-style-override-8"><span class="char-style-override-8">2. Felsefe ve bilim.</span> Eski Grekler felsefe ve bilimde de önemli bir rol oynamışlardır. Felsefe <span class="char-style-override-9">(sevgi</span> anlamına gelen <span class="char-style-override-9">philia</span> deyimiyle <span class="char-style-override-9">bilgi</span> anlamına gelen <span class="char-style-override-9">sophia’</span>dan meydana gelmiştir, bilgi sevgisi demektir) bu sözcük bugün yüklediğimiz anlamda, Hellas’ta doğmuştur. İonya’nın gelişmiş kentdevletlerinin yurttaşları Doğu’nun kültürel mirasını çok erken özümlemişlerdir. Bu miras, doğa olaylarını açıklamaya çalışan bilimsel düşünceyi içeriyordu; Doğu’da, toplumun yönetici katmanı (rahipler ve soylu sınıf) tarafından kafalara sokulan inançlara karşı eleştirel bir tavrın koşullarını sınıf mücadelesi yaratmış bulunuyordu. Ticari ilişkileri kolonizasyon sayesinde sağlamlaşmış bulunan girişken tüccarlar, İonya’da doğuştan soylu sınıfın yerine iktidara geçtiği zaman, düşüncenin gözü pek gelişmesi desteklendi. İonya’nın en önemli kenti Miletos, kendiliğinden maddeciliğin (spontane materyalizmin) babası olan ilk Hellen filozofu <span class="char-style-override-9">Thales’</span>in (600’e doğru) yurduydu. Uyanık bir tüccar ailesinde dünyaya gelen Thales, doğanın ve hayatın bütün çeşitliliğini kendiliğinden bir bütün olarak kavrıyordu; var olan hiçbir şey tanrının yapıtı değildi, ama bir ilk öğeden (sudan) kaynaklanıyordu. Meteoroloji ve astronomiyle ilgilendi ve 28 Mayıs 585 güneş tutulmasını önceden haber vererek ünlendi Thales. Demek ki Thales doğal felsefenin kurucusudur.</p>

      <p class="paragraf-1">Miletos Okulu’na mensup öğrencileri ve sürdürücüleri onun bilimsel ve felsefi öğretimini geliştirip derinleştirdiler. Anaksimenes, canlı ve cansız doğanın, yoğunlaşarak katı ve sıvı cisimleri oluşturan havadan kaynaklandığını, ateşin ise havanın yoğunluğunun azalması sonucu ortaya çıktığını ileri sürer. Anaksimondros “sonsuz” deyimiyle tanımladığı maddenin, dünyanın temeli olduğunu savunur: Canlı varlıkları bu maddenin yarattığı kanısındadır. “İlk insanın başka insanlardan türediği”ni savunarak, bir ölçüde, Darwin’in evrim öğretisini önceler.</p>

      <p class="paragraf-1">Ama köleci kentdevletin devrimci yapısından kaynaklanan Miletos Okulu’nun maddeci ilkelerinin parlak gelişimi, iktidardan düşmüş yenik soylu sınıfın karşı koymasıyla karşılaştı. Bu karşı koyma, halkın etkinliğine ve gelişen demokrasi rejimine karşı savaşım veren gerici soylu sınıfın gizli derneklerinde doğan idealist felsefeyle ortaya çıktı.</p>

      <p class="paragraf-1">Pythagoras (M.Ö. VI. yüzyılın ikinci yarısı) idealist felsefenin babasıdır. Tiran Polykrates’i iktidara getiren halkın zaferinden sonra Samos adasından kaçan Pythagoras, Güney İtalya’daki Kroton kolonisini yöneten soylu sınıfa sığındı. Ama halk Kroton’da da ayaklanıp aristokratik rejimin yerine demokrasiyi kurunca, Pythagoras öğrencileri ve izleyicileriyle birlikte, bütün Hellas’a yayılan ve demokrasiye karşı acımasızca savaşmayı ilke olarak amaçlayan gizli bir dernek kurdu.</p>

      <p class="paragraf-1">Pythagoras’ın yapıtları günümüze kadar ulaşmadı. Ancak, matematiğin gelişmesine büyük katkılarda bulunmuştur. Ama kendisi ve özellikle Pythagorascı ardılları idealist bir dünya anlayışı oluşturdular. Her şeyin ölçülebileceği ve sayı olarak ifade edilebileceği savından yola çıkarak, sayıyı evrenin kutsal özü kabul ettiler. Birlik, iki, üç, yedi, on; onlara göre, dünyayı düzenleyen gizemli ve doğaüstü güçlerdi.</p>

      <p class="paragraf-1">Pythagorascılar öğretilerini ancak soylu sınıfın anlayabileceğine ve onun halk kitlesi üzerinde egemenlik kurmasına yardımcı olması gerektiğine inanıyorlardı.</p>

      <p class="paragraf-1">Bu maddeci ve idealist anlayışlar arasındaki çatışma, Ephesoslu dahi Herakleitos’un (M.Ö. VI. yüzyılın sonu ve V. yüzyılın başı) felsefe dizgesinde de yansır. Herakleitos diyalektik dünya görüşünün temellerini attı. Bazı kısa parçaların ve tek tek yargılarının dışında çalışmaları günümüze ulaşamadı. Bununla birlikte, bize ulaşan metinler, Herakleitos’a göre, var olan her şeyin hareket ve oluşum halinde olduğunu açıklamaktadır; bu bağlamdaki düşüncelerinden bazılarını aktarıyoruz: “Her şey geçip gitmektedir” (“Her şey akmaktadır”); “Aynı ırmakta iki kez yıkanılmaz”; “Bilmek gerekir ki savaşım adalettir (haktır) ve her şey zorunluluğun zaman aşımına uğramayan yasasına uygun olarak savaşım içinde doğar.” Marksizmin kurucuları Herakleitos’un öğretisine büyük bir değer verirler. Lenin, onun, “Her şeyin bütünü olan dünya ne bir tanrı ne de bir insan tarafından yaratıldı, ama yasalara uygun olarak yanan ve sönen sonsuz bir ateş vardı, var ve var olacak”, savını yorumlarken, “Diyalektik materyalizm ilkelerinin çok güzel açıklaması” demektedir.</p>

      <p class="paragraf-1">Bununla birlikte, Grek bilimsel ve felsefi düşüncesi doruk noktasına, köleci demokrasinin gelişim döneminde, Demokritos’un (460-370’e doğru) elimizde ancak bazı parçaları bulunan yapıtlarında ulaştı. Demokritos, döneminin bütün bilgi dallarına katkıda bulundu. Astronomi <span class="char-style-override-9">(göksel olayların nedenleri),</span> fizik <span class="char-style-override-9">(hava olaylarının nedenleri, yeryüzü olaylarının nedenleri, vb.)</span> biyoloji, matematik <span class="char-style-override-9">(dairenin ve kürenin tanjantı üzerine, irrasyonel biçimler ve cisimler üzerine, vb.),</span> coğrafya, sanat <span class="char-style-override-9">(ritimler ve armoni üzerine; şiir üzerine, vb.)</span> konularında denemeler yazdı; ayrıca tarih, tarım ve askerlik sanatı konularında da yapıtları vardır. Felsefe öğretisini çok geniş bir bilgi tabanına oturtmuştu: Var olan her şey dayanıklı ve görünmez taneciklerden (Grekçesi “atom”) oluşmuştur. Atomların nitelikleri gibi biçimleri de evrenin çeşitliliğini zorunlu kılar, “ruh”u olan insan da dahil olmak üzere canlı varlıklar atomlardan oluşuyorlar. Ama sayısı sınırsız atomların yanında, atomlara, evrenin bütün devinim ve değişmelerin temel yasası olan sürekli bir hareketle devinmelerine olanak veren sınırsız bir boşluk, hiçlik vardır. Bütün doğa, duygular, duyumlar, insanın düşünceleri de atomların deviniminin sonucudur. Demokritos tutarlı materyalist öğretisini böyle geliştirdi; ama olayların tümünü mekânik eylemlerle açıklamaya çalıştığı için, onunki henüz ancak bir mekanikçi materyalizmdi.</p>

      <p class="paragraf-1">Ayrıca, Demokritos, yapıtlarının adlarının da kanıtladığı gibi toplumsal ve siyasal yaşamla da ilgileniyordu. Tarihle ilgili kitaplarında, çağının uygar toplumunun kaynağını gösterdi. Sözde “Altın Çağ”ı şiddetle reddetti. Uzak geçmişte, insanlar korkunç bir hayvan yaşamı sürüyorlardı; yoksulluk onlara birlikte yaşamayı öğretti ve giderek yavaş yavaş daha elverişli yaşama koşulları yarattılar; öğretmenleri, gündelik yaşamlarına aktararak taklit etmeye çalıştıkları doğaydı. Demokritos, ayrıca devletin yaşamı ve yapısına ilişkin sorunları da işliyordu kitaplarında.</p>

      <p class="paragraf-1">Etkinliğinin bu görünümü, onu, V. yüzyılın ikincisi yarısı Hellas’ının, öncelikli toplumsal ve siyasal yaşamını inceleyen geniş bir bilimsel ve felsefi akıma yaklaştırmaktadır. Bu akımın temsilcileri <span class="char-style-override-9">Sofist</span> (bilgiciler) adını aldılar; ama siyasal ve bilimsel düşmanları bu adı alaylı bir şekilde “safsatacı”ya (sophisterei) çevirmişlerdir. Materyalist filozoflar, doğanın yaşamını ve doğa ile insanın karşılıklı etkileşimini açıklamaya çalışırlarken, sofistikler toplumsal bilimlerin temellerini atıyorlardı. Hellas’ın değişik kentdevletlerinden akın akın geldikleri, V. yüzyılın ikinci yarısının Atinası onların en önemli çalışma alanı durumuna geldi. Abderalı Protagoras, <span class="char-style-override-9">Politik Düzenin Mayası Üzerine; Eski Dönemde (Toplumsal) Yaşamın Yapısı Üzerine</span> yapıtlar yazdı. <span class="char-style-override-9">Thurioi’nın Yasaları</span> adlı yapıtı, köleci demokrasinin bakış açısından, ideal bir toplumsal ve siyasal düzenin ilk örneğidir. Protagoras’a göre, herkes için aynı olan bir yasaya dayanmaktadır insan toplumu; çünkü bütün insanlar doğaları gereği birbirlerine eşittirler. Köleliğin yasallığı ve tanrıların varlığı onda kuşku uyandırmıştı. “Varlar (tanrılar) mı yoksa yoklar mı? Bu konuda bir şey söyleyecek durumda değilim”, diyordu ihtiyatlı bir şekilde.</p>

      <p class="paragraf-1">Birçok sofist, Protagoras’ın düşüncelerini geliştirip tamamladılar. Özellikle devlet sorununu inceliyorlardı. Kimileri (örneğin Prodikos) devleti büyük bir olumlu güç sayarken, başkaları (Antiphon) onu insan yaşamının bütün kötülük ve felaketlerinin kaynağı olduğunu ilan ediyordu. Antiphon, toplumsal yaşamın devlet baskısıyla değil, ama halkın ahlaksal ve siyasal eğiliminin birliği tarafından koşullandırılması gerektiğini savunuyordu. Bu nedenle, bazı sofistler, ilk devletin kurucuları arasındaki bir anlaşmaya dayalı olarak devletin ortaya çıktığı kuramını ileri sürdüler. Daha sonra, özellikle XVIII. yüzyılda (Rousseau), bu kuram geniş bir boyut kazandı.</p>

      <p class="paragraf-1">Sofistlerin çalışmalarının Atina köleci toplumunun yükselişinin doruk noktasıyla karşılaşması hiç kuşkusuz bir rastlantı değildir. Sofistler, söylemek gerekirse, evlerinin sakin bir köşesinde yapıtlarını yazmakla yetinmiyorlardı; temel görüşlerinin yaygınlaştırıcı konferansçıları, propagandacıları gibi davranıyorlardı. Bu yeni öğreti Hellas’ın kültür yaşamına bütün alanlarda girdi. Dönemin iki önemli tarihçisi, Herodotos ile Thukydides, yapıtlarında sofistlerin kuramlarını parlak bir şekilde yansıtırlar; Euripides’in trajedileri, tiyatro aracılığıyla halk yığınlarına ulaşan sofistçe düşüncelerle doludur. Konuşma sanatının yaratılmasında ve kendi savlarının kanıtlanmasını ve karşı savların çürütülmesini sağlayan tartışma sanatının yöntemlerinin ortaya çıkmasında sofistlerin önemli katkıları vardır. Mantığın, belli bir savdan yola çıkarak doğru düşünmeyi öğreten bilimin temelleri böyle atıldı.</p>

      <p class="paragraf-1">Bazı sofistler, zaman içinde kabul edilmiş saygınlık kazanmış şeyleri eleştirirken, işi tam bir kuşkuculuğa ve bütün aktöre ölçütlerini yadsımaya ve aşırı bireyciliği aklamaya vardırıyorlardı, bu da özellikle antidemokratik ve oligarşik çevrelerin nefretlerini kazanmalarına yol açıyordu. Bu çevrelerin kuramcıları, sofistleri kendi silahlarıyla yenmek için sofistçe yöntemler kullanıyorlardı. Sofistlerin en korkunç düşmanlarından biri, yazılı hiçbir yapıt bırakmamış olan ve tilmizi Platon tarafından aşırı ölçüde göklere çıkartılan Sokrates’ti.</p>

      <p class="paragraf-1">Sokrates sofistleri içi boş biçimcilik, siyasal ve bilimsel inanç yoksunluğu, tartışma yaptıkları kişi karşısında sözsel (laf) zafer kazanmak ve <span class="char-style-override-9">“logomakhia”</span>dan (kof söz) başka amaçları olmamakla suçluyordu. Bunlar bilge değil diyordu, bunlar öğrencilerini kuşkuculukla baştan çıkaran bilgi madrabazından başka bir şey değiller. Kendisi de, zaten dış dünyayı tanımak olanağından kuşku duyuyordu (“Bir şey bildiğim varsa, o da bir şey bilmediğim”), ama insanın kendi özünü tanıyabileceğini savunuyordu (“kendini tanı”). Sokrates, devleti yönetmek için gerekli olan yüksek yurttaşlık niteliklerinin eğitim ve öğretim sayesinde kazanılabileceğini ileri sürüyordu: Öyleyse her yurttaş devlet yönetimine katılamaz, bunu yalnız gereken hazırlığı yapmış olanlar becerebilir. Şu halde, bu özelliklere sahip olan aristokrasi Atina demokrasisinde kesinlikle arka plana itilmiş olduğu için, “seçkin sınıf” –aristokratlar–, büyük bir gayretle kendini yetkinleştirmek, birleşmek ve toplumdaki yerini sağlamlaştırmak zorundaydı. 399 yılında, ülkedeki toplumsal ve siyasal mücadele uç noktasına vardığı sırada, Sokrates demokrasinin en kötü düşmanı olarak ölüme mahkûm edildi: Ayrıca, gençleri siyasal bakımdan baştan çıkarmakla suçlanıyordu ki bu da pek haksız değildi.</p>

      <p class="paragraf-1">Sokrates’in felsefesi Atina köleci demokrasisinin bir bunalımına tanıklık etmektedir. Bu bunalım, askerî başarısızlıklar ve Peloponnesos Savaşının sonunda Atina’nın deniz gücünün sona ermesiyle iyice şiddetlendi. Ülkenin toplumsal, siyasal ve kültürel yaşamı üzerinde önemli bir etkisi bulunan zengin köle sahipleri katmanı, halk kitlesinden koptu. Materyalist bilim ve felsefeye karşı bir denge kurmak isteyen idealist felsefe bu dönemde gelişti. Materyalizm ve idealizm arasındaki mücadele yeni bir evreye girdi. Zengin ve soylu bir Atinalı olan Platon (427-347), bugün hala gerici idealist filozoflara bir temel ve örnek oluşturan tutarlı bir idealist felsefe dizgesi kurdu. “İdea” (değişmez öz, nesnelerin ilkörneği –Ö.İ–) deyim ve kavramını felsefeye Platon getirdi. Platon yaşadığımız dünyanın gerçekdışı (irréel) olduğunu ileri sürüyordu: Ona göre, yaşadığımız dünya insanın hakkında ancak yaklaşık bir bilgi edinebileceği gerçek dünyanın, yani “idealar dünyası”nın, gölgesinden, soluk bir yansımasından başka bir şey değildi. İdealar dünyası maddi bir dünya değildir: Burada evler, masalar, insan gövdeleri, dağlar, denizler, hiçbir maddi nesne yoktur, yalnızca “idealar”, yani bütün maddi nesnelerin özdeksel (maddi) olmayan özleri vardır. Platon, insanlığı, zincire vurulmuş olduğu bir zindanda, güneşin aydınlattığı dış dünyanın gölgelerinin geçtiği bir duvara yüzünü çevirmiş olan bir mahkûma benzetir.</p>

      <p class="paragraf-1">Platon’a göre, yalnızca yetkin insanlar gerçeğe yaklaşabilirler. Bu nedenle, seçimi (ayıklamayı) en iyilerin, yani bilginlerin, öğretim ve eğitimlerini güvence altına alacak bir toplum yaratmak gerekmektedir. Bilginler sınırsız bir yetkiye sahip olmalı (“ya bilginler kral olmalı, ya da krallar bilgin olmalı”) ve Platon’un “savaşçılar” adını verdiği, isteklerinin özel uygulayıcıları aracılığıyla da yurttaşların bütün toplumsal ve özel yaşamlarını yönetmelidirler, özenli bir askerî eğitimden geçen savaşçılar, tasarımsal (ideal) bir topluluk düzeninde yaşamak zorundadırlar. Bilginler ve savaşçılar her türlü maddi tasanın dışında olmalıdırlar. Devletin bütün maddi kaynaklarının yaratıcısı; yüzlerce yıllık tasa ve uğraşlarla bunalmış olan şu emekçi kitleye gelince, yönetimden uzaklaştırılmalıydı.</p>

      <p class="paragraf-1">Platon’un bu “ideal” devleti, Hellen demokrasisinin bütün fetihlerine taban tabana zıttır; Spartalıların yönetici sınıfını anımsatan aristokratik bir askerî azınlığın egemenliğine dayanmaktadır. Doğal olarak, Atina demokrasisinin düşmanı olan Platon’un siyasal duygudaşlığı Sparta’ya yönelmektedir. İdealist felsefe ortaya çıktığı andan itibaren, halka ve bilime karşı gerici ideolojiye bağlanmıştı.</p>

      <p class="paragraf-1">Platon’un öğrencisi olan Aristoteles (384-322) tıpkı Demokritos gibi bilginin bütün alanlarını özümsemişti. Ama, Demokritos’un tersine, idealizmi benimsemişti, bu nedenle, köleci uygarlığın yukarıda sözünü ettiğimiz bunalımını yansıtıyordu. Aristoteles’in önemi, bilimsel bilgiyi dizgeleştirmesinden (sistematize etmesinden) ileri gelmektedir. Şaşılası derinlikteki bilgiyle, değişik alanlardaki verilerin bir dökümünü yaptı ve değişik bilim dalları kurdu. Günümüze kadar adını koruyan bilime “fizik” adını verdi; bitki bilimi (<span class="char-style-override-9">botane:</span> Ot) <span class="char-style-override-9">Botanik’</span>i ilkin o yazdı; düşüncenin yasalarıyla ilgili ilk kitapları gene o yazdı <span class="char-style-override-9">(Analitik, Ulamlar –Kategoriler– vb.)</span> ve sofistlerin deneyimlerinden yararlanarak mantık gibi önemli bir bilimi kurdu; devletin yapısını incelediği <span class="char-style-override-9">Politika’</span>yı (Siyaset konuları) ve onun değişik biçimleri olan <span class="char-style-override-9">Ethika, Poetika</span> ve <span class="char-style-override-9">Rhetorika’</span>yı ve daha başka birçok yapıtı Aristoteles’e borçluyuz. Aristoteles’in çalışmaları, böylece, günümüzde de gelişmelerini sürdüren birçok bilim dalını kurdular ya da daha doğrusu, örgütlediler.</p>

      <p class="paragraf-1">Aristoteles, <span class="char-style-override-9">Politika</span>’da kendi devlet öğretisini ayrıntılarıyla açıklar ve kendisinden öncekilerin, hiç kuşkusuz, sofistlerin araştırmalarını özetler. Aristoteles çok belirli bir köleci ideolojinin sözcüsüdür. Ona göre, devlet, kasabalardan <span class="char-style-override-9">(kômai)</span> oluşur, kasaba aileleri ve aile de koca, karı, çocuklar ve köleleri kapsar.</p>

      <p class="paragraf-1">Uygar bir toplum kölesiz var olamaz. “Köle, mülkün en iyi biçimi ve aletlerin en mükemmelidir”, diyor Aristoteles. Bununla birlikte köleliğe karşı olanların iyi kanıtlanmış karşı yanıtlarını dikkate almak zorunda kalmıştır ve onlarla yapılan tartışmalar yapıtlarında önemli bir yer tutar. Aristoteles, her ne olursa olsun, kimi insanların doğaları gereği özgür, kimilerininse köle olduğunu düşünüyor. Ona göre bütün barbarlar köle doğmuştur.</p>

      <p class="paragraf-1">Aristoteles olabilir saydığı bütün devlet düzeni biçimlerini inceler: Bunların arasında üç doğru biçimi; monarşi, aristokrasi ve cumhuriyet ve üç “yozlaşmış” biçimi; tiranlık, oligarşi ve demokrasi belirler. Hükümet darbesi kuramlarına özel bir önem verir ve bunları önleme yollarını titizlikle inceler. Nihayet, temelde tarıma dayalı küçük bir kentdevlet olması gereken bir devlet tasarlar. Çalışan kitlenin bu devlette yurttaşlık hakkı yoktur. Aristoteles, düzenini ideale yakın saydığı Sparta’ya karşı yakınlık duyar.</p>

      <p class="paragraf-1">Sonuç olarak, Aristoteles de Atina köleci demokrasisinin bunalımından son derece etkilendi; büyük devlet birliklerine (ortaklıklarına), gelişmiş bir ticarete ve mesleklere, nüfusu girişken ve politik bakımdan etkin büyük kentlere karşıdır.</p>

      <p class="paragraf-1">Dünya uygarlığının gelişmesi üzerinde Aristoteles’in büyük bir etkisi oldu. Bilimsel ilkeleri XV. yüzyılın sonuna kadar yadsınmaz bir saygı gördü. <span class="char-style-override-9">Politikası’</span>nın temel savına gelince, buna göre aile toplumun çekirdeğidir, bu sav burjuva kuramcılarının hala gözdesidir.</p>

      <p class="paragraf-1">Kaynakları incelediğimiz bölümde, Grek tarih biliminin yüksek düzeyinden söz etmiştik.</p>

      <p class="paragraf-1">F. Engels, Grek bilim ve felsefesinin ve özellikle Herakleitos ve Demokritos gibi temsilcilerinin önemli rolünü açıklar: “Böylece, Grek felsefesinin büyük kurucularının görüş biçimine, en küçükten en büyüğe, kum taneciklerinden güneşlere, tek hücreli canlıdan insana kadar, doğanın tümünün varlığının sonsuz bir doğuş ve ölüm, kesintisiz bir akım, bitimsiz bir hareket ve değişime bağlı olduğu görüşüne, bir kez daha dönmüş oluyoruz. Bununla birlikte temel bir fark var: Greklerde parlak bir sezgi olan şey, bizim için son derece bilimsel ve deneysel araştırmaların sonucudur ve dolayısıyla çok daha kesin ve açık bir biçimde ortaya çıkmaktadır.”<span class="dipp"><a class="footnote-link" href="#footnote-225-34" id="footnote-225-34-backlink">34</a></span></p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-33-backlink" id="footnote-225-33">33</a> F. Engels<span class="char-style-override-9">, Dialectique de la nature,</span> p. 52.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-34-backlink" id="footnote-225-34">34</a> F. Engels, <span class="char-style-override-9">Dialectique de la Nature</span>, p. 38.</p>
        </div>
      </div>
    </div>
  </div>
</body>
</html>
