<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YEDİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt6.jpeg" width="316" /></p>

      <p class="anabaslik" id="toc_marker-7">BABİL</p>

      <p class="resim-2"><img alt="5s.jpg" class="image" height="24" src="../Images/5s_fmt8.jpeg" width="52" /></p>

      <p class="paragraf-1"><span class="char-style-override-8">1. Babil İmparatorluğunun kuruluşu</span><span>. III. Ur hanedanının düşüşünden sonra, Amorri’ler Aşağı-Mezopotamya’ya yerleştiler. Başkentleri İsin ve Larsa olan iki krallık kurdular. İsin krallık iktidarının ilginç bir belgesi, Sumerce yazılan Lipitiştar yasasıdır. Biraz daha kuzeyde, Mari ve Aşunnak Krallıkları vardı. Aşağı ve Orta-Mezopotamya’ya egemen olmak amacıyla bütün krallıklar kendi aralarında savaşıyorlardı. Ama hiçbiri tasarılarını gerçekleştiremedi: Ülkenin büyük bir bölümü, M.Ö. XIX. yüzyılda kurulmuş olan küçük Amorri Krallığının, Babil’in hükümdarları tarafından birleştirildi. Babil kralları, Dicle ve Fırat’ın yaklaştığı noktada, Orta Doğu’nun ticaret yollarının birleştiği yerde kurulmuş olan bu kentin elverişli durumundan yararlandılar; ayrıca, siyasal durum Babil krallarının işini kolaylaştırıyordu: Mari ve Aşunnak, gittikçe güçlenen Asur’a karşı yaptıkları savaşların sonunda zayıf düşmüşlerdi; öte yandan, Larsa, Elam saldırılarına karşı durmak zorundaydı.</span></p>

      <p class="paragraf-1"><span>Eski Babil İmparatorluğu’nun yaşadığı dönem (M.Ö. 1894-1595 arası), Mezopotamya tarihinin önemli bir bölümüdür. Mezopotamya’nın güney kesimi, 300 yıl boyunca, ekonomik gelişme ve siyasal etki bakımından yüksek bir düzeye ulaştı. İlk Amorri kralları döneminde küçük, önemsiz bir kent olan Babil büyük bir ticari, kültürel ve siyasal merkez oldu ve bu yönetici niteliğini, uğradığı felaket ve talihsizliklere karşın, Helenistik döneme kadar korumasını bildi.</span></p>

      <p class="paragraf-1"><span>Babil iktidarı döneminde Mezopotamya’nın birleştirilmesi yüz yıl boyunca sürdü ve hanedanın altıncı kralı, ünlü Hammurabi zamanında gerçekleşti. İlk Babil krallarının başlıca amacı, birçok büyük Akkad merkezini ele geçirmiş olan öteki Amorri prenscikleriyle savaşmak olmuştu.</span></p>

      <p class="paragraf-1"><span>Hammurabi birleştirme işini XVIII. yüzyılın ortalarında tamamladı. Sumer kentleri Uruk ve İsin’i topraklarına katmakla işe başladı. Ama Sumer’in güneyinde Elam egemenliğinde olan Rimsin vardı. Kuzeyde, Hammurabi’nin Mari Kralı Zimrilim’i kendisine müttefik yapmasına karşın, Babil iktidarı sallantıdaydı. Koşullar, Babilliler için uygun değildi. Nihayet, Aşunmak Krallığını yendikten ve saltanatının otuzuncu yılında kuzey sınırını sağlamlaştırdıktan sonra, Hammurabi, Rimsin’i bozguna uğrattı ve bütün güneyi birleştirdi. Babil’in daha da güçlenmesinden korkan Zimrilim ona destek olmaktan vazgeçti. Bunun üzerine Hammurabi ona savaş açtı, Mari kentini alıp yağmaladı.</span></p>

      <p class="paragraf-1"><span>Sonra kuzeye doğru ilerlemesini sürdürdü ve küçük Asur Krallığına boyun eğdirdi.</span></p>

      <p class="paragraf-1"><span>Böylece kurulan Babil İmparatorluğu merkezî bir despotluk durumuna geldi. Birliği ve bağlantılılığı birkaç etkene bağlıydı.</span></p>

      <p class="paragraf-1"><span>Ur kralları döneminde şöyle böyle zayıflamış olan Sumer ve Akkad soylu sınıfı, Amorri ve Elamlı fatihler tarafından ortadan kaldırılmıştı. Babil krallarının artık Amorri tribüleriyle ve krallık memurları tarafından yönetilen bölge ve illerde yönetilmeleri kolay olan Sumer ve Akkad kentli ve tarımcı topluluklarıyla uğraşmaları gerekmiyordu.</span></p>

      <p class="paragraf-1"><span>Sargon döneminde önemli bir tarım bölgesi durumuna gelen Akkad, güneydeki Sumer’e göre istilalardan daha az zarar görüyordu. Amorri istilası kademeli bir sızma şeklindeydi. Akkad halkı istilacılarla kaynaşmış, onların anladıkları bir dil konuşuyor, aynı tanrılara tapıyordu, gelenekleri arasında benzerlikler vardı. Yakıp yıkılan ve halkı kırımdan geçen Sumer, tamamen Akkad ekonomisine bağımlı durumdaydı.</span></p>

      <p class="paragraf-1"><span>Babil kralları, III. Ur hanedanının, İsin ve Larsa krallarının yönetimsel ve siyasal deneyimlerinden yararlandılar. Bu durum belirgin bir şekilde hukuk alanında görülür. Hammurabi yasası, Lipitiştar’ın yasalarının bazı maddelerinin tümüyle alınmasıyla yeniden oluşturuldu; alım-satım ve borç senetleri Sumer kalıp ve sözcüklerini koruyordu. Bununla birlikte, Hammurabi yasaları yeni kurumları da içermektedir.</span></p>

      <p class="paragraf-1"><span>Despotik devleti sağlamlaştırmak için yeni bir ideoloji oluştu. Bütün imparatorluğa yeni bir din yayıldı: Yüce tanrı Marduk’un dini. Marduk eskiden Babil tanrısı idi. Rahiplerin yardımıyla, bu konuda mitler üretildi, bu mitlere gözden geçirilen eski Sumer efsaneleri de katıldı. Böylece Marduk yüce tanrı durumuna geldi.</span></p>

      <p class="paragraf-1 para-style-override-8"><span class="char-style-override-8">2. Hükümet ve Hammurabi yasaları.</span> <span>Birinci Babil hanedanının altıncı kralı Hammurabi (M.Ö. 1792-1750) Mezopotamya’yı birleştirip Babil İmparatorluğunu kurmayı başardı.</span></p>

      <p class="paragraf-1"><span>İmparatorluk değişik ilkelere dayalı iki yönetim bölgesine ayrılmıştı. Akkad ve Sumer’in kuzeyini, etkinlik alanlarına ve görevlerine uygun olarak değişik ünvanlar taşıyan valiler yönetiyordu. Bu valiler bölgeler ve kentler için atanmışlardı; kentlerde yaşlılar kurullarını denetliyorlardı. “Sukkallu” adı verilen yüksek memurların buyruğu altında, vergilerin toplanmasıyla, halkın krallık şantiyelerine gönderilmesiyle yükümlü görevliler vardı. Bunların da buyrukları altında başka vergi toplayıcılar, emekçi toplayıcılar çalışmaktaydı. Sukkallu, en başta, vergileri “saray için çalışmalar”la ve ordunun örgütlenmesiyle ilgileniyorlardı. Hammurabi döneminde (ve ondan önce), değişik rütbeleri olan savaşçılardan oluşan bir düzenli ve sürekli ordu vardı. Hizmetlerine karşılık belli bir toprak payı alıyorlardı. Belgeler dört türlü askerî rütbe bulunduğunu gösteriyor: Subaylar için</span> <span class="char-style-override-9">dekum ve lubittum;</span> <span>askerler için</span> <span class="char-style-override-9">redum ve bairum</span> <span>(aralarındaki farklar şimdiye kadar öğrenilemedi).</span></p>

      <p class="paragraf-1"><span>İmparatorluğun öteki yarısı olan Güney Sumer’i, bakan Sinidinam yönetiyordu. Kralın kişisel ekonomisi, toprak mülkleri ve daha önce Rimsin’e ait olan büyük sürüleri burada bulunuyordu. Bakan, yönetim vekillerini ve öteki memurları denetliyor ve ilgili bütün yönetimsel ve maliye hizmetlerini yönetiyordu.</span></p>

      <p class="paragraf-1"><span>Marx’ın kendi halkını soyma yöntemi olarak nitelendirdiği Doğu despotizmi bütün açıklığıyla böyle çalışmaktaydı. Öteki işlev, yani başka ulusların soyulması işlevi, Hammurabi döneminde, Sumer Krallığında, III. Ur hanedanı döneminde Akkad’da, ya da daha sonra Asur’da olduğundan daha az önemliydi. Üçüncü işlev olan sulama görevi, kanalların ve bendlerin bakımıyla ilgiliydi. Bu tür çalışmalar, Hammurabi yasalarında sık sık anılmaktadır; bunların örgütlenmeleri “kanallar yazıcısı” adıyla anılan özel görevlilere verilmişti. Kralın onuruna, “Hammurabi-bolluk” adı verilen büyük kanal bunların yönetiminde kazılmıştı.</span></p>

      <p class="paragraf-1"><span>Yukarıda sözü edilen yönetim sistemi bütünüyle yeni bir sistem değildi, çünkü temelleri III. Ur hanedanı dönemine oturmaktaydı. Babil kralları bu sistemi geliştirmek, kuzey ve güneyin özel koşullarına uyarlamaktan başka bir şey yapmadılar.</span></p>

      <p class="paragraf-1"><span>En önemli olaylardan biri yeni bir yasalar toplamının yayınlanıp yürürlüğe konulması idi. Bu önlemin nedeni, III. Ur hanedanı döneminde yayınlanan Sumer yasaları ve Lipitiştar yasalarının, Babil İmparatorluğunun ekonomik ve toplumsal koşullarını artık karşılamamasıydı. Ayrıca, söz konusu yasalar halkın artık anlamadığı Sumer dilinde yazılmıştı. Hammurabi yasaları, Mezopotamya tarihinin çok önemli bir kalıntısı ve ayrıca, hangi</span> <span>toplumsal toplulukların kralları desteklediğini, öncelikle hangi çıkarları savunduklarını gösterdiği için o dönemin toplumsal yapısını açıklayan çok değerli belgelerdir.</span></p>

      <p class="paragraf-1"><span>Hammurabi yasaları bize Babil toplumunun toplumsal sınıf ve gruplar ile bunların hukuksal ilişkileri hakkında bilgi vermektedir.</span></p>

      <p class="paragraf-1"><span>Yasa üç bölümden oluşuyor: Giriş, yasa metni ve sonuç. Giriş, kralın bütün uyrukları için “adalet ve mutluluk”un kuruluşuyla ilgili parlak cümleleri içermektedir. Yasa 282 maddeden oluşmuştur, ancak bunların yazılmış olduğu bazalt dikme taşın bozulması sonucu 33 madde yitmiştir: Bazı maddeler başka yerlerde bulunan parçalara göre restore edildi. Yasada, suçlarla, aile, mülkiyet, miras, yükümlülüklerle ilgili kararlar, topluluk hukukuyla ve kölelikle ilgili maddeler bulunmaktadır. Baştan sona, toprak sahiplerinin, rahiplerin, tüccarların ve tefecilerin haklarını, özellikle köleler üzerindeki haklarını koruma tasası göze çarpmaktadır. Bir kölenin çalınması ve kaçak bir kölenin saklanması ölümle cezalandırılıyordu. Sonuç bölümünde, kral, uyruklarına karşı gösterdiği yakın ilgiden dolayı böbürlenmektedir. Kral kendi kendini “hukukun kralı” olarak nitelendirmekte ve yasalarının kazındığı dikme taşa zarar verecek olanlara lanet yağdırmaktadır. Bu yasalar, Babil toplumunun üst kesiminin hak ve çıkarlarını savunmaktaydı.</span></p>

      <p class="paragraf-1"><span>Yasanın dışında, eski Babil İmparatorluğundan bize birkaç yüz belge ile özel iş mektupları kalmıştır; Babilonya’nın toplumsal ve ekonomik tarihinin birçok sorunu, gerçekte, üzerlerinde tartışılabilir durumda kalmalarına karşın, bu belge ve mektuplar, eski Babil İmparatorluğunun gelenekleri ve ekonomisini betimlemektedirler.</span></p>

      <p class="paragraf-1 para-style-override-8"><span class="char-style-override-8">3. Tarım, toprak mülkiyeti ve toprakların kullanılması.</span> <span>Babil İmparatorluğunun nüfusu temelde tarımcılık yapıyordu. Büyük sürücülük ancak güneyde, eskiden olduğu gibi, bataklık bölgelerde geniş otlaklara sahip olan bölgede yaygındı.</span></p>

      <p class="paragraf-1"><span>Tarımda en önemli yeri buğday, arpa ve susam tutuyordu. En çok rastlanan meyve ağacı hurmaydı. Tarlalar, olağan durumlarda, halkın gereksinimlerini karşılayacak kadar bol ürün veriyor ve hatta elde edilen bol hasat halkın gereksinimlerini aşıyordu; ürün fazlasının bir bölümü mal vergisi biçiminde kral ve tapınakların ambarlarını dolduruyor, geri kalan bölüm ise pazarda satılıyordu. Saray ve tapınağın buğday yedekleri kısmen piyasaya sürülüyordu (Suriye çölünün çoban tribülerine kaçak olarak satılıyordu). Bu nedenle tahıl tarımsal ticaretin başlıca değerini oluşturuyordu.</span></p>

      <p class="paragraf-1"><span>Kral, kağıt üzerinde, bütün imparatorluğun topraklarının tek sahibiydi. Ama sarayın doğrudan doğruya denetimi altında bulunan toprakların toplamı, III. Ur hanedanı dönemine oranla önemli ölçüde azalmıştı. Büyük krallık mülkleri (örneğin güneyde), yüksek görevlilere, savaşçılara ya da çiftçilere verilmek üzere küçük parçalara bölünmüştü. Bu toprakları alan kişiler bunun karşılığını malla (buğday) ödüyorlardı. Bu toprakların el değiştirmesi olanaksızdı.</span></p>

      <p class="paragraf-1"><span>Toprakların bir bölümü tapınaklara aitti, ama boyutları III. binlerdeki kadar küçüktü; aynı şeyler komşuluk topluluklarının toprakları için de söylenebilir: Kaynaklar, yaşlılar tarafından yönetilen topluluk topraklarından da söz ediyorlar, ama bunlar gerçekte önemli bir toplama ulaşmıyordu. Topluluklar, kanal kesimi üzerindeki ayrıcalık haklarını (yabancılara balık avını yasaklayacak kadar) koruyorlardı, ama toprak ailelerin eline geçiyordu.</span></p>

      <p class="paragraf-1"><span>Ataerkil ailelerin ve küçük ailelerin elinde bulunan toprakların toplam yüzölçümünü bugün hesaplamak olanaksız. Ama açıkça belli olan şu ki: Ticaret mallarının ve köleci sistemin gelişmesi özel mülkiyetin sağlamlaşmasına katkıda bulunuyordu. Tarla ve meyve bahçesi vurgunu yapan tefeci arşivleri bulundu. Ama, ilk Sumer devletlerinin latifundialara sahip bulunan soylu ailelerinden farklı olarak, Babilli mülk sahipleri pek kıymetli sayılmazlardı. Yaklaşık hesaplara göre, özel mülklerin % 90’ının yüzölçümü 8,5 hektardan fazla değildi ve dönemin bilinen en geniş mülkü 31,5 hektar kadardı.</span></p>

      <p class="paragraf-1"><span>Özel mülk sahipleri topraklarının büyük bir bölümünü parça parça küçük üreticilere kiralıyorlardı. Bu çiftçiler hasadın üçte ikisini kira olarak ödemek zorundaydılar. Özel topraklardan elde edilen tahıl ürünü, mülk sahiplerini, kölelerini ve yanlarında ücretli çalışanları genel olarak beslemeye yetmiyordu. Bütün mülk sahipleri, krallığın ileri gelenlerinden, rahiplerden ve tamkarumlardan (büyük tüccar ve tefeciler) oluşuyordu. Başlıca gelirleri toprağa bağlı değildi, asıl gelirlerini görevlerinden (saray ya da tapınakta) ya da ticaret ve tefecilik işlerinden kazanıyorlardı. Sarayın ya da yönetimin bazı yüksek memurları saray hesabına yaşıyorlar ve bazen kraldan değerli armağanlar alıyorlardı. Ayrıca, görevlerini kötüye kullanıp haraç alarak zenginleşiyorlardı. Krallık hazinesinden gelen ödeneklerin, hayvancılık ve tefeciliğin, nihayet özel kişiler ve topluluklar tarafından ödenen kurban törenleri ücretlerinin oluşturduğu uçsuz bucaksız tapınak gelirlerini rahipler kendi aralarında paylaşıyorlardı.</span></p>

      <p class="paragraf-1"><span>Görülüyor ki, tıpkı M.Ö. III. binlerde olduğu gibi, Babil toplumunun bu sömürücü sınıfı, kırsal bölge topluluklarının ve kölelerin zararına yaşamaktaydı. Bu ikili sömürü biçimi, eski doğunun köleci toplumunun belli başlı özelliğidir.</span></p>

      <p class="paragraf-1 para-style-override-8"><span class="char-style-override-8">4. Meslekler ve ticaret.</span> <span>Babilonya’daki meslekler toplulukların sınırlarını aşmaktaydı. Kentlerde, meslekleriyle yaşayan zanaatçıların ortaya çıktığı görüldü. Pazar yerinde, sipariş alıp hizmet verdikleri bir atölye ya da dükkanları vardı. Ama bu kendi hesaplarına çalışan zanaatçıların dışında, özel kişilere ait atölyelerde çalışanlar da vardı. Hammurabi yasalarında bu zanaatçıların adları, çömlekçiler, taş yontucular, terziler, demirciler, deri tabakçıları olarak geçer. Kral kendileri için en alt düzeyde bir günlük ücret saptadığı için, bu zanaatçıların yaşam koşulları pek de imrenilecek gibi değildi.</span></p>

      <p class="paragraf-1"><span>Ticaret önemli oranda gelişmişti. Kral ve rahipler, tamkarumlar aracılığıyla ticarete önemli sermayeler yatırıyorlar, bunlar da bu sermayeleri kendi işlerinde kullanıyorlardı. Tamkarumların yanında, görevliler ve çıraklar çalışmaktaydı, bunların en yeteneklileri bir süre sonra tüccar durumuna geliyorlardı. Tamkarumlar, buğday, yün, susam yağı, hurma, hayvan, gümüş ve bakır satıyorlardı. Aralarından çoğu tefecilik de yapıyordu, yüksek faizle tahıl ve para veriyorlardı: Para için % 20, tahıl için % 33 (ödünç tahılın üçte biri). Rahipler ve tapınaklar bu gibi işleri hor görmüyorlardı. Perakende ticaret pazarda, dükkanlarda ya da elden ele yapılıyordu.</span></p>

      <p class="paragraf-1 para-style-override-8"><span class="char-style-override-8">5. Özgür nüfusun toplumsal bölünüşü.</span> <span>Hammurabi yasaları özgür insanları iki kesime ayırıyordu:</span> <span class="char-style-override-9">Muşkinu</span> <span>(tam sözcük anlamı: “Önemsiz kimse”, “bayağı adam”) ve</span> <span class="char-style-override-9">amelu</span> <span>ya da</span> <span class="char-style-override-9">mâr amelu</span> <span>(“insan”ya da “insanoğlu”). Bu iki kesim de köle ve mülk sahibiydiler, ama eşit haklardan yararlanmıyorlardı. Amelu ile muşkinu arasındaki fark zararlarla ilgili bazı kararlarda ortaya çıkmaktadır. Örneğin, bir hayvanın çalınması durumunda ameluya ödenecek tazminat çalınan malın otuz katı olmasına karşın muşkinuya ödenecek tazminat ancak on katıydı; bir amelunun gözünü kör eden ya da bir kemiğini kıran kişiye kıssasa kısas uygulanmasına karşın, aynı zarara uğrayan kişinin bir muşkinu olması halinde, suçlu, durumu bir para cezasıyla atlatabiliyordu.</span></p>

      <p class="paragraf-1"><span>Bu farklı durumu nasıl açıklayabiliriz? Sovyet tarihçiler bu konuda değişik varsayımlar ileri sürdüler. Akademi üyesi Strouve, bütün vatandaşlık haklarından yararlanan Babilonya yurttaşlarının yani “insanlar”ın Amorri fatihleri olduğu ve “muşkinu” deyiminin ise boyun eğmiş Sumer ve Akkad nüfusu tanımladığı kanısında; Diakonov’a göre, amelu topluluğun üyesidir, oysa kralın çiftçisi muşkinu aylık ödenti yoluyla bağımlılaşmıştır. Bu kesime, yükümlülüklerini buğdayla ödemek zorunda olan çiftçiler, tamkarumlar ve topraklarını kraldan alan rahipler girmektedirler. Ancak, savaşçılar (redum ve bairum) topraklarını kraldan almış olmalarına karşın topluluk üyesi durumundaydılar ve muşkinu değildiler.</span></p>

      <p class="paragraf-1"><span>Bu deyimlerin yorumu nasıl olursa olsun, Hammurabi yasalarına ve iş belgelerine göre, birkaç türlü özgür vatandaş olduğu kabul edilebilir. Bunlar, topluluk üyeleri, vergilerini mal olarak ödeyen krallık çiftçileri, devredilmez toprak alan savaşçılar, zanaatçılar, aynı zamanda hem tüccarlık, hem tefecilik, hem de vergi toplayıcılığı yapan tamkarumlar, nihayet rahipler ve yüksek soylulardı.</span></p>

      <p class="paragraf-1 para-style-override-8"><span class="char-style-override-8">6. Toplulukların durumu.</span> <span>Özgür tarımcılardan oluşan kırsal topluluk, sulamayla ilgili haklar ve yükümlülüklerle birleşmişti. Düzenli sulama ve bunun sonucu olarak da hasat, araçların, yani kanalların, su depolarının, bendlerin bakımına bağlıydı. Bütün topluluk çalışmalara katılmak zorundaydı, bu da her topluluk üyesine topraklarını kanal sularıyla, topluluk su depolarıyla sulamak hakkını sağlıyordu. Eğer kendi hatası yüzünden sular bendi patlatır, tarlaları ve meyve bahçelerini basarsa, topluluk, komşuluk topluluğunun ya da bir başka kuruluşun yol açtığı zarar ve ziyanı da karşılıyordu. Ödenen tazminat bütün topluluk üyeleri tarafından paylaşılıyordu. Topluluk, kendi toprakları üzerinde meydana gelen ve suçlusu bulunmayan bir cinayet ya da soygunu maddi olarak karşılıyordu.</span></p>

      <p class="paragraf-1"><span>Bir topluluğun her üyesi, ya da daha doğrusu her aile topluluğu kendi mülkünü yönetiyordu. Bu hakla ilgili kesin bilgilerden yoksun bulunuyoruz. Çiftçilerin toprak satışlarıyla ilgili ve bize ulaşmış satış sözleşmeleri var; ama bunların miras yoluyla mı kalmış, yoksa sonradan mı edinilmiş topraklar oldukları hakkında bir karara varmak çok zor. Toplulukların dağılması, topraklarını yitirmiş ya da büyük aile içinde toprak paylaşımından pay alamamış üyelerin topluluklardan ayrılmaları yoluyla gerçekleşiyordu. Bu “yararsız” kişiler ya çiftçi oluyorlar ya da Hammurabi yasalarının sözünü ettiği ücretliler kesimine katılıyorlardı. Çoban, çift sürücü ve bahçeci olarak işe giriyorlardı; “kral tarifesi” bunlar için en alt düzeyde bir ücret saptamıştı. Ama hasat, hurma toplanması ya da yeni hurma bahçelerinin işlenmesi gibi mevsimlik ivedi işler ya da benzeri çalışmalar söz konusu olduğu zaman, bunların sayısı mülk sahiplerinin isteklerini karşılayacak durumda değildi. Mülk sahipleri bu gibi durumlarda topluluklara başvurmak ve gerekli el emeğinin sağlanması için bunlarla sözleşme yapmak zorundaydı. Çoğu zaman, bu tür sözleşmeler önceden yapılıyordu; işveren, belli sayıda emekçinin saptanan süre içinde çalışmasını zorunlu kılan bir avans ödüyordu. Sözleşmede belirlenen emekçi sayısında bir eksiklik olması durumunda topluluğa karşı dava açılıyordu. Anlaşıldığı gibi, mülk sahipleri, ivedi durumlarda, topluluğa karşı sık sık bağımlı oluyordu.</span></p>

      <p class="paragraf-1"><span>Aynı zamanda, toplulukların üyeleri, bazı durumlarda haklarından yoksundular. Kralın sarayı için çalışma söz konusu olduğu zaman, yasa angaryanın süre ve niteliğini hesaba katmıyordu. Üyeler, krallık kanallarını kazmak ve onarmak, sarayların yapım ve onarım çalışmalarına katılmak, koyun kesmek, yük taşımak, vb. için işbaşı yapmaya çağrılıyorlardı. Ve kralın görevlileri, topluluğun yetişkin ve güçlü erkekler vermesi için gerekli denetimleri yapıyorlardı. Çalışma koşulları özgür insanlar ve köleler için aynıydı. Kırbaç kimsenin sırtından eksik değildi. Krallık angaryaları için hiçbir ücret söz konusu değildi; özgür işçiler de köleler kadar yiyecek alıyorlardı.</span></p>

      <p class="paragraf-1 para-style-override-8"><span class="char-style-override-8">7. Ataerkil aile.</span> <span>Babil İmparatorluğu’nda, komşuluk topluluklarının dışında, aile toplulukları da vardı. Bu topluluklarda, III. Ur sülalesi döneminden itibaren meydana gelen değişiklikler pek önemli değildi.</span></p>

      <p class="paragraf-1"><span>Babil aile topluluğunun ataerkil bir niteliği vardı. Baba başkandı; baba öldüğü zaman, yönetici rol ender olarak anneye geçiyordu. Ataerkil aile, babadan, karılarından, çocuklarından ve bazen de torunlarından oluşuyordu. Kabul edilmiş adı, “babanın evi”, “baba evi”ydi; malı, “baba evinin malı” adıyla anılıyordu. Hammurabi yasaları yalnızca bu deyimi kullanıyor; yasada, kişisel mülkü tanımlamak için herhangi bir deyim yer almıyor. “Baba evinin malı”, toprakları, evi ve işyeri yapılarını, hayvanları, köleleri, araç-gereçleri, mülkün ürünlerini, bakır, gümüş ve altını kapsıyordu.</span></p>

      <p class="paragraf-1"><span>Aile topluluğunun durumundaki değişiklikler, özel mülkiyetin güçlenmesinde, yeni kuşağın topluluğun üyelerinin kişisel zenginleşmelerine engel olan geleneksel sınırlandırmaların zayıflatılmasına yönelik eğiliminde belli oluyordu. Özellikle zengin köleci topluluklarda ortaya çıkan bir durumdur bu. Hammurabi yasaları bu eğilimleri destekliyor ve aile geleneklerine değişiklikler getiriyordu.</span></p>

      <p class="paragraf-1">Ailenin her üyesi, <span class="char-style-override-9">sibtu</span> adı verilen kendisine ait bir mal varlığına (yani insanın kendi emeği, kendi olanaklarıyla edindiği mal) sahip olma hakkına sahipti. Aile mallarının paylaşılmasıyla ilgili eski yasa önemli bir değişikliğe uğramıştı: Baba, artık mirasın bir bölümünü oğluna bırakmak hakkına sahipti. Nihayet, Hammurabi yasaları bölüşüm ve ayrıntılarını saptamaktaydı. Yasalar, oğullar için eşit pay öngören temel ilkeleri koruyarak, annenin, evlenmemiş kızların ve kuma oğullarının paylarını belirtmektedir. Ama bu son ilkeye her zaman uyulmamaktaydı. Mirasçılar arasında varılan bir anlaşma, çoğu zaman, en büyük oğulun en büyük ya da en iyi payı aldığı eşit olmayan bir paylaşıma olanak vermektedir. Öteki oğullar genellikle kendi paylarını büyük oğula hemen satmaktaydılar. Kızların, hatta anaların haklarından yoksun bırakılmaları da söz konusudur. Özel mülkiyetin sağlamlaşması aile topluluğunun dağılmasına yol açıyordu; ama bu aile toplulukları varlıklarını sürdürüyordu, çünkü ağabeyler kendi küçüklerinin, kızkardeşlerinin haklarını ellerinden aldıktan sonra evleniyorlar ve yeni aile topluluklarının başkanı oluyorlardı. Bunun sonucu olarak, tıpkı kırsal topluluklarda olduğu gibi, miras dışı kalanların elenmesi gerçekleşiyordu. Redumlar, bairumlar, ast düzeydeki krallık memurları, tamkarumların görevli ve işçileri bunların arasından sağlanıyordu.</p>

      <p class="paragraf-1">Ataerkil toplumda kadının ayrıcalığı erkeğe oranla daha azdı. Zina yapan kadın sadık olmayan kocaya oranla çok daha sert cezalandırılıyordu. Kadının ayrılma isteğinde bulunması çok güçtü. Yasa, kadının, eve ikinci bir kadın gelmesini ya da köleler arasından bir nikâhsız karı seçilmesini kabul etmek zorunda olduğu durumlar öngörmektedir. Bununla birlikte Babilli kadın bütün haklarından yoksun değildir. Bir sözleşmeyle evlenen ve yasal eş durumunda olan kadın, kocasının ölümünde, eğer merhum koca kendisine bir bağışta bulunmamışsa, kendi çeyizini ve oğullarınınkine eşit bir payı miras olarak almaktadır. Koca kısır bir kadını her zaman boşayabilir, ama kadın giderken kendi çeyizini götürebilir. Babanın ölümünde evli olmayan kızlar, oğullar kadar pay alırlar. Bazı kadınlar, genellikle rahibeler ve dullar, kendi adlarına hukuksal sözleşme yapmak, mal edinmek ve bunlardan yararlanmak hakkına sahiptirler. Kendi işlerini kendileri yönetebilirler, taşınır ve taşınmaz mal satın alabilirler, tefecilik yapabilirler.</p>

      <p class="paragraf-1 para-style-override-8"><span class="char-style-override-8">8. Kölelik.</span> Babil İmparatorluğunda kölelik, sonuç olarak, M.Ö. III. binlerdeki niteliğini korumaktadır. Ev köleliği önemini sürdürmektedir. Köle efendisinin mutlak malıdır, satılabilir (“para karşılığı vermek”), devredilebilir, nihayet herhangi bir nesne gibi rehin konulabilir. Kölenin boyun eğmemesi durumunda, yasa efendiye onu sakatlamak hakkını tanımaktadır (Mad. 282). Bazı köleler işaretlidir ve efendinin izni olmadan bu işareti ortadan kaldıran berberin parmakları kesilmektedir (Mad. 226). İstemeyerek bir başkasının kölesinin ölümüne sebep olan kimse, onun yerine bir köle vermekle yükümlüdür (Mad. 231). Köle, satın alınma ya da evlat edinme yoluyla azat olabilir.</p>

      <p class="paragraf-1">Köle eşlerin aile topluluğu içinde ayrı bir konumu vardır. Yasal eş kısır ise, koca, çoğu zaman bir köle <span class="char-style-override-9">(abdum)</span> olan bir nikâhsız eş <span class="char-style-override-9">(şugetum)</span> alabilir; kimi zaman bu nikâhsız eşi köleler arasından yasal eş seçer. Bu durumda, köle özgürlüğünü kazanmaz, ama bu durum onun, fırsat düştüğünde, aileyi yönetmesine, yasal eşi ikinci plana düşürmesine engel değildir. Çocukları özgürdür, babaları onları “siz benim çocuklarımsınız” cümlesiyle evlat edinmezse, mirastan yararlanma hakları yoktur.</p>

      <p class="paragraf-1">Çeşitli sözleşmelerle ilgili birçok belge bulundu: Köleler alınıp satılıyor, armağan olarak sunuluyor, miras olarak bırakılıyor ve kiraya verilebiliyordu. Köleler ancak bazı kesimlerde çoktu, bu durumda da sayıları birkaç onu geçmiyordu. Genel olarak ev işlerinde beş köle kullanılıyordu. Çoğu zaman, savaş tutsağı ya da satın alınmış köleler ve kimi zaman da hükümlülerdi bunlar.</p>

      <p class="paragraf-1">Kentsel ve kırsal ailelerin miras dışı kalan üyelerinin elenmesi ve toprakta çalışan yoksul toplulukların çoğalması sonucu, borç yüzünden köleleşme, Hammurabi döneminde geniş boyutlara ulaştı. Yasa, borç yüzünden köleliği üç yılla sınırlandırmaktadır. Bu önlemin nedeni, tarihsel kaynakların bu konuda hiçbir şey söylememelerine karşın, hiç kuşkusuz, bu tür köleliğin yaygınlaşması, yoksul ve işsizlerin sayılarının çoğalması sonucu meydana gelen karışıklıklardı.</p>

      <p class="paragraf-1 para-style-override-8"><span class="char-style-override-8">9. Babil İmparatorluğunun genel nitelikleri.</span> M.Ö. XVII. yüzyılda, ekonomik ve politik bakımdan tam bir gelişme içindeydi. Sulama şebekesinin düzenlenmesi yöntemleri geliştirilmişti, yükseltici makine geniş ölçüde kullanılıyordu; saban geliştirilmişti; at evcil hayvan olarak kullanılıyordu. Başta bronzculuk olmak üzere zanaatlar gelişmişti: Bronzdan yapılmış oraklar ve başka aletler kullanılıyordu. Tecim mallarının üretilmesi gelişmiş, ticaret Babilonya’nın içlerine yayılmış ve Elam, Suriye, Asur gibi komşu ülkelere sıçramıştı.</p>

      <p class="paragraf-1">Tecimsel üretimin gelişmesi, toprağın <span>özel mülkiyetini ve köleliği güçlendirdi. Ama özel mülkiyet sınırlı kaldı (özellikle mirasla ilgili olarak) ve</span> kölelik ataerkil niteliğini sürdürdü (köle mal sahibi olabilir ve özgür bir kadınla evlenebilirdi).</p>

      <p class="paragraf-1">Mezopotamya tarihinin başlangıcına niteliğini veren, kral, tapınak ve doğuştan soylu sınıfın sahip olduğu geniş topraklar, büyük ölçüde azaldı ya da tamamen ortadan kalktı. Ekonominin biçimi, sınırlı sayıda bir köle topluluğunun sömürüsüne dayalı küçük ya da orta mülkiyetti. Borç için kölelik dışında, insanların bağımlılığının ataerkil biçimleri ortadan kalktı; guruşiler de zamanlarını doldurdu.</p>

      <p class="paragraf-1">Komşuluk topluluğunun bölünmesi onun sağlamlığını sarstı; sulama düzeni üzerindeki bütün haklarını koruyordu, ama en önemli ekonomik birim durumuna aile topluluğu geçmişti. Tefecilik ve ağır vergilerin şiddetlendirdiği servet farklılığı topluluklarda geniş yoksul katmanları oluşturdu; bunlardan bir bölümü çiftçi ve savaşçı olarak kralın buyruğuna girdi ve geri kalanları borç yüzünden köleleşti.</p>

      <p class="paragraf-1">Hammurabi zengin tamkarumları biraz frenlemeye çalıştı: Borç için kölelik üç yılla sınırlandırıldı, tefeciye alacağını almak için borçlunun evine zorla girme hakkı verilmedi, hile yapan tamkarum cezalandırıldı vb. Bu önlemlerin amacı özgür sınıfın birliğini güçlendirmek ve bu sınıfın çeşitli katmanlarını köleler karşısında birleştirmekti. Ama bunlar bir başarıya ulaşamadı: O dönemden kalan mektuplar, Hammurabi yasalarının tamkarumlar tarafından çiğnendiğini, kralın çiftçi ve savaşçılarının devredilmez topraklarına el konulduğunu göstermektedir. Demek ki Babil toplumu yalnızca özgür insanlar ile köleler arasındaki karşıtlığı değil, ama özgür insanların değişik grupları arasındaki karşıtlıkları da biliyordu.</p>

      <p class="paragraf-1">Egemen sınıfın savunucusu olan köleci devletin biçimi despotluktu, bu mutlak monarşiyi kral sayısız memurları ve yargıçları aracılığıyla yönetiyordu.</p>

      <p class="paragraf-1 para-style-override-8"><span class="char-style-override-8">10. Babil İmparatorluğunun yıkılışı ve Kassit dönemi.</span> Babil İmparatorluğu, birinci Babil sülalesinin son iki kralı döneminde yıkıldı. Birbiri arkasına dört düşmanın saldırısına uğradı: Sumer’in deniz bölgelerinin Samileri, Zagros’un Elamlıları, kuzeyden gelen Hititler ve Elam’ın kuzeyinde yaşayan at yetiştiricisi Kassitler. Zaferi, imparatorluğun güneyini ele geçiren deniz kıyısı tribüleri ve Babilonya’nın orta ve kuzey bölgelerine yerleşen Kassitler kazandılar.</p>

      <p class="paragraf-1">Kassit Kralı Gandaş bir sülale kurdu. Gandaş’tan sonra gelenler ülkenin güney kesimini boyunduruk altına aldılar. Kassit egemenliği M.Ö. <span>1165 yılına kadar sürdü.</span></p>

      <p class="paragraf-1"><span>Dağlardan gelen ve Babilonya’nın efendileri olan Kassitler, buraya klan toplulukları halinde yerleştiler. İstilâ ve savaşların yakıp yıktığı, nüfusunu kırdığı geniş toprakları ele geçirdikten sonra, yöntemlerini Babillilerden öğrenerek hemen yerleşik tarımcılığa geçtiler. Kassit krallarının gücü kendi milislerine dayanıyordu, ama aynı zamanda, başta kutsal kent Nippur olmak üzere Babil rahipleri arasında kendilerine müttefikler buldular.</span></p>

      <p class="paragraf-1"><span>Kassit dönemi iki evreye ayrılır: M.Ö. XV. yüzyılın son çeyreğine kadar süren birinci evrede ülke korkunç yıkımlara ve ekonomik çöküşe sahne oldu. Sulama şebekesini onarmak, bendleri yeniden yapmak ve yeni su depoları kurmak için büyük çalışmalar yapıldı.</span></p>

      <p class="paragraf-1"><span>İkinci evre XV. yüzyılın sonunda başladı, bu süre içinde ekonomik yaşam önemli ölçüde gelişti. Mısır ve öteki ülkelerle düzenli ticaret ilişkileri kuruldu, bu da Kassit krallarını kervan yollarını geliştirmeye yöneltti. Yolları soygunculara karşı korumak için büyük çabalar gösterdiler. Bu süre içinde, tapınak yapımlarına tekrar başlandı. Kassit toplulukları dağıldı ve bunun sonucu özel toprak mülkiyeti güçlendi. Krallar, topluluklardan (çoğu Kassit) ayrılan toprakları “sürekli olarak” kendi senyörlerine dağıttılar. Devretme ve dağıtmayla ilgili krallık kararları, genellikle,</span> <span class="char-style-override-9">kudurru</span> <span>adı verilen ve söz konusu toprakların sınırlarına dikilen taşlara kazınmıştır. Bu yeni mülklerin boyutları eski Babil İmparatorluğu mülklerininkinden çok daha büyüktür (20-200 hektar); ama sayıları Hammurabi dönemininkinden daha azdır.</span></p>

      <p class="paragraf-1"><span>Krallık ekonomisi ile özel ekonominin gelişmesi, toplulukların, bunların savaş ve yıkımdan yeni kurtulmuş üyelerinin mülksüzleşmesi sayesinde gerçekleşti. Krallık ticaretinin yenilenmesi baskının şiddetlenmesine yol açtı, aynı şekilde, yeni tapınakların yapımına başlanması saray angaryalarının ağırlaşmasıyla sonuçlandı. Topluluk mallarının devri, karşılık olarak bir şey almayan köylülerin açıkça soyulmasıydı, çünkü bir ödeme yapılsa bile bunu yaşlılar alıyordu. Bu durum tefecilerin işine yaradı. Vurgunculukları öylesine zararlı duruma geldi ki, aralarından bazıları krallık vergilerinin toplanmasını kirayla üzerlerine aldılar ve halkı acımaksızın soydular.</span></p>

      <p class="paragraf-1"><span>Toplulukların hoşnutsuzluğu büyüdü ve M.Ö. 1345 yılında ayaklanmaya dönüştü. “Kassit urukları (gens, geniş aile)”, kral Karahindaş’a karşı ayaklanıp onu öldürdüler ve onun yerine geçmişi karanlık birini geçirdiler. Kendi olanaklarıyla ayaklanmayı bastıramayan ileri gelenler ve rahipler, Asur kralından yardım istediler. Asur kralı ayaklanmayı kanla boğdu ve Kassit sülalesini yeniden kurdu. Bu iç karşıtlıklar, monarşinin iktidarını zayıflattı. XIII. yüzyılın ortasında, Kassit İmparatorluğu Asurlular tarafından istila edilip yağmalandı. Asur Kralı I. Tukulti-Ninurta Kassit ordusunu ezdi, Babil’i yağmaladı ve başına bir vali geçirdi. Ama Babilonya, Asur ülkesinde meydana gelen karışıklıklar sayesinde bağımsızlığına tekrar kavuştu. M. Ö. XII. yüzyılda, ülke Elamlıların istilasına uğradı. 1165 yılında, yakılıp yıkılmış ve nüfusu kırılmış imparatorluk, son Kassit kralını deviren ve IV. Babil sülalesini kuran İsin kenti senyörünün eline geçti. Bundan başlayarak Asur’un yıkılışına kadar Babilonya uzun bir siyasal çözüm dönemi yaşadı.</span></p>
    </div>
  </div>
</body>
</html>
