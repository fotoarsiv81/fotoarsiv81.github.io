<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">DÖRDÜNCÜ BÖLÜM</p>

      <p class="resimc"><span class="char-style-override-13"><img alt="6.jpg" class="image" height="25" src="../Images/6_fmt3.jpeg" width="316" /></span></p>

      <p class="anabaslik" id="toc_marker-4">İLKEL TOPLULUK DÜZENİNİN DAĞILMASI SINIFLARIN VE DEVLETİN OLUŞUMU</p>

      <p class="resim-2"><img alt="5s.jpg" class="image" height="24" src="../Images/5s_fmt4.jpeg" width="52" /></p>

      <p class="paragraf-1"><span class="char-style-override-8">1. Gelişmiş tarım ve hayvancılık.</span> <span class="char-style-override-8">Madenciliğin başlangıcı.</span> Klanlar düzeninin dağılması ve sınıflara bölünmüş toplumun oluşumunun ilk nedeni, üretim güçlerinin ve özellikle ekonomik etkinliğin iki temel kolu durumuna gelen tarım ve hayvancılığın gelişimidir.</p>

      <p class="paragraf-1">Bazı ülkelerde gelişmiş tarım ve hayvancılığın doğuşu Geç Neolitik döneme kadar uzanır; ama yayılmaları Bakır Çağı’yla (Eneolithique “Eneolitik” ya da Chalcolithique “Kalkolitik”)<span class="dipp"><a class="footnote-link" href="#footnote-225-6" id="footnote-225-6-backlink">6</a></span> başlar. Bakırın işlenmesine Yakın Doğu’da M.Ö. IV. bine doğru başlandı. Avrupa’da bakırın işlenmesine daha sonra III. binde başlandı.</p>

      <p class="paragraf-1">Başlangıçta, insanlar bakırı ham olarak kullanıyor ve soğuk işliyorlardı. Ergime durumunda istenen biçimi alış özelliğinin keşfi, alet yapımında bir devrim yarattı. Eriyik maden kalıplara dökülüyor, soğumasından sonra alet taş çekiçlerle işleniyordu.</p>

      <p class="paragraf-1">Bununla birlikte, daha dayanıklı olmadığı için taşı tahtından indiremezdi bakır. Tarım işlerinde, ağaç kesiminde, hatta bakır işlenirken Neolitik dönemin taş, kemik ve ağaç aletleri kullanılıyordu.</p>

      <p class="paragraf-1">Engels, bu evrede toplumun gelişmesinin iki temel yolu olduğuna işaret eder. Birinci yola örnek olarak Batı yarım kürenin tribülerini verir. Yeni Meksika Kızılderilileri ve bazı başka Amerika tribüleri, İspanyol fethi sırasında, toprağın kazmayla işlenmesi yöntemine dayalı gelişmiş tekniklere sahiptiler; kadınlar sulanan mısır yetiştiriyorlardı. Kerpiç ya da taştan, beş yüze kadar odası olan geniş evler yapıyorlardı; el işçiliği evresinde kalmış olmasına karşın çömlekçilik önemli oranda ilerlemişti; bakır işlemeyi biliyorlardı.</p>

      <p class="paragraf-1">İkinci yolu ekonomileri gelişmiş hayvancılığa dayanan Eski Dünya’nın tribüleri izlediler; bunlarda tarım yardımcı bir rol oynuyor, yetiştirdikleri darı temel hayvan yemi olarak kullanılıyordu.</p>

      <p class="paragraf-1">Engels’in ölümünden sonra toplanan arkeolojik veriler, bu durumu kanıtlayıp belirginleştirdiler; özellikle Eski Dünya’da, Yeni-Meksika’nınkine benzeyen ve birçok bölgeye (Nil, Fırat, İndus ve Hoang-ho vadileri, Küçük Asya, Balkan yarımadası, Orta Asya-Anaou uygarlığı, Ukrayna) yayılmış olan bir toprak kültürünün kalıntıları bulundu.</p>

      <p class="paragraf-1">M.Ö. III. binlerde, Nil vadisinde, bakırdan bıçak, toka ve olta iğnesi yapmasını bilen ama özellikle sert taştan bıçaklar ve baltalar, ağaçtan bumeranglar ve fildişi eşyalar kullanan yerleşik çiftçiler yaşıyordu. Nil’in suyunu kanallarla tarlalarına götürmeyi öğrenmişlerdi ve toprağın verimliliği ve uygun iklimle birleşen bu sulama, bol hasat ve üretim güçlerinin hızlı gelişimini sağlıyordu. Mısırlıların ilk su çalışmaları oldukça basitti: Suların tarlalara gelişini kolaylaştırmak için Nil’in kıyılarına kanallar açıyorlar ve suyun debisini düzenlemek için bendler kuruyorlardı.</p>

      <p class="paragraf-1">Ama doğal koşulların Enolitik Çağ çiftçilerine sulu tarım yapmak olanağı tanımadığı yerlerde, üretim güçlerinin gelişmesi hiç kuşkusuz daha ağırdı. Çağımızdan üç bin yıl önce, Ukrayna, Romanya ve Bulgaristan’da, Rus arkeolog V. Khvoiko’nun keşfedip başta T. Passek olmak üzere Sovyet bilginlerinin derinlemesine incelediği, Tripolié adı verilen bir çiftçiler uygarlığı vardı. Tripolién’lerin başlıca uğraşı kazmayla toprak işlemekti; ama çeşitli soydan hayvanlar da yetiştiriyorlardı. Kazma ve orakları genellikle taş ve boynuzdan yapılmıştı; bakırdan balta yapıyorlardı. Kerpiçten yaptıkları geniş ve dikdörtgen evler birçok konuttan oluşuyordu; bu konutlardan her birinde, hiç kuşkusuz, ev işlerini ortaklaşa yapan bir büyük anaerkil aile oturuyordu. Köy, bir merkez alanın çevresine yapılmış birçok evi kapsıyordu.</p>

      <p class="paragraf-1">Döşeme eşyasının temel maddesi kildi: Kilden masalar, peykeler, fırınlar yapıyorlardı. Tripolié’nin düz dipli (sivri dipli kaplar ne ocakta, ne de masada durabilir) toprak kapları çok değişik ve ilginçti. Kaba mutfak gereçlerinin dışında, boyalı, sarmal bezekli, bazen de hayvan figürleri çizilmiş çok sayıda kaplar bulundu.</p>

      <p class="paragraf-1">Bu uygarlığın en belirgin özellikli nesneleri arasında, kadın ataları temsil eden ve temelde kadınlar tarafından yapılan ilkel tarımın koşulları içinde çok doğal olan anaerkini kanıtlayan kil heykelcikler vardı.</p>

      <p class="paragraf-1">Çoban tribüler’in oluşumu daha yeni bir döneme dayanır: Bronz Çağı.</p>

      <p class="paragraf-1">Bakırın kalayla ya da daha başka madenlerle alaşımı olan bronz, çağımızdan üç bin yıl önce bulundu. Bronzdan yapılan aletler bakır aletlere göre daha sağlam ve daha kesiciydi, ama gelişmeleri ağır oldu: Başlangıçta, bu madenden silah ve ziynet eşyası yapımında yararlanılıyordu. Bakır, kalay ve kurşun doğada oldukça enderdir ve çıkartılmaları zordur. Ancak, maden sanayiinin II. binin ortalarında gelişmesi, uzunlukları yüz metreyi bulan maden ocaklarının kazılmasına olanak sağladı. Bu dönemde bronzdan kazma ve orakların kullanılmasına karşın, bu alaşım da, tıpkı bakır gibi, taşı tahtından indiremedi.</p>

      <p class="paragraf-1">Madenden yapılmış aletlerin kullanımı, ağacın işlenmesine katkıda bulundu. Bronz Çağı dülgerleri, kalasları çiviyle çakarak sağlam evler yapabiliyorlardı. Ama daha da önemli bir bulgu arabanın bulunmasıdır, araba ilk kez çağımızdan 3.000 yıl önce Yakın Doğu’da kullanılmaya başlandı. III. binin ikinci yarısından itibaren, Doğu Avrupa steplerinde biliniyordu: Dnyepr nehrinin sağ kıyısında bulunan bir kurganda, o dönemden kalma iki tekerlekli, ağaçtan yapılmış bir araba bulundu. Disk biçimli, kocaman, yekpare tekerleklerinde yuvarlak dingil delikleri vardı. Bu ağır araca öküzler koşuluyordu. Hızlı atların çektiği hafif arabaların yapımına olanak sağlayan parmaklıklı tekerlekler ancak II. binin başlarına doğru bulundu.</p>

      <p class="paragraf-1">Hayvanların yaprak ve meşe palamuduyla beslenerek yılın büyük bir bölümünü ormanlarda geçirdiği eski hayvancılık biçimlerinde sürünün hızlı gelişimine olanak yoktur. Ekonominin bu dalının evriminde, büyük sürüleri kışın yumuşak iklimli vadilerde, yazın da dağlarda otlatan göçebe halkların yapısı etkin oldu. Atın binek hayvanı olarak kullanımı ve arabanın bulunması, göçebe yaşama, başka bir deyişle büyük hayvancılığa geçişin doğal koşullarını oluşturdu. At ve öteki hayvanları yetiştiren ve devingenlikleriyle diğerlerinden ayrılan Hiksoslar, Kassitler, Aryenler gibi ulusların oluşumu tam olarak Bronz Çağı’na rastlar.</p>

      <p class="paragraf-1">SSCB topraklarında Bronz Çağı’nın belirtisi hayvancılığın gelişmesi oldu. II. binde, Doğu Avrupa’nın ormanlı bölgesinde, Fatianovo uygarlığının sığır, domuz ve at yetiştiren çoban tribüleri yaşıyordu. Karadeniz’in kuzey kıyılarında bile hayvancılık ekonomik temel olmuştu: Tripolién’lerin soyundan gelenler, yerleşik yaşamlarını sürdürmelerine karşın, hayvancılığı tarıma yeğliyorlardı.</p>

      <p class="paragraf-1">Çok aileli büyük kulübelerde oturan ve hayvancılık ve çiftçilik yapan insanların yaşadığı Güney Sibirya’da hayvancılığın yazgısı daha başka oldu. II. binin sonlarında, hayvancılık burada başlıca uğraş durumuna geldi: Step halkı sürülerinin peşinde, arabalarıyla yer değiştiriyordu. Böylece, başlangıçta yerleşik olan ve tarım tarafından desteklenen hayvancılık büyük boyutlu göçebe hayvancılığa dönüştü.</p>

      <p class="paragraf-1">İnsan, demiri bronzdan daha sonra tanıdı. Meteor taşlarından elde edilen demir hiç kuşkusuz III. ve II. binlerden itibaren şurada burada kullanılıyordu, ama gerçek <span class="char-style-override-9">demir işleyimi</span> ancak II. binin sonunda başladı. Taş ve bronzu ikinci plana atan bu madenin yayılması çok çabuk oldu. Öteki hammaddeler karşısındaki zaferini onun iki özelliği hazırladı: İlkin, demirden daha sağlam ve daha kesici aletler yapılabiliyordu; sonra, yaygındı (herhalde bataklıklara özgü bir maden filizi olarak) ve çıkartılması büyük çabalar gerektirmiyordu.</p>

      <p class="paragraf-1">Demir işleyiminin gelişmesi insanlara çok sayıda sağlam alet sağladı. Silahların dışında, demirden baltalar, kazmalar, oraklar, kürekler yapıldı. Demir aletlerin kullanımı taşın işlenmesini kolaylaştırdı ve yapı tekniğini geliştirdi. Demirden kazma ve kürek, sürmek ve otlak haline getirmek için geniş ormanlık arazinin açılması ve köklerin temizlenmesi işlerinde çok yararlı oluyordu.</p>

      <p class="paragraf-1">Demir Çağı’nda toprağın sabanla sürülmesi büyük ölçüde yayıldı. Hiç kuşkusuz IV. binde Yakın Doğu’da ortaya çıkan karasaban ağaçtandı, en azından iki bölümden oluşan bu aletin yapımı ancak madenden yapılmış aletlerin kullanımına bağlı olarak dülgerliğin gelişmesinden sonra gerçekleşebildi. Ucu demirli saban ancak Demir Çağı’nın başlarında ortaya çıktı ve tarla açmak için köklerin temizlenmesi zorunluluğu bütün ılıman iklim bölgelerinde sabanın kullanımını yaygınlaştırdı. İlk yük hayvanları inekler ve eşeklerdi.</p>

      <p class="paragraf-1 para-style-override-8"><span class="char-style-override-8">2. Ataerkil kölelik.</span> Sulak topraklarda kazmayla yapılan tarla ve meyve tarımı, büyük hayvancılık ve özellikle toprağın sabanla işlenmesi, emeğin verimliliğini büyük ölçüde artırdı: İnsan artık beslenme ve çocuklarının eğitimi için gerekli olandan fazlasını üretmeye başlamıştı. Çiftçi ve hayvancılar, avcı ve balıkçıdan çok daha fazla ürün alıyorlardı; ürünleri kolayca elden kaçabilecek olan avdan daha emindi. Tarımcı boylar, çukurlarda ya da ağaç ambarlarda sakladıkları bol yiyecek üretiyorlardı; hayvancı boylar sürülerinden süt ve et, yün ve deri, konut yapımı için keçe, ısınmak için kemik ve kuru gübre elde ediyorlardı.</p>

      <p class="paragraf-1">İnsan sonunda tükettiğinden çoğunu üretir duruma geldi. Bu da sömürüyü, yani bir insana bir başka insan tarafından üretilmiş olan tüketim fazlalarına sürekli olarak sahip olma olanağını doğurdu. O zamana kadar tutsaklar tanrılara kurban edilmek ya da yenilmek için öldürülürken, ya da klan veya tribüye üye olarak alınırken, emeğin verimliliğinin artması, bunların emeklerinden yararlanılmasına, köle olarak çalıştırılmalarına yol açtı.</p>

      <p class="paragraf-1">Etnografik belgeler bize, ilk sınıfların oluşumu sırasında ortaya çıkan toplumsal ilişkileri anımsatması gereken ilkel köleliği açıklıyor. İlkel kölelik, Kuzey Amerika’nın kuzeybatısında (Vancouver adası, Güney Alaska) yaşayan balıkçı Kızılderililerde çok çabuk gelişti. Bu ilkel topluluklar henüz taş aletler kullanıyorlar ve bakırdan mücevher yapımında yararlanıyorlardı; tarımları geriydi ve başlıca uğraşları balıkçılıktı, ama balığın (sombalığı) aşırı fazlalığı büyük ölçüde artık değer üretmelerini sağlıyordu. Bunun sonucu olarak balıkçılığın yüksek verimi, Kuzey Amerika Kızılderililerinde, köleliğin gelişiminin ekonomik temeli oldu.</p>

      <p class="paragraf-1">Etnografların hesaplarına göre, burada kölelerin sayısı ortalama nüfusun yedide birine, hatta bazen üçte birine ulaşıyordu. Köleliğin kaynağı herşeyden önce savaştı; Kızılderililer geceleri komşularına saldırıyor, kadın ve erkekleri köle olarak götürüyorlardı. Savaşta tutsak alınanlar köle haline geliyorlardı. Ayrıca satın alınan köleler de vardı. Emekleri ekonominin çeşitli dallarında kullanılıyordu: Balıkçılık için bentler yapıyorlar, teknelerde kürek çekiyorlar, balık temizliyorlar ve ev işlerinin büyük bir bölümünü yapıyorlardı. Ender olarak da daha soylu işlere katılıyorlardı: Balina avı, tekne ve ok yapımı gibi. Köle bütün haklardan yoksundu ve hayatının hiçbir değeri yoktu. Başkanların gömülme törenlerinde kurban ediliyorlardı. XIX. yüzyılın başlarında Alaska’da yaşamış olan Rus denizcisi G. Davydov, gömülme törenlerinde, Kızılderililerin kölelerini dans ettirdiklerini, çocuklar mızraklarla üzerlerine saldırırken köleleri ok yağmuruna tuttuklarını anlatır. Yeni ev yaparken ve yeni başkanın göreve başlamasında da köle öldürüyorlardı; aynı zamanda yamyamlık da söz konusuydu. Bu kıyımlar, savaş tutsaklarının emeğinden yararlanmadıkları dönemin uzantılarıydı. Genç Kızılderililerin akınlarının bir başka özelliği de vardı: Kölelerin barınaklarını yakıp yıkarak onlara karşı bir yıldırma politikası uyguluyorlardı.</p>

      <p class="paragraf-1">Kölelik, insanın insan tarafından sömürülmesinin ilk biçimidir. Ortaya çıkışı, üretim güçlerinin gelişiminden kaynaklanan doğal ve mantığa uygun bir olgudur. Ayrıca, bu dönemde büyük bir ilerleme söz konusudur. Kölelerin çalıştırılması, üretimin daha sonraki gelişiminde kaçınılmaz fazlalıkların birikimine yardım ediyordu; kölelik işbölümünü kolaylaştırıyordu.</p>

      <p class="paragraf-1">En eski kölelik biçimi, ataerkil (ya da evcil) adı verilen kölelik biçimidir; bu evrede, kölenin üretimde henüz bir yeri yoktu, özgür adamın yanında bir yardımcı gibi çalışıyordu. Bu nedenle, bir kulübe, bir domuz sürüsü ya da bir parça toprak sahibi olabilirdi; toplumsal durum bakımından, özgür insandan pek farklı değildi: Özgür insanın giydiklerini giyiyor, çocukları onun çocuklarıyla oynuyordu. Kölelerle özgür insanlar arasında evlenme de şaşırtıcı bir şey değildi: Bu yalnızca köle bir kadının özgür bir erkekle evlenip çocuk doğurabilmesiyle sınırlı değildi, fakat erkek köle de özgür bir kadınla aynı evde yaşayabilirdi. Bununla birlikte, köle, yaşamasına ya da ölümüne karar verme hakkına sahip olan efendisinin malı idi.</p>

      <p class="paragraf-1 para-style-override-8"><span class="char-style-override-8">3. Tecimsel (ticari) üretim.</span> Tarım ve hayvancılığın gelişmesi yalnızca emeğin verimliliğini artırmakla kalmadı, ama ürünlerin düzenli değiş tokuşuna da yol açtı. Daha eski dönemlerde tek tek değiş-tokuşlar (mübadeleler) olmuştur hiç kuşkusuz, ama bu yöntem az çok ancak bu dönemde yaygınlaştı.</p>

      <p class="paragraf-1">Çoban tribülerin barbar yığınlardan ayrılmasını sağlayan olguda, Engels, klanlar düzeninin doruk noktasındaki yaş ve cinsiyete göre işbölümünden farklı olan, işin ilk büyük toplumsal bölünmesi’ni görmektedir. “Çoban tribüler, diyor Engels, yalnızca daha fazla üretmekle kalmıyordu, ama öteki yiyecekleri de barbarlardan daha fazla üretiyordu.”<span class="dipp"><a class="footnote-link" href="#footnote-225-7" id="footnote-225-7-backlink">7</a></span> Toplayıcılar ve balıkçılar, komşu çoban tribülerle giderek daha sık ürün değiş-tokuşu yapıyorlardı. İşin ilk büyük toplumsal bölünmesi bu değiş-tokuşları hızlandırdı.</p>

      <p class="paragraf-1">Ama değiş-tokuşlar, zanaatı tarımdan ayıran <span class="char-style-override-9">işin ikinci büyük toplumsal bölünmesi’</span>yle daha da desteklendi. Bronzun bulunması, demir minerallerinin işlenmesinin keşfi alet yapımını önemli ölçüde karmaşıklaştırdı. Bakır madeni ocaktan çıkartılıyor, bakır kovalarıyla levhaların üzerine taşınıyor ve taş çekiçlerle parçalanıyor, daha sonra da toprağa kazılmış, kilden yapılmış deliklerden hava alan ocaklara odun kömürüyle birlikte dökülüyordu. Madenden demir elde etmek için, taş ve kilden yapılmış ocaklar kullanılıyordu; bu yöntemle elde edilen maddenin direnç kazanabilmesi için ayrıca dövülmesi gerekiyordu; bunu sağlamak için akkor durumda üzerine odun kömürü dökülerek çekiçle dövülüyordu. Demirci örs, çekiç, kıskaç, makas, törpü, eğe gibi aletler kullanıyordu. Metalurjik sürecin karmaşıklığı, dökümcülerin ve demircilerin uzman olmalarını gerektiriyordu.</p>

      <p class="paragraf-1">Madenciliğin gelişmesi, bütün zanaat tekniklerini daha da karmaşıklaştırdı, bu da mesleklerin birbirinden ayrılmasıyla sonuçlandı. Hindistan, İran, Mezopotamya ve Mısır’da III. binden itibaren, kaplarını elle yapmak yerine bunları “çömlekçi çarkı” adı verilen bir döner disk üzerinde biçimlendiren meslekten çömlekçiler ortaya çıktı. Balkanlarda çark ancak II. binden itibaren kullanılmaya başlandı. Türkmenistan’da bulunan, çarkta yapılmış en eski kaplar aynı dönemden kalmadır. Çömlekçiler toprak kapları pişirmek için özel bir fırın kullanıyorlardı.</p>

      <p class="paragraf-1">Çömlekçilere, dökümcülere, demircilere daha sonra dülgerler, dokumacılar, cevahirciler ve taş yontucular, vb. eklendiler. Böylece birçok iş kolu ev ekonomisinden ayrılıp uzmanların eline geçti; zanaat, tarımdan ayrıldı.</p>

      <p class="paragraf-1">Daha önceleri, değiş-tokuşların çoğu, tek tek insanlar ve onların kâr ya da zararına değil, ama başkanlar ya da yaşlılar tarafından temsil edilen klanlar arasında yapılıyordu. İlkel değiş-tokuş değişik topluluklar arasında yapılıyordu, çünkü her toplulukta herkes aynı şeyi üretiyordu, bu da doğal olarak iç değiş-tokuşu olanaksızlaştırıyordu. Başta takılar olmak üzere, bakır eşya ve külçe değiş-tokuşu yapılıyordu. Tribüler arası değiş-tokuş gelişince, bunlardan bazıları coğrafi konumları sayesinde, bir aracı rolü oynamaya başladılar.</p>

      <p class="paragraf-1">İkinci büyük toplumsal işbölümü değiş-tokuşun niteliğini değiştirdi, onu tecimsel (ticari) üretime, yani özellikle değiş-tokuşa yönelik ürünlerin yapımına yöneltti. Meslekten zanaatçılar (demirciler, çömlekçiler, dokumacılar, vb.) emeklerinin ürününü başka ürünlerle değiştirerek var olabilirlerdi ancak. Değiş-tokuş bir düzene girdikçe, değer ve fiyat kavramlarının ortaya çıktığı görülür. Başlangıçta, değiş-tokuş keyfe bağlıydı: Bugün iki kaba değiştirilen domuz, yarın altı kaba değiştiriliyordu. Eşdeğerli değiş-tokuş yavaş yavaş yerleşiyordu, bunun yanı sıra mesleklerin gelişimi de giderek hızlanıyordu. İnsan, zanaatta (zaman ve şansın büyük rol oynadığı avcılık, balıkçılık, tarım ve ilkel hayvancılığa göre rastlantıya pek bağımlı olmayan zanaatta), harcanan emeğin niceliği ile üretilen malın niceliği arasındaki ilişkiyi tanımayı öğrenmeye başladı. Zanaatçı, ürünün değerini, bunu üretmek için harcanan emeğin niceliği ile ölçen ilk insandır.</p>

      <p class="paragraf-1">Tecimsel üretim zenginliklerin birikimine katkıda bulundu; bu da stok edilerek korunmaya elverişli mallara gereksinime yol açtı. Buğday, meyveler, balık ve öteki besin maddelerinin saklanması güçtür, oysa hayvan, değerli kabuklar ve madenler bu gereksinimi kolaylıkla yerine getirebilirler. Marx, malların sürümünün, daha gelişmesinin ilk basamağında, bizzat ürünü değil de onun değiştirilmiş biçimini, yani onun “altın krizalit”ini<span class="dipp"><a class="footnote-link" href="#footnote-225-8" id="footnote-225-8-backlink">8</a></span> saklama eğilimine neden olduğunu belirtir. İnsanlar doğal biçim ve durumlarıyla yedek mal saklayacak yerde, bunları ender kabuk ya da değerli maden karşılığında değiştirmeye çalışmaktadırlar, çünkü bu ender kabuk ya da değerli madenler de gerektiği zaman, yiyecek, giyecek, araç gereçlerle, vb. değiştirilebilirler. Başka bir deyişle, artık üretim hazine ve paraya dönüşebilecek niteliktedir. Toplanan zenginlikler ataerkil ailenin gücünün gerçek kanıtıdır.</p>

      <p class="paragraf-1 para-style-override-8"><span class="char-style-override-8">4. Anaerki’nden ataerki’ne geçiş.</span> Çoban hayvancılığının ve sabanlı tarımın gelişimi ve gene ikinci büyük toplumsal işbölümü, bütün aile ilişkileri düzenini değiştirdi. Engels, bu değişimi aile içinde devrim olarak nitelendirmektedir. Kadının, klanlar düzeninin en üst aşamasında, erkekle aynı haklara sahip olmasına, ilkel tarımcılarda aileyi yönettiği için daha üstün bir yeri olmasına karşın, hayvancılık ve tarımın temel ekonomik dallara ayrılması, çoban ve çiftçi erkeğe toplumda bir üstünlük sağladı. Kadının durumu ev işleriyle sınırlanacak duruma düştü, ki bu ev işlerinin birçoğu da meslekten, erkek zanaatkârların eline geçmişti. Böylece, ancak önemsiz birkaç ev işini elinde tutan kadın üretimden kesinlikle dışlandı. Öte yandan, ev işlerinde giderek daha çok köle kullanılması da kadının konumunu köleninkine yakın bir yere indirgedi. “Evde bile, der Engels, yönetimi eline erkek aldı; kadın yerini yitirip köleleşti ve erkeğin zevkinin kölesi ve basit bir üreme aracı durumuna geldi.”<span class="dipp"><a class="footnote-link" href="#footnote-225-9" id="footnote-225-9-backlink">9</a></span></p>

      <p class="paragraf-1">Bazı durumlarda, ne çoban ne de çiftçi olan, ama şu ya da bu nedenden dolayı erkeğin işinin –avcı ya da balıkçı– kadının elinde kalan ev işlerine oranla belirgin bir önem kazandığı halklarda da babaerki kurulmak olanağı buldu. Buna karşın, klanlar düzeninin ilkel tarımın koşulları içinde bozulmaya başladığı yerlerde (örneğin, Afrika tribüsü Achanti’lerde), kadın erkekle aynı konuma, hatta ayrıcalıklı bir duruma sahip olabiliyordu. Ancak, bazı hayvancı halklarda kadın onurlu yerini koruyordu. Örneğin, at yetiştiricisi Sarmat’ların kadınları silah taşıyordu.</p>

      <p class="paragraf-1">Anaerkinden ataerkine geçiş, değişik biçimlerde, yavaş yavaş tamamlandı. Başlangıçta, anaerkil soy sürüyor ve ataerkil soyla birlikte bulunuyordu: Babanın klanının üyeleri, annenin klanının üyeleri, akrabalık haklarını yitirmeksizin, akraba olarak kabul ediliyorlardı. Bundan “avunculat”, yani anaerki açısından en yakın erkek akraba olan dayının en önemli rolü oynadığı bir ilişkiler dizgesi çıktı. Artık çocukları eğitmek ve korumak görevi ne anne, ne de babanındı, bu görev annenin erkek kardeşi “dayı”nındı: Babadan daha etkiliydi. Aile konutunun yeri de yavaş yavaş değişti. Anaerki’nde koca, karısının klanına yerleşiyordu; ataerki’ne geçişte kadın kocanın klanına yerleşti.</p>

      <p class="paragraf-1">Ataerkil ilişkilerin oluşumu, aile konutunun yerini değiştirmekle, akrabalık kavramını değiştirmekle yetinmedi; yeni bir aile türünün ortaya çıkmasına neden oldu: Ataerkil aile. Büyük ataerkil aile, karılarıyla birlikte aynı avluda oturan, yiyecek ve giyeceklerini aynı ambardan sağlayan ve bütün ortak mala sahip olan, aynı babanın soyundan gelen birçok erkekler kuşağından oluşuyordu. Büyük ataerkil aile, anaerkil aileden tek eşli (tek karılı, tek kocalı) aileye geçiştir.</p>

      <p class="paragraf-1">Ataerkil ailenin başında, aile topluluğunun bütün yaşamını yöneten yaşlılardan biri, evin efendisi, bulunur. Evin efendisi genellikle seçilebilir; yetkileri yetişkin kadın ve erkeklerden oluşan aile meclisiyle sınırlıdır, evin efendisi bu meclise karşı sorumludur. Malların devri, aile üyelerine karşı uygulanacak disiplin önlemleri, genç kızların evlenmesi, vb., başlıca görevler bu meclisin yetki alanına girer.</p>

      <p class="paragraf-1">Ataerkil ailede üstünlük erkeğindir. Kadının ast rolü, nişanlının çoğu zaman babasından satın alınmasına gelip dayanan evlilik kurumunda kendini gösterir. Kurulan tek eşlilik yalnızca kadın için söz konusudur: Koca tutsaklar arasından kendine nikâhsız karı alma hakkına sahip olduğu halde, karının sadakatsizliği artık sert bir şekilde cezalandırılmaktadır. Koca karısını dilediği zaman, hiçbir şeye bağlı olmaksızın, babasının evine yollayabilir, ama kadın pek ender durumlarda boşanma hakkına sahip olabilir. Üstelik, kocanın ölmesi durumunda, karısı ya da nikâhsız eşi kimi zaman kurban edilip, at, silahlar ve merhumun sevdiği eşyalarla birlikte gömülebilir.</p>

      <p class="paragraf-1">Kadının yerini yitirişi, kimi burjuva tarihçilerinin ileri sürdüğü gibi, erkeğin “doğal” üstünlüğünden ileri gelmedi; bu durum, ekonomik devrimin bir sonucudur. Bu nedenle Engels şöyle yazar: “Kadının özgürlüğünün gerçekleşebilir olması için, kadının geniş bir toplumsal ölçekte üretime katılabilmesi ve ev işlerine pek az vakit ayırması gerekir.”<span class="dipp"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="paragraf-1">Öte yandan, ataerkil aile, anaerkil ailenin kalıntılarını korumaktaydı; örneğin, öteki kadınların ve genç kızların çalışmalarını yöneten en yaşlı kadının büyük bir yetkisi vardı.</p>

      <p class="paragraf-1">Ataerkil aile aynı zamanda köleleri de kapsamaktaydı.</p>

      <p class="paragraf-1">Oluşumu ne kadar ağır olursa olsun ataerkil aile düzeni klanlar düzenini kökünden yıktı. Başlangıçta, topluluk ve birliğin ögelerini koruyan bir ataerkil klan vardı: Toprağın klansal mülkiyetini, baba tarafından doğrudan mirasçı yoksa klan içinde ortak mülkiyeti, ataerkil klan koruyordu. Mallar, en başta toprak, klan içinde kalmak zorundaydı. Bu mal ortaklığı bir tür tinsel ortaklığa yol açtı: Bir ucu öç almaya kadar uzanan karşılıklı yardımlaşma görevi, ortak şenlikler, ortak mezarlık. Ama ataerkil klan, anaerkil topluluktan köklü bir şekilde ayrılır, çünkü daha o zamanlar özel mülkiyetin tohumlarını içinde barındırmaktaydı.</p>

      <p class="paragraf-1 para-style-override-8"><span class="char-style-override-8">5. Özel mülkiyetin doğuşu.</span> İşin verimliliğinin artması üretimin bireyselleşmesini kolaylaştırdı. Zanaatlar bir yana, gelişmiş tarım ve hayvancılık ancak çok ender durumlarda, örneğin sulama kanallarının yapımı ya da onarılması söz konusu ise, basit ortaklaşa çalışmayı gerektirir. Kişiselleşmiş üretim, aile mülkiyetini doğuran ve zenginliklerin bireylerin elinde toplanmasını sağlayan ekonomik ilkedir.</p>

      <p class="paragraf-1">Bu sürecin ilk evresi, Kuzey Amerika’nın kuzeybatısında yaşayan Kızılderililerde gözlemlendi: Klan, akarsulara, av ve devşirme alanlarına sahip olma durumunu sürdürüyordu, bununla birlikte aletler, silahlar, köleler, ırmakların üzerine kurulan balık bendleri, tekneler ve kürkler ailelere aitti.</p>

      <p class="paragraf-1">Bireysel ekonomi çoban ve tarımcı tribülerde daha da gelişti. Hayvancılığın verimi her aileye doğaya karşı savaşım olanağı sağladı. Tarla açmakta kullanılan demir balta ve bir çift öküzün çektiği saban aileye, eskiden ancak eli kazmalı büyük bir topluluğun ekebileceği büyüklükte bir toprağı işlemek olanağı sağladı.</p>

      <p class="paragraf-1">Bireyselleşmiş üretim, üretim fazlasının ailelerin elinde toplanması sonucunu doğurdu, bu ailelerden bir bölümü büyük bir zenginliğe erişti. M.Ö. IV. binin başlarında, Nil vadisinde, ölülerini artık dayanaksız kerpiçten yapılmış mezarlardaki basit çukurlara gömmeyip onlarca odalı, gösterişli mezarlar yaptıran zengin aileler türedi. Sovyetler Birliği’nde zengin ailelerin bulunduğuna tanıklık eden en eski yapı, M.Ö. III. bin yılın sonlarından kalma Maikop kurganıdır. Kazılar, on bir metre kalınlığındaki toprak katmanının altından, giysileri arslan ve boğa işlenmiş altın levhalarla süslü bir erkeğin kalıntılarını ortaya çıkardı; başında iki altın taç vardı; buluntular arasında, başlangıçta, üzerinde bir sayvanı tutan, boğa heykelcikleriyle süslü altı gümüş direk de bulunuyordu. Gömütte, altın, gümüş ve taş kaplar, bakır eşyalar (bir hançer, baltalar, vb.) ve ayrıca, hiç kuşkusuz ölüye öteki dünyada eşlik etmeleri için cenaze töreni sırasında kurban edilmiş olan iki kadının kalıntıları vardı.</p>

      <p class="paragraf-1">Bu tür kalıntıların büyük bir çoğunluğu, M.Ö. II. binlerden, Bronz Çağı ve hayvancılığın gelişme döneminden kalmadır: B. Kouftine, Trialeti’de (Gürcistan) M.Ö. II. bin yıllarının başlarından kalma çoban mezarlarında yaptığı kazıda, içine ölünün yatırıldığı özel bir araba buldu. Bu mezarlarda, hayvan kemiklerinin, çanak çömleğin yanı sıra, üzerlerine hayvan ve bitki siluetleri işlenmiş altın ve gümüş kaplar da vardı. Bronz Çağı’ndan kalma zengin mezarlar, Karadeniz’e yakın steplerde ve Volga havzasında bulundu.</p>

      <p class="paragraf-1">Başlangıçta, biriken zenginlikler, ailenin özel mülkiyetinde değildi. Konukseverlik ve yardımlaşma yasaları, yeni zenginleri mallarının bir bölümünü tribünün öteki üyelerine bırakmaya zorluyordu: Başkanlar ve yaşlılar, zaman zaman, şölen yapmak ve dağıtmak amacıyla hayvan kesmek zorundaydılar; bir para babası öldüğü zaman, mallarının bir bölümü cenaze yemeğine harcanır, bir bölümü cesetle birlikte gömülür, bir bölümü de klan içinde paylaştırılırdı. Klanlar düzeni geleneklerine ters düşen kişisel zenginlik başlangıçta paylaşılırdı.</p>

      <p class="paragraf-1">Bununla birlikte, zenginliklerin ailenin elinde toplanması, klanlar düzeninin doruk noktasında oluşan kişisel mülkiyetin tersine, başkasının emeğini sömürmeye hizmet eden özel mülkiyet’i doğurdu. Ailenin özel mülkiyeti hayvanları, konutu, hazineleri kapsıyordu, ama toprak uzun süre ortak mülk olarak kaldı. Genel olarak, bir başkasına devredilebilir oluşu, özel mülkiyetin belirleyici özelliğidir: Ataerkil aileye ait olan köleler, hayvanlar, kayıklar, satılmaya ya da değiş-tokuşa elverişli mallara dönüşebilir.</p>

      <p class="paragraf-1 para-style-override-8"><span class="char-style-override-8">6. Klanlar düzeninin çöküşü.</span> Üretimin gelişmesi, tribünün içinde, başlangıçta bir grup özelliği gösteren eşitsizliğe yol açtı: Tribüde, çeşitli haklarla donanmış gruplar ya da kastlar oluştu. Bu durum işbölümünün bir sonucudur: Marx ve Engels’in belirttikleri gibi, işbölümünün ilkel biçimi kastlar düzenini doğurur. Gerçekten de, ikinci büyük toplumsal işbölümü, başta demirciler olmak üzere zanaatçıları, kimi yerde hor görülen kimi yerde onurlandırılan ayrı bir kasta dönüştürdü. Savaşçılar da bir kast oluşturabilirlerdi. Böylece, yavaş yavaş, hiyerarşik bir sistem kuruldu.</p>

      <p class="paragraf-1">İster sürü, ister para şeklinde olsun servetlerin oluşumundan sonra özellikle yoğunlaşan üretim fazlasının birikimi, klanlar arasında ve aynı klanın ataerkil aileleri arasında servet farklılaşmasına yol açtı. Bazı büyük aileler en iyi toprak parçalarına, birçok sürüye, çok sayıda köleye sahiptiler. Ötekiler yoksullaştı, hayvanlarını elden çıkarmak zorunda kaldı, kötü hasatlı yıllarda da yokluk çekmeye başladı. Özel mülkiyetin gelişmesi, aynı ailenin içinde de, klanın çöküşünü kolaylaştıran zıtlıklara yol açtı. Bir yandan, aile başkanı ataerkil topluluğun bütün mülküne sahip olmaya, malları yönetmeye ve üyelerinin yazgılarını yönlendirmeye çalışıyordu; bu eğilim, evin efendisinin mutlak otoritesini sağlayarak bütün büyük aileyi sonunda köle düzeyine indirgedi. Öte yandan, sabanlı tarımın gelişimi sonunda gittikçe kişiselleşen üretim, tek tek bireylere kendi tarlalarında çalışmak olanağı sağladı ve büyük aileyi içerden yıktı. Büyük aile kendi içinde, kendi özel mülkiyetleri, kendi konutları, kendi yiyecekleri olan küçük aileler yarattı.</p>

      <p class="paragraf-1">Büyük ailenin parçalanması zorunlu olarak daha önceden gerçekleşmişti: Aşırı büyümüş ataerkil topluluktan, büyüyen ve kendisi de bölünen bir şube topluluk (topluluk şubesi) ayrılmıştır. Özel ekonomi ortaya çıktıkça büyük ailenin bölünüp parçalanması daha da çoğaldı ve kendi mülklerinin sahibi küçük ailelerin sistematik ayrılışına dayandı.</p>

      <p class="paragraf-1">Özel mülkiyetin evrimi mal dağıtma geleneğini giderek ortadan kaldırdı ve oğulların miras hakkını güçlendirdi. Bundan, küçük aile ya da bireysel ailenin erkeğin üstünlüğü ilkesine dayandığı ve baba kökeni kesinlikle belli çocukların doğmasını amaçladığı sonucu çıkmaktadır.</p>

      <p class="paragraf-1"><span>Birçoğu yaşamak için başka yerlere giden küçük ailelere bölünerek topluluğun dağılması, ekonomik bakımdan daha zayıf, daha yoksul topluluklarda özellikle yoğundu. Buna karşılık, zengin topluluklar klan geleneğini sürdürmeye çaba gösterdiler; bunun birçok nedeni vardı ve bu nedenlerden birincisi sahibi oldukları kölelerin içinde bulundukları boyun eğme durumunda kalmalarını sağlamaktı. Bunun sonucu olarak, klanın üyeleri arasındaki karşılıklı dayanışma, topluluğun çöküşü döneminde bir başka anlam kazandı. Eskiden topluluğun en şanslı üyeleri iş ürünlerini başkalarıyla paylaşmak zorundaydılar, ama zenginlik önem kazandıkça, ürün dağıtan kişiler bunların karşılığı olan armağanlar beklemeye başladılar. Büyük zengin ailelerin başkanları, “potlaç” adı verilen törenler düzenleyip, klan ya da tribünün insanlarına araç gereç, hayvan, deri, vb. dağıtıyorlardı. Bu “armağan”ı alanlar belli bir süre sonra bunları bir “ek”le birlikte geri vermek zorundaydılar. Başka durumlarda, insanlar evin başkan ya da efendisinden borç alıyorlar, ama borçlarını ödeyemezlerse, alacaklının buyruğu altına giriyorlardı. Nihayet, toprak, balık ve otlak bakımından en kısmetli kişi olan klanın başkanı ve zenginleri, kendilerine bedava iş görenlerin yardımlarına da güvenebilirlerdi. Böylece, klanlar rejimin çöküşü ve zenginliğin gelişimi sırasında bozulan dayanışma ilkeleri, zenginlerin yoksulları sömürmesi olanağına dönüştü. Para babalarının, bir süre önce temelinden sarstıkları ilişkileri, korumak istemelerinin nedeni budur, kendi çıkarlarıdır.</span></p>

      <p class="paragraf-1">Yoksul ev toplulukları başka klanlara giden küçük ailelere bölünürken, klanın geleneklerini koruyan ve hatta yapay olarak sürdürenler zengin ataerkil aileler olduğu için, zenginler doğuştan soylu kimliğine bürünerek toplumdan soyutlandılar. Köklerini anımsayan ve bundan gurur duyanlar onlardır, durmadan yüce ve soylu atalarından söz ederler. Böylece servetleri kalıtsal “soyluluk”a eklenmiş oldu. Bu dönemde soyluluk hep servetle bir arada idi.</p>

      <p class="paragraf-1">Yoksullar, klandan çıkınca, o zamana kadar kendilerini koruyan biricik güç olan örgütün desteğini yitirmiş oldular. Bunun sonucu olarak, zenginlere, soylulara giderek daha bağımlı duruma düştüler: Ekonomik yetersizlikleri ve zenginlerin uyguladıkları şiddet, onları başkanların ve yaşlıların “himayesi” altına soktu, bu da kendilerini sonuç olarak yarı-köle’ye dönüştürdü. Zenginler ve yoksullar arasındaki çelişki artık köleler ve özgür insanlar arasında da belirmeye başlıyordu. Klan ve tribü içindeki servet farklılıkları, sömürü ve karşıtlığı yaratarak başlangıçtaki çıkar ortaklığının yerini aldı.</p>

      <p class="paragraf-1">Ataerkil klandan çıkan bağımsız aileler ilkin birbirleriyle ilişkilerini korudular. Ama servet farklılaşması ve zenginlerle yoksullar arasındaki karşıtlık, akrabalık bağlarını hiçe indirgedi. Bazen, küçük ailelerin başka bir klana yerleşmeleri çöküşü tamamladı. İlkel ortaklık toplumunun en önemli niteliklerinden biri olan klan ve toprak birliği ortadan kalktı. Yeni topluluklar akrabalığa değil, komşuluk ilişkisine dayanmaya başladı; biz bu topluluklara “komşuluk” ya da “toprak” toplulukları diyoruz</p>

      <p class="paragraf-1">Bu topluluklar, aralarında akrabalık ilişkisi olan ya da değişik klanlardan gelen büyük ve küçük ailelerden oluşabiliyordu, ama her iki durumda da bunların üyeleri birbirlerini akraba olarak kabul etmiyorlardı. Komşuluk topluluklarının ortaya çıkışı, ekonomik etkinliği kolaylaştırdı; bunlar, klanın çöküşü döneminde insanlar arasındaki biricik birlik olanağıydılar. Yapısı klanın bazı özelliklerini koruyordu. Topluluk, örneğin, üyelerinin toprakları üzerinde en yüce hakkı, bazen belirli sürelerde yenilenen dağıtımlar şeklinde ortaya çıkan hakkı kullanıyordu; topluluğun kendi görevleri vardı. Oysa, topluluk ikiciliği (düalizmi), başka bir deyişle, toprağın ortak mülkiyeti ile her ailenin özel mülkiyeti (ev ve avlusu, hayvanlar, araç gereçler) arasındaki çelişkiyi içeriyordu. Komşuluk topluluğunda, “Parçalı tarım ve bunların ürünlerinin özel mal edinilişi, bireye, ilkel topluluğun yapısıyla uyuşması olanaksız bir gelişim sağladı”.</p>

      <p class="paragraf-1"><span>Doğal tarihsel koşullara göre, özel mülkiyetin evrim düzeyi bakımından birbirlerinden ayrılan değişik komşuluk topluluğu tipleri ortaya çıktı.</span></p>

      <p class="paragraf-1 para-style-override-9"><span class="char-style-override-8">7. Askerî demokrasi.</span> Klanlar düzeninin çöküşü mevcut toplumsal ilişkileri kökünden değiştiriyordu ve bu çöküş barışçı bir biçimde gerçekleşmiyordu. Marksizmin kurucuları, şiddetin, eski ve yeni, bir topluma gebe her toplumun ebesi olduğunu belirtirler. Doğuştan soyluluğun, kendi zenginliklerini korumayı üstlenecek ve kölelerde yoksulların direncini baskı altında tutacak bir örgüte gereksinimi vardı; yeni ve sınıflara ayrılmış bir toplumun gelişini kolaylaştıracak bir siyasal üstyapıya gereksinimi vardı.</p>

      <p class="paragraf-1">Başlangıçta, bu görevleri erkek gizli birlikleri yüklendi. Zenginliğin kesin bir önem kazandığı bu dönemde, gizli birliklere giriş artık törenle değil, şölen ve dağıtımlarla oluyordu: Babası bir şölen için yeterince domuz boğazlayacak durumda olmayan kimseye birliğin kapılarının açılması olanaksızdı. Demek ki, bu evrede, gizli birlikler yalnızca kölelere ve kadınlara değil, aynı zamanda özgür yoksullara da kapalıydı. Birlik üyesi olmayan herkese kesinlikle kapalıydı ve bunun sonucu olarak da gizlilik içinde davranmak zorundaydı. Gizli birlikler kendi dışında kalanları yıldırmak, cezalandırmak ve hırpalamak için gerekeni yapıyordu.</p>

      <p class="paragraf-1">Bu birlikler, başta ataerki ve zenginlik olmak üzere toplumsal yaşamın yeni olgularını himayeleri altına aldılar. Üyelerinin mülklerini dokunulmaz (tabu) ilan etmeye hakları vardı ve bunlara dokunanları acımasızca cezalandırıyorlardı. Bunun tersine, birlikten olmayanların mülkü korunmuyor, yağmaya hedef oluyordu. Birlik, kadın ve köleyi eziyor, böylece erkeğin ve efendinin saygınlığını yükseltiyordu; geciken borçları borçlulara ödetiyor, ödemenin yapılmaması durumunda borçlunun mallarına el koyuyordu. Köyler arasındaki uyuşmazlıkları çözümleyecek yüksek mahkemenin görevlerini yapacak duruma geldi. Bu oturumlar sırasında her türlü kan dökme yasaktı. Ama suçlu bulunan köy acımaksızın yakılıp yıkılıyordu: Maskeli savaşçılar meşalelerin ışığında, kaynana zırıltısı gürültüleri arasında köye saldırıyor, halkı hırpalıyor ve hayvanları alıp götürüyordu.</p>

      <p class="paragraf-1">Zenginlerin ve ileri gelenlerin üstünlüğü kendini kabul ettirdikçe, eski klanlar demokrasisi yerini yeni bir siyasal üstyapıya bıraktı: Askerî Demokrasi. Klan gibi o da bir başkan, bir yaşlılar kurulu ve halk meclisi tarafından yönetiliyordu. Ama bir başka özelliği vardı bu kuruluşların.</p>

      <p class="paragraf-1">Büyük başkan en zengin ataerkil ailelerin başkanları arasından seçiliyordu; daha sonra, bu görev şu ya da bu ileri gelen ailenin sınırları içinde kalıtım yoluyla aktarılmaya başlıyordu. İktidarı kişisel saygınlıktan çok zenginliğe, akraba, köle ve haraç ödeyen insanların sayısına dayanıyordu. Otoritesini acımasız bir barbarlıkla destekliyordu. Örneğin, bir Dahome (Batı Afrika) başkanının ölümünde, mezarı kazanlar öldürülmüş, karıları, 80 dansöz ve 50 savaşçı diri diri gömülmüştü; daha sonra on altı ay boyunca kendisine ülkenin işlerini haber vermek için “haberciler” gönderilmişti.</p>

      <p class="paragraf-1">Başkan ve yaşlılar kurulu bütün kararları alıyor ve özellikle savaşçılardan kurulu halk meclisi ise bağırarak, silahlarını şakırdatarak onları dinlemekle yetiniyordu.</p>

      <p class="paragraf-1">Klanın çöküşü dönemindeki siyasal üstyapıya askerî demokrasi adı veriliyorsa, bunun nedeni savaş ve halkın bu amaç doğrultusunda örgütlenmesinin insan yaşamının olağan işleri durumuna gelmiş olmasındandır. Savaş nitelik değiştirdi: Eskiden sınır çiğnenmesi olayının öcünü almak ya da av alanını genişletmek için savaşılıyordu, oysa şimdi savaşın amacı vurgun ve çapuldu; zenginleşme bir meslek durumuna geliyordu.</p>

      <p class="paragraf-1">Bu savaşlarda, tribü başkanları tarafından seçilen bir komutanın yönettiği tribüler ittifakları kuruldu. Talan ve çapul savaşları bu komutanın bir krallık iktidarına dönüşmeye yatkın iktidarını güçlendirdiler.</p>

      <p class="paragraf-1">Aynı zamanda, komutanın otoritesini önemli ölçüde güçlendiren bir kurumun ortaya çıktığı görüldü: Silâhlı birlik. Çapul savaşı, klandan bağımsız olarak, her tehlikeyi üzerine alarak savaşan özel ortaklıklara olanak sağladı. Başkan, çevresine ganimet düşkünü, akrabalıkla değil, sadakatle birleşmiş insanlar topladı. Bunların arasında hem soylu çocukları, hem de köleler vardı. Birliğinin desteğiyle, askerî şef, sonunda mutlak iktidara kavuştu.</p>

      <p class="paragraf-1">Böylece, klan demokrasisinin yönetici kuruluşları halktan kopup onun karşısına geçtiler: Halka karşı egemenlik ve baskı örgütleri haline geldiler.</p>

      <p class="paragraf-1 para-style-override-8"><span class="char-style-override-8">8. Devletin doğuşu</span>. Burjuva tarihçiliğinde hiç kuşkusuz devlet sorunundan daha karışık bir sorun yoktur. Tarihçiler, felsefeciler ve hukukçular, devleti, huzur ve güvenliği korumak amacında olan bir örgüt olarak gösterirler. Böylece onu ülküselleştirirler, hangi sınıftan olursa olsun bütün insanların koruyucusu yaparlar.</p>

      <p class="paragraf-1">Gerçekte devlet, “…bir sınıfın bir başka sınıf üzerindeki egemenliğini sürdürmeyi amaçlayan bir araç”tır. Sınıfların oluştuğu toplumlarda ortaya çıkan zorlayıcı bir aygıttır; kuruluşu, klanlar düzeninin kurumlarının çözemediği çelişkileri doğrulamaktadır. Başka bir deyişle, köle ve özgür insan sınıfları kurulur kurulmaz, köleler ile özgür insanlar, yoksullarla zenginler arasındaki karşıtlık ortaya çıkar çıkmaz, bu çelişkileri ortadan kaldıracak yerde, birinin yararı adına ötekilerin çıkarına zarar vermeyi, köleci soylu sınıfın çıkarına köleleri ve yoksulları ezmesi gereken kurumlara gereksinim duyuldu.</p>

      <p class="paragraf-1">Devlet, klanlar düzeninin yıkıntıları üzerinde kuruldu, ama devletin kurumlarını doğuran yıkılan düzenin kurumlarıydı. Bunları birbirinden ayıran iki özellik vardır: Birincisi, toplumdan kopan ve ona karşı olan devlet iktidarı (bu iktidarın temel direkleri silahlı birlik ile başkanları ve yaşlıları kapsayan yargı örgütü); ikincisi, insanların akrabalığa göre değil de toprak ilkesine göre oluşan birliği.</p>

      <p class="paragraf-1">Devlet iki önemli görevi yerine getirdi: (Başta) halk yığınlarının direncini kırmak ve sınırları genişletmek ya da sınırları komşulara karşı korumak.</p>

      <p class="paragraf-1">Sınıflar arasındaki eşitsizlik ve devlet, kendi ideolojik kanıtlarını dinde buldular. Klanlar düzeninin bozulduğu dönemde, atalara tapma yürürlükteydi ve soylu ailelerde büyük bir ateşli çabayla uygulanmaktaydı, oysa, klanlarından ayrılmak zorunda kalan yoksullar kökenlerinin anısına varıncaya kadar her şeyi yitirdiler. Buradan, zenginler (soylular) ve yoksullar için doğuştan gelen bir yazgı farkı düşüncesi çıktı ortaya. Bazı halklar, yoksulların öldükten sonra hayvana, buna karşın zenginlerin insan biçiminde ruhlara dönüştüğünü düşünmeye başladılar. Bazı tribüler ise, yalnızca zenginlerle yöneticilerin ölümsüz olduğuna, yoksulların ve aşağı sınıfların ruhlarının yok olduğunu bile düşündüler.</p>

      <p class="paragraf-1">Klanlar düzeninin ortadan kalkması sırasında, tribü başkanına tapınma giderek bir hak kimliği kazandı. Başkan artık topluluğun huzur ve güvenliğinin simgesi gibi görünmeye başladı. Bu nedenle başkanda mutlak bir kirlenmemişlik aranmaya başlandı: Vücutça kusurlu olmaması, bir yara izi taşımaması gerekiyordu; ancak özel besinlerle beslenebilirdi, örneğin belli bir sürünün sütünü içebilirdi. Dış görünüşü genel refaha tanıklık etmek zorundaydı: Örneğin savaşçı Zulu tribüleri başkanlarının aşırı şişmanlığıyla gururlanırlardı, bu başkanların çoğunun kendi olanaklarıyla hareket etmesi bile olanaksızdı. Artık başkanlar üretim işleriyle ilgilenmiyor ve bunun belirtisi olarak da tırnaklarını alabildiğine uzatıyorlardı.</p>

      <p class="paragraf-1">Ölen başkanın ruhu, eski uyruklarına yardım edebilmek yeteneğine sahip büyük bir büyü gücü olarak kabul ediliyordu. Bu ruh, görkemli bir saygı ve özel bir tapınma “istiyordu”. Başkanın gerçek varlığının anısı silindikçe, onun ruhuna tapınma, klan ya da tribünün kutsal koruyucusuna tapınma biçimine dönüşüyordu. Bunlar, giderek, güçlü tanrısallıklar olarak düşünülmeye başlandı. Her tribü bunlardan birkaçını kutsal sayıyordu. Eski ilkel inançlarla karışmış çoktanrıcılık’tı bu: İnsana benzeyen koruyucu ata düşüncesi, totem ve doğa güçleri düşüncesiyle karıştı. Tanrının başlangıçta bir hayvan-tanrı, bir güneş-tanrı, bir ay-tanrı vb. olarak tasarlanmasının nedeni budur.</p>

      <p class="paragraf-1">Böylece, giderek, mesleği tapınmayı yönetmek olan bir kast oluştu. Ruhlara ve atalara daha yakın oldukları söylenen ve bu nedenle de onlar üzerinde etkili olmak ayrıcalığından yararlanan rahiplerdi bunlar. Artık, ruhları yani doğayı etkilemek onların ayrıcalık alanına giriyordu. Görkemli giysiler giyen, muska ve nazarlıklar takan, yüzünü bir hayvan maskı arkasında gizleyen, bir davul ya da bir ayin asasıyla donanmış rahip, toplum ile doğa güçleri arasında bir aracı durumuna geldi. Bu gücü elde edince, kendi tekeline alınca, büyü marifetiyle hayvanlar ve bitkiler üzerinde etkili olmak bağlamındaki ilkel düşünceleri, eylem yoluyla bizzat toplum üzerinde etkili olmaya dönüştürdü. Soylu sınıfın çıkarlarını savunan, üye sayısı az bir kastın ellerinde dinsel tapınma, sınıflara ayrılmış toplumda bir baskı aracı durumuna geldi. İnsana egemen olan doğa olaylarının uyduruk yorumu, soylular tarafından, çalışan kişiyi köleleştirmek, onu doğaüstü güçler karşısında ezmek ve ona yeni toplumsal güçler karşısında boyun eğdirtmek amacıyla kullanıldı. Din bir sınıfın bir başka sınıf karşısında egemenlik aracı durumuna geldi.</p>

      <p class="paragraf-1">Sınıflar ve devlet değişik koşullar ve değişik evrelerde ortaya çıktı. Örneğin, sulama sayesinde, Nil vadisinde yaşayan insanlar, Bronz Çağı’ndan da önce, sınıfların oluşumuna olanak veren bir iş verimliliğine ulaştılar. Bu bölgede ve aynı şekilde Mezopotamya’da, M.Ö. IV. binlerin sonunda, Eneolitik dönemde devlet ortaya çıktı.</p>

      <p class="paragraf-1">Başka yerlerde, tarım ve büyük hayvancılığın evrimi, Hititlerde ve öteki Asya uluslarında olduğu gibi, toplumun sınıflara bölünmesini Bronz Çağı’nda gerçekleştirdi. Ama Avrupa, Asya ve Afrika’da yaşayan ulusların büyük bir çoğunluğunda, klanlar düzeninin yıkılması ve sınıfların oluşması ancak demirin işlenmeye başlamasından sonra meydana geldi.</p>

      <p class="paragraf-1">Yeni Dünya’nın durumuna gelince, Amerika’nın keşfi sırasında, tribülerin ancak küçük bir bölümü (özellikle Meksika ve Peru’da) klanlar düzeninin yıkılış sürecini tamamlamış ve ilk devletlerini kurmuşlardı. Geri kalan kesim henüz demiri bilmiyordu.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-11" xml:lang="en-US">Sözcüğü sözcüğüne: “Taş ve Bakır” Çağı.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-11" xml:lang="en-US">F. Engels, “</span><span class="char-style-override-12" xml:lang="en-US">I’Origine de la familie, propriete privee et de I’Etat</span><span class="char-style-override-11" xml:lang="en-US">”, Ed. Sociales, Paris 1954, s.146.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-11" xml:lang="en-US">Bkz. K. Marx,</span> <span class="char-style-override-12" xml:lang="en-US">Le Capital</span><span class="char-style-override-11" xml:lang="en-US">, t. Ilivre I</span><span class="char-style-override-14" xml:lang="en-US">er</span><span class="char-style-override-11" xml:lang="en-US">.</span> <span class="char-style-override-11" xml:lang="en-US">Ed. Sociales, Paris 1950, s.136.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-11" xml:lang="en-US">F. Engels, agy, s.57.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-11" xml:lang="en-US">F. Engels, agy, s. 148.</span></p>
        </div>
      </div>
    </div>
  </div>
</body>
</html>
