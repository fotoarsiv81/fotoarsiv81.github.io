<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-2.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">İKİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt1.jpeg" width="316" /></p>

      <p class="anabaslik" id="toc_marker-2">İLKEL SÜRÜ KLANLAR DÜZENİNİN ORTAYA ÇIKIŞI</p>

      <p class="resim-2"><img alt="5s.jpg" class="image" height="24" src="../Images/5s_fmt2.jpeg" width="52" /></p>

      <p class="paragraf-1"><span class="char-style-override-8">1. İnsanın ortaya çıkışı.</span> İnsanlık tarihi, insanın ve insan toplumunun ortaya çıkmasıyla başlar. İdealist bilginler, insanla hayvan arasında aşılmaz bir sınır bulunduğu kuramını desteklediler. Bu kuram, Tanrı’nın insanı “kendi görünüşü”ne benzeterek yarattığını söyleyen İncil efsanesine dayanıyordu. Darwin buna insanın gelişmiş bir anthropomorphe maymunlar soyundan geldiği varsayımıyla karşı çıktı. Daha sonraki bulgular onun düşüncesini doğruluyor ve Üçüncü Zaman’ın sonu ya da Dördüncü Zaman’ın başında, insanların atası kabul edilebilecek bu tür maymunların gerçekten varolduğunu kanıtlıyor.</p>

      <p class="paragraf-1">Aynı şekilde, Afrika’nın güneyinde, Australopithéque adını alan üstün bir maymun türünün kemikleri bulundu. Bu maymunlar ağaçlı ya da yarı çöl bozkırlarda yaşıyorlar, arka üyeleri (ayakları) üzerinde yürüyor ve her boydan hayvan avlıyorlardı; saldırı ve savunma için, sopa ya da iri kemikler kullanıyorlardı; et yemek, ayakta duruş ve nesnelerden yararlanmak için ön üyelerin (ellerin) kullanımı beyinlerinin büyümesine yol açtı.</p>

      <p class="paragraf-1">Australopithéque’nin doğrudan atamız mı yoksa insanın oluşumunda bir “yan dalı” mı temsil ettiği sorunu henüz bir çözüme bağlanmış değil. Kesin olan şu: Kemikleri eski dünyanın birçok yerinde ve özellikle de Kafkasya’da bulunan fosil insan bu tür maymunlardan geliyor. Dördüncü Zaman’ın başında (bir milyon yıl önce) ilkel insan sürüsü, bu insanımsılar (anthropoideler) sürüsünün arkasından geldi.</p>

      <p class="paragraf-1">Maymunun insana dönüşümünün gerçekleştiği yer ateşli tartışmalara yol açtı: Bazı bilginler, söz konusu sürecin birbirine koşut olarak birçok yerde birden meydana geldiğini ve insanların çeşitli maymun soyundan türeyebileceklerini ileri sürerek çokoluşçuluk kuramını ortaya attılar. Sovyet bilginleri bu kanıda değiller, Asya’nın güneyini, Yakın Doğu’yu, Kafkasötesi’ni ve Afrika’nın geniş bir kesimini içine alan çok geniş bir alanda maymunun insana dönüştüğü kanısındalar; bilimlerin günümüzde bulunduğu düzey bu sürece daha bir belirginlik kazandırıyor.</p>

      <p class="paragraf-1">Bazı araştırıcılar insanın ortaya çıkışını rastlantısal ve dış nedenlere bağlıyorlar. Örneğin, akademi üyesi P. Souchkine belirleyici etken olarak ormanların yok oluşunu gösteriyor: Maymunun yerde yaşamak zorunda kalışı, üyelerinin (kol ve bacaklarının) farklılaşmasında ve dikey durumda yürümesinde bir etken olabilir. Bu kuram, maymunun insana düzenli bir şekilde dönüşümü kuramını kabul etmemektedir.</p>

      <p class="paragraf-1">Olgunun gerçekten bilimsel bir açıklaması, <span class="char-style-override-9">Maymunun İnsana Dönüşümünde Emeğin Rolü</span> adlı yapıtında<span class="dipp"><a class="footnote-link" href="#footnote-225-1" id="footnote-225-1-backlink">1</a></span> Engels tarafından yapıldı. Engels, “Emek insanı yarattı” diye yazar. Ama insanın bu işi nasıl başladı? Maymunlar tıpkı Australopithequé’in yaptığı gibi bir taşı ya da bir sopayı kullanabiliyorlardı, ama hiçbiri en ilkel aleti yapmayı başaramadı. İş, alet yapımıyla başladı.</p>

      <p class="paragraf-1">İlkel aletlerin yapımı, ön ve arka üyelerin görevleri arasında bir farklılaşmaya yol açtı. Alet yapımı ön üyelerin özel görevi durumuna geldi ve bu da bunların yeteneklerini geliştirip el’e dönüşmelerine yol açtı. Bu nedenle el… “yalnızca iş organı değil, <span class="char-style-override-9">o aynı zamanda işin ürünüdür”</span><span class="dipp"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-1">İnsanın elleri işin işlevinde uzmanlaştıkça, dikey durumda yürüme alışkanlığı giderek pekişti ve bu da iş için özgürleştirerek elin gelişimine katkıda bulundu ve öte yandan gırtlağın ve ses tellerinin gelişimini kolaylaştırdı. Fosil insanların kemiklerinin incelenmesi, kol ve bacakların farklılaşmasının kafatasının evriminden önce gerçekleştiğini göstermektedir; bu da Engels’in insanın ortaya çıkışında işin rolüne ilişkin düşüncesini çok iyi kanıtlamaktadır.</p>

      <p class="paragraf-1 para-style-override-8"><span class="char-style-override-8">2. Fosil insanlar.</span> Pithécanthrope adı verilen en eski fosil insanın kalıntıları 1891-1894 yıllarında Java’da bulundu. Daha sonra burada daha başka örneklerin de kemikleri bulundu. 1925’e doğru, Çinli arkeolog Pei Ouen-tchoung, Pekin yakınlarındaki Chou Koutien mağarasında, Sinanthrope adı verilen fosil insanın 25 örnek dolaylarında kemik kalıntılarını keşfetti. Sinanthrope’a yakın varlıkların ayrı ayrı kemikleri ve özellikle çene kemikleri ile dişleri orta Vietnam’da, Afrika’nın güneyinde ve Almanya’da Heidelberg yakınlarında ortaya çıkartıldı. 1954 yılında, Fransız arkeologları, Atlanthrope adı verilen bir tarih öncesi insan tipinin kalıntılarını Cezayir’de buldular.</p>

      <p class="paragraf-1">Fosil insanların doğrudan soyundan gelenler Neandertal insanın tipine sahip olan insanlardır. Bunlara bu adın verilmesinin nedeni, kalıntılarının 1956 yılında, Düsseldorf yakınlarındaki aynı adlı bir vadide bulunmasıdır. Neandertaller eski dünyada yaşıyorlardı. Kalıntılarına Java’da, Afrika’da, Yakın Doğu’da ve Avrupa’nın çeşitli yerlerinde de rastlanıyor. Bunların kalıntılarına SSCB topraklarında da rastlandı: 1924 yılında, arkeolog G. Bontch-Osmolovski iskelet kalıntılarını Kırım’da Kiik-Koba mağarasında buldu; 1938-1939 yıllarında, A. Okladnikov, Özbekistan’ın güneyindeki Deşiktaş mağarasında bir çocuğun kemiklerini buldu.</p>

      <p class="paragraf-1">Fosil insanlar bugünkü insandan açık bir alın ve basık bir kafatası yapısıyla ayırtedilir; gözlerinin üzerinde gür kaşlar vardı, yüz kemikleri çıkıktı, çenesi yok gibiydi. Çarpık bacaklarıyla yürüyordu ve öne doğru eğilerek hızla koşuyordu; elleri ayak yapısına benziyordu, yani baş parmak günümüz insanınkine göre daha az hareket yeteneğine sahipti. Bununla birlikte, yürüyüşleri ve kafataslarının oylumuyla üst maymunlardan ayrılıyordu. Oylum bakımından, Pithecanthrope’un beyni (900 cm<span class="char-style-override-10">3</span>) dolaylarında) gorilinkini ya da Australopitheque’inkini çok geride bırakır; Sinanthrope’un beyni daha da oylumlu (1.200 cm<span class="char-style-override-10">3’</span>e kadar) ve Neandertal insanınkisi ise (1.400 cm<span class="char-style-override-10">3</span> dolaylarında) günümüz insanının ortalamasına (1.400-1.500cm<span class="char-style-override-10">3</span> arası) yakındır.</p>

      <p class="paragraf-1">Australopithéque’den farklı olarak, fosil insanlar yalnızca nesneleri (sopa ya da kemik) kullanmakla kalmıyor, alet yapmasını da biliyorlardı. Bu nedenle, Sinanthrope’ların ve Neandertal insanların kalıntılarının yanında, taştan yapılmış ilkel aletler de bulunur. Birçok yerde, arkeologlar, bu aletleri insan kemik kalıntılarından ayrı da buldular.</p>

      <p class="paragraf-1">Pithécanthrope’ların, Sinanthrope’ların yaşadığı döneme Erken Paleolitik dönem adı verilir.</p>

      <p class="paragraf-1 para-style-override-8"><span class="char-style-override-8">3. Erken Paleolitik dönem.</span> <span>Dördüncü Zaman’ın başlarında, insan toplumu oluştuğu sırada, yeryüzünün iklimi daha yumuşak ve daha nemliydi. Avrupa, içinde bugün soyları tükenmiş olan machairodus’ların (1) proboscidien’lerin (2) ve gergedanların yaşadığı subtropikal ormanlarla kaplıydı. Ama giderek iklim sertleşti: Kuzeyden gelen buzullar ilerlemeye başladılar. Avrupa ve Kuzey Amerika’yı kalın bir buz katmanı kapladı. Buzullar Alpler’den ve Himalaya’dan iniyorlardı. Buzulların hemen sınırında başlayan subtropikal ormanların yerini, içinde tüylü mamutların, ren geyiklerinin ve yaban atlarının otladığı tundra aldı. Erken Paleolitik dönem, Dördüncü Zaman’ın (Pléistocene) başından buzulların maxima yayılımının sonuna kadar (yaklaşık olarak kırk bin yıl önce) olan süreyi kapsar.</span></p>

      <p class="paragraf-1">Paleolitik dönem zanaatçılığı çok basitti. Sopaların dışında, keskin kenarlı taş parçaları kullanılıyordu. Yavaş yavaş, çakmak taşından, bir kilodan daha ağır çeken badem şeklinde muştalar yapmayı öğrendiler. Bunları başka bir çakmak taşını kullanarak yapıyorlardı. Bu ilkel alet, ağaç kazık yapımında, kök çıkarmada, inleri yıkmada, yaralı hayvanları öldürmede kullanılıyordu; hiç kuşkusuz avda pek kullanmıyorlardı bunları, çünkü bir lobut ya da bir sopa bu işe daha uygundu. Bundan başka, insanlar kesici çakmak taşı levhaları da yapıyorlardı.</p>

      <p class="paragraf-1">Yavaş yavaş deneyimler birikti ve teknik gelişti: Değişik yerlerde ve değişik şekillerde, insanlar daha küçük ve daha ince aletlerin yapımına geçtiler. Neandertal insanların başlıca aletleri üçgen levhalar oldu: Sivri ucu kesmek ve delmek için, raspa kesimi vurulan hayvanı boğazlamak için. Av aletleri ağaçtan yapılmış çatallar ve mızraklardı.</p>

      <p class="paragraf-1">Pithecanthrope’ların büyük bir olasılıkla ne belli bir konutları, ne de giysileri vardı. Yırtıcı hayvanlara karşı uzun süre ağaçları sığınak olarak kullanmış olmalılar. Ama sonunda kötü havalardan korunmak için siper yerleri kullanmayı öğrendiler, sonra derilerini yatak uçları tutturulmuş bir tür paltoya benzeyen giysilerinde kullandıkları yırtıcı hayvanlardan ele geçirdikleri mağaralara yerleştiler.</p>

      <p class="paragraf-1">Erken Paleolitik dönem insanları ateş kullanmayı öğrendiler. Belki ilkin doğal ateşi koruyup yararlandılar, sonra iki çakmak taşını birbirine çarparak ya da iki sopayı birbirine sürterek ateşi elde ettiler. İşin güçlüğü insanları ateşi özenle korumaya yöneltti.</p>

      <p class="paragraf-1">Ateşin kullanımı çok önemliydi: İnsanı soğuktan ve etobur hayvanlardan koruyor, yiyecekleri pişirmeye yarıyordu. Ateşin elde edilmesi “…insana ilk kez bir doğa gücü karşısında egemenlik sağladı ve böylece onu hayvan dünyasından kesinlikle ayırdı.”<span class="dipp"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf-1 para-style-override-8"><span class="char-style-override-8">4. İlk insan topluluğunun gelenekleri ve toplumsal örgütlenme.</span> Etnografların inceledikleri en gelişmemiş insan toplulukları, Erken Paleolitik dönemin fosil insanlarından çok daha gelişmiştir. Bu nedenle, ilk insan topluluklarının yaşamları ancak arkeolojik malzemelere göre bilinebilir ve bunun sonucu olarak toplumsal örgütlenmelerine ilişkin düşüncelerimiz çok eksik ve varsayımsaldır.</p>

      <p class="paragraf-1">Erken Paleolitik dönemin insanı, toplayıcılık ve avcılıkla yaşıyordu. Meyvele<span>r, kökler ve tohumlarla besleniyor; küçük memeli hayvanları, kertenkele ve böcekleri yakalıyordu. Büyük hayvanları avlamaya erken başladı: Arkeologlar, tarih öncesi yerleşim yerlerinde, ilkel aletlerin arasında, çoğu iliğini almak için yarılmış mamut, bizon, at ve geyik kemikleri buluyorlar çoğu zaman. İlkel insan hem etçil hem de otçuldu, bu özelliği onun hemen hemen her yerde yaşayabilmesine olanak sağlamıştır.</span></p>

      <p class="paragraf-1"><span>Hayatı çok zordu: Dördüncü Zaman’ın başlarında, ne koşu hızı ne de vücut gücü bakımından etobur hayvanlarla yarışacak durumda değildi. Her an açlıkla ya da bir hayvanın pençesinde ölümle karşı karşıyaydı. Buzulların ilerlemesi doğaya karşı verdiği savaşımı daha da yoğunlaştırdı. Fosil insanlar iki nedenden dolayı hayatta kalıp başarı kazandılar: İlkin, çoktan alet yapabilen varlıklardı artık; sonra, daha başından itibaren toplu olarak hareket edebiliyorlardı.</span></p>

      <p class="paragraf-1"><span>Bir aletin yapımı da ancak ortaklaşa mümkündür; çünkü üretim alanında sonradan edinilen yetenekleri ve ilkel deneyimleri ancak topluluk koruyup güçlendirebilir ve kalıtsal iletimi o sağlayabilir. Avda, özellikle büyük hayvanların avında, hayvanlar ateşle ürkütülüyor ve taş atarak bir uçuruma ya da bataklığa sürülüyordu; bunu hep birlikte yapıyorlardı.</span></p>

      <p class="paragraf-1"><span>Erken Paleolitik dönem insanlarının topluluğuna ilkel sürü adı verilir. Hiç kuşkusuz bu topluluklar az sayıda ve değişkendi: Topluluk üyeleri başka sürülere geçebilirlerdi. Başlarında, erkek ya da kadın, bir kılavuz vardı. Bu toplulukta özgür cinsel ilişki egemendi, ama bu, hiç kuşkusuz, az ya da çok sürekli çiftler olasılığını ortadan kaldırmaz.</span></p>

      <p class="paragraf-1"><span>Aletlerin ilkel biçimi, ekonominin düzeyi, doğaya karşı verilen amansız savaş, bütün bunlar, ilkel sürüde, bazen hayatta kalmak için girişilen kanlı kavgalarla sonuçlanan ve hayvan ataların kalıtı “hayvansal bireycilik”e yol açıyordu. Ayrıca yamyamlık da söz konusuydu.</span></p>

      <p class="paragraf-1"><span>Aşamalı olarak, insan topluluğunun toplumsal örgütlenmesi güçlendikçe ve üretim olanakları çoğaldıkça hayvansal içgüdüler zayıfladı. İlkel sürü ve ilkel topluluk ilk insanların “hayvansal bireyciliği”nin önüne geçmiştir.</span></p>

      <p class="paragraf-1 para-style-override-8"><span class="char-style-override-8">5. Düşüncenin ve dilin doğuşu.</span> <span>Düşüncenin doğuşu, insanların üretici eyleminin sonucu olmuştur. Sopa ya da taşın içgüdüsel kullanımından, ne kadar ilkel olurlarsa olsunlar, alet yapımına geçiş insanın düşünülmüş etkinliğine, bilince yol açmıştır. Kazanılmış üretim yetenekleri insanın ilk deneyimlerini oluşturmuş ve onun zihninde kalmıştır.</span></p>

      <p class="paragraf-1"><span>Çalışma ortaklaşa olduğu için, ilkel düşünceye tipik özelliğini veren,</span> üretim kazanımlarının bekçisi topluluk olmuştur: İlk zamanlar, insan kendini topluluktan ayırmıyordu.</p>

      <p class="paragraf-1">Dil, düşünce kadar eskidir. “…Dil, aynı şekilde başka insanlar için de var olan pratik bilinçtir, demek ki benim için de vardır, benim için de gerçektir. Ve dil de, tıpkı bilinç gibi, ancak gereksinimden, öteki insanlarla ilişki gerekliliğinden doğar.” diye yazar Marx ve Engels(<span class="dipp"><a class="footnote-link" href="#footnote-225-4" id="footnote-225-4-backlink">4</a></span>). Sesle saptanmamış olsalardı, ilk genel bilgiler toplulukta ortaya çıkmazdı. İnsanlar arasındaki ilişki ve ortaklaşa çalışma, dil olmasaydı, olanaksız olurdu.</p>

      <p class="paragraf-1">İlkel dillerin yapısına ilişkin hiçbir somut bilgimiz yok. Bilim adamı V. Bounak, üretim deneyimleri toplandıkça, dikey duruş ve alt çene kemiğinin küçülmesi sayesinde gırtlak geliştikçe, bu dillerin oluşmaya başladığını tahmin etmektedir. Bu diller, sayıları çok sınırlı bir sözcük dağarcığından daha doğrusu tek heceli, yalıtık ve çok anlamlı cümlelerden oluşuyordu. İlkel insan, dile yardımcı olarak el-kol hareketlerinden yararlanıyordu.</p>

      <p class="paragraf-1 para-style-override-8"><span class="char-style-override-8">6. Erken Paleolitik dönem insanlarının dinsizliği.</span> <span>Burjuva bilginleri, insanın ortaya çıkışının daha başlarında doğaüstü güçlere inandığını ve Yüce Bir Varlık’a yani Tanrı’ya saygı gösterip onu kutsal saydığını ileri sürerler. Avusturyalı papaz ve etnograf P. W. Schmidt ve çırakları</span> <span class="char-style-override-9">promonothéisme</span> <span>kuramını, yani tek Tanrı’ya ilkel inanç kuramını savunurlar ve bu inançta, ilkel insanın ruhuna kutsal birlik düşüncesini esinlendirmiş olan Tanrı’nın varlığının kanıtını görmek isterler. Oysa, bu kuram, insan psikolojisinin evrimiyle ilgili olarak bilinen her şeyle çelişmektedir. Birey, dünyanın açıklamasını tasarlamak yerine günlük besinini elde etmekle uğraştığı, bütün vaktini bu işe harcadığı için, insanın ilk düşünceleri ancak iş yöntemlerine bağlıydı. Ayrıca, beynin ağır gelişiminin bu denli soyut kavramları kavramasına engel olacağını da dikkate bile almıyoruz. O insanın, dinsel inançları, kendi kişiliğine ilişkin, çevresindeki doğaya ilişkin tuhaf düşünceleri yoktu. Fosil insanın, hiç değilse Pithécanthrope ve Sinanthrope’un dinsizliğinden söz edebiliriz.</span></p>

      <p class="paragraf-1">Neandertal insanının herhangi bir şeye tapıp tapmadığını bilmek son derece karmaşık bir sorun olup bilim adamları arasında bir tartışma konusudur. Arkeolog A. Okladkinov’a göre, Erken Paleolitik dönem sonu mezarları, Neandertal insanlarda ilkel din düşüncelerinin doğuşunu kanıtlamaktadır. Bu mezarlar konut olarak kullanılan mağaralarda düzenleniyordu; ceset için kazılan çukurlarda et için de yer vardı. Görünüşe göre, ölüler için tasalanıyorlar ve onları canlılar gibi yerleştiriyorlardı. Ama düşünceleri bunun ötesine geçmiyordu ve Neandertal insanlar ölümlerini hiçbir doğaüstü güce bağlamıyorlardı.</p>

      <p class="paragraf-1">Hayvana tapınmanın ilk kavramları bu sırada ortaya çıktı. Deşiktaş mezarının çevresinde dağ keçisi boynuzları vardır; bazı mağaralarda, çevresine taş dizilmiş ayı kafatasları bulunmuştur.</p>

      <p class="paragraf-1">Zaten, dinlerin kökenine ilişkin veriler son derece az ve belirsizdir. Tapınmanın ortaya çıkışının ilk yadsınmaz tanıkları bir sonraki döneme, Geç Paleolitik döneme aittir.</p>

      <p class="paragraf-1 para-style-override-8"><span class="char-style-override-8">7. Geç Paleolitik döneme geçiş.</span> Arkeolojide kabul edilen sınıflandırmaya göre Erken Paleolitik dönemden sonra Geç Paleolitik dönem gelir (çağımızdan 40-12 bin yıl önce).</p>

      <p class="paragraf-1">Bu dönem boyunca, iklim koşulları birçok kez değişti. Buzullar geri çekildiler, Avrupa ile Güney Sibirya’nın iklimi ılımanlaştı. Daha sonra buzullar tekrar geldi, bu dördüncü ve son, ötekilere oranla daha güçsüz olan saldırı iklimi gene sertleştirdi. Ren geyikleri Akdeniz, Kırım ve Kafkasya’da geniş alanlara dağılırken mamutlar yok oldular.</p>

      <p class="paragraf-1"><span>Geç Paleolitik döneme geçişte, üretimin ve toplumsal örgütlenmenin niteliğinde olduğu kadar insanın fiziksel yapısında da önemli ilerlemeler gerçekleşti. Çağdaş biyolojik tip</span> <span class="char-style-override-9">Homo Sapiens</span> <span>oluşumunu tamamladı; insan topluluğunun teknikleri ve ekonomisi gelişti. Bu dönemde, özellikle alet yapmaya yarayan aletler, tahta ve kemikten ya da tahta ve çakmak taşından bileşik aletler ortaya çıktı; insanlar, yapay ve ısıtılmış barınaklarda yaşamak için mağaraları terk ettiler; yeni bir toplumsal örgütlenme biçimi kuruldu: İlkel klanlar; ve nihayet sanatların ortaya çıkışı. Ne var ki, İ. Roguinski ve V. Iakimov gibi bilimadamlarına göre, Geç Paleolitik döneme geçiş, Neandertal insandan</span> <span class="char-style-override-9">Homo Sapiens’</span><span>e geçiş, tarihsel önem bakımından Australopitheque tipi maymundan Pithecanthrope tipi fosil insanlara geçişten daha az önemli bir nitel sıçramadır. Yeni nitelikli geçiş, Erken Paleolitik dönemin sonunda insan toplumunun evrimiyle hazırlanmıştı.</span></p>

      <p class="paragraf-1">Doğu ve Batı Avrupa’nın Geç Paleolitik dönem kalıntıları üretici güçlerin gelişimini kanıtlamaktadır. Bu dönemin teknikleri kendisinden önceki döneminkileri çok aşmıştır; yüzeyi artık perdahlanarak düzeltilen çakmak taşı aletlerin yapımı gelişti: Keskin ve sağlam kenarlı simetrik bir alet elde etmek için bir kemik çubuk yardımıyla çakmak taşı parçaları ince levhalar halinde çıkartılıyordu. Taşın dışında kemik ve boynuz da işleniyordu.</p>

      <p class="paragraf-1">Yiyecek sağlamak için kullanılan aletler çok çeşitliydi: Temreni mamut dişinden ya da çakmak taşından mızraklar, boynuzdan hançerler, av ve balık avı için zıpkınlar, öldürülen hayvanların derisini yüzmek ve deriyi işlemek için raspalar ve levhalar yapılıyordu; kemik iğnelerle hayvan derisi giysiler dikiliyordu. Çakmak taşından kalemler boynuz ya da kemik işlemek için kullanılıyordu.</p>

      <p class="paragraf-1">Büyük av sürülerinde avlanma olağanüstü bir boyut kazandı: Arkeologlar yerleşim yerlerinde bol miktarda ganimet kalıntıları keşfettiler. Predmost’ta (Çekoslovakya) bin mamutluk bir kemik yığını bulundu. Bu dönemin sonuna doğru balık avı da geniş boyutlarda yapılıyordu. Üretimdeki bu ilerlemeler, Erken Paleolitik dönemin zengin katmanında eşsiz bir tanığına sahip olduğumuz daha yerleşik bir yaşam tarzını göstermektedir.</p>

      <p class="paragraf-1">İnsan, sundurma, kulübe ve toprağa kazınmış barınaklar gibi yapay barınaklara yerleşmeye başladı. Sovyet arkeologları (P. Efimenko, S. Zamiatnine ve ötekiler) Don kıyılarında ve başka yerlerde Geç Paleolitik döneme ait kulübeler buldular. Düz zeminli, oval biçimli konutlardı bunlar. Üzeri toprak kaplı bir damı mamut uyluk kemikleri taşıyordu. Evin ortasında, hayvan kemiklerinin yakıldığı bir ya da birkaç ocak vardı. Evlerin yanında, Ren geyiği etini ve öteki yiyecekleri saklamak için çukurlar kazıyorlardı.</p>

      <p class="paragraf-1">SSCB topraklarında, Geç Paleolitik dönem kalıntıları Kafkasötesi’nde, Kırım’da, Dinyepr ve Don havzalarında, Sibirya’da bulundu.</p>

      <p class="paragraf-1">Buzul bölgelerinden uzakta yaşayan boyların kültürü özel nitelikler gösteriyor. Kuzey Afrika’da, Capsa uygarlığı adı verilen bir uygarlık gelişiyordu (Tunus’ta bugünkü Gafsa); kuzeyin avcı ve balıkçılarının tersine Capsa insanları özellikle toplamayla yaşıyorlardı; aslan, leopar gibi yırtıcı hayvanlara saldırmaktan korkmuyorlardı, ama ekonomilerinde en önemli yeri yenilebilir yumuşakçaların, kaplumbağaların, devekuşu yumurtalarının vb. toplanması tutuyordu. O dönemde, Akdeniz’in doğusunda, Kırım’da ve Kafkasya’da benzer ekonomik koşullar vardı.</p>

      <p class="paragraf-1 para-style-override-8"><span class="char-style-override-8">8. Klanın kuruluşu.</span> Üretici güçlerin aşamalı gelişimi ve yerleşik hayata geçiş insan topluluğunu pekiştirdi ve bu da “hayvansal bireycilik”e engel oldu. İlkel sürü yerini daha gelişmiş bir toplumsal örgütlenmeye bıraktı.</p>

      <p class="paragraf-1">Sürünün yapısı başlıca üç yönde gelişti. İlkin, emeğin üretkenliğinin gelişimi insanlara, sayıları daha az topluluklar halinde birleşme olanağı sağladı, bunlar ilkel sürüden kopmuşlardı ama onunla olan ekonomik ilişkilerini sürdürüyorlardı. Bu topluluklar birbirlerini akraba gibi kabul ediyorlar, yardımlaşıyorlar ve birbirlerini karşılıklı olarak kendi av bölgelerine davet edebiliyorlardı.</p>

      <p class="paragraf-1">Nihayet, ilkel insanlar söz konusu topluluk içinde evlilik ilişkilerini yasaklayacak noktaya geldiler. Dıştan evlenme (exogamie) adı verilen bu önlem ekonomik gelişmeye sıkı sıkıya bağlıdır. Evlilik artık yalnızca bir biyolojik olgu değil, kuralları toplumca saptanan bir kurumdur.</p>

      <p class="paragraf-1">Dıştan evlenme ancak belli bir evrede yerleşebildi, çünkü ilkel sürü başka ilkel sürülerle ilişkisi olmayan kapalı bir topluluktu. Dıştan evlenme, anne ve oğul toplulukları birbirlerini akraba saymaya başladıktan ve bu toplulukların üyeleri kendi aralarında evlenmeyi sürdürdükten sonra mümkün olabildi. Demek ki, olumsuz ilkenin, yani bir topluluğun içinden evliliğin yasaklanmasının dışında, dıştan evlilik bir olumlu ilkeyi içermektedir: Başka ama belirli bir topluluğun üyeleri ile evlenmek zorunluluğu. İki akraba topluluğu artık karşılıklı evlenme geleneğiyle bağlanıyorlardı: Ancak kabul edilmiş bir topluluğun temsilcisiyle evlenilebiliyordu. Büyük bir topluluğun sınırları içinde evlenmeyi zorunlu kılan geleneğe içten evlenme (endogamie) adı verilir.</p>

      <p class="paragraf-1">Böylece dıştan evlenmeci klanla birlikte, iki akraba topluluktan oluşan içten evlenmeci soy (tribü) meydana çıktı. Engels bu çift örgütlenmeyi, klana dayalı dıştan evlenmeci toplumun ilkel biçimi olarak görür. Bunun çok yüksek gelişmişlik düzeyindeki kalıntılarına rastlanıyor: Etnograflar bu kalıntıları, Türkmenler, Evenkler, Kırgızlar, Karakalpaklar gibi çağdaş halklarda gözlemlediler. Boy’un dıştan evlenmeci toplulukları azar azar çoğaldı.</p>

      <p class="paragraf-1">Bu evrede evlilik bir grup halinde evlilik’tir, yani bir topluluğun bütün kadınları, soyun başka bir topluluğunun erkeklerinin gerçek ya da olabilir eşidir. Bu düzenin, az ya da çok sürekli, geçici çiftlerin oluşumuna engel olmamasına karşın, kimsenin eşi üzerinde özel bir ayrıcalık hakkı yoktu.</p>

      <p class="paragraf-1">Etnografların incelediği gelişmemiş topluluklarda, örneğin Avustralya’da, grup evliliğinin kalıntıları saptandı, evlilik yoluyla birbirlerine bağlanmış ve bunun sonucu ikiye (ya da dörde) bölünmüş boylara rastlandı; bu duruma Rusya’da XIX. yüzyılın sonunda, “Narodnaia Volia” saflarındaki eylemleri yüzünden Uzak Doğu’ya Çar hükümeti tarafından sürülmüş olan L. Sternberg Nivkhe’lerde (Guiliak’lar) gözlemledi.</p>

      <p class="paragraf-1">Sonunda, ilkel sürünün yapısı doğal işbölümünün gelişmesi sonucu karmaşıklaştı. Yaşa göre işbölümünün insan toplumunun ortaya çıkışından itibaren var olması mümkündür, ama erkekler ve kadınlar ekonomide aynı rolü yüklenmişlerdi. İşin cinsiyete göre bölünmesi ancak Erken Paleolitik dönemin sonunda gerçekleşti: Erkekler, toplamayı kadın ve çocuklara bırakarak ava yöneldiler. Arkeolog P. Efimenko, Neandertal insanların aletlerinin iki değişik cinse ait olduğunu varsaymaktadır: Kesici çakmak taşını erkekler bıçak olarak kullanıyorlardı, çakmak taşı levhaları ise kadınların aletiydi.</p>

      <p class="paragraf-1">Etnograflar, yaş ve cinsiyete göre işbölümünün çeşitli gelişmemiş toplumlarda bulunduğunu ileri sürüyorlar. Örneğin, Avustralya’da kadınlar ve çocuklar doğanın nimetlerini toplar ve balık tutarken erkekler avcılıkla uğraşıyorlardı. Bunun sonucu olarak boyun kadın ve erkekleri arasında belli bir ayrım ortaya çıktı: Erkekler ayrı yerde oturuyorlar, aynı yemekleri yemiyorlar ve değişik bir lehçe konuşuyorlardı. Bunun dışında, işbölümü ilkesi, toplumsal deneyimlerin aktarıcıları olan bir bölük yaşlıyı boyun başına geçiriyordu.</p>

      <p class="paragraf-1">Geç Paleolitik dönemin başında insan topluluğu ilkel sürü yapısını yitirdi: Üretici güçlerin ve işin bölünmesi geliştikçe sürü yerini daha gelişmiş bir örgütlenmeye bıraktı: <span class="char-style-override-9">Klana (sop’a)</span> <span class="char-style-override-9">dayalı topluluğun ilkel biçimi</span>’ne.</p>

      <p class="paragraf-1 para-style-override-8"><span class="char-style-override-8">9. Çağdaş insanın biyolojik tipinin oluşumu.</span> Geç Paleolitik dönem insanı fiziksel olarak Neandertal insandan ayrılır. İskeletinin yapısı tam anlamıyla dik durumda yürümeye uygundur; beyninin oylumu (1.400 cm<span class="char-style-override-10">2</span>) atasının kafatasının oylumunu pek geçmez, ama biçimi değişmiştir; kafatasının yan, alın ve şakak bölümleri, yani toplumsal bir varlık olarak insanın ayırt edici özelliği olan konuşma yeteneğinin gelişimiyle ilgili bölümler önemli oranda büyüdüler. Bunun sonucu olarak, kafatası dolikosefal (uzun kafalı) biçimini aldı, alın genişledi, kaşlar azaldı. Nihayet, alt çene kemiği küçüldü, çene biçimlendi ve bunun sonucu olarak konuşma dili gelişti.</p>

      <p class="paragraf-1">Burjuva bilimi, <span class="char-style-override-9">Homo Sapiens’</span>in Neandertal insanla aynı zamanda yaşadığını, çok eski dönemlerde ortaya çıktığını birkaç kez kanıtlamaya girişti. Burjuva tarihçileri bu girişimleriyle çağdaş insanı atalarından ayırmak ve ortaya çıkışını bir mucize olarak göstermek istiyorlardı. Oysa “akıllı insan” doğrudan doğruya, Erken Paleolitik dönemin Neandertal insanından gelmektedir. Günümüzde, değişik geçici özellikleri olan birçok Neandertal iskeleti biliyoruz. Bunlardan biri, arkeolog A. Formozov tarafından 1953 yılında Kırım’da Staroselie’de bulundu.</p>

      <p class="paragraf-1">Birçok etken, modern insanın biyolojik türünün gelişimini açıklamaktadır. Avın yoğunlaşması ve et yiyeceklerin oranındaki artış, atalarımızın fiziksel gelişimini kolaylaştırmış olmalı; üretici etkinliğin karmaşıklığı düşünme ve konuşmayı geliştiriyordu; “hayvansal içgüdü”nün aşamalı gerileyişi ve sürünün içinde cinsel ilişkilerin sınırlanması da insan varlığının evrimine katkıda bulunuyordu. Bu süreç, <span class="char-style-override-9">Homo Sapiens</span>’in ortaya çıkışıyla tamamlandı.</p>

      <p class="paragraf-1">Geç Paleolitik dönem insanının birçok ırksal tipi vardı. Avrupa’da, Cro-Magnon (Güney Fransa’da bulunan bir mağaranın adı) adı da verilen “Europoide” tipi yaşıyordu; bu tipin kalıntıları SSCB topraklarında da bulundu. Cro-Magnon insan uzun boyluydu, geniş bir yüzü, kartalsı burnu, belirgin bir çenesi vardı. Afrika’da (Güney Sahra’da) ve Güney Avrupa’da (İtalya), günümüz négroide ırka çok yakın tipte insan isketletleri bulundu. Geç Paleolitik dönemin Négroide’leri, aralarında yukarı Don havzası da olmak üzere Doğu Avrupa’da belirli bir süre yaşadılar. Çin’de, yukarı Chou Kou-tien mağarasında ve Sibirya’da mongoloide tipi insanın kalıntıları bulundu.</p>

      <p class="paragraf-1">Irklar sorunu çok derin bir ideolojik ve politik sorundur. Kapitalist dünyanın gerici bilginleri, öteki uluslara karşı yapılan saldırı ve uyruklaştırma eylemlerini haklı göstermek için ırk kuramına başvurdular. Aşağı ve üstün ırkların varlığını ileri süren sözde bilimsel kuramlarını savundular. Burjuva tarihçiler bu kuramı düzmece anlayışlarla “açıklamaya” kalkıştılar. Kimileri, ırkların her zaman var olduğunu ve Avrupa’da her zaman çağdaş tipte insanların yaşadığını ileri sürdüler ve Negroide’lerin ve öteki “aşağı” ırkların Pithecanthrope, Sinanthrope ve Neandertal insan gibi daha az gelişmiş türlerden türediklerini savundular.</p>

      <p class="paragraf-1">İlerici bilimadamları, üç büyük insan ırkının (negro’ide, europo’ide ve mongolo’ide) ancak dış ve ikincil (derinin rengi, gözlerin biçimi, saçlar, vb.) özelliklerle birbirinden ayrıldıklarını ortaya koydular. Kafatasının oylumu, ellerin yapısı, zihinsel ve fiziksel yetenekler üçünde de aynıdır. Hiçbir ırk ötekinden üstün değildir.</p>

      <p class="paragraf-1">İlerici bilginler ırkların tarihsel evrimin sonucunda oluştuğunu ortaya çıkardılar. Eski Dünya’nın çeşitli yerlerinde bulunan Neandertal insanlar kendi aralarında, bu bölgelerde daha sonra ortaya çıkan ırkların birbirlerine benzerliklerinden daha çok benzemektedirler. Bunun sonucu olarak, ırk tiplerinin Geç Paleolitik dönemde ortaya çıktığı anlaşılıyor.</p>

      <p class="paragraf-1">Irkların oluşumu nasıl açıklanabilir? Bazı bölgeler arasında, Erken Paleolitik dönemden itibaren, doğal koşulların özelliklerinden ve özellikle alet yapımında kullandıkları malzemeden ileri gelen maddi kültür farklılıkları gözlemleniyor. Bu farklılıklar, bir ortaklaşa ekonomik düzende, Geç Paleolitik dönemde çoğaldı. Sovyet arkeologu S. Zamiatnin, bu dönem süresince, maddi kültürlerinin özel nitelikleriyle üç büyük bölgenin sivrildiğini belirtiyor: Afrika; Akdeniz, Buzulaltı Avrupa ve Çin-Sibirya bölgeleri. Bu bölgeler, şu ya da bu nedenle, Geç Paleolitik dönemin başında birbirlerinden yalıtılmış durumdaydılar, bu da aralarındaki kültürel farklılığı kanıtlamaktadır. Bu bölge insanlarının birbirlerinden yalıtık durumları, zorunlu olarak, şu ya da bu bölgenin doğal koşullarına belli bir ölçüde bağlı, dış ve ikincil farklılıklarının aşamalı olarak birikmesine yol açtı.</p>

      <p class="paragraf-1">Bu nedenle, çağdaş insanın biyolojik türünün oluşumu bundan sonraki arkeolojik dönemlerde doruk noktasına ulaşacak olan klana dayalı insan topluluğunun ortaya çıkışına denk düşmektedir.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-11" xml:lang="en-US">F. Engels,</span> <span class="char-style-override-12" xml:lang="en-US">Dialectique de la Nature</span><span class="char-style-override-11" xml:lang="en-US">, Ed. Sociales, Paris 1955, s. 171.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-11" xml:lang="en-US">F. Engels, agy, s. 173.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-11" xml:lang="en-US">F. Engels,</span> <span class="char-style-override-12" xml:lang="en-US">Anti-Dühring</span><span class="char-style-override-11" xml:lang="en-US">, Ed. Sociaels, Paris 1956, s. 147.</span></p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-11" xml:lang="en-US">K. Marx,</span> <span class="char-style-override-12" xml:lang="en-US">Oeuvres philosophiques</span><span class="char-style-override-11" xml:lang="en-US">, t. VI, Paris 1937, Alfred Costes éditeur, s. 168-169.</span></p>
        </div>
      </div>
    </div>
  </div>
</body>
</html>
