<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-7.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">BEŞİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt4.jpeg" width="316" /></p>

      <p class="anabaslik" id="toc_marker-5">GİRİŞ</p>

      <p class="resim-2"><img alt="5s.jpg" class="image" height="24" src="../Images/5s_fmt6.jpeg" width="52" /></p>

      <p class="paragraf-1"><span class="char-style-override-8">1. Doğu’nun eski ülkeleri</span>. İlk devletler Doğu’da kuruldu. İlkçağ’ın Doğu’su, Mısır’dan Çin’e uzanan ve Asya’nın güney kesimi ile Afrika’nın kuzeydoğusunu kapsayan geniş topraklardır. Burada yaşayan ulusların tarihi bize ilkel toplumların sınıflara bölünmesine dayalı en eski köleci devletlerin doğuşu ve gelişimine ilişkin bilgiler verir.</p>

      <p class="paragraf-1">Söz konusu ülkelerin özel doğal koşullarını verimli vadiler, geniş çöl bölgeleri ve sıradağlar oluşturur. Bu sulak ve büyük vadiler (havzalar) beş tanedir: Kuzey Afrika’da Nil vadisi; Asya’nın güneybatısında, Basra Körfezine komşu Dicle-Fırat (Mezopotamya) havzası; Hindistan’da Ganj ve İndus havzaları ve Çin’de Hoang-ho. Nil havzası batıda Büyük Sahra çölü ile sınırlıdır; Mezopotamya batıda Arap çölüne doğuda Zagros dağlarına sınırdaştır; Hoang-ho havzası kuzey ve kuzey-batıda Moğolistan çöllerine ulaşır.</p>

      <p class="paragraf-1">Bu havzalar tarıma elverişlidir. Kabaran akarsular tarlaları bol bol sular, iklim sıcak, toprak zengin ve işlenmesi kolaydır. Bu nedenle, sabanlı yerleşik tarım başka yerlere göre burada daha erken başladı ve daha çabuk gelişti.</p>

      <p class="paragraf-1">Tarihin akışı içinde, İlkçağ Avrupa ülkelerinin evrimi üzerinde büyük bir etkisi olan en eski uygarlıkları Doğu toplumları yarattı. En etkili uygarlıklar Mısır ve Mezopotamya uygarlıkları ile Filistin ve Suriye gibi ara ülkelerin uygarlıkları idi. Akdeniz bölgesinde bulunan bu ülkelerin, aralarında Avrupa’nın kıyı ülkeleri de olmak üzere komşularıyla ticaret ve kültür ilişkileri vardı; bu ülkelerde yaşayan tribüler ve halklar, Mısır, Mezopotamya, Filistin, Suriye ve Hindistan’dan kültür ögeleri aldılar. Bu alıntılar aşamalı bir şekilde Avrupa’nın modern halklarına da geçip Avrupa uygarlığının temelini oluşturdular.</p>

      <p class="paragraf-1">Doğu’nun tarihi, köleci toplum ve devletin oluşumuyla, yani M.Ö. IV. binin sonunda başlar. Geleneğe göre, Doğu’nun tarihini belli bir tarih ve belli bir yüzyılla bitirmemek gerekir: Doğu’nun eski tarihi Pers İmparatorluğu’nun yıkılışına (M. Ö. IV. yüzyıl) dayanırken, Çin ve Hindistan’da, çağımızın (M. S.) ilk yüzyıllarında ortaya çıkan feodal düzenin kuruluşuna kadar ulaşır.</p>

      <p class="paragraf-1">Demek ki, Doğu’nun eski tarihinin ülkesel ve kronolojik çerçeveleri oldukça saymacadır (itibaridir): Bu tarih, genel olarak, M.Ö. II. binde var olan ve Doğu ülkeleriyle ilişki kurmuş bulunan Helenler öncesi Egelilerin tarihini kapsamaz.</p>

      <p class="paragraf-1">Doğu köleci toplumunun ve devletinin, İlkçağ Yunan-Roma’sının özellikleriyle karşıt olan özel nitelikleri vardı.</p>

      <p class="paragraf-1">Bu özel nitelikler şunlardır:</p>

      <p class="paragraf-1 para-style-override-11">1) Ataerkil köleliğin ve sömürünün yarı-ataerkil biçimlerinin uzantısı olan köleci düzenin zayıf gelişimi;</p>

      <p class="paragraf-1">2) Özel toprak mülkiyetinin zayıf gelişimi ve komşuluk topluluğunun sürekliliği;</p>

      <p class="paragraf-1">3) Esas olarak güçlü bir monarşik iktidarın (“Doğu despotizmi”) oluşturduğu siyasal üstyapı.</p>

      <p class="paragraf-1 para-style-override-11">Ama bu ekonomik ve siyasal özellikleri belirtirken, bunların her zaman bütün devletlere özgü özellikler olmadıklarını da anımsamak gerekir; daha sonra bunlarda klasik köleci toplumun özelliklerinin ortaya çıktığı görülür. Öte yandan, İlkçağ Yunan-Roma devletleri –özellikle tarihlerinin başlarında– Doğu’nun toplumsal düzenlerinin tipik ögelerinden birçoğunu korurlar. Doğu devletleri ile Klasik İlkçağ’ın devletleri arasında hiçbir ilkesel farklılık yoktur: Bunları birbirinden ayıran ikincil özellikler, bunları aynı toplumsal ve ekonominin içine yerleştirmemize engel değildirler.</p>

      <p class="paragraf-1">Doğu’nun büyük tarihi bir önemi vardır: İlk sınıflı toplumlar burada ortaya çıkmışlar, Yunan ve Roma halkları tarafından özümlenen ve daha sonra çağdaş uygarlığın temeli olan maddi ve manevi kültürün temelleri burada atılmıştır.</p>

      <p class="paragraf-1 para-style-override-8"><span class="char-style-override-8">2. Doğu’nun eski tarihinin kaynakları.</span> Bu kaynaklar üçe ayrılabilir: Yunan ve Latin metinleri, arkeolojik kalıntılar, Doğu halklarının dillerinde yazılmış metinler.</p>

      <p class="paragraf-1">Oldukça eski zamanlardan beri incelenen Yunan ve Latin metinleri, biraz sonra söz konusu edilecek olan Tevrat ve İncil, XIX. yüzyılın başlarına kadar, Doğu’nun eski tarihinin yeniden kurulmasında ağır bastı. Bunlar, aralarında bazıları Mısır, Suriye ve Mezopotamya’yı gezmiş olan İlkçağ tarihçi ve coğrafyacılarının yapıtlarıdır, ötekiler ikinci el bilginlerinden ya da günümüze kadar gelmemiş kitapların açıklamalı yorumlarından kaynaklanırlar. Bu yazarlar arasında, M. Ö. V. yüzyılda yaşayan, gezdiği ülkelerin gelenek ve göreneklerini gözlemleyip betimleyerek birçok yolculuklar yapmış olan Grek yazarı Herodotos’un özel bir yeri vardır. Herodotos, Mısır ve öteki devletlerin geçmişlerine ilişkin birçok efsaneyi aktarır.</p>

      <p class="paragraf-1">Ama Herodotos’un yazılarının, XIX. yüzyıl başlarının yapıtlarına yansıyan ciddi yanlışları vardır: Herodotos, Pers krallarının çağdaşıydı, ama Mısır ve Mezopotamya tarihinin başlangıç evreleriyle arasında 2.500 yıl vardı; bunun dışında, Doğu dillerini bilmiyordu. Perslerle ilgili olarak verdiği bilgiler gerçekten değerli olmasına karşın, Mısır üzerine anlattıkları yüzeysel, çelişkili ve masalsıdır. Herodotos’un yapıtı, ancak Doğu’nun eski tarihinin en son evresi için kaynak olarak kullanılabilir. Aynı durum daha büyük oranda, şu ya da bu soruna ilişkin olarak tek tek bilgiler veren daha yeni yazarlar (Strabron, Diodoros, Ploutarkhos) için de söz konusudur.</p>

      <p class="paragraf-1">Yunanca yazan tarihçiler arasında, Mısırlı rahip Manethon (M.Ö. III. yy.) ayrı bir yere sahiptir: Tapınakların arşivlerine girmiş ve Grek okurlara ülkesinin tarihini tanıtmak istemişti. Ne yazık ki, kitabı günümüze ulaşamadı, onu ancak daha sonraki yapıtlarda yer alan alıntılardan tanıyoruz. Manethon’un çağdaşı, Mezopotamya tarihini yazmayı deneyen Babilli rahip Berose’ün yapıtlarının yazgısı da aynı oldu.</p>

      <p class="paragraf-1">Demek oluyor ki, İlkçağ yazarlarının metinleri, Doğu’nun eski tarihine ilişkin önemsiz verileri kapsamaktadır; bunlar Hindistan’dan daha da az söz ederler (Hint sarayında Grek sefiri olan Megasthenes’in kitabında M.Ö. IV. ve III. yy. dolaylarında bu ülkenin toplumsal ve siyasal düzenine ilişkin bazı bilgiler vardır); Çin’e gelince, İlkçağ tarihçilerinin bu ülke hakkında hemen hemen hiçbir bilgileri yoktur. Bu nedenle, Doğu’da yapılan arkeolojik kazıların başlarına kadar, bilginler Doğu’nun tarihiyle ilgili belgelerden yoksun bulunuyorlardı, derinlemesine incelemelere girişemiyorlardı.</p>

      <p class="paragraf-1">Düzenli kazılar, Yakın Doğu’da XIX. yüzyılın ortalarında başladı. Botta ve Layard, Asurlular’ın krallık saraylarını bulguladılar; daha sonra Aşağı Mezopotamya kentlerinin kalıntıları ortaya çıkartıldı. Bu kentlerin arasında Babil ve Lagaş da bulunmaktadır. Mısır’da büyük çalışmalara girişildi, tapınak ve mezarların kalıntıları incelendi.</p>

      <p class="paragraf-1">XIX. yüzyıl sonları ile XX. yüzyıl başlarında yapılan kazılar Doğu’ya ilişkin bilgilerimizi daha da zenginleştirdi. J. de Morgan, Mısır ve Batı İran’da sınıflı toplumların doğuşundan önceki döneme ait yapılar ortaya çıkardı; İngiliz Flinders Petrie başta Kahun kentinin kalıntıları olmak üzere Mısır’daki kentleri inceledi; Küçük Asya’da, Winckler ve Macridy Bey, Boğazköy yakınlarında Hititler’in başkenti Hattutaş’ı ortaya çıkardılar.</p>

      <p class="paragraf-1">Arkeologların çalışmaları iki savaş arasında, 1920-1930 dolaylarında özellikle verimli olmuştur. Eski Hint uygarlığının (İndus havzasında Mohendjo-Daro ve Harappa kazıları) ortaya çıkartılması; Anian yakınlarında bir kentte ve mezarlarda, ilkel toplum ve sınıflara bölünmüş ilk toplumla ilgili Sumer kentlerinde kazılar yapılması; Akkad kentlerinin (Kiş, Ashnounnak, vb.) incelenmesi; Orta Fırat’ta Mari Krallığının, Fenike kenti Ugarit’in bulunması; Kuzey Suriye’de (Alalah ve Samal kentleri) kazılar yapılması; Doğu’nun tarihine ilişkin düşüncelerimizi büyük ölçüde değiştiren öteki bulguların yapılması, hep bu dönemde olmuştur. Kendisinden öncekilerden çok daha fazla iş yapılan yirmi ve otuz yılları çalışmaları, o zamana kadar bilinmeyen ya da pek az anılan uygarlıkların kalıntılarını ortaya çıkardı.</p>

      <p class="paragraf-1">Bu dönemde Mısır’da önemli bulgular yapıldı: 1922’de bir firavunun el değmemiş mezarı bulundu, bir başka mezar da İkinci Dünya Savaşı’ndan pek az önce Tanis’te ortaya çıkartıldı. Birincisinin (Tutankhamon) ancak birkaç yıl hüküm sürmüş ve genç yaşta ölmüş olmasına, ikincisinin Mısır’ın eski tarihinin sonunda, Yakın Doğu’daki üstünlüğünü yitirdiği sırada ülkeyi yönetmiş olmasına karşın, iki mezarın da Mısır tarihi ve kültürünün incelenmesinde olağanüstü önemi vardır. Sakkarah’ta, en eski Mısır hükümdar ve ileri gelenlerinin mezarları ortaya çıkartıldı, bunlardan en dikkate değer olanı, elliden fazla odası olan Hemaki’nin mezarıdır.</p>

      <p class="paragraf-1">On yılın bulguları, Mari ve Ugarit, Harappa ve Alalah bulgularıyla boy ölçüşemezler, ama bunlar da eski tarihin bazı sorunlarını aydınlatmaktadırlar. Tell-Hassoun (Asur) ve başka yerlerde yapılan kazılar, tarım ve hayvancılığın başlangıcı ve Yakın Doğu’da kentlerin ortaya çıkışına ilişkin düşüncelerimizi aydınlığa kavuşturmaktadırlar; Gezer, Hatsor, Bet-Tsour ve Filistin’in öteki İlkçağ merkezlerinde yapılan kazılar, Kenanlılar döneminde ülkenin eriştiği yüksek kültüre tanıklık etmekte ve tarihinin yeniden tasarlanmasını kolaylaştırmaktadır. Helouan’da (Mısır), Mısır Devletinin kuruluş döneminden kalma büyük bir yeraltı mezarlığında kazı yapıldı; Çin’de, Anian yakınlarında, M.Ö. II. binin ikinci yarısından kalma büyük bir mezar bulundu.</p>

      <p class="paragraf-1">Sovyet arkeologlarının Kafkasötesi ve Orta Asya’da yaptıkları çalışmalar çok değerli belgeler sağladı: B. Piotrovski, Erivan yakınlarındaki Urartu kalesinin kalıntılarını çıkardı, sonra aynı bölgede, Arine-Berd tepesinin üzerindeki bir başka Urartu kalesinin kalıntılarını buldu. S. Tolstov ve çalışma arkadaşları, çoban tribülerin tarihini ve Orta Asya köleci devletlerinin doğuşunu açıklayan birçok yapı buldular.</p>

      <p class="paragraf-1">Arkeoloji, demek ki, unutulmuş ya da iyi bilinmeyen uygarlıkları açıklayarak, Doğu’nun tarihine ilişkin bilgilerimizi önemli ölçüde zenginleştirdi. Doğu’nun eski kültür merkezlerinde yapılan kazılar, bilgimizi genişletip derinleştiren yeni bilgiler sağlamaktadır.</p>

      <p class="paragraf-1">Kazılar her şeyden önce Doğu’nun ekonomik ve toplumsal tarihini aydınlatan somut yapıları gün ışığına çıkardılar: Araç-gereçler, kap kacaklar, hayvan kemikleri ve öteki kalıntılar, ekonominin evrimini gösterdiler; saraylar ve basit konutlar eski kentin görüntüsünü gözümüzün önüne getirmektedirler. 1954 yılında, o zamana kadar bilinmeyen bir III. sülale firavunu olan Sahmenet’in mezarını bulan arkeolog M.Z. Goneim’in kazıları Mısır’la ilgili ilginç belgeler sunmaktadır. Parrot’nun Mari’de yaptığı çalışmalar bir krallık sarayının Tanrıça İştar’ın bir tapınağının, büyük konak ek yapılarının, bir saray okulunun yanı sıra kerpiç evli yoksul mahallelerinin eski biçimlerine göre tasarlanmasını sağladı. Mari yeraltı mezarlığı aynı zamanda büyük bir servet farklılığına tanıklık etmektedir: Kerpiçten yapılmış gösterişsiz mezarların yanı sıra taştan yapılmış görkemli mezarlara da rastlanmaktadır. Fayoum vahasındaki Kahun’dan Hoang-ho kıyısındaki Anian’a kadar Doğu’nun bütün eski kentleri bunun benzeri bir görünüm sunarlar.</p>

      <p class="paragraf-1">Ama somut kalıntılar toplumsal ilişkiler hakkında ancak basit bilgiler verirler: Sivil tarih bir yana, köleci toplum, mülkiyet biçimleri ya da siyasal üstyapıya ilişkin ayrıntılı özellikleri öğrenemeyiz. Bu nedenle, metal, taş, kemik, kil tabletler, papirüs, parşömen gibi maddelerin üzerine geçirilmiş yazıların bulunmasına özel bir önem veririz. Doğu halklarının dillerinde yazılmış metinlerin büyük bir bölümü, XIX. ve XX. yüzyıllarda yapılan kazıların sonunda ancak incelenmeye başlandı. Bu metinlerden bazıları (özellikle Çin ve Hint dillerinde)<span class="dipp"><a class="footnote-link" href="#footnote-225-11" id="footnote-225-11-backlink">11</a></span> kütüphanelerde saklanan el yazmaları sayesinde tanınabildi; İncil için de durum aynıdır.</p>

      <p class="paragraf-1">Yakın Doğu tarihinin en karmaşık kaynaklarından biri olan İncil, II. binlerden itibaren değişik dönemlerde oluşmuş ve M.Ö. II. yüzyıla doğru toplanmış olan, her türlü (destanlar, yıllıklar, yasalar, tanıtmacı, dinsel ve şiirsel yapıtlar) Sami ve özellikle İbrani gelenekleri derlemesidir. Hiç kuşkusuz en önemli bölümü papazlar sınıfının çıkarlarına hizmet edecek biçimde değişikliklere uğramıştır. İncil önce Yahudilerin, daha sonra Hıristiyanların kutsal kitabı oldu: Uzun süre Allah tarafından gönderildiğine inanıldı. Bu nedenle, İbranilerin ve komşularının tarihleriyle ilgili olarak içerdiği bilgilerin Ortaçağ’da hiçbir kısıtlamaya uğramadan kabul edilmiş olması doğaldır. Ama, Ortaçağ ve feodal dünya görüşüne karşı açılan savaşta gelişen İncil eleştirisi, “kutsal” yazıların içerdiği tekrarların, çelişkilerin ve yanlışların ortaya çıkmasına yol açtı. Bu eleştirinin öncüsü, XVII. yüzyılın büyük maddeci filozofu B. Spinoza oldu; ondan önce, bir XII. yüzyıl bilgini olan Aben-Ezra, İncil metnindeki çelişkileri göstermişti. Spinoza’nın düşünceleri; J. Wellhausen, S. Mowinckel ve daha başka araştırmacılarla tekrar ele alındı; N. Nikolski, A. Radoviç gibi tarihçiler bu bağlamda bir adım daha attılar: Metnin yalnızca yazınsal eleştirisiyle yetinmeyip, her kitabın içerdiği toplumsal düşünceleri, yazarların yapmış oldukları değişikliklerin toplumsal kaynaklarını ortaya çıkarmaya çalıştılar. 1950 dolaylarında Ürdün’de bulunan İbrani parşömenlerinin İncil eleştirilerini destekledikleri görülür; M.Ö. III. yüzyıl ile M.S. II. yüzyıl arasındaki döneme ait olan bu parşömenler, geleneksel Ortaçağ metinleriyle önemli ayrılıkları olan İncil parçalarını da içermektedirler.</p>

      <p class="paragraf-1">Bu da göstermektedir ki, İncil’in verilerinin Yakın Doğu tarihinin (özellikle M.Ö. bininci yıllar) incelenmesinde kullanılabilmeleri için büyük bir dikkat ve sakınımla incelenmeleri gerekmektedir.</p>

      <p class="paragraf-1">Belgesel bakımdan daha önemli olanlar, büyük bir çoğunluğu kazılarla ortaya çıkartılan Mısır, Sumer, Akkad, Hitit, Urartu yazılı belgeleridir. Bu kalıntılardan bazıları (kaya ve duvar yazıları, papirüsler) XVIII. yüzyıl bilginlerince de bilinmekteydiler, ama hiyeroglif yazıları (Yakın Doğu uluslarının çoğunun yazıları için de durum aynıdır) okuma sanatı unutulduğu için bunlar üzerinde araştırma yapma olanağı bulunamadı, bu metinlerin incelenmesinden önce bu yazıların çözümünün öğrenilmesi gerekiyordu.</p>

      <p class="paragraf-1">Üç türlü yazılan Mısır yazısının okunması sorunu 1822 yılında Champollion tarafından çözümlendi. Champollion, aynı isimli Mısır limanında bulunan “Rosette taşı” adı verilen bir yazıdan yola çıktı. Aynı yazı üç kez tekrarlanmıştı: Grek, eski hiyeroglif ve demotik (kaynak bakımından daha yeni Mısır yazısı).</p>

      <p class="paragraf-1">Grekçe metnin okunması, bunun taş üzerine Mısır dilinde (iki kez) ve Grekçe yazılmış ve firavun V. Ptolemaios’un onuruna yayınlanmış bir kararname olduğunu ortaya çıkardı. Yani, Mısır dilinde yazılmış metnin çevirisiydi bu. Kral adlarının “kartuş” adı verilen oval çerçevenin içine alındığı Champollion’dan önce biliniyordu. Champollion, kartuş sayesinde, firavun adını oluşturan hiyeroglifleri belirledi ve böylece Mısır yazısının anahtarını buldu. Aynı yöntemle öteki yazılardaki Kleopatra, Berenice, Alexandre adlarını okudu, sonra Mısır adları olan Thoutmes ve Ramses’i çözümledi. Büyük sayıda işaretleri öğrendikten sonra sözcükleri ve tümüyle metinleri okumaya başladı. Kopt dili (Hıristiyan Mısır’ın dili), Arapça ve İbranice bilgisi bu alanda kendisine yardımcı oldu. Birçok hiyeroglifin anlamını saptadı ve bir Mısır dilbilgisi oluşturdu. O zamandan bu yana Mısır bilimi sağlam temellere oturmaktadır.</p>

      <p class="paragraf-1">Çiviyazısını Grotefend ile Rawlinson çözdü.</p>

      <p class="paragraf-1">Grotefend, direşken kişiliği ve sağlam varsayımlar sayesinde, 1802 yılında, üç tip çiviyazısıyla yazılmış bir Kserkses dönemi yazıtının üst bölümünü okumayı başardı. Ama bütün işaretlerin anlamını bulamadı. Sorun yarım yüzyıla yakın bir süre dünyanın bütün bilginlerini heyecanlandırdı. En zoru Babil dilinde yazılmış olan metindi, çünkü işaretler heceleri ve sözcükleri temsil ediyorlardı, ayrıca her işaretin birden çok anlamı vardı. Babil çiviyazısı, 1850 dolaylarında, kral Darius’un Behistoun’da bir kaya üzerine üç dilde (Elamca, Eski Persce ve Babilce) yazılmış olan büyük bir yazıtını Rawlinson’ın bulması sayesinde kesinlikle çözüldü. Büyük bir güçlük çıkarmadan okunan Persçe metinde 200’e yakın kral, ülke ve ulus adı yer alıyordu. Bu durum, Rawlinson, Hincks ve Oppert’a ilişkin Persçe bölümü, sonra da Babilce bölümü çözümlemek olanağı sağladı; o sıralar Assurbanipal’ın sarayının kalıntılarında bulunan okul tabletlerinden yararlandılar. Tabletlerin solunda, sözcükleri tümüyle (ideogram) temsil eden işaretler, sağında ise aynı sözcüklerin heceli ve fonetik işaretli karşılıkları yer alıyordu. Mezopotamya’da kullanılan çiviyazısı çok karmaşıktı ve üç türlü (ideografi, hecelere dayalı ve fonogram) yazılıyordu.</p>

      <p class="paragraf-1">Akkad çiviyazısıyla yazıldıkları için Hitit ve Urartu metinleri kolayca okundu; ama bilginler Hitit ve Urartu dillerini bilmedikleri için bunları anlamak güçlüğü söz konusuydu. İngiliz bilgini Sayce, XIX. yüzyılın ikinci yarısından itibaren Urartu yazıtlarını okumaya ve çevirmeye girişti; bu dilin incelenmesine armenolog K. Katkanov, asurolog M. Nikolski ve Sovyet bilgini G. Melikişvili önemli katkılarda bulundu. B. Hrozny Birinci Dünya Savaşı süresince Hititçe üzerine yaptığı çalışmaları sürdürdü; ilk Hititçe sözlük 1952 yılında J. Friedrich tarafından yayınlandı. Günümüzde, Houit ve Hurri çiviyazısıyla yazılmış metinlerin okunmasında büyük aşamalar oldu. Ugerit’te bulunan, Fenike alfabesiyle yazılmış olan tabletler aynı anda dört bilgin tarafından okundu.</p>

      <p class="paragraf-1">Hitit hiyerogliflerini anlamak oldukça güçtü; ama 1950 yıllarına doğru Karatepe (Türkiye)’de yapılan kazılar, bilginlere, M.Ö. VIII. yüzyılda iki dilde (Fenike dilinde ve Hitit hiyeroglifiyle) yazılmış yazıtlar sağladılar. Böylece bu incelemenin ayrılmaz parçası olan dilbilimsel temel elde edilmiş oldu.</p>

      <p class="paragraf-1">Mohendjo-Daro ve Harappa kazıları sırasında kalıntıları bulunan eski Hint hiyeroglifi yazının çözümlenmesine olanak bulunmadı. Aslında, Doğu’nun öteki eski dilleri konusunda hala yapılacak birçok şey var: Dil bilgisini belirlemek, özel sözlükler hazırlamak, okumanın doğruluğunu denetlemek. Bilginlerin sürekli olarak özel isimlerin ve sözcüklerin yazılışı gibi yapılmış çevirileri de değiştirmek zorunda kalmalarının nedeni budur.</p>

      <p class="paragraf-1">Eski Doğu dillerindeki metinler son derece çeşitlidir. Bunları belli başlı iki bölüme ayırabiliriz: Belgeler ve anlatılar. Belgeler yasalarla ilgilidir. XIX. yüzyıl bilginleri, İncil’de yer alan İsrail hukukunun dışında, İlkçağ Doğu devletlerinin yasalarını bilmiyorlardı. Babil kralı Hammurabi’nin yasaları 1901-1902 yıllarında bulundu. Daha sonra, bilim, Mezopotamya, Hitit ve Asur krallarının öteki yasalarıyla (genellikle parçalar) zenginleşti; son zamanlarda, Touna el-Cebel’de (eski Hermopolis) mülkiyet, kira ve mirasa ilişkin Mısır yasalarının parçaları bulundu.</p>

      <p class="paragraf-1">Belgesel kaynakların çoğunluğunu resmî belgeler oluşturmaktadır: Memur raporları, satın alma senetleri, vasiyetler, mübadele senetleri, kira sözleşmeleri, borç ve emanet senetleri, vb. Aşağı Mezopotamya kentlerinde (Şuruppak, Lagaş, Larsa ve ötekiler) yapılan kazılar sırasında, M.Ö. III ve II. binlerde ülkenin ekonomik yaşamını kavramamızı –sayılarının çokluğu nedeniyle– sağlayan, kil tabletlere yazılı bu tür yüz binlerce belge toplandı. Buna benzer arşivler Hurri kentinde Nuzi’de, Mari’de, Kapadokya’da ve başka yerlerde bulundu. Karmir-Blur kazılarında bazı tabletler çıkartıldı. Persepolis kaynaklı, “hazine” olarak nitelendirilen tabletler yayınlandı son zamanlarda, bunlar henüz pek iyi tanınmayan bir konunun incelenmesine ışık tutuyorlar: Eski Pers’te aracısız üreticinin durumu. Elimize geçen papirüs ve yazılı taş Mısır belgeleri kil tabletlere oranla çok daha az; ayrıca, birçoğu II. binin ortalarına ve daha yeni dönemlere ait. Bunların arasında, Arami dilinde yazılmış, Pers egemenliği döneminden kalma papirüsler de bulunmaktadır.</p>

      <p class="paragraf-1">“Harran envanteri” adıyla anılan belgenin, hayvanlar, sulama araçları ve köleler de içinde olmak üzere Asurlu sömürgecilerin topraklarını kapsayan listenin ayrı bir önemi vardır.</p>

      <p class="paragraf-1">Belgesel kaynaklar, ayrıca, özel kişilerin, memurların, kralların günümüze kadar gelen mektuplarını da kapsamaktadır; sayıca fazla yazışmalardan biri, ekonomik, yönetimsel ve mali konuları işleyen Hammurabi’nin yazışmalarıdır. İki mektup koleksiyonunun, Yakın Doğu’nun dış politika tarihini anlamamızda çok önemli yeri vardır: Mari krallarının, M.Ö. XVIII. yüzyılın yarısında, Babil, Mari ülkesi ve Asur arasındaki ilişkilere ışık tutan arşivleri ve Tell el-Amarna adı verilen, Suriye kralları, Asur, Babil, Mitanni ve öteki devlet kralları tarafından III. Amenofis ve Akhenaton adlı firavunlara (M.Ö. XV. yüzyılın sonu ile XIV. yüzyılın başı) gönderilen mektuplar. Bunlar, Akhenaton’un Tell el-Amarna yakınlarında kalıntıları bulunan başkentinin olduğu yerde bulundular.</p>

      <p class="paragraf-1">Tarihsel metinler en önemli anlatı kaynaklarını oluşturmaktadırlar. Bunlar, özellikle, firavunların tapınaklarının dış duvarlarına kazıttıkları, askerî seferlere ilişkin yazıtlardır; Alalah Kralı (M.Ö. XV. yüzyıl) Idrimi’ninki gibi kral özgeçmişleri; XV ve XVIII. yüzyıllarda dış politikasında meydana gelen düşmanlıkları ayrıntılarıyla anlatan Hitit kronikleri gibi.</p>

      <p class="paragraf-1">Bir başka kaynak türü de yalnızca manevi kültür tarihini değil, toplumsal ilişkileri de kavramamıza katkıda bulunan yazınsal metinler, öyküler ve destanlardır.</p>

      <p class="paragraf-1">Sonuç olarak, günümüzde, değişik Doğu dillerinde yazılmış birçok metin bilim adamlarının ellerinin altında bulunmaktadır. Bu metinlerin sayısı her geçen gün artmaktadır. Doğu tarihinin incelenmesinde en önemli yeri bu metinler doldurmaktadır.</p>

      <p class="paragraf-1 para-style-override-8"><span class="char-style-override-8">3. Doğu’nun eski tarihinin incelenmesi</span>. XVIII. yüzyıl ve XIX. yüzyılın başlarından itibaren Doğu’nun eski tarihiyle ilgili çalışmalara başlanmasına karşın, bu girişimler doğal olarak başarıyla sonuçlanmadı; kaynak eksikliği şematik ve yüzeysel yapıtlarla sonuçlanıyordu. Ancak, arkeolojik verilerin toplanması ve yazının okunması, bilgilerin, son yüzyılın ortalarından itibaren, kurgusal şemaları bir yana bırakıp, Mısır ve Mezopotamya’nın tarihini somut verilere göre yeniden düzenlemelerine olanak sağladı. İlk Mısır ve Asur bilimcileri genellikle metinleri yorumlayıp yayınlamakla yetiniyorlardı, ama XIX. yüzyılın sonundan itibaren, Ad. Erman, G. Maspero ve öteki bilginlerinki gibi sentez yapıtları ortaya çıkmaya başladı.</p>

      <p class="paragraf-1">Yeni bulunan uygarlıklar ile öteki İlkçağ uluslarının uygarlıkları arasındaki ilişki sorunu bu dönemde ortaya çıktı; bilim adamları bu sorunu, F. Delitzach ve H. Winekler gibi bilim adamlarının ortaya attığı panbabilizm kuramıyla çözümlemek istediler. Panbabilizm hiç kuşkusuz doğru bir düşünceyi içermektedir: Babil destanlarını İncil mitleriyle (daha sonra da, Hammurabi yasalarının bulunmasıyla Babil hukukunu İbrani hukukuyla) karşılaştıran Delitzach ve Winckler, İncil’de yer alan yasa ve efsanelerin İbrani kültüründen çok daha eski olan Babil kültürünün etkisinde ortaya çıktıkları sonucuna vardılar. İncil’in eleştirilmesine büyük katkılarda bulunan çok önemli bir sonuçtur bu. Ama panbabilciler bu doğru gözlemde (özel olsa bile) durmadılar: Bu gözlemlerini, bütün insanlık uygarlığının Babil’den kaynaklandığını ileri sürerek genelleştirdiler, Mısır, Grek, Çin ve hatta Peru uygarlıklarının beşiğinin Babil olduğunu savundular.</p>

      <p class="paragraf-1">Panbabilciler, sonuç olarak, uygarlığın temel değerlerinin belli bir noktada (Babil’de) yaratıldığı ve buradan bütün dünyaya yayıldığı gibi kesinlikle yanlış bir sonuca ulaştılar.</p>

      <p class="paragraf-1">XIX. yüzyıl ile XX. yüzyıl sınırlarında, Winckler’in yapıtlarını yazdığı sırada, eski Sumer kültürü henüz keşfedilmemişti ve bilim adamları Sumer-Babil uygarlığının doğuşuyla ilgili bir şey bilmiyorlardı. Bu nedenle, Winckler’in tanıttığı biçimiyle Babil kültürü mistik bir görünüş kazanmıştı: Tıpkı Athena’nın tepeden tırnağa silahlı olarak, Zeus’un kafasından doğuşu gibi, belli bir dönemde ortaya çıkmış gibiydi.</p>

      <p class="paragraf-1">Başka bir deyişle panbabilciliğin temel yanlışı evrimi yadsımasından kaynaklanıyordu. Emperyalizm döneminde ortaya çıkan bu kuramın en belirgin özelliği budur.</p>

      <p class="paragraf-1">Başta Ed. Meyer olmak üzere birçok bilgin tarafından eleştirildi bu kuram. Ed. Meyer birkaç ciltten oluşan ve Yakın Doğu, eski Yunan ve Roma’yı da kapsayan <span class="char-style-override-9">İlkçağ Tarihi’</span>nin (1884-1902) yazarıdır. Meyer’in çeşitli kaynakların incelenmesine dayanan kitabı, birçok ilginç gözlemler içermektedir. Yazar, İlkçağ uluslarının tek evrim yolunu göstermek için kendisine evrensel tarih bakış açısını seçmiştir. Ama yazarın anlayışı yanlıştır, çünkü eski tarihi çağcıllaştırmakta, bu toplumların köleci özelliklerini atmakta ve bunları ilk aşamada feodal, ikinci aşamada da kapitalist olarak göstermektedir. Doğu ülkelerinin eski toplumsal düzenlerinin tarihine aykırı bu yorumu, Mısır tarihinde bir feodal bölünme dönemi ve aydınlıkçı bir mutlakiyet niteliği bulan J.H. Breasted örneğinde göründüğü gibi daha başka birçok araştırmacının da kapıldığı bir yanılgıdır. İlkçağ Doğu feodalitesi kuramı günümüze kadar yaşamıştır ve yansımaları, L. Delaporte’un <span class="char-style-override-9">Doğu Akdeniz Ulusları</span> (1948) gibi E. Drioton ile J. Vandier’nin <span class="char-style-override-9">Mısır’</span>ı (1952) gibi kitaplarda görülür.</p>

      <p class="paragraf-1">1917’den bu yana, Batılı bilginlerin eğilimlerinde çeşitlenmeler görüldü: Bu bilginlerden, faşist vakanüvistliğine bağlananlar Doğu’nun eski tarihine ırkçılık anlayışı içinde yaklaştılar ve Hint-Avrupa tribülerini (Ari) ilerlemenin öncüsü üstün bir ırk olarak sundular; öte yandan, despotik monarşiyi düzenlerin en iyisi olarak göklere çıkardılar.</p>

      <p class="paragraf-1"><span>Başka bilginler de tarihin akışına materyalist bir yorum getirdiler ve aynı kaynakların incelenmesi sonucu, eski Doğu toplumunun evriminin ya da siyasal düzeninin özelliklerini kavramaya yöneldiler. Örneğin Th. Jakobson, ilk Sumer devletlerinin siyasal düzenini incelediği yapıtında, Doğu despotizminin ebediliğine ilişkin gerici tezi temelinden sarstı. Günümüzde birçok tarihçi Doğu uygarlığının oluşumuyla yakından ilgilenmektedirler: İngiliz tarihçisi G. Childe’ın yapıtları bu konuyu işlemektedir. Giderek, “Klasik Doğu”nun dışında yer alan Hindistan ve Çin gibi ülkelere daha büyük bir ilgiyle yaklaşılmaktadır.</span></p>

      <p class="paragraf-1"><span>Ama oldukça önemli sonuçlara karşın, bol belge birikimine karşın çağdaş burjuva bilimi, Doğu’nun eski tarihinin bireşimini yapabilecek düzeyde görünmüyor; 1953 yılında Paris’te yayınlanan</span> <span class="char-style-override-9">Uygarlıkların Genel Tarihi’</span><span>nin ilk cildi ile</span> <span class="char-style-override-9">Dünya Tarihi</span> <span>(Berne, 1952-1956),</span> <span class="char-style-override-9">Uluslar ve Uygarlıklar</span> <span>(Paris, 1936-1953) gibi kitaplar bu duruma tanıklık etmektedirler. Dine aşırı önem veren idealist dünya görüşü; kölelik, mülkiyet, komşuluk toplulukları, toplumsal mücadeleler sorunlarının önemsenmemesi, durgunluk kuramının korunması, Doğu tarihine ilişkin olarak yazılmış çağdaş yapıtlarının birçoğunun en belirgin özelliğini oluşturmaktadır.</span></p>

      <p class="paragraf-1"><span>Çarlık Rusya’sında, bazı bilginler İlkçağ Doğu uluslarının tarihiyle biraz ilgilenmişlerdi. Ama aralarından bazıları, eski Doğu dilleri ve arkeoloji alanlarındaki bilgileriyle dönemin Doğubilimcileri arasında en önemli yeri almaktaydılar. B. Touraiev ve V. Golenichtchev gibi Mısırbilimciler bir dizi Mısır metni yayınladılar, Asurbilimci M. Nikolski Kafkasötesinde bulunan, Urartu Krallığına ait çiviyazısıyla yazılmış yazıtları ve III. binlerin Mezopotamya’sına ait birçok ekonomik belgeleri toplayıp yayınladı.</span></p>

      <p class="paragraf-1"><span>İlerici bilimin geleneklerine bağlı olan Sovyet Doğu tarihçiliği, en başta toplumsal ilişkilerin niteliği sorunu olmak üzere kesinlikle yeni sorunlarla ilgileniyor. Bu sorun 1930 yıllarına doğru, ama biraz skolastik ve bilgiçce, epeyce tartışılmıştı: Tartışma somut olgular üzerinde değil, Marx’tan yapılan alıntılar üzerinde yapılıyordu. Ama Marx’ın bunları, eski Doğu biliminin kuruluşundan önce yazmış olduğu ve “Asya tipi”</span><span class="dipp"><a class="footnote-link" href="#footnote-225-12" id="footnote-225-12-backlink">12</a></span> <span>yapıdan söz ederken, Mısır ve Babil’i kesinlikle kastetmediği gerçeği dikkate alınmıyordu. Bu skolastikçe Marx yorumu, yanlış “Asya tipi üretim tarzı” kuramıyla sonuçlandı. Bu kuram yanlıştı, çünkü Doğu ülkelerinin evrimin “özel bir yolu”na ve sözde durgunluk varsayımına dayandırılıyordu: Bu kuramın yandaşları, Hammurabi ve II. Ramses çağının “Asya tipi üretim tarzı”nın çağdaş zaman</span>lara kadar sürdüğünü savunuyorlardı. Akademi üyesi V. Strouvo, “Asya tipi üretim tarzı” kuramını çözüme bağlayıp, Mısır, Mezopotamya ve Hititlerdeki toplumsal ilişkilerin köleci niteliğini kanıtlayarak önemli bir iş yaptı. Bununla birlikte, V. Strouve, topluluk üyesi özgür çiftçilere gereken dikkati göstermez. Bu boşluk, eski Sumer ve Mısır’da köleliğin ataerkil bir nitelik taşıdığını ve topluluk üyesi toprak sahiplerinin etkin çalışmalarını dışlamadığını kanıtlayan N. Nikolski ve A. Tioumenev tarafından dolduruldu. Ne yazık ki, bu doğru ilkeler mutlaklaştırıldı: Batılı bilginler, Doğu ülkelerinin köleliğin klasik biçimlerini ve toprak mülkiyetini kesinlikle tanımamış olduklarını ileri sürdüler. Bu bağlamda, Mezopotamya, eski Yunan ve Roma ülkelerinin toplumsal ve siyasal düzenlerinin sanıldığından daha çok benzerlikleri olduğunu kanıtlayan I. Diakonov’un yapıtları çok önemli bir rol oynadı. Strouve, N. Nikolski, Tioumenev, Diakonov araştırmalarını özellikle Mezopotamya üzerine yönelttiler, çünkü bu alanda büyük bir belge birikimi vardı. Öteki Sovyet bilginleri (Adviev, Lourie, Mathieu, Frantsev) Mısır’ı incelediler; Melikişvili, Piotrovski ve Kapantsian’ın çalışmaları Urartu tarihine büyük ölçüde katkıda bulundu. Doğu tarihinin bazı bölümleri (özellikle Hurriler’in, Kalde’nin, Yeni Mısır İmparatorluğu tarihi) henüz iyi bilinmiyor; eski Hindistan ve Çin’in derinlemesine incelenmesi henüz yeni başlamış bulunuyor.</p>

      <p class="paragraf-1 para-style-override-8"><span class="char-style-override-8">4. Kronoloji.</span> Doğu’nun tarihinin en karmaşık sorunlarından biri kronolojidir. Doğu ulusları olayları egemenlik sürelerine ya da başka rastlantısal (“Durmati’nin, kuruluşunu izleyen yıl” gibi) olgulara göre tarihlendiriyorlardı; genel bir hareket noktası yoktu. Doğu’nun kronolojisini yapmak için, egemenlik süreleri belirtilerek, kral ve hanedan listelerinden yararlanılıyor. Örneğin, oldukça tam olan Asur krallarının bulunan listeleri, M.Ö. 911 yılından itibaren Asur tarihinin olaylarını doğruya yakın oranda tarihlendirmemize olanak sağlamaktadır. Buna benzer belgeler daha eski zamanların kronolojisinde kullanılmaktadır. Bu şekilde, Manethon, Mısır sülalelerinin listesini yaptı ve Turin Papirüs’ü firavunların listesini (hiç kuşkusuz büyük boşluklarla ve bütün Mısır tarihini kapsamayacak şekilde) vermektedir. Bu nedenle, bilginler, ancak M.Ö. III. ve II. bin yılların olaylarının <span class="char-style-override-9">göreceli kronolojisini</span> (geliş sırasına göre) yapabiliyorlar; eski metinlerde bazı astronomik olayların anılması kimi zaman bazı tarihsel zamanların <span class="char-style-override-9">kesin kronolojisini</span> saptamak girişimlerine olanak sağlıyordu; ama III. ve II. binlerin metinlerinde bu tür bilgiler pek az yer almaktadır. Bazı belgelerin (Tell el-Amarna mektupları gibi) kanıtladığı eş zamanlılık, bazı siyaset adamlarının çağdaş olduklarını ortaya çıkardı ve tarihlerin doğrulanmasına olanak sağladı.</p>

      <p class="paragraf-1">Bütün bu etkenler, örneğin, Hammurabi’nin saltanat süresini M.Ö. XXI. ya da XX. yüzyıla yerleştiren genel bir kronoloji yapılmasına olanak sağladılar. Ama Mari’de bulunan diplomatik yazışmalar ve 1942-1943 yıllarında yayınlanan “Khorsabad krallık listesi”, Doğu’nun bütün kronolojisinin gözden geçirilmesine yol açtılar. W.F. Albright’ın kanıtladığı gibi Doğu’nun kronolojisi “kısaldı” ve özellikle Hammurabi’nin egemenliğinin XVIII. yüzyıla denk düştüğü görüldü. Bu sonuç, Hammurabi döneminin toprak eşyaları ile M.Ö. XV. yüzyılın çanak çömleği arasında büyük bir benzerlik bulunduğuna tanıklık eden Alalah ve Ugarit buluntularının katmanbilimsel incelemeleri tarafından doğrulandı. Aralarında 500 yıllık bir fark olduğu kabul edilebilir; ayrıca, Hammurabi dönemi kalıntıları daha yeni bir katmanbilimsel tabakaya denk düşmektedir. Bu katman, Mısır takvimi incelemesinin uzun süredir M.Ö. XIX. yüzyılın ikinci yarısına yerleştirdiği III. Amenemhet döneminden kalma Mısır eşyalarını içermektedir.</p>

      <p class="paragraf-1">Günümüzde, Doğu’nun kronolojisinin bütün anlaşmazlık konusu olan sorunları çözümlenmeye hazır durumda değildir ve birçok bilgin, W.F. Albright’ın “kısa” kronolojisine S. Simith ile A. Ungnad’ın önerdiği “orta” kronolojiyi yeğlemektedir, ama İkinci Dünya Savaşı’ndan önce kullanılan “uzun” kronolojinin zamanını doldurduğu kesinlikle söylenebilir. Yeni bulgular, hiç kuşkusuz, Mezopotamya ve Mısır kronolojisini daha da kesin bir duruma getirecekler.</p>

      <p class="paragraf-1">II. binlerin öteki ülkelerinin (Hitit, Mitanni, Suriye, vb. krallıkları) kronolojisi henüz yeterince oluşmuş değil; bu alanda, Babil ve Mısır tarihiyle eş zamanlılıktan yararlanılıyor.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-11-backlink" id="footnote-225-11">11</a> Bkz. Hint ve Çin’le ilgili bölümler.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-12-backlink" id="footnote-225-12">12</a> K. Marx, <span class="char-style-override-9">Contribution a la critique de I’economie politique.</span> Editions sociales, Paris 1951, s. 5.</p>
        </div>
      </div>
    </div>
  </div>
</body>
</html>
