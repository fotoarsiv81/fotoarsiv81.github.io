<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-14.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ON İKİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt11.jpeg" width="316" /></p>

      <p class="anabaslik" id="toc_marker-12">YENİ İMPARATORLUK MISIR’I</p>

      <p class="resim-2"><img alt="5s.jpg" class="image" height="24" src="../Images/5s_fmt13.jpeg" width="52" /></p>

      <p class="paragraf-1"><span class="char-style-override-8">1. Hiksosların kovulması ve Mısır’ın birleştirilmesi.</span> Kurtuluş hareketi, Hiksos krallarının iktidarının kuzeye göre daha az güçlü olduğu güneyde başladı. Ulusal bir hareketti. Yönetimini Thebes kralları üstlendi. Başlangıçta, öteki güneyli hükümdarlardan hiçbir destek görmediler; ama halk milislerinin yardımıyla hem rakipleriyle, hem de Hiksoslarla savaşarak görevlerini yavaş yavaş yerine getirdiler. Halk kurtuluşun öncüsü Thebes Kralı Kames’in anısını unutmadı.</p>

      <p class="paragraf-1">Uzun mücadeleden sonra Mısır, güneyin asi şeflerine boyun eğdiren ve kuzeye yürüyen Thebes Kralı I. Ahmes tarafından M.Ö. 1560 yılında tamamen özgürlüğüne kavuşturulup birleştirildi. I. Ahmes, Hiksoslar’ı yendi, Avaris’i aldı ve istilacıları ülkeden kovdu. XVIII. Sülale onunla başladı ve birleşmiş Mısır gücünün ve uygarlığının doruklarına bu dönemde çıktı.</p>

      <p class="paragraf-1">Yeni İmparatorluk döneminde Mısır’ın birleşmesi, üretim güçlerinin gelişmesine yol açtı. Üretim araçları yetkinleşti. Tarımın verimi çoğaldı. Meslekler gelişti. Özellikle önemli bir ekonomik etken, bronzculuğun yaygınlaşmasıdır. XVIII. Sülale döneminde bronz, eşya yapımında taş ve bakırın yerini aldı. Tarım ve zanaat geliştikçe ziraat güçlendi, ülkenin içlerine ve sınırların ötesine yayıldı. I. Ahmes, Hiksoslara ve ayrılıkçı senyörlere karşı giriştiği mücadelede halk hareketinden yararlandığı için Mısır’ın birleşmesi ve Firavun iktidarının güçlenmesi kolay oldu. İllerin başında uysal nomarkları bıraktı, kendilerini kalıtsal haklardan yoksun bırakarak basit valiler durumuna indirgedi. Ötekilerin yerlerine Firavun’un yakınları atandı.</p>

      <p class="paragraf-1">Böylece, XVII. Sülale döneminde, Mısır yönetimi merkezîleşti. Ahmes ordusunu yeniden örgütledi ve bütün ülkeye dağıttı. Savaşçılar tamamen Firavun’un ücretli askerleri oldular; subaylar ayrıca oldukça küçük topraklar aldılar. Birlikler köylü ve kentli Mısırlılar arasından toplanmıştı. Bunların arasından gönüllüler de eksik değildi, çünkü ayaklanmaların, Hiksoslar’ın soygunlarının ve savaşların yakıp yıktığı ülkede insanlar ellerindeki malları yitirmişler ve bunları tekrar elde edemeyecek duruma düşmüşlerdi. Bu şekilde oluşturulan piyade birlikleri Eski ve Orta İmparatorluğun askerlerinden şu bakımdan ayrılıyorlardı: Bunların bakımını devlet üstlenmişti, silahlarını krallık ambarlarından sağlıyorlardı. O zamana kadar bilinen bütün silahlar –yay, ok, hançer– geliştirilmişti ve kılıç kullanılmaya başlanmıştı. Ama asıl yenilik, özellikle soylu ve zenginlerden oluşan araba sürücüleri birliğiydi. Savaş arabası okuluna girmek için etkili koruyucular gerekiyordu. Ordu krallık iktidarının desteğiydi.</p>

      <p class="paragraf-1">Ordunun yeniden örgütlenmesi Ahmes’e yabancı ülkelere sefer açma olanağı sağladı. Yaptığı seferler, güçlü bir askerî devletin ortaya çıkmasıyla sonuçlanan, XVIII. Sülale fetihlerinin başlangıcını belirler.</p>

      <p class="paragraf-1 para-style-override-8"><span class="char-style-override-8">2. XVIII. Sülale firavunlarının fetihleri.</span> Mısır’ın birleşmesinden sonra Ahmes’in seferleri fetih ve yağmayı amaçladı. Firavun, Hiksoslar’ın peşinden Asya’ya yürüdü ama bu harekâtın ayrıntılarını bilmiyoruz. Bölgedeki eski firavun toprakları üzerinde Mısır egemenliğini yeniden kurmayı amaçlayan Nübye seferi hakkında daha çok bilgimiz var. Ahmes’in ilk ardılları (halefleri) bu amaca ulaştılar. Ama daha sonra gelen firavunlar bu noktada durmadılar. Fenike devletlerini ve başkalarını topraklarına katmak, altın, gümüş, ağaç, şarap, hayvan ve köle ele geçirmek için (artık ticaret amacıyla değil, sürekli ve yüklü haraç olarak) Filistin ve Suriye’ye seferler düzenlediler. Bu seferler özellikle köleci toplumun başında bulunanları, yani firavun, ailesi, yüksek yöneticiler, rahipler ve generalleri ilgilendiriyordu. Her biri ganimetten pay aldığı için bu savaşlar Mısır ordusunun askerlerini de ilgilendiriyordu.</p>

      <p class="paragraf-1">Filistin ve Suriye’nin fethi ancak Ahmes’in ardılları tarafından girişilen yorucu seferler sonunda gerçekleşti. III. Thutmes (M.Ö. 1525-1491) döneminde tamamen Firavunlar’ın eline geçti.</p>

      <p class="paragraf-1">Bu savaşların uzun sürmesinin nedeni Mısır ordusunun pek kalabalık olmaması ve birçok kent birliklerine karşı değişik yerlerde savaşmak zorunda kalmasıydı. En önemli düşman, Asi nehri üzerinde, Kadeş dolaylarında kurulmuş bir devletti, kent Suriye’nin en zengin bölgesinde bulunuyordu. Kadeş krallarının yardımıyla, Filistin ve Güney Suriye’nin boyun eğmiş kentleri ve prenslikleri Mısır egemenliğine karşı ayaklandılar. Bunun üzerine III. Thutmes, Filistin prenslerini ve Fenike kentlerinden bazılarını yola getirmek için birçok sefer yapmak zorunda kaldı. Bunu az-çok sağlayınca Kadeş üzerine döndü. İyi tahkim edilmiş olan kent uzun süren kuşatma ve kanlı savaşlardan sonra alındı ve yerle bir edildi. Sonra firavun daha uzaklara, kuzeye doğru ilerledi ve son iki seferinde Fırat’a ulaştı. Suriye ile Filistin’in fethi Mısır’ı Yakın Doğu’nun en güçlü devletlerinden biri durumuna getirdi. Babilonya’nın Kassit kralı ve Hititler’in kralı, III. Thutmes’e görkemli armağanlar sundular. Suriye ve Filistin’den yağmalanan zenginlikler Mısır’a aktı.</p>

      <p class="paragraf-1">Yenik düşmüş ülkelerin III. Thutmes tarafından nasıl soyulduklarını anlatmak için birkaç sayı yeter: Filistin kenti Mageddo’ya yapılan sefer firavuna yüzlerce tutsak, 924 araba, 2.238 at, 2.000 baş sığır, 22.500 küçük baş hayvan, 113.000 tenekeden fazla buğday, 200 kişisel silah donanımı, 200 kiloya yakın altın ve gümüş sağladı. Bunun dışında, prenslik ve krallıklar yıllık haraca bağlandılar.</p>

      <p class="paragraf-1">Ganimetin bir bölümü orduya veriliyordu, ama bunun büyük bölümü ile vergi (haraç) firavuna aitti, o da bunları kendi keyfine göre dağıtıyordu. Ganimetler, hayvanlar ve tutsaklar, başta Thebes kentindeki resmî tanrı Amon’unki olmak üzere ilk ağızda tapınaklara gidiyordu. Krallık yazıtlarına inanacak olursak, Amon tapınağı her seferden sonra büyük sayıda tutsak, “sayısız” sürüler, altın, gümüş ve mücevher yığınları elde ediyordu; ayrıca, armağan olarak üç kentle birlikte Lübnan’ın dağlık bölgesinin bir kesimini almıştı. Bunlardan geri kalmayacak zenginlikler krallık hazine ve ambarlarını dolduruyordu; sayısız tutsak ve binlerce baş hayvan firavunun mülküne katılmıştı.</p>

      <p class="paragraf-1">Ama bu başarılarına karşın III. Thutmes, Suriye ve Filistin’i gerektiği gibi elinin altında tutamıyordu. Bu ülkelerin uzaklığı ve bunları Nil vadisinden ayıran çöller, firavunun buralarda kesin bir egemenlik kurmasına ve sürekli denetim sağlamasına olanak vermiyordu. Ayaklanmaları bastırmak için zaman zaman sefere çıkmak gerekiyordu. III. Thutmes’in uzun süren hükümdarlığının sonunda, Kadeş prensleri ona karşı geniş boyutlu bir ayaklanma düzenlediler. Asileri ezmek için firavun son bir Asya seferine çıktı, Kadeş’i tekrar ele geçirip egemenliğini yeniden sağladı. Ama ardılları döneminde savaş tekrar başladı ve aralıksız sürdü.</p>

      <p class="paragraf-1">Asya seferlerinin dışında III. Thutmes batıya, Nil’in ötesine yürüdü ve Libya’nın bir bölümünü ele geçirdi. Hükümdarlığının sonunda Nübye’ye girdi ve sınırlarını güney yönünde dördüncü çağlayana kadar genişletti.</p>

      <p class="paragraf-1">III. Thutmes döneminde, Mısır askerî devleti kuruldu. İki yüz yıla yakın sürdü, ama son yüz yılında, çöküşüyle sonuçlanacak olan amansız savaşlara girmek zorunda kaldı.</p>

      <p class="paragraf-1 para-style-override-8"><span class="char-style-override-8">3. Fetihlerden sonra toplumsal ilişkiler.</span> <span>XVIII. Sülale firavunlarının saldırgan politikası devletin sınırlarının genişlemesiyle sonuçlandı. Yeni koşullara göre yeterli olmayan eski devlet sistemi değiştirildi. Eskiden bir olan vezir sayısı, birinin güneye, ötekinin kuzeye bakması amacıyla ikiye çıkartıldı; ama güneyle ilgilenen vezir daha yetkiliydi, ülkeyi ilgilendiren sorunlarla ilgili kararları o veriyordu. Bütün daireler sayısız memur ve yazıcının çalıştığı bakanlığına bağlıydı: Yönetim, sulama, arazi işleri, adalet, maliye, ordu: Bütün daireler, yerel devletlerin yöneticileri, topluluk yöneticileri düzenli olarak ona çalışma raporları sunmak zorundaydılar; dilekçeleri inceliyor, önemli işlerde bizzat karar veriyor, toprak anlaşmazlıklarını sonuçlandırıyor, vasiyetnameleri onaylıyordu. Bütün topraklar yeniden firavuna bağlandığı için toprak sorunları özellikle önemliydi.</span></p>

      <p class="paragraf-1">Fetihler toplumsal ilişkileri önemli ölçüde etkilediler. Önceliği iki kesim paylaşıyordu: Saray soyluları ile yüksek rahipler sınıfı. Yüksek rahipler sınıfı ele geçirilen ülke ve halkların sırtından müthiş zenginleşmiş ve üstelik mülklerinin genişlemesiyle gücünü artırmıştı. Topraklarının büyük bir bölümü üzerlerinde yaşayan insanlarla birlikte tapınaklara bırakılmıştı.</p>

      <p class="paragraf-1">Böylece, tapınaklar büyük toprak sahipleri durumuna geldiler. Tapınakların en gözdesi olan Thebes’deki Amon tapınağı durmadan yeni topraklar alıyordu. III. Thutmes, “Yukarı ve Aşağı-Mısır’ın en iyi tarla ve meyve bahçelerini, yüksek topraklarını, tanrının ambarlarını dolduracak olan Asyalı ve zenci tutsakları” Amon’a verdi. Amon tapınağının öteki bütün tapınakların sahip olduğundan fazla toprakları, köleleri ve köylüleri vardı. Bu ayrım Mısır’ın daha sonraki tarihinde önemli bir rol oynadı.</p>

      <p class="paragraf-1">İkinci grup yönetici, orta ve yüksek rütbeli subaylardan oluşan yeni askerî kasttı. Firavun tarafından merkezî yönetimin ve sarayın önemli görevlerine atanan üst rütbeli subayların iç politikada etkin olabilmek olanakları vardı. Hizmetleri karşılığı olarak orta rütbeli ve bazen ast rütbeli subaylar büyük sayılarıyla krallık iktidarı için önemli bir destek oluşturuyorlardı. Bu nedenle firavunun bunların arzularını dikkate alması çok doğaldı.</p>

      <p class="paragraf-1">Köylülerin durumu, sonuç olarak, değişmemişti. Toplulukların üyeleri her zaman olduğu gibi vergilerin, kral ve tapınaklar yararına angaryanın altında eziliyordu. Fetihler, galipleri büyük ölçüde tapınak ve saray yapımına yönelttiği için, bu boyunduruğu daha da ağırlaştırmıştı: Mısır, bugün kalıntıları görenlerin hayranlığını kazanan, görkemli ve güzellikleri benzersiz, sayısız yapılarla bezendi. Ama Yeni İmparatorluğun köylü sınıfı için bu çalışmaların anlamı, zorunlu çalışmaydı. Krallık vergileri de aynı acımasız düzeydeydi.</p>

      <p class="paragraf-1">Savaş tutsakları ve fethedilen ülkelerin nüfusu köle sayısını çoğaltıyordu. Sayılarını kesinlikle kestirmek olanaksız, ama herhalde onlarca binden aşağı değildi. Köleler eşit olmayan bir şekilde paylaşılmıştı. Bunların büyük bir bölümüne saray ve tapınaklar sahipti. Saray soyluları ile askerî aristokrasinin de çok kölesi vardı. Her seferden sonra firavun cömertçe tutsak dağıtıyordu. Metinler, erlerin, çiftçilerin ve zanaatçıların bile bazen iki ya da üç kölesi olduğuna tanıklık ediyorlar. Tutsaklar tarlalarda, madenlerde, yük taşımacılığında ve tapınaklarda uşak olarak çalıştırılıyorlardı.</p>

      <p class="paragraf-1">Fetihler aynı zamanda, firavun ve Amon rahiplerinin tekelinde bulunan dış ticareti de kamçıladı. Ticaret güneye, Poûnt’a ve Ege Denizi adalarına gönderilen özel seferlerle yapılıyordu, çünkü Filistin ve Suriye’nin fethinden itibaren, firavun ve rahiplerin elde etmeyi arzu ettikleri şeyler yıllık haraç olarak alınmaktaydı. Yalnızca Fenike’nin Tyr kenti Mısır’la ticari ilişkilerini sürdürmek hakkına sahipti.</p>

      <p class="paragraf-1">Biri Kraliçe Hatşepsut, öteki III. Thutmes tarafından olmak üzere güneye iki büyük sefer gönderildi. Daha önemli olan Kraliçe Hatşepsut’un seferiyle büyük miktarda fildişi, kokulu reçineler, mahun ağacı, gümüş, altın, mersin, maymun, köpek ve tutsak getirildi.</p>

      <p class="paragraf-1">Firavun ve tapınaklar yağma ürünlerini Babilonya, Kıbrıs, Girit Krallıklarından ve öteki Ege adalarından tüccarların getirdiği mallarla takas ediyorlardı. Tüccarlar firavun ve “Amon tanrısı”na armağanlar sunduktan sonra kalanları satabiliyorlardı. Bu durum öteki tapınakların rahiplerinin ve sayıları Yeni İmparatorluk döneminde çoğalmış olan tüccarların hoşnutsuzluğuna yol açıyordu. Yeni zenginler, yani savaşlar sayesinde zengin olan eski küçük köle sahipleri, eski saray soylularına ve yüksek rahip sınıfına karşı çıkıyorlardı.</p>

      <p class="paragraf-1">Böylece, III. Thutmes dönemi Mısır toplumunda, karşıtlıklar yalnızca köle sahipleri ile emekçiler arasında değil, ama bunların kendi içlerinde de şiddetleniyordu.</p>

      <p class="paragraf-1 para-style-override-8"><span class="char-style-override-8">4. Akhenaton’un din reformu ve bunu izleyen toplumsal ve siyasal mücadele.</span> III. Thutmes’in ardılları döneminde, Mısır askerî devletinde bir siyasal bunalım olgunlaştı. Hiç kuşkusuz Sami kökenli olan ve firavuna gönderilen raporlarda <span class="char-style-override-9">Kabiru</span> adıyla geçen tribüler Arabistan’dan fethedilmiş Asya ülkelerine girerken, bu ülkelerin yerel kralları arasında bir savaş çıktı. Kuzeyden Hititler Suriye’ye ilerlediler. Firavunun ellerinde yeterli birlikler bulunmayan valileri ne kendi aralarında savaşa tutuşan yerel kralları bastırabildiler ne de Kabirular’ın istilasına engel olabildiler. Özgür insanlar arasından toplanan sayısız birlikleri fethedilmiş topraklarda tutmanın olanaksızlığı nedeniyle, firavunlar da harekete geçecek durumda değildiler. Ülke içinde hava gergin olduğu için Mısır’da bulunan birlikleri Suriye’ye göndermeyi göze alamadılar. III. Amenofis’in saltanatının sonundan itibaren, toplumun çeşitli katmanları, çok güçlenen Amon rahiplerine karşı hoşnutsuzluk duyuyorlardı. IV. Amenofis (M.Ö. 1424-1388) muhalefetin yanında yer aldı ve onun yardımıyla krallık iktidarını, tanrı Amon’a inancı ideolojik bir destek olarak kullanan ve nomlara özerkliklerini kazandırmaya çalışan Amon rahiplerinin ve eski soylu sınıfın etkisinden kurtarmaya girişti. Firavuna gelince, yalnızca politik değil, aynı zamanda dinsel bir mutlak iktidar istiyordu. Mısır piyadesini oluşturan özgür insan kitlesi, onun bu amacını destekliyordu. Bu sayede kendi durumunu iyileştirmeyi tasarlıyor ve soylular ile rahiplerin mallarının kamulaştırılmasına bel bağlıyordu.</p>

      <p class="paragraf-1">IV. Amenofis’in amacının bir dinsel reform yapılmadan gerçekleşmesi olanaksızdı. Firavun ilkin Amon’un karşısına çok sevilen güneş-tanrı Ra’yı çıkardı. Kendisi Râ’nın büyük rahibi oldu ve onun onuruna Thebes’te bir tapınak yaptırmaya girişti. Ama Heliopolis gibi pek üretici olmayan bir bölgeye bağlı olan bu tanrıya tapınma hiçbir başarı kazanamadı. Bu durum IV. Amenofis’i, güneş kursu Aton’u Mısır’ın tek tanrısı durumuna getirmek için, geleneksel tanrıların bütün rahipleri ve inançlarıyla bozuşmaya yöneltti. Güneşin bütün dünyayı aydınlatıp ısıtması olgusunu, bu inancın kurumlaşması için gerekçe olarak gösteriyordu. Kral Akhenaton (“Aton’a yararlı olan, Aton’un hoşuna giden kişi”) adını aldı, eski tapınakları kapattı ve bütün Mısır’a Aton tapınakları yaptırdı. Thebes’ten ayrılıp, eskisinin 300 km. kuzeyinde, bugünkü Tell-Amarna kenti yakınlarında yeni bir başkent kurdurdu ve bu başkente Akhetaton (“Aton’un ufku”) adını verdi. Aton’un baş tapınağı burada yapıldı ve firavun da rahip oldu.</p>

      <p class="paragraf-1">Bu beklenmedik dinsel değişiklik rahiplerin ve eski soylu sınıfın şiddetli direnmesiyle karşılaştı. Firavunun bu mücadelesinde müttefik olarak yanında ücretli askerleri ve dinden bağımsızlaştırılan toprakların bir bölümünü eline geçirerek reformdan yararlanan yeni aristokrasi vardı. Durumun düzeleceğini uman ama hayatının daha da güçleştiğini fark etmekte gecikmeyen köylü sınıfı, reformcuya sırtını döndü. Aton dininin ve sarayın ağır masrafları hazineyi eritiyordu; savaş ganimeti ve haraç biçiminde gelen gelirler fetihlere ara verilmesi nedeniyle kesildiğinden, köylülerin sömürülmesi yoğ<span>unlaştı. Amon ve öteki tanrıların rahipleri halkın hoşnutsuzluğunu körüklüyordu; rahipler, tanrıların öfkesi ve ülkeyi tehdit eden felaketler konusunda “kehanetler” yayıyorlardı.</span></p>

      <p class="paragraf-1"><span>Soylular, Akhenaton’a komplolar hazırlıyor, halk ayaklanıyordu. Firavun, ayaklanmaları askerlerinin yardımıyla acımasızca bastırdı. Ardılına karmakarışık bir imparatorluk bırakarak pek az sonra öldü. Kabiru tribüleri Asya topraklarına giderek daha çok sızarlarken, içerde karışıklıklar patlak verdi; Hititler, Suriye’nin kuzeyini ele geçirmişlerdi, bu bölgenin yerel kralları birbiri arkasından Mısır’dan ayrılıyorlardı. Akhenaton’un ölümünden üç ya da dört yıl sonra, ikinci ardılı Tutankhaton, Amon rahipleriyle uzlaşmak zorunda kaldı. Thebes’e döndü ve adını Tutankhamon olarak değiştirdi. Ölümünü uzun süren karışıklıklar izledi. Bu karışıklıkları, eski soylu sınıftan gelen Mısırlı general Horemheb bastırdı. Amon rahiplerinin yardımıyla tahta çıktı ve XIX. Sülale’yi kurdu. İmparatorluğu yatıştırmak amacıyla sert önlemler aldı ve dinsel bakımdan eskiye dönüşü sağladı. Akhenaton lanetlendi, onun adıyla birlikte Aton’un adı her yerden silindi; Akhetaton kentinin halkı boşaltıldı ve kent yazgısıyla baş başa bırakıldı. Amon Tapınakları topraklarını yeniden aldılar; eski tanrılara inanç saygınlığına kavuştu.</span></p>

      <p class="paragraf-1"><span>Yüzeysel olduğu için Akhenaton’un reformu başarısızlığa uğradı. Sınırlı Aton rahipleri ve yeni aristokrasi kesimlerinden başka Mısır toplumunun hiçbir katmanına bir yarar sağlamamıştı.</span></p>

      <p class="paragraf-1 para-style-override-8"><span class="char-style-override-8">5. XIX. Sülale ve Yeni İmparatorluğun çöküşü.</span> <span>XIX. Sülale’nin firavunları Suriye ve Filistin’de, Akhenaton döneminde ayaklanmış olan Güney Nübye’de tekrar egemenlik kurmaya çalıştılar. I. Sethi ve II. Ramses, Filistin ve Suriye’de büyük savaşlar yaptılar. Artık güçlerini Mısır birliklerinden değil, Libyalı ve Suriyeli ücretli askerlerden alıyorlardı; ücretleri askerlerin paraları daha önceden birikmiş olan buğday, altın ve gümüş kaynaklarından geliyordu. Ücretli asker sistemine geçiş, Mısırlılar arasından asker toplamanın güçleştiğini ve çalışanların firavun ve rahiplerin iktidarına düşmanca davrandıklarını kanıtlamaktadır.</span></p>

      <p class="paragraf-1"><span>I. Sethi, Akhenaton döneminde Mısır’dan ayrılmış olan Tyr’e boyun eğdirmeyi, Suriye ile denizyolu ulaşımını kurmayı başardı, sonra Filistin’in kuzeyini ve Lübnan’ın bir bölümünü yeniden ele geçirdi. Burada birçok kale yaptırdı ve kuzeye doğru ilerlemek için bir üs kurdu. Ardılı II. Ramses (M.Ö. 1317-1251), bu tasarıyı gerçekleştirmeye girişti. Kendisine düşen görev güçtü, çünkü Suriye’nin hemen hemen tümü güçlü ve savaşçı düşmanları Hititler’in elinde bulunuyordu. II. Ramses’in</span> ilk seferi başarısızlıkla sonuçlandı: Ordusu Kadeş önlerinde bozguna uğradı, kendisi de az kalsın t<span>utsak oluyordu (1312). İkinci seferi daha mutlu oldu: Firavun, Asi nehrinin yukarı kesimlerine ulaştı ve burada durdu. Bu sırada, Hitit İmparatorluğu’nda bir taht kavgası başlamıştı, bu durum Kral Hattusil’i II. Ramses’le bir antlaşma yapmak zorunda bıraktı (1296); bu anlaşmaya göre barış içinde yaşamayı, taraflardan birinin düşmanın saldırısına uğraması durumunda yardım etmeyi kabul ediyorlardı. Antlaşma Firavun’un bir Hitit prensesi ile evlenmesiyle mühürlendi. Ama bu zafer Mısır’ın Suriye üzerindeki egemenliğini kesinlikle sağlamadı. II. Ramses’in ardılları döneminde Suriye ve Filistin yerel krallarının ayaklanmaları, Arabistan ve Ege adaları yönünden (Pelasgoi’leri ya da “deniz ulusları”) gelen yeni istilacı dalgaları tekrar başladı. XII. yüzyılın ortalarında, Suriye ve Filistin, Mısır’dan kesinlikle ayrıldı.</span></p>

      <p class="paragraf-1"><span>II. Ramses’in ölümünden sonra firavunların iktidarı Mısır’da da zayıfladı. Yalnızca, ilk ardılı Merneptah iktidarını korumayı, Pelasgoilerin saldırılarını geri püskürtmeyi ve tahtını elinde tutmayı başardı.</span></p>

      <p class="paragraf-1"><span>Ama ondan sonra ülke karışıklıkların ve anarşinin içine düştü: “Herkes canının isteğini yapıyor”, senyörler nomlarda mutlak efendiler gibi davranıyorlardı. Bir Suriyeli olan İarsu iktidarı ele geçirmek için bu durumdan yararlandı. Beş yıl süren iç savaşların sonunda taht, XIX. Sülale’ye bağlı krallık ailesinden gelen Setnakht’ın eline geçti.</span></p>

      <p class="paragraf-1"><span>Setnakht XX. Sülale’yi kurdu. Bu sülalenin firavunları Amon inancı politikasını sürdürdüler ve Asya topraklarındaki ayrılıkçı hareketi bastırmak için boş yere çaba gösterdiler. Bu dönemde, efsanevi hazinenin ve uçsuz bucaksız yiyecek yığınlarının erimeye başladığı hissedildi; kendilerine hakları ödenmediği için angaryacı köylüler bile çalışmayı reddediyorlardı. Thebes’te tapınak şantiyelerinde bunun benzeri olaylar çıktı.</span></p>

      <p class="paragraf-1"><span>Açlık yüzünden öfkelenen köylüler ve huzursuz insanlar köylerde ayaklandılar. Amon Büyük Rahibi’nin nüfuzu artarken, Firavun’un gücü giderek zayıflıyordu. XX. Sülale’nin egemenliğinin sonuna doğru Amon rahiplerinin 80.000’e yakın köleleri vardı; büyük rahibin buyruğunun altında bir ordu, sayısız memurlar ve görevliler vardı. Görevi kalıtımsallaştı ve “sürekli olarak babadan oğula geçmeye başladı”. Eskiden büyük rahip ilke olarak krala bağlıydı, ama şimdi bu göreve bizzat Amon tarafından getirildiğini sanıyor ve kendini hükümdardan bağımsız sayıyordu.</span></p>

      <p class="paragraf-1"><span>Firavunun despotik iktidarı zayıfladıkça, yerel soyluların nüfuzu artıyordu: Yani, rahiplerin, yüksek memurların ve tüccarların.</span></p>

      <p class="paragraf-1"><span>Özel mülkler, yoksullaş</span>an köylülerin topraklarının satın alınması ve istifçilik yoluyla genişliyordu. Bunun sonucu olarak kırsal toplulukların dağılması hızlandı ve özel toprak mülkiyeti hakkı kurumlaştı. Köylü ayaklanmaları ve buna bağlı olarak köle kullanımı yaygınlaştı.</p>

      <p class="paragraf-1 para-style-override-8"><span class="char-style-override-8">6. Geç dönem.</span> Merkezî iktidarın zayıflaması, nomlar aristokrasisi ile bazı rahip kurullarının giderek bağımsızlaşmaları, uzun süren savaşlar sonucu zayıf düşmüş olan Mısır’ın parçalanmasıyla sonuçlandı.</p>

      <p class="paragraf-1">M.Ö. XI. yüzyılda XXI. Sülale’nin firavunu olan Herihor artık ülkenin tümünü yönetmiyordu. Kuzey nomlarının kendi kralları vardı. X. yüzyılda birleşme tekrar sağlandı, ama bu kez yabancı egemenliği altında. Ücretli ordunun giderek artan rolü Libyalı generaller aristokrasisine bağlı bir aileden gelen birinin tahta geçmesine yol açtı. Böylece I. Şeşank tahta çıktı. Libya kuvvetlerinin saldırısı imparatorluğu geçici olarak birleştirdi. Şeşank, Filistin’de başarılı savaşlar yaptı, başta kaleler olmak üzere birçok yapılar yaptırdı.</p>

      <p class="paragraf-1">Ama ardılları döneminde mücadele tekrar başladı ve Mısır birçok bağımsız devlete bölündü.</p>

      <p class="paragraf-1">Nübye hükümdarları, bu zayıflamadan yararlanarak, M.Ö. VIII. yüzyılda Mısır’ı boyunduruk altına aldılar. Libyalı firavunlar gibi, Nübye devleti Mısır’ın etkisi altında geliştiği için, bunlar da ülkenin yaşamına yeni bir şey getirmediler. Nübye Sülalesi döneminde, Mısır, Asurlular’ın saldırısına uğradı ve büyük bir direnmeyle karşılaşmış olmasına karşın Asarhaddon 671 yılında ülkeyi eline geçirdi. Ama Asur egemenliği geçici oldu ve Mısırlılar bağımsızlıklarını tekrar kazanmak için bütün fırsatlardan yararlandılar. Asurbanipal döneminde, Mısır iki kez Asurlular tarafından yakılıp yıkıldı, ama Asurlular burada Nübye hükümdarları ile kuzey nomlarının yerel kralları arasındaki mücadeleyi canlı tutarak kalabildiler. Bu küçük devletlerin en güçlüsü, Delta’da, Asurlular’ın yardımıyla Sais kenti çevresinde oluşan devletti.</p>

      <p class="paragraf-1">Asur’un zayıflamasından yararlanan Sais Kralı I. Psammetik, Asurluları ülkeden kovdu ve Mısır’ı birleştirdi.</p>

      <p class="paragraf-1">I. Psammetik (564-611 yıllarına doğru), başta Mısır’ın buğday ihraç ettiği Grekler olmak üzere Doğu Akdeniz ülkeleriyle etkili ilişkiler kurdu. Mısır’a birçok Grek tüccar ve ücretli askerî geldi ve burada koloniler kurdular.</p>

      <p class="paragraf-1"><span class="char-style-override-9">Sais</span> dönemi adıyla tanınan bu kısa süren gelişme, ticari üretimin artması, paranın kullanılmaya başlaması ve mesleklerin ilerleme göstermesiyle belirginleşti. Grek ve Küçük Asya devletleriyle kurulan ticari ve kültürel ilişkiler buna geniş ölçüde katkıda bulundu.</p>

      <p class="paragraf-1">Sais firavunlarının dış siyaseti, büyük devletlerle ittifaklar kurarak ülkelerinin dünyadaki saygınlığını yükseltmekti, çünkü ülkelerinin göreceli zayıflığı firavunlara fatih gibi davranmak olanağı tanımıyordu.</p>

      <p class="paragraf-1">En etkin dış politikayı, komşu ülkelerle ticareti yoğunlaştıran (Onun döneminde Nil nehri ile Kızıldeniz arasında bir kanal açılmaya başlandı) ve Filistin, Suriye ve Orta Fırat’ta dayanak noktası olabilecek askerî ittifaklar olanağı yaratmaya çalışan II. Nechao (611-595 yıllarına doğru) uyguladı. Ama birleşik Mısır ve Asur güçleri Karkamış’ta Babilliler’e yenildi ve Yakın Doğu’daki üstünlük Yeni Babil İmparatorluğu’nun eline geçti.</p>

      <p class="paragraf-1">Aristokrasinin ve rahiplerin büyüyen gücü Sais firavunlarını tüccar ve ücretli askerlerin desteğini aramak zorunda bıraktı, bu da iç politikalarında Hellen dostu akımla belirginleşti.</p>

      <p class="paragraf-1">Başta Grekler olmak üzere yabancı tüccarlara tanınan büyük ayrıcalıklar, ücretli orduya ödenen büyük paralar Mısır halkının hoşnutsuzluğuna yol açtı ve halk ayaklandı. Asilerin komutanlığını üstlenen bir firavun generali ücretli askerleri yendi ve II. Ahmes (Amasis) adıyla tahta geçti (569-525).</p>

      <p class="paragraf-1">II. Ahmes, Yunanistan ile ilişkilerini güçlendirerek ve Grek kolonlarının Mısır’a yerleşmelerini destekleyerek Sais sülalesinin geleneksel politikasını sürdürdü.</p>

      <p class="paragraf-1">Yeni Babil İmparatorluğu’nun ve öteki Yakın Doğu devletlerinin Persler tarafından ezilmesi Mısırlılar’a dış politikalarını bir süre daha uygulamak olanağı sağladı. Firavunun birlikleri tekrar Filistin’e girdiler. Ama başarıları kısa süreli oldu.</p>

      <p class="paragraf-1">II. Ahmes’in ardılı III. Psammetik’in saltanatının ilk yılından itibaren, iç savaşlarla parçalanan Mısır, Persler tarafından istila edildi; firavunun birliklerini Peluse’da bozguna uğratan (M. Ö. 525) Persler ülkeyi ele geçirip bağımsızlığına son verdiler. Gelişmesini Yunanistan’la kurduğu ticari ve siyasal ilişkilere borçlu olan Sais dönemi Mısır uygarlığının Grek uygarlığı üzerinde büyük etkileri oldu.</p>
    </div>
  </div>
</body>
</html>
