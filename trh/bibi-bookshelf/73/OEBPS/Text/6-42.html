<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-42.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-42.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">OTUZ DOKUZUNCU BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt38.jpeg" width="316" /></p>

      <p class="anabaslik" id="toc_marker-39">HELLENİSTİK UYGARLIK</p>

      <p class="resim-2"><img alt="5s.jpg" class="image" height="24" src="../Images/5s_fmt41.jpeg" width="52" /></p>

      <p class="paragraf-1"><span>Hellenistik dünya, Eski Dünya’nın uygar insanlığının büyük bir bölümünü kapsıyordu. Bu dünya, çoğu Akdeniz’in doğu havzasında yaşayan ve V. yüzyıldan itibaren aralarındaki ilişkiyi giderek sıkılaştıran birçok uluslardan oluşuyordu. Makedonyalı İskender’in fetihleri bu ulusların kültür değiş-tokuşlarını önleyen siyasal engelleri yok etti ve Grek uygarlığı Hellas’tan gelen yüz binlerce kolonla doğuya iyice yerleşti. Bu kolonlar, Hellenistik kültürün fideliği durumuna gelen yüzlerce kentin nüfusunu oluşturuyordu.</span></p>

      <p class="paragraf-1"><span>Hellenistik devletlerin en önemli merkezleri yeni kentlerdi; Babil ve Memphis gibi Doğu’nun eski kentleri ikinci plana düşmüştü; Antiokheia (Antakya) ve Aleksandreia (İskenderiye), sözcüğün bütün anlamıyla, dünya çapında merkezler oldular.</span></p>

      <p class="paragraf-1"><span>Bu kentlerin uluslararası niteliği, kent sakinlerinin siyasal örgütlenmesinin uluslara göre yapılmasında ortaya çıkıyordu: Her biri kendi konseyini ve yüksek yöneticilerle doğrudan ilişkiye giren şeflerini seçen Grek, Yahudi, vb. mahalleleri vardı.</span></p>

      <p class="paragraf-1"><span>Gündelik ve kültürel yaşam kaynıyordu; belgeler (yazıtlar, papirüsler), dinsel “thiasos”lar</span><span class="dipp"><a class="footnote-link" href="#footnote-225-35" id="footnote-225-35-backlink">35</a></span> <span>da aralarında olmak üzere, mesleki, kültürel, ahlaki dernekler gibi birçok yurttaş topluluklarının yoğun etkinliği buna tanıklık etmektedir. Bu dernekler, kentli kitlelerin uygarlıklarının incelenmesinde özellikle ilginçtir.</span></p>

      <p class="paragraf-1"><span>Hellenistik kentlerin dış görünüşü, yüksek bir kentçilik düzeyinin belirtisidir. Birçok eski Grek kenti, çoğu zaman bütün bir büyük kentdevlet olarak kurulmuştu, merkez alanların ve kamu yapılarının bulunduğu mahalleler yeniden düzenlenmiş, akarsu, çeşme, havuz vb. ile donatı</span>lmıştı. Tiyatroların, gymnasiumların boyutları klasik döneme oranla daha büyüktü; tiyatrolar, on binlerce seyirci alan kocaman taş yapılardı; gymnasiumların kalıntıları planlarının uyumluluğuyla bizleri şaşırtmaktadır. Nihayet, birçok kentte yeni bir kamusal yapı tipi ortaya çıktı: Kütüphane. Büyük İskenderiye kitaplığını daha önce anmıştık; Bergama kitaplığı onun kadar olmasa bile çok önemli bir kitaplıktı; Hellenistik dünyanın başka merkezlerinde daha az gösterişli kitaplıklar vardı.</p>

      <p class="paragraf-1">Hellenistik uygarlığının bu yayılışına niteliksel değişimler de eşlik ediyordu: Doğu’nun kültürel mirasını özümlüyordu. Klasik Grek uygarlığı zamanında ikinci sırada gelen şeyler çok büyük bir önem kazandılar: Teknikler, matematik bilimi, doğa bilimleri, tıp, cerrahi, tarımbilim görülmemiş bir düzeye ulaştı. Buna karşılık, toplumsal bilimler, felsefe, edebiyat ve kısmen de sanatlar düşüş belirtisi gösterdiler. Bu durum, yığınların toplumsal ve siyasal etkinliğinde bir düşüş olduğunu göstermektedir.</p>

      <p class="paragraf-1">Geniş boyutlu kentlerin kurulması deniz ticaretinin gelişmesi, büyük kara ve deniz devletlerinin arasındaki büyük kapsamlı savaşlar, tekniklerin gelişmesini zorunlu kılıyordu. Hellenistik teknik şaşırtıcı sonuçlara ulaştı. Gemiler binlerce insanı taşıyabiliyordu. Üst güverte önemli yolculara konfor ve eğlence sunuyordu.</p>

      <p class="paragraf-1">Askerlik sanatında en önemli yeri saldırı ve kuşatma aygıtları tutuyordu: “Mancınıklar” ve “fırlatma rampaları”, uzak mesafelere mızraklar ve ağır taş gülleler fırlatıyorlardı; bu fırlatıcı aygıtlar soğuk topçuya benziyorlardı. Bütün bu makineler, ancak, uzman mühendisler tarafından hazırlanan plan ve ayrıntılı çizimlere göre gerçekleştirilebilirdi; zaten İlkçağ yazarlarının metinleri, o çağda bu uzmanların bulunduğunu doğrulamaktadır.</p>

      <p class="paragraf-1">Tekniğin bu evrimi bilimdeki önemli gelişmelerin sonucudur. Eukleides (M.Ö. III. yüzyılın birinci yarısı) düzlem geometrisinin temelini attı. Ama onun yapıtları ile bir başka büyük matematikçi ve fizikçi olan Arkhimedes’in (Arşimed) yapıtları, yüksek matematiğin birçok ilkesini içermektedir.</p>

      <p class="paragraf-1">Arkhimedes birçok kitabın yazarıdır: <span class="char-style-override-9">Denge Üzerine; Parabolün Dördüllemesi Üzerine; Yüzen Maddeler;</span> <span class="char-style-override-9">Katoptrikos</span> (Aynalar Kuramı) ve başta kaldıraç kuramı olmak üzere, mekaniğin temel ilkelerini koyup geliştirdiği daha başka kitaplar. Şu gözü pek önerme Arkhimedes’e mal edilir: “Bana bir dayanak noktası verin, dünyayı yerinden oynatayım.” Düzlem ve küresel aynalardan yararlanarak ışık ışınlarının yansıması kuramını tasarladı ve söylenceye inanacak olursak, Syracusa savunması sırasında (M.Ö. 212) Romalıların saldırı aygıtlarını ve gemilerini yakarak bu kuramını uygulama alanına soktu. Çağdaşı Apollonios matematiğin en güç dallarından biri olan sayılar kuramını inceledi.</p>

      <p class="paragraf-1">Astronomi alanında da göz kamaştırıcı ilerlemeler oldu. Eratosthenes, yer yuvarlağının boyutlarını ölçmeye girişti ve bu amaçla, bugün de kullanılan nirengi noktası yönteminden yararlandı. Elde ettiği sayı aşağı yukarı doğrudur. <span class="char-style-override-9">Ay ve Güneş’in Boyutları ve Yeryüzüne Uzaklıkları</span> adlı yapıtın yazarı Samoslu Aristarkhos, Güneş ve Ay’ın yaklaşık büyüklüklerini oldukça doğru saptamıştır. Ama, Güneşin bir gezegen sisteminin ortasında bulunduğunu ve gezegenlerin onun çevresinde döndüğünü kabul edecek olursak, gökkürenin hareketlerinin anlaşılabileceğini söylemek istediği çalışmaları yapıtlarının en ilgincidir. Aristarkhos’un bu büyük bulgusu unutuldu ve ancak 1.800 yıl sonra Kopernik ve Galileo bilime yeniden kazandırdılar onu. Bir başka gökbilimci, Hipparkhos, değeri ancak son zamanlarda anlaşılabilen gözlemler yaptı.</p>

      <p class="paragraf-1">Hellenistik tıp da önemli başarılar elde etti, özellikle cerrahi alanında. Herophilos, yazılarında, kadavraların incelenmesinin ürünü olan derin anatomi bilgisini ortaya koymaktadır. Cerrah Tarantolu Herakleides ameliyatlarında uyuşturuculara başvuruyordu; daha sonra tümüyle unutulan bu büyük buluş, aradan iki binden fazla yıl geçtikten sonra 1860 yılına doğru tekrar kullanılmaya başlandı.</p>

      <p class="paragraf-1">Matematik bilimleri, doğa bilimleri ve özellikle askerlik sanatı alanlarında, son derece hızlı bir evrim gerçekleşti. Aynı şeyleri felsefe için söylememiz olanaksız. Hellenistik dünyanın kentlerinde onlarca felsefeci düşüncelerini sözlü ya da yazılı olarak açıklıyorlardı; ama bunların çoğu, özellikle bireysel ethikanın sorunlarında durarak, kendilerinden öncekilerin öğretilerini izliyor ve geliştiriyorlardı. Bunların en tanınmışlarından biri, materyalist filozof Demokritos’un atomlarla ilgili düşüncelerini tamamlayan öğrencisi Epikuros (371-270’e doğru) idi; ama Epikuros özellikle kişinin yaşamını inceliyor, insan mutluluğunun kaynağına ve mutluluğa ulaşma yöntemine büyük önem veriyordu. Epikuroscular toplumsal yaşama etkin bir biçimde katılmaktan sakınıyorlar ve iç huzurlarını (“sarsılmazlık” ilkesi) bozmamak için “göze çarpmadan yaşama”ya çalışıyorlardı. Maddeci öğretileri, insanları tanrılar ve ölüm korkusundan kurtarmayı amaçlıyordu. Marx ve Engels bu durumla ilgili olarak şunları söylerler: “Epikuros, İlkçağ’da insanları aydınlatmak isteyen tek kişiydi… İşte bu nedenle, bütün kilise babalarında, Plutarkhos’tan Luther’e, tam bir <span>zındık filozof olma ününü korumuştur…”</span><span class="dipp"><a class="footnote-link" href="#footnote-225-36" id="footnote-225-36-backlink">36</a></span></p>

      <p class="paragraf-1"><span>Aynı bireyci akım, bu dönemin bir başka felsefe okulu olan</span> <span class="char-style-override-9">stoacılar’</span><span>da da görülür.</span></p>

      <p class="paragraf-1"><span>Stoacılık’ın kurucusu Kıbrıslı Zenon MÖ. IV. ve III. yüzyılların sınırlarında yaşadı; öğrencilerinin çoğu da Hellenistik Doğu’nun kentlerinden geliyordu. Stoacılar felsefeyi üçe ayırıyorlardı: Ethika, fizik, mantık. Fizikte, temelinde dinamik ateş ögesi bulunan dünyanın maddi birliğini savunuyorlardı. Hayat, kesin yasalarla düzenlenmiş ve önceden saptanmıştır. Stoacıların Herakleitos ve Aristoteles’in öğretilerinden çıkmış olan fiziklerinin başlangıç evresi belli bir noktaya kadar maddecidir. Ama Stoacılar en büyük önemi ethikaya veriyorlardı: İnsan, doğru ve mutlu bir yaşam sürmek için, bilinçli olarak yaşamını ona uydurmak zorundadır.</span></p>

      <p class="paragraf-1"><span>Düzenli hareketinde dünyasal bütüne bu sağduyulu ve etkin katkıyı yapmak insanın ilk görevidir. Gerçekleşmesi, gerçek mutluluğa götüren erdemdir. Buna karşılık, bireysel çıkar uğruna, arzularını ve tutkularını tatmin etmek için, bu görevin çiğnenmesi, kötülüktür. Ama, ancak gerçeği anlayan ve uygun şekilde yaşayan bilge gerçekten mutlu olabilir: Mutlak ruhsal huzura erişir; bu dünyanın acılarının onun üzerinde hiçbir etkisi yoktur, çünkü o bunların önemsiz olduğu kanısındadır. Yoksullukta zengin, tutsakken özgür, hastayken mutludur.</span></p>

      <p class="paragraf-1"><span>Stoacıların toplumsal ve siyasal görüşleri, çoğu zaman, bir önceki dönemin Sparta oligarşisini göklere çıkaran ve Atina demokrasisinden nefret eden Spartaseverlerin antidemokratik kuramlarının yansımasıdır. Ama stoacı öğreti aynı zamanda doğal hukuk öğelerini de içeriyordu; bu düşünce daha sonra tilmizlerini, insanın her şeyden önce dünya yurttaşı (“kozmopolit”) olduğunu ileri sürmeye götürdü; köleci devlet döneminde, insan soyunun birliğini öğütlüyorlardı.</span></p>

      <p class="paragraf-1"><span>Köleci toplumun çöküşü özellikle Kynikler (Kynismos) Okulu’nun öğretisine yansıdı; Kynikler Okulu’nun kurucusu Antisthenes bir “piç”ti. Onun ve öğrencilerinin (bunların arasında en önemlileri olan Diogenes ve onun öğrencisi Krates, Makedonyalı İskender’in çağdaşıydılar) öğretileri, özgür ve köle olsun, halk yığınları arasında çok tutuldu. Doğal hukuk kuramının aşırı temsilcileri olan kynikler, yalınlığı, doğaya yakın bir yaşamı salık veriyorlardı; şatafat ve zenginlik düşkünlüğünü alaya alıyor, insan kişiliği üzerinde devlet ve toplumun gücünü kabul etmiyorlardı. Diogenes, gelenek ve görenekleri umursamadığını göstermek için, bir fıçının içinde çırılçıplak yaşadı ve vazgeçebileceğini anlayınca tek çanağını da kırdı. Bütün bu yaptıkları, “yüksek tabaka” tarafından kendisine</span> <span class="char-style-override-9">kyon</span> <span>(köpek) lakabının takılmasına neden oldu. Antisthenes’in ardından giden bütün okullara verilen</span> <span class="char-style-override-9">kynismos</span> <span>(kynikler) adı buradan yani “köpek” sözcüğünden gelmektedir. Ama, kynikler öğretilerine meseller ve eğlendirici olaylarla ilginç ve anlaşılır bir biçim kazandırdıkça, köleler ve yoksullar öğretilerini sevip beğeniyorlardı. Ama bu öğretinin parolası yoktu ve sonuç olarak anarşi ve aşırı bireyciliğin barışçı propagandasına indirgeniyordu.</span></p>

      <p class="paragraf-1"><span>Hellenistik dönemin güzel-yazını bol ürün vermişti, ama birkaç istisnanın dışında aralarında nitelik bakımından parlak olanına rastlanmıyordu. Daha önceki dönemin edebiyatını yönlendiren toplumsal ve siyasal ilgilere yabancıydılar, Menandros’un parçalarını tanıdığımız komedileri (</span><span class="char-style-override-9">Kardeşler, Kahraman</span><span>, vb.) ve tümü bulunan</span> <span class="char-style-override-9">Hödük</span><span>’ü</span> <span class="char-style-override-9">(Diskalos),</span> <span>IV. yüzyıl sonu Grek toplumunun törelerini aslına sadık bir biçimde aktarmaktadırlar. Gelişen lirik şiirin gözde konuları, kişisel coşkular, ince zevklerin araştırılması ve kentin yorgunluklarından kaçıp doğaya sığınmaktı. Lirik şairlerin merkezi, Mısır’ın İskenderiye kentiydi. M.Ö. III. yüzyılın en iyi şairlerinden biri olan Sicilya doğumlu Theokritos yaşamının büyük bir bölümünü bu kentte geçirdi. İdiller, yani kırın güzelliklerini ve bu güzelliklerin yorgun bir kentliye esinlendirdiklerini dile getiren şiirler yazıyordu. Dönemin öteki şairleri gibi Theokritos da şiirsel biçime çok önem veriyordu. Koşuklama sanatına süs öğesini Theokritos getirdi.</span></p>

      <p class="paragraf-1"><span>Aynı, biraz süslü üslup plastik sanatlarda da görüldü. Özerk heykelcilik merkezleri, İskenderiye, Rodos adası, Bergama ve daha başka yerlerde kurulmuştu. Rodoslu üç heykelci, Agesandros, Athenodoros ve Polydoros, devsel yılanların boğduğu insanların can çekişmelerini temsil eden</span> <span class="char-style-override-9">Laokoon</span> <span>adlı, devsel boyutlu bir heykel topluluğu yaptılar: Yüzlerin acılı ifadesi, kasların gerginliği yapıtlarına gerçekçiden çok doğalcı bir hava verecek kadar vurgulanmıştır. Gene Rodos’ta, otuz metre yüksekliğinde, bronz bir güneş tanrı heykeli döküldü.</span> <span class="char-style-override-9">Rodos Kolossos</span><span>’u dünyanın yedi harikasından biriydi. Bergama heykel okulu ustalığıyla dikkati çekiyordu. XIX. yüzyılın sonunda, bu kentin bulunduğu yerde, bir tanrılar ve devlet savaşını betimleyen 120 metrelik alçak-kabartmalarla bezeli olağanüstü bir Zeus sunağı toprağın altından çıkartıldı. Bergama sunağı, Grek sanatının iyi korunmuş ender örneklerinden biridir. Hellenistik dönemin heykelciliği kuşkusuz önemlidir, ama kendisinden önceki Hellenik çağla karşılaştırıldığı zaman, çöküşün belirtilerini simgeliyordu: Hareketlerin abartılması, büyüklük eğilimi ve doğalcılık.</span></p>

      <p class="paragraf-1"><span>Hellenistik uygarlık, M.Ö. III. ve II. yüzyıllarda, Akdeniz havzasının gelişmiş toplumlarının büyük bir bölümüne yayılmıştı. Siyasal yaşamın merkezi batıya, Roma’ya taşındığı zaman, yüz yıl daha devam etti. Yavaş yavaş değişerek, insanlık tarihinin bundan sonraki evresinde, Ortaçağ’da, Yakın Doğu’da durumunu korudu. Başta Araplar olmak üzere Doğu ulusları bundan yararlandılar. Bu da onlara Avrasya dünyasında uzun süre kültürel üstünlük kurmalarına olanak sağladı.</span></p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-35-backlink" id="footnote-225-35">35</a> Bir tanrıyla birlikte bulunanların (maiyyet) alayı... Tanrı anlamına gelen Grekçe “theos” sözcüğünden türetilmiştir, <span class="char-style-override-9">tanri maiyyeti</span> demektir. (Ö.İ.)</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-36-backlink" id="footnote-225-36">36</a> K. Marx, Oeuvres completes, t. VII. <span class="char-style-override-9">Idelogie allemande</span>, Paris 1938, pp. 86-87.</p>
        </div>
      </div>
    </div>
  </div>
</body>
</html>
