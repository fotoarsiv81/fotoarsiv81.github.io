<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-26.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ ÜÇÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt22.jpeg" width="316" /></p>

      <p class="anabaslik" id="toc_marker-23">İLKÇAĞ HELLAS’ININ GELENEKLERİ VE TOPLUMSAL DÜZENİ</p>

      <p class="resim-2"><img alt="5s.jpg" class="image" height="24" src="../Images/5s_fmt25.jpeg" width="52" /></p>

      <p class="paragraf-1"><span class="char-style-override-8">1. Gelenekler, toplumsal düzen.</span> Akhalar yerleştikleri sırada ilkel topluluk düzeninde yaşıyorlardı. Her tribü, toplumsal örgütlenmenin temelini oluşturan fratrilere bölünmüştü: Her fratri birçok <span class="char-style-override-9">genos</span> kapsıyordu. Genos, başlangıçta, toprağın işlenmesini ve hayvanlardan yararlanmayı yöneten bir ekonomik ortaklaşma idi; aynı zamanda, erkek üyelerinin bir askerî örgütü görünümündeydi. Mitosların da tanıklık ettiği gibi, aile yaşamında ataerkinin birçok kalıntıları direnmekteydi; bu, daha sonraki dönemlerde yaşayan bazı eski geleneklerde görülmektedir: Örneğin, Sparta’da klasik dönem aile ilişkileri grup evliliğinin kalıntılarını koruyordu. Fratri birliklerine <span class="char-style-override-9">file</span> adı veriliyordu. Örneğin, Attika ve Atina’nın nüfusu 4 file’ye ayrılmıştı; Spartalıların file sayısı 3’tü; fratri sayısına gelince, daha sonraki dönem Grek yazarlarının verdikleri bilgiye göre, Attika’da 12, Sparta’da 27 fratri varmış, ki bu sayılar oldukça kuşku götürür. Hiç kuşkusuz fratri sayısı çok daha fazlaydı. Her fratrinin başında seçimle gelen bir “fratriark” vardı; fileleri “filovasileus”lar (“file kralı”) yönetiyordu.</p>

      <p class="paragraf-1 para-style-override-8"><span class="char-style-override-8">2. Myken (Mykenai) Uygarlığı.</span> Akhalar, Orta Hellas ve Poleponessos’ta, Ege uygarlığının derin bir etkisini taşıyan, Hellenler öncesi, çok eski bir yerli halkla karşılaştılar ve varolan yerleşim yerlerine yerleştiler: Mykenai, Tirnys (Argolis’te), Atina ve Attika’nın başka kasabalarına, Pylos (Messênia), Thêbai (Boiôtia) ve daha başka yerlere yerleştiler. Akhalar, gelişme düzeyleri kendilerininkinden yüksek olan yerli halkın bir bölümünü kırdılar ve geri kalanlarla da kaynaştılar. Onlardan daha gelişmiş ekonomi biçimleri aldılar: Silah ve alet yapımında geniş ölçüde bronz kullanımı, yeni yapı yöntemleri, daha yetkin bir tarım (buğday, arpa, baklagiller, mercimek, zeytin tarımı). Çömlekçilik, dökümcülük, demircilik ve kuyumculuk gibi meslekler büyük gelişim gösterdi; zanaat tarımdan ayrıldı ve özerk bir üretim dalı haline geldi. Akhaların ilkel topluluk düzeni yıkılmaya başladı: Zenginleşmiş ve güçlenmiş olan doğuştan soylu sınıfı, M.Ö. XVI. yüzyıla doğru, yavaş yavaş yönetici sınıf durumuna gelmeye başladı. M.Ö. XVI’dan XIV. yüzyıla kadar, Mykenai, Tirnys, Orkhomenos’ta (Boiotia), “kiklop-işi” adı verilen güçlü duvarlarla çevrili görkemli saraylar yaptırıldı; örneğin, Tirnys’te, kabaca yontulmuş kapak taşlarından yapılmış bu duvarların kalınlığı 20 metreye ulaşıyordu. Mykênai’deki “Aslanlar Kapısı” daha İlkçağda bile ünlüydü ve Akropolis’in (Akropol) kalın duvarlarının kalıntıları gerçekten görkemlidir. Myken sarayları Girit’inkilere oranla daha küçüktür. Mimarileri Girit mimarisine benzemez, çünkü içinde bir ocak bulunan büyük konut, yani “megaron” adı verilen ana bölüm, Girit’te yoktur. Öte yandan, Myken saraylarının freskleri ve öteki sanat yapıtları, Myken uygarlığının Girit uygarlığının bir izleyicisi olduğunu göstermektedir. Mykênai soylu sınıfının görkemli gömütleri (kubbeli mezarlar ya da <span class="char-style-override-9">tholos’</span>lar (yeraltı mezarları) ve kayalara oyulmuş odalar) son derece ilginç ve özgündür. Buralarda, iskeletlerin üzerinde, mask, taç, kemer, mücevher gibi altın eşyalar bulundu; bunların en görkemlileri, ince işlenmiş altın kabzalı bronz kılıçlardır. Tahkim edilmiş saraylar ve görkemli gömütler, Mykenai toplumunun sınıflara bölünmüş olduğuna tanıklık etmektedirler; askerî soylu sınıfın savaşlarda ele geçirilen ve “kiklop-işi” yapıları yapan sayısız köleleri olmalıydı.</p>

      <p class="paragraf-1">Yoksul kasabaların (Korakou, Zygouries ve başkaları) halkı olan topluluk üyesi basit insanlar ellerindeki toprakları giderek daha sık yitiriyorlar ve soylulara bağımlı duruma düşüyorlar ya da Akdeniz’in doğu kesimini dolaşan gemilere kendi hesaplarına savaşçı giriyorlardı. Mykenaili denizciler Giritliler’in deneyimlerinden yararlandılar.</p>

      <p class="paragraf-1">Akhalar, Girit yazısını kabul ettiler. 1939’da ve 50’li yıllarda yapılan kazılar sırasında, Messénia’daki Pylos’ta, Girit B yazısıyla dolu yüzlerce kil tablet toplandı; bilginler, daha önce de belirttiğimiz gibi, bu yazıları çözümlemeye çalışıyorlar. Bu metinler, toplumsal ve ekonomik ilişkilerle (özellikle kölelerle ve bunların emeklerinin saraylarda kullanılmasıyla) ilgili verileri içermektedirler. 50’li yıllar içinde, Mykenai’de bunlara benzer tabletler bulundu.</p>

      <p class="paragraf-1">M.Ö. 1450 yılına doğru, Akhalar Girit adasını istila ettiler ve Knossos hükümdarlarının saraylarını yıktılar. Akhalar ve onlara bağlı tribüler bir süre sonra bazı adalara (Rodos, Kıbrıs’ın bir bölümü) ve Küçük Asya’nın kuzeybatı deniz bölgesine yerleştiler. Bu olaylar büyük bir olasılıkla, Homeros’un <span class="char-style-override-9">İlyada</span>’sına dahice aktarılmış olan Troya Savaşı (M.Ö. 1180 dolaylarında) destanına esin kaynağı oldular. Bu nedenle, son zamanlarda çözümlenen ve bu döneme dayanan Hitit yazıtları, homerik şiirlerin boylarının, şeflerinin ve kahramanlarının adlarını anımsatan savaşçı boyların adlarını anmaktadırlar: Örneğin, “Akhiawa” –Akalar, “Akagamuna”– Agamemnon (?).</p>

      <p class="paragraf-1 para-style-override-8"><span class="char-style-override-8">3. Dorların İstilası. Homerik çağ. Demir çağının başlangıcı.</span> M.Ö. XII. yüzyıl Doğu belgeleri, Akhaların yanı sıra “Javanlar” (İonlar) gibi başka Grek tribü birliklerinin adlarını anarlar. 1100 yıllarına doğru, Balkan yarımadasının kuzeybatısından gelen büyük bir Dor tribüleri birliği güney yönünde yer değiştirdi. Savaşçı ve Akhalardan daha az uygarlaşmış olan bu topluluk, M.Ö. XI. yüzyılda, Orta Hellas ve Peloponessos’a girdi. Dorlar, Argolis’e de girip Mykenai ve öteki merkezleri ele geçirdiler. Yerel halkla kaynaştılar ve bunların bir bölümünü köleleştirdiler. Mykenai yıkıldı ve artık siyasal ve kültürel önemini kesinlikle yitirdi. Başka Dorlar, uzun ve kanlı savaşlardan sonra Lakonia’yı istila ettiler. Daha sonra, IX. yüzyılda, Eurotas havzasında Sparta devleti doğdu. Akha halkının bir bölümü hayatta kaldı, ama Orta ve Kuzey Peloponessos’un daha sonra Arkadia ve Akhaia adı verilen, erişilmesi güç dağlık bölgelerine sığındılar.</p>

      <p class="paragraf-1">Başta İonların yaşadığı Attika olmak üzere, Kıta ve Ada Hellas’ının bazı bölgeleri ve Ege adalarının büyük bir bölümü Dor istilasına uğramadılar. Aioleislerin Balkan yarımadasında ortaya çıktıkları dönemi saptanmamıştır.</p>

      <p class="paragraf-1">Demek oluyor ki, eski Grek ulusu, M.Ö. I. binin başlarında oluştu. Bu ulusu, hepsi kendi lehçesini konuşan ve ekonomik, kültürel ve törel gelişimleriyle kendini gösteren tribü toplulukları (İonlar, Dorlar, Akhalar, Aioleisler) oluşturuyordu.</p>

      <p class="paragraf-1">Dorların istilası, kültürel düzeyin belli bir ölçüde düşmesine yol açtı: Saray yapımına son verildi, ticaret, sanat ve zanaat çökmeye başladı. Toplumsal ilişkilerde de belli bir gerileme oldu: Klanlar yeniden güçlendiler, kölelerin çalıştırılması azaldı. Mykenai uygarlığının merkezleri, ataerkin dönemini yaşayan boylar tarafından sarılmış olduğu için bu kolaylıkla gerçekleşti. Bu sırada Hellas’ta, demir silahlar (kılıç ve mızrak) ve demir aletler kullanılmaya başlandı; Küçük Asya’dan alınan demir işleme de gelişmeye başladı. Üretim güçlerinin gelişimi hızlandı.</p>

      <p class="paragraf-1">Eski Grek halk sanatının başyapıtları, efsane ozanı kör Homeros’a mal edilen epik şiirler, <span class="char-style-override-9">İlyada ve Odysseia,</span> bu döneme aittir. Bu şiirler, Myken ve Myken sonrası (M.Ö. XII. yüzyıldan VIII. yüzyıla) toplumsal ve kültürel yaşamından sahneler yansıtırlar.</p>

      <p class="paragraf-1"><span class="char-style-override-9">İlyada ve Odysseia,</span> dünya edebiyatının önde gelen yapıtları arasında yer alırlar; bu şiirlerin ne zaman, nerede, nasıl ortaya çıktıklarını öğrenmek sorununun uygar insanlığı her zaman ilgilendirmiş olması çok doğaldır. M.Ö. III. yüzyılda, bazı Grek bilginleri, daha o zaman, Homeros’un yaşamış olduğundan kuşku duyuyorlardı. İki bin yıl sonra XVIII. yüzyılın sonu ve XIX. yüzyılın başında, Alman bilgini Frederic-Auguste Wolf, Homeros’un <span class="char-style-override-9">İlyada ve Odysseia’</span>nın yazarı olup olmadığı sorununu tekrar ortaya attı. Wolf, <span class="char-style-override-9">Homeros’a Önsöz</span> adlı yapıtında (1795), bu şiirlerin epik halk şarkılarından kendiliğinden çıkmış olduğunu ileri sürdü. Aralarında Schiller ve Goethe olmak üzere Wolf’a karşı çıkan “ünitaristler”, Homeros’un şiirlerini bütünlüğünün bir dahi yazar gerektirdiğini kanıtladılar. Bugün, uzmanların çoğu, bu iki şiirin IX. yüzyılın sonunda ya da VIII. yüzyılın başında bir büyük şair (Homeros?) tarafından bütünüyle düzenlenmiş olduğu kanısını paylaşıyorlar; ama folklor yapıtlarını (“Aede”lerin –kendi şiirlerini şarkı olarak söyleyen şairlerin çağlar boyu söyledikleri destanları) ustaca toplamış olmaktan başka bir şey yapmamış olmalıydı.</p>

      <p class="paragraf-1">Homeros’un şiirleri eski Grek yaşamının birkaç yüzyılını yansıtır. Bu şiirlerde ilkin (özellikle <span class="char-style-override-9">İlyada’</span>da) Dorların istilası öncesi, Mykenai’nin görkemli döneminin olaylarının, tiplerinin, olay yerlerinin öykülerini buluruz. <span class="char-style-override-9">İlyada</span>’nın konusu da tümüyle Mykenai’nin yükseliş dönemiyle, “altını bol” Mykenai Kralı Agamemnon’un komutası altında Akhalar birliği ordularının Troya seferi (M.Ö. 1180 yılına doğru) sırasındaki üstünlüğüyle ilgilidir. Bu şiir Troya Savaşını, tam olarak son dönemlerinden birini dile getirir: Akhaların “görkemli Troya”nın savunucuları karşısında kazandıkları ezici zaferi anlatır. Ama <span class="char-style-override-9">İlyada’</span>nın temel içeriği, Dor istilasının sonu VIII. yüzyılın başı arasındaki dönem Hellas’ını, yani “homerik çağ” Hellas’ını belirginleştirir. Bu nedenle demir silahlar, bronz silahlardan on dört kez daha az anılır <span class="char-style-override-9">İlyada’</span>da. Bundan, demirin artık bilindiği, ama ozanın, bu maddenin ancak bir merak konusu olduğu zamanı betimlediği sonucu çıkar. <span class="char-style-override-9">Odysseia,</span> Troya Savaşı kahramanlarının geri dönüşünü, barış dönemi gündelik yaşamını betimler. <span class="char-style-override-9">Odysseia’</span>da demir <span class="char-style-override-9">İlyada’</span>ya oranla üç kez fazla anılır, ama bakır ve bronz, demire göre dört kez fazla geçer. Nihayet, bazı bölümler sınıflara bölünmüş köleci toplumun oluşumundan söz ederler, yani bu bölümler daha sonraki bir dönemle ilgilidirler.</p>

      <p class="paragraf-1">XI. yüzyıl - IX. yüzyıl arasındaki “homerik” toplum, doğal ekonomi ortamında yaşadı, yani her kasaba, her topluluk kendisi üretip kendisi tüketti. Ekonominin temeli hayvancılık, hayvan da değer birimidir. Örneğin, büyük bir bakır kazanın değeri 12 öküz, bir köle genç kızın değeri ise 4 öküzdür. Başlık da gene hayvanla ödenmektedir. Tarımın şiirlerdeki yeri ikinci sıradadır: Henüz yalnızca ağaçtan yapılmış saban kullandıkları için, vadilerdeki yumuşak ve alüvyonlu toprakları sürmektedirler. Bununla birlikte tarım oldukça gelişmiştir. Buğday ve arpa ekilmekte, sebze ve meyve yetiştirilmektedir. Çiftçiden farklı ve pazarda satılan eşyaların üreticisi olan ara katman, yani zanaatçılar, kuyumcular, aedeler (şairler), haberciler, sipariş üzerine çalışan meslek sahipleri olarak geçerler ve “halk için çalışanlar” (epitken, demiurgos) diye tanımlanırlar. Demirhanesinde, ocağı, örsü, çekiçleriyle çalışan tanrı Hephaistos, demircilik mesleğinin belli başlı temsilcisi olarak görünür.</p>

      <p class="paragraf-1">Düzenli ilişkiler ve ticaret olmadığı için para da yoktu. Ama dış dünyadan yalıtılmış bu yaşamın betimlemelerinin dışında şiirler uzaklara yapılan deniz seferlerinin öykülerini de içermektedir: Odysseia, kahramanının yolculuğunu anlatır. Odysseus özellikle Mısır’a yaptığı yolculuktan söz eder; başka deniz yolculuğu öyküleri, hatta ticaret sözleşmeleri vardır. Homerik çağ Hellas’ında, zanaat ve ticaretin merkezi kimliğiyle kent yoktu henüz; şiirler kenti betimlemez, yalnızca Odysseia’da, “kürek delisi” Phaiakların krallığıyla ilgili bölümde gerçek bir ticaret limanı görünür. <span class="char-style-override-9">Odysseia’</span>nın bu bölümünde homerik dönemin son evresi betimlenir.</p>

      <p class="paragraf-1">Homerik toplum klana dayalıdır, ama klan artık çöküş dönemine girmiştir, çünkü taşınır mallar, dahası evler özel mülkiyet kimliği kazanmıştır; yalnızca toprağın mülkiyeti hala topluluktadır ve her topluluk üyesi ömür boyu bir toprak payı almaktadır. Bu nedenle o zamanda bile önemli bir servet farklılığı göze çarpar. Klan kıdemlileri birçok toprak parçası <span class="char-style-override-9">(klero)</span> almakta ve bu nedenle kendilerine “çok topraklı kişi” denilmektedir.</p>

      <p class="paragraf-1">Zengin ve güçlü soylu sınıfı (basileus, vasileus) genellikle ayrı bir yere sahiptir. Bu sınıfın, topluluk topraklarından ayrılmış toprak mülkleri vardır ve Homeros bunlara “temenos” demektedir. Homeros’un şiirleri bu soylu sınıfın barışsever yaşamlarını ve savaşlarını neredeyse özellikle över. Barış döneminde, aristokratlar mülklerinde büyük aileler halinde yaşarlar ve kendilerine köleler hizmet eder. Doğrusu köle sayısı fazla değildir ve daha sonra Aristoteles’in dediği gibi “canlı mal” olarak tanımlanmaktadırlar. Homerik basileusların köleleri efendilerinin yaşamını paylaşmaktadır. Bu nedenle, basileus (askerî şef) Alkinoos’un kızı “kolları ak” Nausikaa deniz kıyısında kölelerle birlikte çamaşır yıkar; domuz çobanı Eumaios, Odyseus’un güvenilir adamıdır, vb. Ama homerik toplumun köleleri, toplumun köleleşmiş kesimini, gelecekteki köleler sınıfının tohumunu temsil ederler.</p>

      <p class="paragraf-1">Klanlar düzeninin çöküşü, toplumun içindeki belirgin bir farklılaşmayla da kanıtlanmaktadır. Homeros’un şiirleri, “thetes”lerin (tetlerin), yani topraklarını yitirmiş ve soylu sınıfa hizmet eden topluluk üyelerinin, acıklı durumlarını betimler; bütün haklarından yoksun, evsiz barksız göçmen ve serserilerin, yani “metanastes”lerin durumu da söz konusu edilir.</p>

      <p class="paragraf-1">Toplum henüz sınıflara bölünmediği için devlet de yoktur; yönetimsel ve hukuksal örgütler halk yığınlarıyla doğrudan ilişkilerini yitirmemişlerdir ve onların üzerinde ayrıcalıklı bir yerleri yoktur. Doğmakta olan iktidar, yavaş yavaş doğuştan soylu sınıf kökenli basileusların ellerinde toplanmaktadır; basileusların çevresinde toplanan “yaşlılar kurulları”da aristokrasinin temsilcilerinden oluşmaktadır. Ama, topluluk üyeleri basit bir halk yığını henüz haklarını korumaktadır (haklarına sahiptir). Soylu sınıf (özellikle savaş zamanında), halkı, askerlerin (rütbesiz askerlerin) isteklerini dikkate almak ve önemli kararlar için kurul toplamak zorundadır. Marx ve Engels bu düzene “askerî demokrasi” adını vermektedirler. Demek ki, ilkel toplum ile onun ardından gelen sınıflara bölünmüş köleci toplum arasındaki geçiş döneminin siyasal ilişkilerini askerî demokrasi belirlemektedir.</p>

      <p class="paragraf-1 para-style-override-8"><span class="char-style-override-8">4. Olympos tanrıları dininin doğuşu.</span> Dinsel ideoloji homerik çağda ortaya çıktı. Halk sanatı yalnızca epik şarkılar değil, tanrılar, yarı-tanrılar ve kahramanlarla ilgili “mitoslar”, destanlar da yaratıyordu. Mitoslar, doğu güçleri ve insanların ekonomik ve toplumsal yaşamlarının değişik evrelerinde bu güçlere karşı davranışlarıyla ilgili çeşitli kavramları yansıtırlar. Bütünü içinde mitoslar dinsel kökenlidir.</p>

      <p class="paragraf-1">Grek mitoslarında sık sık hayvan biçimli tanrılara rastlarız. Bu da bu dinsel inançların sınıfsız toplumun çok eski dönemine, ilkel zamanların totemci ideolojisine kadar uzandığını kanıtlamaktadır. Bu nedenle, korkunç güçleri simgeleyen yılanlara tapma, İlkçağın en eski zamanlarında Hellas’ta çok yaygındı. Attika’nın kahramanı ve yarı-tanrısı Erekhtheus, koruyucusu olduğu Akropolis’in kayalarının çatlaklarında oturan büyük bir ejderha biçiminde betimlenmiştir. Atina’da, bu iyilikçi ejderhaya sungu olarak Akropolis sırtlarına boğaca bırakmak geleneği uzun süre yaşamıştır. Akropolis’in ortasına bu ejderhanın onuruna “Erechteion” tapınağı yapıldı.</p>

      <p class="paragraf-1">“Işık saçan” Apollon ya da güneş tanrısı Phoibos da Delphoi yakınlarındaki Parnassos dağının derin bir mağarasında oturan devsel “Python” yılanıyla ilgili eski bir külte sıkı sıkıya bağlıdır. Bilicilik yapan tapınak rahibelerine bu nedenle “Pythia” denilirdi. Apollon bir okla Python’u öldürdükten sonra kendi tapınağını oraya yaptırdı; yunus biçimine girip denizde yüzdü. Giritli denizcilere görünüp bu tapınağın yanına kendisi için bir sunak yapmalarını istedi. Oraya bu nedenle Delphoi denildi. Delphoi’nin dışında, Hellas’ta Delphoili Apollon kültüne bağlanan birçok yer vardır.</p>

      <p class="paragraf-1">“Kurt”a (<span class="char-style-override-9">Iykos</span>) tapınma da birçok iz bıraktı. Birçok daha yeni tanrının tapınma yerleri Lykaios adını taşıyordu. (Örneğin: Atina Lykaisos’u). Buralarda tapılan tanrılar, sanki yerlerine geçtikleri tanrıların ardıllarıymış gibi “kurt” adını alıyordu. Gecekuşu Atina’da kutsal sayılırdı; daha sonra Athena’nın niteliklerinden biri durumuna geldi: Atina kentinin koruyucu tanrıçası “Gecekuşu gözlü” Athena. Eski Hellas’ta bitkilere tapınma da çok yaygındı. Epieros’taki Dodone’de ünlü bir bilicilik merkezi (yeri) vardı. Burada bulunan birkaç yüzyıllık meşe ağacının Zeus’un yurdu (konutu) olduğuna inanılıyordu; rahipler meşenin yapraklarının hışırtısına göre geleceği kestiriyorlardı.</p>

      <p class="paragraf-1">Klanlar düzeninin doruk döneminin en belirgin özelliklerinden biri olan animizmin izleri bu daha eski temele ekleniyordu. Greklere göre yarı-insan, yarı-hayvan yaratıklar doğayı kişileştiriyorlardı. Teke bacaklı satirler, at gövdeli insan büstü kentaur’lar, balık kuyruklu su perileri. Ormanların cinleri, orman perileriydi, denizcilerin cinleri balık biçiminde deniz kızlarıydı, vb. İnsanlar, bir insanın mutlu ve rahat bir yaşam sürebilmeleri için bu <span class="char-style-override-9">cinler</span>’le (Eski Yunan’da bir kimsenin, bir kentin, bir ülkenin alın yazısını çizen iyi ya da kötü tanrı) iyi ilişkiler kurmak gerektiğine inanıyorlardı. Evlerdeki ocak kutsaldı, çünkü atalara tapınmaya bağlıydı. Ocak çiçeklerle süsleniyor, ateşi özenle besleniyor, içine kokulu otlar atılıyordu. Nişanlılar, yeni doğan çocuklar onunla tanıştırılıyor, sürgünler gelip ona sığınıyordu. Ev ocağına tapınmaya sıkı sıkıya bağlı olan atalara tapınma, tarihsel zamanlarda bile Greklerde çok yaygındı. Günümüze ulaşan belgeler buna tanıklık etmektedir.</p>

      <p class="paragraf-1">Besleyici toprak Demeter’e tapınma büyük bir önem kazandı. Bu inancın en önemli merkezlerinden biri durumuna gelen Eleusis’te (Attika’nın en verimli bölgesi), Demeter’in kızı Kore’nin (ya da Kora) (yeni gelen ilkbaharla diriliş) kötücül yeraltı güçleri tarafından kaçırılması mitosu ortaya çıktı. Ancak karmaşık ve gizemli ayinlerin, kederli ve kızgın Demeter’i üretici gücünden toprağı yoksun bırakmamaya ikna edebileceğine inanılıyordu.</p>

      <p class="paragraf-1">Topluluk düzeni dağıldıkça ve doğuştan askerî aristokrasi güçlendikçe, yeni ve karmaşık bir din doğdu: Olympos dağında oturdukları farz edilen göklerin efendileri, “göksel sakinler” ve “dünyanın hükümdarları” Olymposlu tanrıların dini. Evrenin öğelerini kendi aralarında paylaşmış ve yeryüzü basileuslarına benzeyen, bir “kutsal klan”ın üyeleriydiler bunlar. Ama yeryüzünün onların ortak mülkü olduğunu da eklememiz gerek. Büyük tanrılar üç erkek kardeşti: “Göklerde gürüldeyen ve bulutları devşiren Zeus”; denizlerin efendisi Poseidon ve yeraltı ülkesinin efendisi Aidoneus (Hades).</p>

      <p class="paragraf-1 para-style-override-8"><span class="char-style-override-9">Şanlı Poseidon yanıtladı:</span></p>

      <p class="paragraf-1"><span class="char-style-override-9">“Üç kardeşiz biz, Kronos ve Rhea’nın oğulları:</span></p>

      <p class="paragraf-1"><span class="char-style-override-9">Zeus, ben ve cehennemlere hükmeden Aidoneus.</span></p>

      <p class="paragraf-1"><span class="char-style-override-9">Üçe bölündü dünya ve herkes kendi payını aldı.</span></p>

      <p class="paragraf-1"><span class="char-style-override-9">Kura çekildi ve köpüklü deniz düştü bana,</span></p>

      <p class="paragraf-1"><span class="char-style-override-9">Her zaman oturayım diye kendi payımda;</span></p>

      <p class="paragraf-1"><span class="char-style-override-9">Karanlıklar ülkesi düştü Aidoneus’un payına;</span></p>

      <p class="paragraf-1"><span class="char-style-override-9">Zeus’a bulutlar arasındaki engin gökyüzü düştü;</span></p>

      <p class="paragraf-1"><span class="char-style-override-9">Ama yeryüzünde ve koca Olympos’ta herkesin payı var.”</span></p>

      <p class="paragraf-1 para-style-override-15">(<span class="char-style-override-9">İlyada</span>, XV. bölüm, 186. dize ve sonrası)</p>

      <p class="paragraf-1 para-style-override-8">Daha sonra, Zeus’un çocukları olan küçük tanrılar kuşağı gelir. Zeus ile Hera’nın oğulları olan Hephaistos demirci ocağının ve ateşin tanrısı ve demir sanatlarının koruyucusu oldu. Parıldayan arabasıyla gökyüzünü dolaşan, “ışık saçan” Apollon ya da güneş tanrısı Phoibos ile ayın tanrıçası, ormanların ve yaban hayvanlarının hâkimi ve yorulmaz avcı Artemis, Zeus’la tanrıça Leto’nun çocuklarıydı. Zeus’la Nympha (dağ, orman, ırmak, pınar ve deniz perisi) Maia’nın oğulları Hermes, sonsuz yolcu ve Zeus’un habercisiydi, ölülerin ruhlarını Hades’e götürmek bu gezginler efendisinindi. Savaş tanrısı Ares, tanrısal zeka ve kentlerin koruyucusu Athena, Zeus’la Dione’nin kızı, aşk ve güzellik tanrıçası Aphrodite ve onun oğlu, afacan ve dikkafalı çocuk Eros da Olymposlular arasında yer alıyorlardı. Bu tanrıların çoğunu Grekler, örneğin hayvanların egemeni Artemis’i ve bazı mitoslara göre, gizemli bir şekilde deniz köpüğünden doğan, özellikle Kıbrıs ile Kithira adalarında kutsanan ve güçlü bir minoen ve doğu etkisi taşıyan “altın saçlı” Aphrodite’yi Hellenik-öncesi halkın inançlarından almışlardı. Öteki tanrıları Greklerin kendileri bulmuşlardı. “Aede”ler bu tanrılara, yakını oldukları soylu sınıfın beğeni ve anlayışına uygun bir biçim verdiler. Olympos tanrılarının hem insan biçimli oluşlarının ve hem de bir “aristokratik” hava taşımalarının nedeni budur. Altın saraylarında aylak ve lüks bir yaşam sürerler, ambrosia (Olympos tanrılarının yemeği) yiyip, nektar (ölümsüzlük içkisi) içerler, Musaların tatlı şarkılarını dinlerler. Zaten kavga ve dalaş, yeryüzü basileuslarının arasında olduğu gibi bunların arasında da eksik değildir. Odysseus örneğinde olduğu gibi, bazen tanrılar gözdeleri olan kralların yardımına koşarlar ama basit insanların acılarını bir “Olymposluya özgü serinkanlılık”la seyrederler. Zeus bir gün insanları suda boğmaya karar verdi; yalnızca bir çift, gözden düşmüş tanrılar, Titanlar soyundan gelen Prometheus tarafından kurtarıldı. İnsanlar bu çiftten tekrar türediler. İnsanlık yoksul ve hayvansal yaşamından da gene aynı Prometheus’un gökyüzünden çaldığı ateş sayesinde kurtuldu. Zeus, Kafkaslar’da bir kayaya zincire vurarak ve mahkûmun karaciğerini yemesi için her gün gözde kuşu kartalı göndererek bu asi Titan’ı acımasızca cezalandırdı.</p>

      <p class="paragraf-1">Bu mitosa bakacak olursak, eski Yunan’da acımasızca bir mücadeleye dayalı yeni bir “Olympos dini” ya da “Zeus dini” ortaya çıktığı görülür. “Titanlar”ın, “devler”in ve daha sonra tanrılaşmış kahramanların sayısız destanları bu mücadeleyle ilgili çok belirgin bir fikir verirler. Bütün ömrünü acımasız ve korkak kral Eurystheus’un hizmetinde geçiren Herakles halkın gözde kahramanıydı; bu kahraman benzersiz gücüyle, soylu sınıfın çekindiği halk yığınlarının gücünü simgeliyordu. On iki güç işi gerçekleştirdi. Daha sonra, köle olarak Lydia Kraliçesi Omphale’ye satılır, kraliçe ona kadın işleri yaptırır. Hırpalanan emekçinin simgesi olan Herakles imgesi yoksullar için çok değerliydi.</p>

      <p class="paragraf-1">Gücünü topraktan alan, yenilmez bir güce sahip, Toprak’ın oğlu Antaios mitosu da bir halk sanatı yaratısıdır. Bu efsane, çiftçilerin kendi güçleriyle ilgili bilinçlerini yansıtmaktadır. Aristokratça bir eğilimi dile getiren mitos, Antaios ile Herakles arasındaki garip bir mücadeleyi anlatır; Antaios da devler savaşına katılmış, ama onu yere sermek olanaksızmış, çünkü anası toprağın üzerine düştükçe doğrulur kalkarmış. Herakles bu yüzden onu sırtlayıp başka bir ülkeye götürmüş ve bir okla öldürmüş.</p>

      <p class="paragraf-1">Eski toplumsal düzenin gelişiminin değişik evreleri ve ideolojik mücadelenin safyürek biçimleri, yansımalarını mitoslarda ve Grek inançlarında böyle bulmaktadır. Daha sonra, köleci toplum gelişince, Olympos tanrıları politik yaşamın değişik ögelerinin koruyucularına dönüştüler. Örneğin Apollon, rahiplerin ve kâhinlerin koruyucusu, Poseidon denizcilerin, Hermes tüccarların koruyucuları oldular. Eski Yunan yazarları ve sanatçıları, köleci ideolojiyi desteklemek için dinden geniş ölçüde yararlandılar.</p>
    </div>
  </div>
</body>
</html>
