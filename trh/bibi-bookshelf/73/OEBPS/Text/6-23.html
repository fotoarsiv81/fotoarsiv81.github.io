<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-23.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt19.jpeg" width="316" /></p>

      <p class="anabaslik" id="toc_marker-20">GİRİŞ, BİLGİ KAYNAKLARI VE TARİH YAZICILIĞI</p>

      <p class="resim-2"><img alt="5s.jpg" class="image" height="24" src="../Images/5s_fmt22.jpeg" width="52" /></p>

      <p class="paragraf-1">Eski Yunan tarihinin, özellikle kültür kalıtının incelenmesi, modern tarih biliminin gelişmesinde önemli bir rol oynadı. Bu bilimin kurucuları Marx ve Engels, İlkçağ (antiquite) tarihiyle çok ilgileniyorlardı. Dünya tarihinde oynadığı ilerici rolü belirterek ilkçağ toplumunu bir köleci toplum olarak tanımlayan ilkin onlar olmuştur. Buna göre İlkçağ tarihinin en önemli sorunları şunlardır: Üretim güçlerinin, zanaat ve özellikle tarımda, köleci sömürü ilkesine dayanan gelişmesi; bu sömürünün toplumun evriminin değişik evrelerindeki niteliği; devletin ve özelliklerinin ortaya çıkışı; İlkçağ uygarlığının güçlü gelişiminin nedenleri; genel olarak ilkçağ toplumu tarihinin evreleri ve özel olarak Yunan ve Roma’nın İlkçağ toplumları tarihinin evreleri.</p>

      <p class="paragraf-1">Bu sorunlar aynı zamanda eski Yunan tarihi incelemesinin en önemli noktalarıyla da ilgilidir. Arkeolojinin yeni bulguları, İlkçağ Yunan toprağında yaşayan tribü ve ulusların tarihine, Grek uygarlığının (Girit, Myken= “Mykenai”) doğduğu çevreye yeni bir boyut getirdi. Sonra, ilkel toplum yıkılırken sınıflara bölünmüş toplumun temel niteliklerinin ortaya çıktığı, eski Yunan’ın evrimine doğrudan bağlı ve “Homerik Çağ” adıyla anılan dönem gelmektedir. ¨Köleci toplumun ve devletin oluşumunun, koloni kurma eylemi önemli bir an olan kent devletin (polis, site) (M.Ö. VIII-VI.yy) kuruluşunun devrimci süreci, tarihin bu evresini kapsadı.</p>

      <p class="paragraf-1">Grek köleci toplum ve uygarlığının gelişmelerinin en yüksek düzeylerine ulaştığı ve bu toplama özgü karşıtlıkların yoğunlaştığı “klasik” dönem (M.Ö. V-VI. yüzyıllar) eski Yunan tarihinin merkezinde bulunmaktadır. Nihayet, çok önemli ve tarih bilimindeki işlevi giderek büyüyen bir dönem. Grek tarihinin kısmen doğu tarihiyle birleştiği ve köleci toplumun tümüyle doruk noktasına eriştiği Hellenistik çağdır (M.Ö. III.-II. yüzyıllar).</p>

      <p class="paragraf-1 para-style-override-8"><span class="char-style-override-8">1. Eski Yunan’ın tarihçileri.</span> Eski Yunan’ın geçmişini öğrenmek isteği, M.Ö. VI. yüzyılda, Küçük Asya İyon kent devletlerinin ilk düzyazı yazarlarının (logograflarının) yapıtlarında ortaya çıktı. Bu yazarlar, Hellas’ın ilk zamanlarını şu ya da bu biçimde yansıtan mitosları ve efsaneleri, yazınsal biçimlerde, anlatıyorlardı. Örneğin, Miletoslu Hekataios, “kahramanlar”ın (Grekler, tanrıların soyundan gelen ve kahramanlıklarıyla ünlenen mitossal atalarını böyle adlandırıyorlardı.) yaşam öyküleri olan <span class="char-style-override-9">Soy Kütükleri’</span>ni yazdı.</p>

      <p class="paragraf-1">“Tarihin Babası” Herodotos, Halikarnasos’ta (bugünkü Bodrum) doğdu (484-425 dolayları). O dönemde, Persler karşısında zafer kazanmış olan Atina, Akdeniz’in doğusunda ağır basan büyük denizcilik gücünün ekonomik, politik ve kültürel merkezi oluyordu. İkinci vatanım dediği Atina’ya yerleşen Herodotos’un yapıtı 9 kitaptan oluşur. İlk üç kitap, Küçük Asya, İran, Asurya, Mısır ve öteki komşu ülkelerin uluslarının tarihiyle ilgilidir; dördüncü kitap İskitler’i anlatır. Bu kitapların hepsi Hellas’ın geçmişiyle ilgili çok değerli bilgiler verir. Son kitaplar (V-IX) Med savaşçılarına ayrılmıştır. Herodotos sık sık saflık gösterir: Tanrıların insanların işlerine burunlarını soktuklarına inanır ve mitosları ve efsaneleri bize tarihsel olaylarmış gibi sunar. Ama öte yandan, bu olayları ve insanların eylemlerini akla yakın ve doğal nedenlerle açıklamaya çalışır. Üstelik, devletin ve toplumun evrimine ilişkin genel kuramsal sorular sorar; bu da onun, o sıralar Atina’da süren yoğun ideolojik ve politik mücadeleyle olan yakın ilişkisini kanıtlamaktadır; bu nedenle onun yapıtı, M.Ö. VI. yüzyılın ikinci yarısında, eski Yunan’ın politik ve kültürel hayatının incelenmesi için bir kaynak niteliğindedir.</p>

      <p class="paragraf-1">Atinalı Thukydides (460-339 dolayları), 8 kitaba ayrılmış ve bize bir bölümü ulaşmış olan <span class="char-style-override-9">Peloponez Savaşının Tarihi</span> adlı yapıtında, tarihsel sürecin daha derin bir anlayışını ortaya koyar; yapıtı eleştiri anlayışından yoksun değildir. Thukydides’in amacı, Hellas’ın iki kesiminin, yani gücünü denizcilikten alan Atina ile, başta Sparta olmak üzere Peloponez Birliği arasındaki çetin mücadelenin, Peloponez Savaşının, bir açıklamasını yapmaktı. Tarihçi, bu savaşın olağanüstü gelişiminin yanı sıra tarihteki rolünü de göstermektedir: Savaş yalnız Akdeniz’in Hellen toprağına yayılmakla kalmadı; bu savaşta Perslerin de etkin bir payı oldu. Yazarın, yöntemsel açıklamaların dışında, eski Yunan tarihine ilişkin değerli bilgiler verdiği, birinci kitabın <span class="char-style-override-9">Arkeoloji</span> adıyla anılan giriş bölümü (1, 21. bölümler) özellikle ilginçtir. Thukydides, kendisinin de söylediği gibi, tarihsel olayları, yapıtının değerini hiçbir zaman yitirmemesini sağlayacak biçimde yansıtmaya önem veriyordu. Bilinçli bir vakanüvist olarak, aynı zamanda, olayların nedenlerini ortaya çıkarmaya, iç siyasal mücadeleyi dile getirmeye çalışıyordu. Thukydides, bu mücadeleyi, parti başkanlarına söylettiği söylevler biçiminde aktarmaktadır; yazar, bu söylevlerin gerçekten söylendiğini ve kendisinin bunları, sözcük sözcük değilse bile, en azından söz konusu konuşmacının betimlenen ortamda söylemesi gerektiği gibi ve düşüncelerinin akışına uygun olarak aktardığını belirtmektedir. Sınıf savaşları tabloları, özellikle, kölelerin etkin olarak katıldığı Kerkira’daki iç savaşın betimlemesi gerçek bir usta elinden çıkmıştır. Daha da etkileyicisi, iç savaşların yol açtığı ahlak bozukluğu tablosudur (III. kitap, 82-84. bölümler). Yazar, köleci toplumun bağrındaki sınıf kininin, iç savaş sırasında doruk noktasına çıkan bu kinin çarpıcı bir betimlemesini yapar.</p>

      <p class="paragraf-1"><span>Thukydides’ten sonra Yunan tarih bilimi (genel olarak bütün toplum bilimlerinde görüldüğü gibi) gelişmesini sürdürdü. Ama şurası da bir gerçektir ki, Thukydides’i seçkinleştiren bilimsel çözümleme inceliğine, birkaç ender istisnanın dışında, daha sonra gelen tarihçiler ulaşamadılar. Buna karşılık yapıt sayısı önemli oranda arttı. Biraz önemli Hellas kentlerinin (yüz kadar vardı) çoğunda, daha sonraki yüzyıllarda, kentinin ya da ülkesinin geçmişine başvuran birçok tarihçinin çıktığı görüldü. Ne yazık ki, bu metinlerin büyük bir çoğunluğu bize ulaşamadı; zaman ancak bazılarının bazı bölümlerini, kiminin yalnızca adlarını ya da yazarlarının adlarını koruyabildi. Ama bu kadarının bile büyük bir önemi var: Attika’nın geçmişini ve özellikle, tarihsel efsaneyi inceleyen Atinalı yazarların kaleme aldığı</span> <span class="char-style-override-9">Athides</span><span>’in parçaları buna tanıklık etmektedir.</span></p>

      <p class="paragraf-1">Şu ya da bu oranda günümüze ulaşmış olan Yunan tarih yapıtlarının büyük bir önemi vardır. Örneğin, Thukydides’in <span class="char-style-override-9">Tarih</span>’ini durduğu yerden (M.Ö. 411) sürdüren, Ksenophon’un <span class="char-style-override-9">Hellenika</span>’sı. Ksenophon, Peloponez Savaşının betimlemesini bitirir ve Hellas’ın tarihini 362’ye kadar sürdürür. Thukydides gibi o da sanki olaylara kendisi katılmış gibi anlatır, ama tarihçi olarak Ksenophon daha yüzeysel ve daha yanlıdır. Atina vatandaşı ama Atina demokrasisinin düşmanı olan Ksenophon, aristokrat Sparta’nın dostu ve hayranı kimliğiyle yazar. <span class="char-style-override-9">Hellenika</span>’da<span class="char-style-override-9">,</span> örneğin, ikinci Atina Denizcilik Konfederasyonu gibi, demokratik Atina’nın en önemli olaylarını sessizce geçiştirir; buna karşılık, ikinci dereceden ama Sparta’yı daha iyi gösteren olayların altını çizer. Bununla birlikte, <span class="char-style-override-9">Hellenika,</span> onun, M.Ö. IV. yüzyılın ilk yarısının yaşamını tutarlı ve sistematik bir şekilde sergileyen tek yapıtıdır. Eleştirel bir gözle ele alınması koşuluyla, bu kitap söz konusu dönemin incelenmesinde kullanılabilir.</p>

      <p class="paragraf-1">M.Ö. VI. yüzyıl Hellas yaşamının değişik görünümlerini aktaran birçok ilginç yapıtı Ksenophon’a borçluyuz; örneğin, On Binler’in seferi ve dönüşlerine ilişkin olan <span class="char-style-override-9">Anabasis</span> gibi. Sefere bizzat katılan Ksenophon, Kafkasötesi’nde yaşayan tribü ve ulusları anlatır. Bu bilgilerin, eski D. Anadolu ve Gürcistan incelemelerinde büyük değerleri vardır; Ksenophon’un başka önemli yapıtları <span class="char-style-override-9">Sparta Cumhuriyeti,</span> <span class="char-style-override-9">Gelirler</span> (köleci devlette devlet hazinesi sorunu), <span class="char-style-override-9">Sokrates’in Ünlü Sözleri,</span> vb.’dir.</p>

      <p class="paragraf-1">Mısır’da (Oxyrrhynchus’de) bulunan papirüslerden biri, M.Ö. IV. yüzyıl başı Grek tarihinin ayrıntılı bir betimlemesini içermektedir. Bazı bilginler bu metnin, M.Ö. IV. yüzyılın ikinci yarısı tarihçilerinden Theopompos’un <span class="char-style-override-9">Hellen Tarihi</span>’nin bir bölümü olduğunu sanmaktadırlar. Daha sonra sözünü edeceğimiz, bir Mısır papirüsünde bulunmuş olan, Aristoteles’in <span class="char-style-override-9">Atina Anayasası</span>’nın(<span class="dipp"><a class="footnote-link" href="#footnote-225-18" id="footnote-225-18-backlink">18</a></span>) dışında, öteki IV. yüzyıl tarihçilerinin yapıtları günümüze ulaşmamıştır.</p>

      <p class="paragraf-1">Ephoros, IV. yüzyılda, Grek tarihçilerinin geniş ölçüde yararlandıkları dünya çapında bir yapıt yayınladı. Ama bunun da ancak bazı parçaları günümüze ulaştı.</p>

      <p class="paragraf-1">İlkçağ’ın ünlü tarihçilerinden biri olan Polybios (M.Ö. 205-125), Roma Cumhuriyetinin fetihleri ve bir denizcilik gücüne dönüştüğü dönemde yaşadı. Tanıklık ettiği olayları anlattığı <span class="char-style-override-9">Genel Tarih</span>’ini M.Ö. II. yüzyılın ilk yarısında kaleme aldı. Polybios’un amacı, dünyanın bütün ülkelerini Romalıların boyunduruğu altına düşüren nedenleri göstermekti. Kitabına <span class="char-style-override-9">Genel Tarih</span> adını vermekte haklıdır, çünkü yapıtı, bütün uygar dünyada olan olayları kapsamaktadır. Tıpkı Thukydides gibi Polybios da olayların akışını ve nedensellikleri göstermekle yetinmez; tarihsel sürecin genel devindirici güçlerini ortaya çıkarmaya ve açıklamaya çalışır. Ona göre, bu sürecin özü, bir devlet düzeninden bir başkasına kaçınılmaz geçiştedir ve bu geçiş belli yasalara uygun olarak gerçekleşmektedir. Her topluluk, her devlet ve her kurum, doğanın yasalarına uygun olarak, gelişim, yükseliş ve nihayet yıkılış evrelerinden geçer, diye yazar. Belirgin saf yürekliliğine karşın, Polybios’un kuramı büyük bir düşünceydi. Onun yapıtı, siyasal bağımsızlığını yitirmiş olmasına karşın eski Yunan’ın çok yüksek bir kültürel düzeyde kaldığını kanıtlamaktadır. Polybios’un yazdığı 35 kitaptan günümüze ne yazık ki yalnızca 5’i ulaştı; geri kalan 30 kitaptan ancak dağınık parçalar var elimizde. Bununla birlikte onun <span class="char-style-override-9">Genel Tarih</span>’i, III. ve II. yüzyıl Yunan’ına ilişkin bilgilerimizi büyük ölçüde zenginleştirmektedir.</p>

      <p class="paragraf-1">Polybios’tan sonra, M.Ö. I. yüzyılda ve M.S. ilk yüzyıllarda, Roma İmparatorluğunun bir eyaleti durumuna gelen eski Yunan birçok büyük tarihçi yarattı. Örneğin, ancak bazı parçaları günümüze ulaşmış olan 40 ciltlik <span class="char-style-override-9">Tarih Kitaplığı</span>’nın yazarı Sicilyalı Diodoros gibi. Diodoros, M.Ö. I. yüzyılın ikinci yarısında yaşadı. Çok yolculuk yapıp çok okuyordu. <span class="char-style-override-9">Tarih Kitaplığı’</span>nda<span class="char-style-override-9">,</span> efsane zamanlarından kendi dönemine kadar insanlık tarihini dile getirmeyi amaçlamıştı. Bu yapıtta, eski Yunan tarihiyle ilgili önemli bilgiler bulunmaktadır. Birçok dağınık belgelerden yararlanmış olan Diodoros sayesinde, Ksenophon’un <span class="char-style-override-9">Hellenika</span>’sını düzeltip tamamlayabilir, M.Ö. IV. yüzyılda eski Yunan’da meydana gelen çok önemli bir devrimci harekete ilişkin değerli bilgiler elde edebiliriz. Ama Diodoros’un <span class="char-style-override-9">Tarih Kitaplığı,</span> bilimsel bir yapıt olmaktan çok, yazarından önce yaşamış başka tarihçilerin yapıtlarından yapılmış bir derleme gibidir. Daha sonra, M.S. II. yüzyılda, yazar ve tarihçi, Arrhianos, Büyük İskender’in seferleriyle ilgili, bize ulaşan en doğru yapıtı yazdı. Arrhianos’un çağdaşı, tarihçi ve coğrafyacı Pausanias, Hellas’ın 1900 yıl önceki durumlarıyla değişik bölgelerini, mimari yapılarını, sokaklarını, alanlarını, heykellerini bize tanıtan <span class="char-style-override-9">Yunanistan Manzaraları</span>’nı yazdı. Çağımızın başlarına doğru yaşayan ünlü coğrafyacı Strâbon, çok önemli tarihsel bilgiler bıraktı. On yedi ciltten oluşan <span class="char-style-override-9">Coğrafya</span>’sı<span class="char-style-override-9">,</span> Akdeniz havzası ülkelerinden, Afrika, İran, Hindistan, Arabistan, Mezopotamya, Batı Avrupa ve Karadeniz kıyılarından söz eder. Yazar, bazen, herhangi bir ülkenin tarihine ilişkin olarak uzun uzun konu dışına çıkar. Örneğin, Küçük Asya’nın kentlerinin ve Hellas’ın değişik bölgelerinin geçmişi üzerine birçok veriler ediniriz.</p>

      <p class="paragraf-1">Yunan ve Roma’nın önemli politikacılarının yaşam öykülerini yazan Plutarkhos, Arrhianos ve Pausanias’ın çağdaşıydı. Birçoğu günümüze ulaşmamış çok sayıda belgeden yararlanmış olduğu için, yazılarının tarih bilimi için büyük bir önemi vardır. Plutarkhos, Lykurgos, Solon, Themitoklês, Kimôn, Aristeidês, Perikles, Alkibiades, Lysandros ve Büyük İskender’in yanı sıra hatip Dâmosthenes, Sparta kralları Agis ve Kleomenes’in (M.Ö. III. yy) ve İlkçağ’ın daha birçok büyük adamının yaşamlarını yazdı. Bu yaşam öykülerinden 50’si günümüze ulaştı. Kahramanlarının yaşamı tarihsel çevreye sıkı sıkıya bağlı olduğu için, yazar, yapıtında bir tarihçi görünür, ama temel amacı didaktik niteliktedir, bu durum onu bazen yansızlıktan uzaklaştırır. İlkçağ tarihinin hemen hemen bin yıllık bölümünü kapsayan, Plutarkhos’un kaleme aldığı yaşam öyküleri, bununla birlikte, büyük bir belgesel değere sahiptir.</p>

      <p class="paragraf-1">Grek filozoflarının yapıtları, aynı zamanda, ülkelerinin toplumsal ve siyasi yaşamını yansıtırlar. Örneğin, Platon’un <span class="char-style-override-9">Cumhuriyet</span>’i ülküsel saydığı bir siyasal düzenin kurulmasına yöneliktir. Toplumsal ve siyasal sorunların yanı sıra tarihsel sorunlar da Aristoteles’in yapıtının büyük bir bölümünü kapsarlar. Tarihsel yapıtlar arasında <span class="char-style-override-9">Politika ve Atina Anayasası</span>’nı anabiliriz. <span class="char-style-override-9">Politika</span>, devletin kökenleri, özü ve biçimlerine, vb. ilişkin kapsamlı bir kitaptır. Grek tarihinin incelenmesi bağlamında büyük bir değere sahiptir<span class="char-style-override-9">. Atina Anayasası,</span> Attika’da kuruluşundan Peloponez Savaşının sonuna kadar, yani M.Ö. 404-403’e kadar, Atina’nın siyasal düzeninin tarihini sunar. Bu yapıt ancak 1890 yılında bulundu. O zamandan bu yana, özellikle kitabının ikinci bölümünde, Aristoteles, yaşadığı dönem Atina’sında uygulanan düzenin ayrıntılı açıklamasını yaptığı için, Atina devletine ilişkin bilgilerimiz önemli ölçüde derinleşti.</p>

      <p class="paragraf-1">Aristoteles <span class="char-style-override-9">Atina Anayasası</span>’nı yazarken, bir yığın belgeden yararlandı. Bu belgelerden bazıları, tarihsel nitelikli yazıtlar ve yazınsal yapıtlardır: <span class="char-style-override-9">Athides,</span> Herodotos’un <span class="char-style-override-9">Tarih</span>’i ve birçok yerel kronikler. Aristoteles’in bu yapıtını incelerken, onun Atina demokrasisinin hiç de yandaşı olmadığını unutmamak gerekir; bu durum yapıtında çok iyi belli olmaktadır. <span class="char-style-override-9">Atina Anayasası, Politikası</span>’nın habercisi olan, büyük bir yitik yapıtın, küçük bir bölümüdür. Aristoteles ve çırakları, birçok kentdevletin rejiminin tarihi üzerine toplam olarak 158 “politika” yazdılar.</p>

      <p class="paragraf-1 para-style-override-8"><span class="char-style-override-8">2. Yazınsal kaynaklar.</span> Homeros’un yapıtı, Hellen ilkçağının büyük şiirleri <span class="char-style-override-9">İlyada ve Odysseia</span>, tarihinin başlangıcında, M.Ö. XII. yüzyıldan VIII. yüzyıla kadar (bu konuyu XXIII. bölümde tekrar ele alacağız) Grek ulusunun yaşamının sürükleyici bir tablosunu çizerler. VIII. yüzyılın sonu ve VII. yüzyılda, yapıtları tarihsel olayları betimleyen birçok Grek şairi çıktı. Bunların arasında ilkin, köylülerin çalışma hayatları üzerine didaktik şiirler yazan Hesiodos’u (700’e doğru) ve şiirleri dönemlerinin toplumsal ve siyasal mücadelesini dile getiren ve bu nedenle büyük bir tarihsel değerleri olan, VII. ve VI. yüzyıl lirik şairlerini (Arkhilokhos, Alkaisos, Tytaios, Solon, Theognis, vb.) anabiliriz. V. yüzyıl başlarının büyük trajedi yazarı Aiskhylos, <span class="char-style-override-9">Persler</span> trajedisinde kendisinin de katıldığı Salamin Savaşını dile getirir ve böylece Herodotos’un öyküsünü tamamlar. Eski Yunan komedileri, özellikle Thukydides’in çağdaşı Aristophanes’in iğneleyici siyasal bir hiciv izleri taşıyan dahice komedileri, birer tarihsel kaynak olarak daha da büyük bir değere sahiptirler.</p>

      <p class="paragraf-1">Grek tarihçiler Hellas’ın siyasal tarihini aktarmayı yeğlerler. Hatiplerinin ve politika yazarlarının yapıtları toplumsal yaşam ve sınıf mücadelesini kavramamıza olanak sağlarlar. Aralarında Andokides, Lysias, İsokrates, Demosthenes, Aiskhines, Hyperides (M.Ö. V-IV. yy) olmak üzere birçok hatibin söylevleri günümüze ulaştı. Bunlar bize insan yaşamının içyüzünü açarlar; örneğin, Lysias gibi hatipler, rakiplerinin özel yaşamlarını didik didik ederler. Halk kurullarında konuşmalar yapan ya da makalelerini yayınlatan başkaları, konu olarak güncel siyasal ve toplumsal sorunları seçerler; İsokrates ve Demosthenes gibileri, M.Ö. IV. yüzyılın ortasında, Makedonya ile Hellas arasındaki ilişkiler türünden çok nazik sorunlara değinmişlerdir.</p>

      <p class="paragraf-1 para-style-override-8"><span class="char-style-override-8">3. Belgeler, maddi kalıntılar.</span> Yazıtlar (büyük bir çoğunluğu taşa kazınmıştır) en gerçek kaynaklardır. Her yazıt, bir dönemin siyasal, toplumsal ya da özel yaşamının somut bir olayını dile getirir. Şu anda on binlerce eski yazıt biliyoruz; bunların çoğu 15 cilt tutan <span class="char-style-override-9">Graecae Yazıtları</span>’nda yer almaktadır. Bazıları, örneğin Atinalı yasacı Drakon’un yasaları, eski Girit yasaları, devlet hazinesi raporları, ayrıntılı gider listeleri gibi devlet belgeleridir. Ayrıca, kimileri özel yaşamdan söz eden mezar yazıtları vardır. Sovyetler Birliği’nde Karadeniz kıyısında bulunan yazıtlar özel bir ilgi uyandırdı. Khorsonosos’ta (bugünkü Sivastopol yakınlarında) bulunan yurttaşlık yemini metni, bu İlkçağ kentinin M.Ö. IV. ve III. yüzyıllarda ulaşmış olduğu yüksek ekonomik ve politik düzeyi kanıtlamaktadır; eski Olbia’nın yıkıntıları arasında bulunan, halk kurulunun yurttaş Protogenes onuruna verdiği karar bu duruma tanıklık etmektedir. Rus bilgini V. Latyşev, Karadeniz kıyılarında bulunan eski Grek yazıtlarını 1885-1916 yılları arasında, üç cilt içinde <span class="char-style-override-9">Inscriptiones orea eseptentrionalis Ponti Euxini</span> adıyla yayınladı.</p>

      <p class="paragraf-1">Son zamanlarda, Mısır’da yapılan kazılarda, bir başka türde tarihsel belgeleri içeren birçok papirüs çıkartılıyor. Bunlar sayısız hesap ve makbuzlardan, vb. oluşuyor (örneğin, büyük toprak sahibi, yüksek yönetici Apollonios’un kâhyası Zenon’la yaptığı yüklü yazışma belgeleri). Bunların arasında ayrıca mektuplar, okul ödevleri ve reçeteler, vb. şeyler de var. Bunların yanı sıra, mahkemelerin işleyişi ve halkın çeşitli katmanları arasındaki ilişki hakkında bilgiler veren hukuksal metinler de var. Bazı papirüsler, tümüyle değilse de parça parça, eski Grek yazarlarının yapıtlarını içeriyorlar. Örneğin, Aristoteles’in <span class="char-style-override-9">Atina Anayasası</span> 1890 yılında, bir mülk kâhyasının raporunun yazılı olduğu papirüsün (M.S. 78) arka yüzünde bulundu. Hellen yazınının bazı yapıtlarını bu papirüsler sayesinde tanımak olanağı bulduk (örneğin, Menandros’un komedileri).</p>

      <p class="paragraf-1">Bununla birlikte, bize eski Yunan’la ilgili en iyi bilgileri, arkeolojik belgeler, kent kalıntıları, yapılar ve bunların yanı sıra ev eşyaları veriyorlar. Hemen hemen bütün Balkanlar, birçok Ege adası, Küçük Asya kıyıları, Karadeniz kıyıları, Sicilya ve Güney İtalya uçsuz bucaksız bir açık hava müzesine benziyorlar. Arkeologlar birçok ülkede kazılar yapıyor. Ama aslında kazılar XIX. yüzyılın ikinci yarısından bu yana geniş boyutlar kazandı.</p>

      <p class="paragraf-1">Kazılar, ünlü Delphoi kutsal yerinin, tapınaklarının, hanlarının, sokaklarının, kutsal yolunun, Grek devletlerinin armağanları saklamak için yaptırdıkları sayısız gömülerinin, eski biçimlerine uygun olarak yeniden kurulmalarına olanak sağladılar. Sokaklarıyla, okullarıyla, alanlarıyla, halleriyle, tiyatrolarıyla, tapınaklarıyla ve konutlarıyla koca koca kentler bulundu. Okullarda ele geçirilen listelerde öğrencilerin adları, öğretmenlerin bunların kişilikleriyle ilgili olarak aldıkları notlar yer alıyordu. Örneğin Küçük Asya’da, yoğun bir hayatın izlerini taşıyan Priene kenti ortaya çıkartıldı. Gene Küçük Asya’da, Pergamon (Bergama), Halkidikya’da Olynthos ve daha başka kentler tamamen ortaya çıkartıldı.</p>

      <p class="paragraf-1">Sovyet arkeologları B. Farmakovski, V. Blavatski, V. Gaydukeviç, T. Knipoviç ve başkaları, Karadeniz’in kuzey kıyı bölgelerinde, aralarında Olbia, Khersonésos, vb. olmak üzere birçok büyük kentin sokaklarını, tapınaklarını, surlarını ve kulelerini ortaya çıkardılar. Sovyet bilginleri Kafkasötesi’nde (Ermenistan ve Gürcistan) ve Orta Asya’da eşsiz bulgular yaptılar. Örneğin Profesör S. Tolstov, Harezm’de, tabyaların, seramik kalıntılarıyla kaplı yerlerin yanı sıra, bilindiği gibi, Grek uygarlığına sıkı sıkıya bağlı, unutulmuş bir uygarlığın gizlerini çözmemize olanak sağlayacak bakır ve deri üzerine yazılı belgeler buldu.</p>

      <p class="paragraf-1">Antik paralar, üzerlerindeki resimler, ağırlıkları, yapımlarında kullanılan madenin niceliği, vb. eski Grek tarihiyle ilgili bilgilerimizi tamamlıyorlar. Son yıllarda Sovyetler Birliği’nde önemli aşamalar yapan, tarihin yardımcısı nümismatik (sikke ve madalya bilgisi) paralar üzerinde incelemeler yapıyor (Bkz. A. Zograf<span class="char-style-override-9">, Antik Paralar,</span> Moskova 1951).</p>

      <p class="paragraf-1 para-style-override-8"><span class="char-style-override-8">4. Tarihyazıcılığı.</span> Burjuva sınıfının ortaya çıktığı Rönesans’tan bu yana, zengin kültürel mirasını kendine mal etmek istediği eski Yunan tarihini bu sınıfın yeniden kurmak eğilimi gözlemleniyor. Özellikle XIX. yüzyıldan itibaren, eski Yunan tarihine büyük bir önem verilmeye başlandı; burjuva demokrasisi için verilen mücadele, politikacıları, hukukçuları, tarihçileri ve yazın eleştiricilerini, başta Atina olmak üzere köleci Grek devletlerinin demokrasi düzenini incelemeye özendiriyordu. XIX. yüzyılın ilk yarısının tanınmış İngiliz tarihçisi, on iki ciltlik <span class="char-style-override-9">Yunan Tarihi</span>’nde (1846-1856) Atina’nın düzenini betimleyen G. Grote, bu düzenin bütün burjuva demokrasileri için örnek olacağını sanıyordu. Alman bilgini Droysen’in <span class="char-style-override-9">Yunanistan Tarihi’</span>nin önünde yer alan üç ciltlik <span class="char-style-override-9">Hellenizmin Tarihi</span> adlı yapıtında, eski Makedonya, Prusya’nın prototipi olarak görünür. Antik tarihte yapılan bu değiştirmelerin XIX. yüzyıl burjuva historiyografisini büyük ölçüde çoraklaştırmasına karşın, ilk kaynakların incelenmesi etkin bir biçimde sürdürülüyor, eleştirileri geliyor ve Grek tarihi bu temel üzerine kuruluyordu.</p>

      <p class="paragraf-1">Dikkatleri ilk çeken, Eski Yunan’ın siyasal ve kültürel yaşamına ilişkin sorulardı. Ama Rusya’da, İlkçağ bilimi daha başlangıcında bile Batı’ya göre daha ilericiydi, çünkü daha genel sorunlarla ilgileniyordu, bu nedenle Rus historiyografisi, eski Yunan’da yaşam ve toplumsal mücadelelerle ilgili soruları çözümleyen ilk tarih yazıcılığı oldu. Petersburg Üniversitesi profesörü M. Kutorga’nın (1809-1886) yapıtları, 1840-1850 yıllarına doğru ünlenmişti. Kutorga, Atina’nın siyasal düzeninin temel olgularını belirtti ve Grek halkının yaşamının geniş bir tablosunu çizdi. <span class="char-style-override-9">Atina Cumhuriyetinde Kölelerin ve Azatlıların Durumu</span> adlı yapıtında, bu sorunu derinleştiren ilk bilgin oldu. Rus kültürünün gelişmesiyle eski Grek uygarlığının ilişkisini ortaya çıkardı. V. Vassillievski’nin günümüze kadar değerini yitirmeyen <span class="char-style-override-9">Çöküş Döneminde Eski Yunan’da Siyasal Reform ve Toplumsal Hareket</span> adlı üstün nitelikli yapıtı 1869 yılında yayınlandı.</p>

      <p class="paragraf-1">XIX. yüzyılın ikinci yarısında, K. Marx ve F. Engels’in yapıtlarının, özellikle <span class="char-style-override-9">Kapital</span> (I. cilt 1867’de yayınlandı) ve F. Engels’in <span class="char-style-override-9">Ailenin, Özel Mülkiyetin ve Devletin Kökeni</span> (1884) adlı yapıtlarının yayınlanması sayesinde, genel tarih biliminin yanı sıra Grek tarihinin incelenmesinde de gerçek bir devrim oldu. Engels’in kitabının IV. ve V. bölümleri (“Yunan Gens’i” ve “Atina Devletinin Oluşumu”) Grek tarihinin temel sorunlarını ele alır. Marx ve Engels yapıtlarında, toplumun gelişiminin temel yasalarını gösterdiler ve özgün bir bilim olarak tarihin ilk taşlarını koydular. Eski Yunan’da üretimin köleci biçimini ve buna göre, Grek toplum ve kültürünün köleci karakterini en önce Marx ve Engels ortaya çıkardılar. Ama bütün bunlar, onların, bu uygarlığın değerlerini açıkça takdir etmelerine engel olmamıştır. “Ama güçlük Grek sanat ve destanının toplumsal gelişmenin bazı biçimlerine bağlı olduklarını anlamakla ilgili değildir. Güçlük, bunların bize hâlâ bir estetik haz sağlamaları ve hala bizim için, bazı bakımlardan erişilmez ölçü ve örnek değerine sahip olmaları gerçeğinden kaynaklanmaktadır.” (Bkz. K. Marx, <span class="char-style-override-9">Ekonomi Politiğin Eleştirilmesine Katkı</span>).</p>

      <p class="paragraf-1">XIX. yüzyılın sonuna doğru, Eski Yunan’ın ekonomik ve toplumsal tarihi batılı tarih yazarlarının dikkatini giderek daha çok çekmeye başladı. Hellas’ın ekonomisini derinlemesine kavramaya olanak sağlayan Grek yazıtlarının yeni baskıları yayınlandı (Bunların bir bölümü ilk kez August Boeckh tarafından yayınlanmıştı). Eski Yunan’da ekonominin değişik dallarının (tarım, meslekler, ticaret, vb.) tarihsel evrimi üzerine epeyce inceleme yazıldı. Bu sorunların yanı sıra sınıf mücadelesi ve sınıfların ilişkileri sorunları da artık Eski Yunan üzerine yazılan yapıtlarda önemli bir yer tutmaktadır. Kapitalizm en yüksek aşaması emperyalizme geçerken, İlkçağ tarihini çağcıllaştırmak eğilimi belirdi. Bu bağlamda, Alman bilgini Ed. Meyer, yazdığı 5 ciltlik <span class="char-style-override-9">İlkçağ Tarihi’</span>nde (ilk baskısı 1884 yılında yapıldı), Doğu’nun, Eski Yunan ve Roma’nın, kaynaklarından M.Ö. IV. yüzyılın ortasına kadar uzanan bir zaman dilimi içinde eş zamanlı tablosunu vermektedir. Eski Yunan toplum ve ekonomisinin bir çözümlemesini yapan yazar, bunlarda, gelişmenin ilk evresinde “feodal ilişkiler”i, bundan sonraki evrede ise kendisine özgü “fabrikalar”ı, “işletmeler”i, “bankalar”ı, vb. ile “kapitalizm”i görmektedir. Bundan başka, yazar, bisiklet kuramını ileri sürmektedir, bu kurama göre, insanlık değişik zaman ve yerlerde evriminin aynı evrelerinden geçmektedir ve bu evrim her zaman kapitalizmle sonuçlanmaktadır; yazara göre, geri dönüş olmasa, daha ilkel ilişkilere geri dönüş olmasa, ilerleme mümkün olmazdı. Bisiklet kuramı, hiç kuşku yok ki, emperyalist burjuvazinin bir ideolojik silahıdır. <span class="char-style-override-9">İlkçağ Komünizmi ve Sosyalizminin Tarihi’</span>nin yazarı Robert Poehlmann da bu gerici kuramın yandaşıdır; yazar bu çağdaş akımları ilkçağ dünyasında “keşfetmek”le yetinmez, büyük İlkçağ uygarlığının yıkılmasının kesin nedenleri olduklarını da kanıtlamaya çalışır. Alman tarihçisi J. Beloch’un geniş oylumlu yapıtı (4 ciltlik üçüncü baskısı 1912-1914 yılları arasında yayınlandı) <span class="char-style-override-9">Grek Tarihi,</span> modernist olmakla birlikte nitelik bakımından daha ılımlıdır. Meyer, Poehlmann gibi Beloch da Grek ekonomisinin köleci karakterini yadsır; yükseliş döneminde Yunanistan’daki köle sayısını azımsar ama ücretlilerin rolünü abartır.</p>

      <p class="paragraf-1">Fransız bilgini Glotz’un daha başka, daha doğru, derli toplu düşünceleri vardı. Marksizmin yandaşı olmamasına karşın, Grek toplumunda topluluğun ve genslerin (gens: aynı soydan gelen eski bir köke dayanan geniş aile, uruk) rolünü belirterek, birçok yapıtlarında Fustel de Coulanges’ın ilkelerini izledi. Yapıtlarında emekçi halka sıcak bir sevgi gösterir.</p>

      <p class="paragraf-1">Almanya’da faşist tarih “bilimi”, değişmez askerî ve köleci düzeniyle Sparta’yı ülküleştirmeye ve Makedonyalı İskender gibi “büyük” fatihleri göklere çıkarmaya çalışıyordu. Bir Alman tarihçisine göre Girit (minoen) uygarlığı, kadınların özgürleşmesinden kaynaklanıyormuş. Genel olarak, son dönem burjuva tarihçileri Eski Yunan tarihinin toplumsal ve ekonomik sorunlarını, genel sorunlarını ihmal ederler. Grek tarihine ilişkin yapıtlar, yapıcı olmaktan çok belgesel bir nitelik taşırlar. Arthur Evans’ın 1921-1935 yılları arasında Londra’da yayınlanan 4 ciltlik anıtsal yapıtı <span class="char-style-override-9">Minos’un Sarayı</span> bile, Girit’teki toplumsal ilişkileri belirtmeksizin çok değerli gerçekler aktarır. İngiliz tarihçilerinin, II. - IV. ciltleri Grek tarihine ayrılmış olan ortak yapıtları <span class="char-style-override-9">The Cambridge Ancient History</span> (2. baskı 1923 ve daha sonra) için de durum aynıdır. Begtson’un 1950 yılında yayınlanan <span class="char-style-override-9">Yunanistan Tarihi</span> de aynı yanlışları taşımaktadır. Arkeoloji ve yazıtbilim alanlarında bilginlerin son zamanlarda kazandıkları başarıları belirtmemiz gerekir. Örneğin, Meritt, Wade-Gery ve McGregor’un 4 ciltlik yapıtları <span class="char-style-override-9">les Listes atheniénnes du tribut des alliés</span>’nin (Cambridge, 1939-1950), Atina’nın ve V. yüzyıl Hellas’ının büyük bir bölümünün tarihinin daha anlaşılmasına katkıda bulunduğu için büyük bir değeri vardır. İngiliz bilginleri Ventris ile Chadwick’in Myken B yazısını çözümlemelerinin büyük bir önemi vardır: Şimdiye kadar arkeolojik yapılar yoluyla yeterince öğrenilmemiş olan Myken dönemi Grek tarihine ışık tutmaktadır.</p>

      <p class="paragraf-1">XIX. yüzyıl sonu XX. yüzyıl başı Rus biliminde, İlkçağ ve özellikle Eski Yunan uzmanı birçok büyük bilim adamı görülür. Kimileri genel nitelikli, kimileri özel sorunları işleyen birçok yapıt yayınladılar. <span class="char-style-override-9">Eski Olbia’nın Tarihi ve Siyasi Düzeni Üzerine İnceleme</span> (1887) ve <span class="char-style-override-9">Pontus’un Tarihi Üzerine Makaleler</span> (1909) gibi, Karadeniz’in kuzey kıyı bölgesi eski yazıtlarının incelenmesine dayalı yapıtların yazarı, akademi üyesi V. Latywev Eski Yunan tarihine büyük bir katkıda bulundu. Bu kitabın üçüncü baskısı (1897-1899) Eski Yunan’la ilgilenenlere bugün de el kitabı niteliğiyle yardımcı olmaktadır. S. Gebelev’in <span class="char-style-override-9">M.Ö. 229-31 yıllarında Atina</span> (1898) ve <span class="char-style-override-9">Akhaia’</span>sı (1903), M. Khvostov’un <span class="char-style-override-9">Grek-Roma Mısır’ının Doğu Ticareti</span>’nin (1907), V. Buseskul’un <span class="char-style-override-9">Perikles</span> (1899), <span class="char-style-override-9">Atina Demokrasisinin Tarihi</span> (1909), <span class="char-style-override-9">Eski Yunan Tarihine Giriş</span>’inin (3. baskı, 1915) ve akademi üyesi R. Vipper’in <span class="char-style-override-9">Yunan Tarihi Üzerine Konferanslar</span> (1905), ve <span class="char-style-override-9">Klasik Çağda Yunanistan</span>’ının büyük önemleri vardır.</p>

      <p class="paragraf-1">Devrim öncesi Rus historiyografisinin zengin kalıtını eleştirel bir anlayışla özümseyen Sovyet bilimi, özellikle Eski Yunan’ınki olmak üzere eski tarihin sorunlarını ele almak için, yeni ve gerçekten bilimsel bir yöntem yarattı. Örneğin, S. Kovalev, <span class="char-style-override-9">Eski Toplumun Tarihi</span>, <span class="char-style-override-9">Yunanistan</span> (2. bas., 1937), <span class="char-style-override-9">İlkçağ Tarihi</span> (1937); S. Lourie, <span class="char-style-override-9">Yunanistan Tarihi</span> (1940); V. Sergueev, <span class="char-style-override-9">Eski Yunan Tarihi</span> (2. bas., 1948). Son kitap eski Yunan tarihinin bütün dönemlerine ilişkin geniş bir bibliyografya içermektedir.</p>

      <p class="paragraf-1">Savaş sonrası yıllarında, bir grup Sovyet bilgininin yapıtı olan <span class="char-style-override-9">Eski Yunan</span>’ın (1956) yanı sıra K. Kolobov ile L. Gluskin’in <span class="char-style-override-9">Eski Yunan Tarihi Üzerine Denemeler</span>’i (1958) yayınlandı. Eski Yunan ve öteki ülkelerin eş zamanlı tarihi, SSCB Bilimler Akademisinin yayınladığı 10 ciltlik <span class="char-style-override-9">Dünya Tarihi</span>’nin ilk iki cildinde (1955-1956) yansımasını buldu. Grek tarihinin belirli sorunlarını işleyen ve İlkçağ bilimine katkıda bulunan bilginlerin yapıtları arasında şunları anabiliriz: V. Guydukeviç’in <span class="char-style-override-9">Bosphoros Krallığı</span> (1949), D. Kallistoav’un <span class="char-style-override-9">Antik Dönemde Karadeniz’in Kuzey Bölgesinin Tarihi Üzerine Denemeler</span>’i (1949), T. Knipoviç’in <span class="char-style-override-9">Tanais</span>’i (1949, K. Ranaviç’in <span class="char-style-override-9">Hellenizm ve Tarihteki Rolü</span> (1950), A. Zograf’ın <span class="char-style-override-9">Antik Paralar</span>’ı (1951), V. Blavatski’nin <span class="char-style-override-9">İlkçağ Boyalı Keramiği</span> (1953), M. Kobyline’in <span class="char-style-override-9">Attika Heykeli</span> (1953), bir ortak yapıt olan <span class="char-style-override-9">Karadeniz Kuzey Bölgesi Antik Kentleri</span> (1955), M. Maximova’nın <span class="char-style-override-9">Karadeniz Güney-Doğu Bölgesi Antik Kentleri</span> (1956), S. Lourie’nin <span class="char-style-override-9">Myken Dönemi Yunan Dili ve Kültürü</span>, vb.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-18-backlink" id="footnote-225-18">18</a> Atina’nın yapısı, yönetim biçimi (Ö.İ.)</p>
        </div>
      </div>
    </div>
  </div>
</body>
</html>
