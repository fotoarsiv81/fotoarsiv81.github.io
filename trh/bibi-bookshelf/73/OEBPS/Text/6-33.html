<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-33.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-33.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1 para-style-override-19">OTUZUNCU BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt29.jpeg" width="316" /></p>

      <p class="anabaslik para-style-override-19" id="toc_marker-30">PERSLER’E KARŞI KAZANILAN ZAFERDEN SONRA HELLAS’TA DEMOKRATİK HAREKETİN GELİŞMESİ</p>

      <p class="resim-2"><img alt="5s.jpg" class="image" height="24" src="../Images/5s_fmt32.jpeg" width="52" /></p>

      <p class="paragraf-1"><span class="char-style-override-8">1. Muzaffer Hellas.</span> Med Savaşları halk yığınlarında büyük bir coşkuya yol açmıştı. Bunun ilginç bir örneği şudur: Kserkses’in istilasından sonra, Atina tam bir yıkıntı yığınıydı. Kentin surlarını yeniden yapmak gerekiyordu. Yaşlı, genç bütün Atinalılar çalışmalara katıldılar ve bir ay içinde surları yaptılar. 9 kilometre uzunluğunda, 3,5 metre yüksekliğinde ve 6 metre kalınlığındaki surlar; çok kısa bir süre içinde eksiksiz yapıldılar. Yapı harcı kullanılmıyordu. Taşlar öylesine özenle, öylesine hesaplı yontulmuşlardı ki, birbirlerine yapışık izlenimi uyandırıyorlardı.</p>

      <p class="paragraf-1">Kitlelerin artan etkinliğinden dolayı, Med savaşları dönemi, bazı kentlerde iç politik mücadele ile belirginlik kazandı; çünkü savaş, köleci sınıfın değişik katmanları arasındaki çelişkiyi yoğunlaştırdı. Attika’da, Boiotia’da, Sparta’da, Peloponnesos’un öteki devletlerinde, Syracusa, Olbia, Pontos Herakleia’sı (Zonguldak Ereğlisi) Grek kolonilerindeki politik mücadeleyi şiddetlendirdi.</p>

      <p class="paragraf-1">Boiotia’da iktidar, doğuştan soylu sınıftan, soylu sınıftan olmayan toprak sahiplerinin ve zengin hayvancıların eline geçti. Plataia Savaşı galibi, Spartalı Pausanias komutasında Grek müttefik birliklerinin, Perslerin yandaşı Boiotia aristokratlarına karşı bir cezalandırma seferi açması, hükümet darbesini hızlandırdı. Thebai’yi kuşatan Pausanias hain aristokratların kendisine teslim edilmelerini istedi ve hepsini öldürttü.</p>

      <p class="paragraf-1">Kral Pléistonax’ın küçüklüğü döneminde Sparta naibi olan Pausanias, ephoros’ların (devlet denetçileri) yönettiği tutucu kesime karşı, egemen sınıftaki muhalefetin başına geçti. Muhalefet, ephoros’ların üstünlüğüne son vermek, Hellas’ta Sparta egemenliği kurmak için daha saldırgan bir dış politika izlemek, periokikosların ve helotların bir bölümünü de katarak yurttaşlık haklarından yararlanan yurttaşların sayısını artırmak istiyordu. Bu tasarısını gerçekleştirmek için, Pausanias, Perslere güveniyordu; Thukydides’in tanıklığına göre, “onlara (helotlara), kendisiyle birlikte ayaklanırlarsa ve kendisini desteklerlerse özgürlük ve kentin yurttaşlığını sağlayacağına dair söz verdi.” (I. 132, 4). Ephoroslar bu girişime son verdiler. Pers severlikle suçlanan Pausanias idam edildi. Bir süre sonra, 464 yılına doğru, helotlar ayaklandılar (daha önce değinilen üçüncü Messenia Savaşı).</p>

      <p class="paragraf-1">Lakonia’nın sınırdaşı Argos’ta, savaşlardan sonra meydana gelen gelişmeler demokratların zaferi ve demokratik yönetimin kurulmasıyla sonuçlandı. Eylem kolonilerdeki Grek kentlerine yayıldı. Syracusa’da M.Ö. 460 yılına doğru tiranlar düştü ve 50 yıl sürecek demokratik rejim kuruldu. Pontos Herakleai’sında (Zonguldak Ereğlisi) ve Karadeniz kıyısındaki öteki Grek kentlerinde aristokratların yönetiminin yerine demokratik bir hükümet geçti.</p>

      <p class="paragraf-1 para-style-override-8"><span class="char-style-override-8">2. 470-460 yılları arasında Atina’da siyasal mücadele.</span> Demokrasinin genişlediği ve üstün bir düzeye eriştiği Atina tarihi (M.Ö. V. yüzyıl) köleci demokrasi için yapılan başarılı mücadelenin en güzel örneğini sunar. Atina’da, köleci sınıfın içinde iki topluluk ya da iki parti mücadele etmekteydi: Tutucu tarım partisi ve demokratik parti ya da deniz partisi.</p>

      <p class="paragraf-1">Köylülerin ve küçük toprak sahiplerinin çoğunluğunu oluşturduğu tutucu tarım partisinin önderleri, soylu kökenli büyük toprak sahipleriydi. Salamin Savaşından önce, denizde ve karada yeni bir savaşa hazırlanan Perslere karşı düzenlenecek savunmanın biçimine ilişkin olarak bu iki parti arasında amansız bir mücadele olduğunu biliyoruz. Tarım partisinin şefi Aristeides <span class="char-style-override-9">ostrakismos</span>’a (sürgün) çarptırılmıştı. Önce Ksanthippos’un daha sonra Themistokles’in yönettiği denizcilik çevreleri, askerî bakımdan haklı çıkan kendi programlarını gerçekleştirmişlerdi. Ama Attika’nın kırsal bölgeleri yakılıp yıkılmıştı. Bu nedenle, savaşta, demokratların politikaları halk yığınlarının hoşnutsuzluğuna neden oldu, eski zamanlara, “babaların gelenekleri”ne, yani buğdayın zenginliğin ölçütü olduğu Solon dönemine geri dönülmek isteniyordu. Lakonia severlik tarım partisinin ideologlarının belirgin niteliğiydi: Yurttaşları topraktan geçindiği için Sparta’yı örnek ülke olarak gösteriyorlardı. Sparta’nın siyasal düzeni kusursuz kabul ediliyordu; demokratik devletlerin tersine, iktidar, doğuşlarından itibaren devlet adamı olmak için yetiştirilmiş olan soyluların elindeydi.</p>

      <p class="paragraf-1">Demokratik partiyi ya da Deniz partisini, tüccarlar, ihracatçılar, armatörler, tersane sahipleri, işyeri patronları yönetiyordu. Partinin yandaşlarının çoğunluğu, zanaatçılardan, yoksul kentlilerden, çoğunluğu Pire’de oturan ve denizcilikle uğraşan emekçilerden (tayfa, kürekçi, hamal, tersane işçileri, liman görevlileri ve politik rakiplerinin dedikleri gibi “liman serserileri”) oluşuyordu.</p>

      <p class="paragraf-1">Demokratik partinin iki sloganı vardı. <span class="char-style-override-9">İsonomia</span> ve <span class="char-style-override-9">İsegoria.</span> İsonomia, yurttaşlık haklarında eşitlik (mülklerin yönetiminde ve mirasta eşit hak, vb.); İsegoria, politik haklarda eşitlik (aktif ve pasif oylamalarda eşit oy hakkı) anlamına geliyordu. Demokratların dış politikası saldırgandı; ticaret ve sanayinin gelişmesini, Grek gücünün artmasını, yabancı toprakların ve limanların ele geçirilmesini, kolonilerin ve güvenlik kolonilerinin kurulmasını gerektiriyordu. Sparta ile Atina arasındaki düşmanlık ve Hellas’a egemen olmak için yaptıkları hazırlıklar bu döneme damgasını vurdu. Demokratlar, Sparta’nın çevresinde toplanan aristokratlar koalisyonuna karşı olan devletleri birleştirmeye çalıştılar.</p>

      <p class="paragraf-1">Tarımcı ve denizci partiler arasındaki mücadele, “elli yıl” adı verilen dönemde (Kserkses’in istilası –M.Ö. 480– ile Peloponnesos Savaşının başlangıcı –M.Ö. 431– arasındaki dönem) iyice şiddetlendi.</p>

      <p class="paragraf-1">Demokratik partinin şefi Themistokles 490 yıllarının sonundan 470 yıllarının başına kadar Atina’da ağır basan bir rol oynadı. Kişiliği, yönettiği yeni işadamları için bile kendine özgüydü. Soylu bir aileden gelmemesine, iyi bir eğitim görmemiş olmasına karşın, yalnızca kendi yeteneğiyle yükselmişti. Thukydides, her duruma bir çıkar yol bulma yeteneğine işaret etmektedir. “Themistokles doğanın gücünü çok çarpıcı bir biçimde kanıtladı… düşüncesini hazırlamaksızın, kararını ne önce ne sonra değiştirmeksizin, bir kavrayış gücü sayesinde, bir anlık düşünme, içinde bulunulan durumla ilgili kesin bir karara varmasına yetiyordu”, diye yazıyor Thukydides (I, 138).</p>

      <p class="paragraf-1">Themistokles’in rakibi, politikaya Aristeides’in soktuğu Tarım partisinin şefi Kimon, Atina soylu sınıfındandı: Marathon galibi Miltiades’in oğlu, ana tarafından da Trakya Kralı Oloros’un torunuydu. Zengin aristokrat, demokrasi düşmanı ve Lakonia hayranı olarak, sadece eylemleriyle değil, çevirdiği dolaplarla da ün kazandı. “Evini bütün hemşerileri için Beşyüzler Meclisi binası haline getirmişti…” (Plutarkhos, <span class="char-style-override-9">Kimon,</span> XII). Evinde herkese ziyafetler çekiyordu. Herkes dilediği meyveyi alabilsin diye evinin çevresindeki duvarları yıktırmıştı. Önemli bir politikacı ve kusursuz bir başkandı.</p>

      <p class="paragraf-1">470 yılına doğru, Atina tutucu tarım partisi üstün geldi ve demokratların başkanı Themistokles, ostrakismos’a çarptırıldı (471). Düşmanları sürgünde de peşini bırakmadılar ve onu “medizm”le (Pers dostluğu) suçladılar. Atina mahkemesi onu yasadışı ilan etti. Themistokles, Pers kralının yanına gitti ve birkaç yıl sonra öldü.</p>

      <p class="paragraf-1">Atina’nın yönetim biçiminde resmen hiçbir değişiklik olmamıştı ama Aerios Pagos’un (Yaşlılar Meclisi) önemi gerçekte önemli oranda artmıştı. Halk Meclisi’nin kararını yasalara aykırı sayması durumunda, bu eski kuruluşun, kararı veto etme hakkı vardı. Aerios Pagos ayrıca yurttaşların haklarına göz kulak oluyor ve hizmet kusurlarını yargılıyordu. 460 yıllarında Atina’nın başına Kimon geçti. Eurymedon (Köprü ırmağı) Savaşında, Greklere Kimon’un komuta ettiğini daha önce belirtmiştik. Bu zaferden sonra, askerî girişimlere yedi yıl ara verildi (461’e kadar).</p>

      <p class="paragraf-1">60’lı yılların sonunda Demokratik parti öylesine etkin bir duruma geldi ki, Kimon’un yandaşları iktidarı ona bırakmak zorunda kaldı. Kimon’un düşüşünün doğrudan nedeni, 464 yılında, asi helotlara karşı Sparta’ya yardım gönderilmesini Ekklesia’ya (Halk Meclisi), önermesiydi. Halk Meclisi’nin karşı çıkmasına karşın, Messenia’ya cezalandırma birliği gönderildi. Spartalılar haberi güvensizlikle karşıladılar ve kendilerine yardım edecek yerde helotları desteklemelerinden korkarak Atinalı hoplitleri (ağır silahlı piyadeler) kovdular. Bu olay Atina’nın kızmasına neden oldu. Strategos Kimon görevinden alındı ve ostrakismos’a çarptırıldı.</p>

      <p class="paragraf-1 para-style-override-8"><span class="char-style-override-8">3. Ephialtes’in reformları.</span> 60’lı yılların sonuna doğru en köktenci demokratlar tekrar iktidara geçtiler. Başrolü “denizci serseriler”in lideri Ephialtes oynamaya başladı. Bu adamın çalışmaları, genellikle, gerçek değerleri verilerek değerlendirilmemiştir. Yüksek nitelikli bu “aşırı” demokrat insanın yaşamını hiçbir yurttaşı yazmadığı için, onunla ilgili olarak pek az şey biliyoruz. Göçmüş bir aristokrat aileden gelen ve Sophonides’in oğlu olan Ephialtes “devlete bağlı olduğu kadar namuslu” bir insandı. (Aristoteles, <span class="char-style-override-9">Atina Anayasası,</span> 25, 1). Serveti bakımından toplumun alt katmanlarına yakın olan Ephialtes, kendisini bir savunucu (“demos’un prostates’i”) olarak kabul eden yoksulların dostuydu. Onun gözünde, halk (yurttaşların aşağı katmanları) devletin gerçek efendisiydi. Demokrasi düşmanları ondan nefret ediyor ve “ağzına kadar dolu, saf özgürlük kadehini halk yığınına sunmak ve onu sarhoş etmek”le (Platon) suçluyorlardı. Halkın parasının har vurup harman savrulmasına, çalınmasına karşı amansızca mücadele etti. 462 yılında, ihtilas ve zimmetine para geçirmekten sanık memurlara karşı birçok davalar açtırdı. Kamuoyunu Areios Pagos’un yeniden düzenlenmesi düşüncesine hazırlayarak bu kuruluşun üyelerini bile bağışlamadı. Ephialtes’in yönettiği Halk Meclisi, Ekklesia’nın çıkardığı yasaları veto etmek hakkını Areios Pagos’un elinden aldı. Ayrıca, Areios Pagos’un rüşvet suçlularını cezalandırmak yetkisi kaldırıldı; bu işlerin tümü Beşyüzler Meclisi’ne ve Helieia’ya (jürili halk mahkemesi) verildi. Böylece her düzeyden memurların işlemleri halkın denetimine alındı. Sadece cinayet ve dinsel suçların yargılanması Areios Pagos’a bırakıldı.</p>

      <p class="paragraf-1">Hiç kuşkusuz, bu dönemde, anayasanın korunmasıyla da Helieia görevlendirildi. Herkes, ant içerek, Halk Meclisi’nde incelenen önerinin yasaya aykırı olduğunu ileri sürebilirdi. Bundan sonra iş Helieia’ya geliyordu. Mahkeme, karşı çıkan kişiyi haklı bulursa, yasayı önerenler para cezasına ve olağanüstü durumlarda, ölüm cezasına çarptırılıyordu. Karşı çıkanın haklı çıkmaması durumunda kendisi para cezası ödüyordu. Bu kuruma “graphos paranomos” adı veriliyordu: Yasanın çiğnenmesine karşı şikâyet ya da yasayı çiğneyenleri suçlama.</p>

      <p class="paragraf-1">Graphos paranomos, demokrasi düşmanlarının anayasayı değiştirmelerine engel oldu. Yasal koruma graphos paranomos’un sürekliliğini sağladı.</p>

      <p class="paragraf-1">Ephialtes’in reformları, demokratik hareketin gelişmesine katkıda bulundu. Halk Meclisi daha sık toplanıyordu, Beşyüzler Meclisi çalışmalarını iki katına çıkardı. Ephialtes hiç kuşkusuz büyük toplumsal reformlar tasarlıyordu, ama bunları gerçekleştirmeye zamanı olmadı. Soylular ondan nefret ediyorlardı. 461 yılında geceleyin alçakça öldürüldü. Katiller bulunamadı. Bunların onun politik kurbanları ya da onların kötülük ortakları olduklarını düşünmek gerekir.</p>
    </div>
  </div>
</body>
</html>
