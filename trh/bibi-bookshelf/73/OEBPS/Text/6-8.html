<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-8.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ALTINCI BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt5.jpeg" width="316" /></p>

      <p class="anabaslik" id="toc_marker-6">SUMER VE AKKAD</p>

      <p class="resim-2"><img alt="5s.jpg" class="image" height="24" src="../Images/5s_fmt7.jpeg" width="52" /></p>

      <p class="paragraf-1"><span class="char-style-override-8">1. Mezopotamya’nın coğrafyası.</span> Grekçe, “ırmakların ortasındaki ülke” anlamına gelen ve Dicle-Fırat havzasını kapsayan Mezopotamya, dünyanın en eski devletleri arasında yer alan devletlerin beşiğidir.</p>

      <p class="paragraf-1">Dicle ve Fırat, Doğu Anadolu’nun dağlarından doğarlar. Başlangıçta birbirine yakın olan bu iki ırmak daha sonra birbirlerinden uzaklaşır ve bugünkü Irak’a girince tekrar yaklaşırlar. Mezopotamya adı verilen havza burada başlar. Bu havza ikiye ayrılır, Yukarı ve Aşağı Mezopotamya doğal koşullar bakımından farklıdırlar.</p>

      <p class="paragraf-1">Batıda, Mezopotamya’nın sınırları boyunca Arabistan uzanır, yalnızca kuzeybatı ucunda, Akdeniz’e en yakın bölgede, Asi Nehri havzasına ulaşır. Doğu’da, bütün Mezopotamya boyunca Zagros dağları, kendisiyle İran arasında bir sınır gibi yükselir. Aşağı-Mezopotamya, Basra Körfezi’ne ulaşır. Bu coğrafi durum, ülkenin eski tarihinde önemli bir rol oynadı. Burada yerleşmiş olan uluslar, bu zengin havzayı ele geçirmek isteyen dağ ve step tribüleriyle sürekli olarak savaşmak zorunda kaldılar. Ticari ve kültürel ilişkilere gelince, Mezopotamya ulusları, ilkin Akdeniz ülkeleriyle (Asi Nehri havzasından) ilişki kurdular.</p>

      <p class="paragraf-1">Aşağı-Mezopotamya’nın toprağı alüvyondan oluşmuştur. M.Ö. IV ve I. binler arasında, Basra Körfezi 250 kilometre daha kuzeyden başlıyor, Dicle ve Fırat ayrı yerlerden denize dökülüyordu. Daha eski zamanlarda, hiç kuşkusuz, bugün birbirlerine en yakın oldukları yerde denize kavuşuyorlardı. Aşağı-Mezopotomya’nın alüvyonlu toprakları çok verimlidir. Ama bu toprakları işlemek için halkın büyük bir çaba göstermesi gerekiyordu.</p>

      <p class="paragraf-1">Başlıca güçlük, yaz aylarının kuraklıklarından ve su taşkınlarından kaynaklanıyordu. İki nehrin taşkınları, geniş toprakları temmuz-ağustos aylarına kadar sular altında bırakıyordu. Taşkın sırasında ve daha sonra, kasım ayına kadar havalar güzeldir; toprak aşamalı olarak kurur ama düzensiz bir şekilde. Yüksek yerlerde çabuk kurur, taş gibi sertleşir ve yarılır; alça<span>k kesimlerde, tam tersine, çekilmeyip bataklıklar oluşturan sular sıtma kaynağıdır. Bu olumsuz koşullarla savaşılmazsa, halk açlığa mahkûmdu, hastalıklardan kırılabilirdi. Mezopotamya’nın eski ve yeni tarihleri bunun bir gerçek olduğunu kanıtlamıştır. Ama İlkçağ’da Aşağı Mezopotamya, kalabalık bir nüfusu besleyen verimli bir ülkeydi; bu çağda, sayısız kuşakların emeğiyle, su taşkınlarına engel olan ve kurak mevsimde su sağlayan bir düzenek kurulmuştu.</span></p>

      <p class="paragraf-1"><span>Mezopotamya’nın özelliklerinden biri de, ekonomik gelişme için çok gerekli olan maden filizlerine ve temel maddelere (taş, madenler) hemen hemen sahip bulunmamasıydı. Ağaç bakımından da durum aynıydı, meyvesi besleyici olan ama gövdesi yapı işlerinde kullanılmayan hurmadan başka bir ağaç yetişmiyordu. Tek zenginlik kildi: Kilden kerpiç, kap kacak ve yazı tabletleri yapılıyordu.</span></p>

      <p class="paragraf-1"><span>Yukarı-Mezopotamya’da durum değişiktir, toprak ve iklim başkadır, su baskınları burada daha az zarar verirler. Bu nedenle burada ekonomik yaşam ve gelenekler daha değişiktir.</span></p>

      <p class="paragraf-1 para-style-override-8"><span class="char-style-override-8">2. Aşağı-Mezopotamya’da sınıfların ve devletlerin oluşumu.</span> <span>Mezopotamya’nın en eski köyü, ülkenin kuzeyinde, Tell-Hassoun’da bulundu: Köy Neolitik dönemden, M.Ö. V. binlerden kalmadır. İlkel tarım yapılması için yeterli yağış alan bu bölgeye çiftçiler ve hayvancılar yerleşmişti. Birçok bilgin, bu insanların IV. binin başlarında Aşağı-Mezopotamya’ya (Sumer) buradan girdiklerini ve Fırat’ın alt kesimindeki bataklık toprakları değerlendirmeye başladıklarını düşünmektedir.</span></p>

      <p class="paragraf-1"><span>Sumer’in eski halkı su taşkınlarının erişemeyeceği yüksek yerlere yerleşmişti. Balıkçılık, kazma tarımı ve hayvancılıkla geçiniyor, boyalı seramik ve bakır aletler (zıpkın, bıçak) yapıyorlardı. İnsanlar kil ve kamıştan yapılmış kulübelerde oturuyor ve mezarlardan çıkan eşyaların benzerliğinin de kanıtladığı gibi toplumsal ve servetsel farklılıkları bilmiyorlardı. Bulunan birçok küçük kadın heykelleri, Sumer’de anaerkilin IV. binin ilk yarısına kadar sürmüş olduğunu gösteriyor.</span></p>

      <p class="paragraf-1"><span>Sulama kanallarının yapımı, üretim güçlerini büyük ölçüde geliştirdi, çünkü toprağın bataklıklaşmasını önlemenin dışında, tarlaların düzenli olarak sulanmasını sağlıyordu. Fazla su, bendlere ya da göletlere aktarılıyor, kurak mevsimlerde tarlalar bu bendlerden, hatta nehirlerden kanallarla getirilen sularla sulanıyordu. Alçak toprakları su baskınlarından korumak için çevrelerine büğetler açılmıştı. Başlangıçta, sulama işlerini şu ya da bu klan toplul</span><span>uğu yapıyordu, ama geniş boyutlu çalışmaları birçok topluluğun güç birliğini gerektiriyordu.</span></p>

      <p class="paragraf-1"><span>Üretim güçlerinin daha sonraki gelişmesi, ilkel topluluk düzeninin bozulmasına ve toplumsal sınıfların oluşumuna yol açtı. IV. binin ikinci yarısına ait sanat yapıtları, çarpışmaları, savaş arabalarında yapılan savaşları, tutsak almaları temsil etmektedir. Tutsaklar köleleştiriliyor ve emeklerinden soyluların hizmetlerinde ve sulama düzenlerinin yapımında yararlanılıyordu.</span></p>

      <p class="paragraf-1"><span>Bu önemli toplumsal ilerlemelere kültürel değişimler eşlik etti. Yazının bulunması (ilkin pictographique yazı), kerpiçten dinsel yapıların yapımı (tapınaklar). Bu dönemden günümüze, av ya da tapınma sahnelerini gösteren çeşitli heykeller ve silindir biçimli mühürler kalmıştır. Mezopotamya’nın ilk insanları, yuvarlandığı zaman nemli kil üzerinde bir iz bırakan bu mühürlerden özel mülkiyet işareti olarak yararlanıyorlardı belki de.</span></p>

      <p class="paragraf-1"><span>Speiser ve Parrot gibi Batılı tarihçiler, bu ekonomik ilerlemeleri yeni etnik toplulukların istilalarına bağlamaktadırlar: Bunlara göre, dışardan gelen ve yazı, heykel, silindir-mühürleri ve anıtsal mimariyi getiren Sumerlerin istilası bu dönemde olmuştur. Sonuç olarak, aşamalı evrim düşüncesini yadsıyan ve gelişmeyi bir ulusun göğüne bağlayan bu kuram, Aşağı-Mezopotamya’nın ilkel tarımcı halkı ile IV. binin ikinci yarısının Sumerleri arasında bir süreklilik bulunduğunu kanıtlayan Frankfort ve Childe tarafından bir yana bırakıldı. Childe, bu nedenle, bu bölgenin eski halkına protosumeryen tribüler (Sumerlerin ataları) adını vermektedir.</span></p>

      <p class="paragraf-1"><span>Toplumsal bölünmenin güçlenmesi, Sumer’in güneyinde (III. binlerin başı), Ur krallık mezarlığında bulunan kalıntılarla kanıtlandı. Klan mezarlarından farklı olarak, bu mezarlar birçok odadan oluşan kerpiç yapılardır; mücevherle donanmış ölünün çevresinde, öküz koşulmuş arabalar, silahlı savaşçılar ve iki cinsten köleler vardır. Ur krallık mezarları (ve Mezopotamya’nın öteki merkezlerinin mezarları, Kiş ve Mari gibi) bu ülkede, III. binlerin başlarına doğru devletin oluştuğuna tanıklık etmektedirler.</span></p>

      <p class="paragraf-1"><span>Başlangıçta, burada, büyük sayıda bağımsız siteler–bağımsız devletler (Eridu, Ur, Şuruppak, Umma, Lagaş, Kiş, Mari, vb.) kuruldu. Bu sitelerde, III. binlerde ayrışık (heterojen) bir halk yaşıyordu. Sumer’in kuzeyinde bulunan Akkad’da ve Fırat’ın orta kesimlerinde, tip ve dil bakımlarından Sumerler’e benzemeyen tribüler yaşıyordu. Bu tribüler bir Sami dili (Akkadça) konuşuyorlardı ve Mezopotamya’nın batısında bulunan ovalarda yaşayan tribülerle akrabaydılar; hiç kuşkusuz,</span> Akkad’ın Samileri batıdan gelmişlerdi.</p>

      <p class="paragraf-1">Bununla birlikte, Sumerler ve Akkadlar, III. binin başlarında, ekonomik gelişim düzeyi bakımından farklı değillerdi: İkisi de ilk aşamasında köleci devletler kurmuşlardı.</p>

      <p class="paragraf-1 para-style-override-8"><span class="char-style-override-8">3. Sumer ve Akkad’ın ekonomik ve toplumsal durumu.</span> Birçok resmî belge (özellikle Şuruppak ve Lagaş arşivleri kaynaklı) Aşağı - Mezopotamya’nın III. binin ortalarındaki ekonomik durumu hakkında bize bilgiler vermektedir. Tarım, tarlaların düzenli olarak sulanmalarını sağlayan geniş kanal, baraj ve bendler düzeninden oluşan sulamaya dayanmaktadır. Toprak, eşek ya da öküzlerin çektiği ağaçtan yapılmış ilkel karasabanla sürülüyordu; kazma da hala çok kullanılmaktaydı. Buğday sapları hemen başağın altından kesiliyor, hasattan sonra tarlalara hayvanlar sürülüyordu. Başak dövmek için, harman yerinde öküz ya da eşeklere çiğnetiliyordu. Harman yerine yığılan taneler kürekle savruluyor ve ambarlarda saklanıyordu. Taneler daha sonra taş değirmenlerde öğütülüyordu.</p>

      <p class="paragraf-1">En çok üretilen tahıl, ekmek ve bira yapımında kullanılan arpa ve buğdaydı. Bunların dışında, Sumerler, keten, mercimek, susam yetiştiriyor ve susamdan yağ çıkartıyorlardı. Meyve ağaçlarından en önemlisi hurma ağacıydı; hurmanın gövdesinden kap kacak, liflerinden de ip ve hasır yapıyorlardı; meyvesi çeşitli yiyeceklerde kullanılıyor, suda bekletilen çekirdeği ise hayvanlara yem olarak veriliyordu. Sumer iklimi bağcılığa uygun düşmediği için şarabı kuzeyden ithal ediyorlardı.</p>

      <p class="paragraf-1">Mezopotamya’da hayvancılık da gelişmişti: En eski metinlerde birçok kez koyun sürüleri anılmıştır. Hayvanlar, bataklık otlaklarda, yaylaklarda otluyorlardı; ağılda hayvanlara yem veriliyordu. Et ve süt için sığır besliyorlar, sütten yağ ve peynir yapmasını biliyorlardı; koyun eti ve yünü için yetiştiriliyordu; daha önce de belirttiğimiz gibi eşek ve öküz yük hayvanı olarak kullanılıyordu. Sumerlerin atları yoktu. Nihayet, kümes hayvancılığının (kaz, ördek) önemli bir yeri vardı.</p>

      <p class="paragraf-1">Bunlardan çıkan sonuca bakılacak olursa: Mezopotamyalıların bir bölümünün hala balıkçılıkla geçinmesine karşın, eski besin arama biçimleri (avcılık, balıkçılık) ikinci plana düşmüştü.</p>

      <p class="paragraf-1">Aletler, III. binin ortalarında, hala son derece ilkeldi: Aletlerin büyük bir çoğunluğu taş, ağaç ve kilden yapılıyordu; bakır IV. binlerden itibaren bulunmuştu, ama bronz yapımı ancak III. binin ikinci yarısında öğrenilebildi. Buna karşın, hiç kuşkusuz, Sumer çömlekçiler üretimlerinde ayak çarkı ve fırın kullanmasını biliyorlardı. Dülger ve marangozlar araba ve tekne yapmasını biliyorlar, silahçılar mızrak ve hançer yapıyorlardı. Giysiler yün ve ketenden dokunuyor, silâhlar bakırdan yapılıyordu. Kuyumcular altın, gümüş ve değerli taşlardan ziynet eşyaları yapan birer sanatçıydılar.</p>

      <p class="paragraf-1">Yapı tekniği oldukça geriydi: Basit konutlar kil ve kamıştan yapılıyordu; kerpiç yalnızca tapınak ve sarayların yapımında kullanılıyordu. Bu yapılar konuları mitoloji ve tarihten alınan alçak-kabartmalarla bezeniyordu.</p>

      <p class="paragraf-1">Hiç kuşkusuz, zanaatçı büsbütün tarımdan kopmuş değildi ve ticari mallar durmadan yığılıyordu. Bununla birlikte, III. binden itibaren, Sumerler, dışardan metal, taş, sedir ağacı ve şarap ithal ediyorlardı. Başlıca ulaşım yolları Dicle ve Fırat’tı, ayrıca bunları birbirine bağlayan kanallar da kullanılıyordu. Hafif yükler eşek sırtında taşınıyordu.</p>

      <p class="paragraf-1">Üretim güçlerinin önemli gelişimi sonucu ortaya çıkan en eski sömürü biçimi, kölelerin emeğinin kullanılmasıydı. I. Diakonov’un hesaplamalarına göre (hiç kuşkusuz tahmini), III. binlerin ortalarında köle sayısı, nüfusun dörtte birini oluşturuyordu ve kadınların sayısı erkeklerinkinden daha fazlaydı. Başlıca köle sağlama kaynakları, savaşlar ve komşu ülkelerden köle satın alınmasıydı (daha az sayıda); ender olarak da çocuk satın alınıyordu. Borç yüzünden özgür insanların köle durumuna indirgenmesi başlangıçta söz konusu değildi. Bu durum ilk kez M.Ö. XXIV. yüzyıl belgelerinde anılmaktadır.</p>

      <p class="paragraf-1">Sumer ve Akkad’da köleliğin ataerkil bir niteliği vardı: Kölelerin üretimde ayrı bir yerleri yoktu, özgür insanla eşit çalışıyor ve çoğu zaman aynı işi yapıyorlardı. Emeklerinden ev işlerinde yararlanılıyordu; sulama şebekelerinin yapımında, sebze ve meyve bahçelerinde de çalıştırılıyorlardı; çoban ve hasatçı köleler de vardı. Büyük bir çoğunluğunun sahibi tapınaklar ve yöneticilerdi, ama aynı şekilde bireylerin de köleleri vardı.</p>

      <p class="paragraf-1">Nüfusun çoğunluğunu topluluk üyesi toprak sahipleri oluşturuyordu. Sumer-Akkad komşuluk topluluğu, sulu tarım gelişince ortaya çıktı: Aşağı-Mezopotamya’da normal ekonomik yönetim, suların düzenli dağıtımına bağlıydı. Bu nedenle komşuluk topluluğu, toprakların yönetiminden çok su kaynaklarının mülkiyetini –nehir ve kanal sektörü– korumakta yararlı oluyordu. Aynı zamanda, yeni sulama şebekelerinin yapımı, barajların açılması ve kapatılması, kanalların temizlenmesi gibi çalışmalar topluluğu güçlendiriyordu, çünkü üyelerin işbirliğini ve ortak çalışmayı gerektiriyordu: Bu işler kısa zamanda tamamlanıyor ve yüzlerce kol gücünün birleşmesiyle gerçekleşiyordu. Aşağı-Mezopotamya’da su mülkiyetinin oynadığı önemli rol, Sumer-Akkad topluluğuna bir su ve toprak topluluğu niteliği veriyordu.</p>

      <p class="paragraf-1">Su ve toprak toplulukları, birçok küçük ve büyük aileyi kapsıyordu; özellikle ülkenin güneyinde anaerkil kalıntıların önemli ölçüde sürmesine karşın, bu ailelerde, saban tarımı ve hayvancılığın ağır basan etkisinin belirlediği ataerkil bir nitelik egemendi. Hayvan ve toprak artık küçük ailelerin mülkiyetindeydi, ama büyük aile ve topluluğun yaygın hakları mülk sahiplerinin haklarını sınırlandırmaktaydı. Bu durum, Şuruppak’ın (M.Ö. XXVI-XXIV. yüzyıllar) satın alma sözleşmelerinde açıkça görülmektedir; buna göre, toprak genel olarak birçok ortak mülk sahibi tarafından satılıyor, buna karşılık akrabalar (ya da komşular) satılan toprak dolayısıyla yitirdikleri mülkiyet haklarına karşılık olarak armağanlar alıyorlardı. Belgeler bunları, anlamlı “ortak” deyimiyle tanımlamaktadır. Toprak satıcısının büyük aileler, hatta komşuluk topluluğu olduğu sözleşmeler de biliniyor: Hiç kuşkusuz, toprakların bir bölümü komşuluk topluluğu ve büyük ailelere aitti.</p>

      <p class="paragraf-1">Toprakların, hayvanların ve öteki mülklerin toplulukların üyeleri arasındaki paylaşımı eşit değildi: Doğuştan soylular 100’den 300 dekara ulaşan geniş topraklara sahip bulunuyordu. Soylu sınıfa özgü mülkiyet büyük ailelerin elinde bulunuyordu: Klanlar düzenini son aşamasında korumak isteyenler doğuştan soylular sınıfıydı ve bu sınıfın gücü çoğu zaman büyük aile ve klan ilişkilerinin sürdürülmesine dayanıyordu. Soyluluk kendi topraklarında yalnızca köleleri değil aynı zamanda yoksullaşmış akrabaları, bağımlılaşmış özgür insanları çalıştırıyordu.</p>

      <p class="paragraf-1">Tapınakların mülkleri ülke ekonomisinde önemli bir yer tutuyordu: M.Ö. III. binlerin ortalarına doğru, Lagaş tapınakları, krallığın işlenen topraklarının yarısına yakın bölümüne sahip bulunuyordu. Yüksek ruhban sınıfı soylulardan oluşuyordu ve tapınakların mülkü sonuç olarak doğuştan soylular sınıfının iktidarını pekiştiriyordu.</p>

      <p class="paragraf-1">Tapınakların toprakları iki türlü işletiliyordu: Bu toprakların bir bölümü özgür çiftçilere kiralanıyordu, bu çiftçiler ayrıca hayvan ve ekecek tohum da alıyorlar ve bunların karşılığını ürünle ödüyorlardı; doğrudan doğruya tapınakların denetiminde bulunan öteki topraklar, köleler ve elde edilen bütün ürünü tapınak ambarına teslim etmek zorunda olan, emeğinin karşılığını tahıl ve bazen başka yiyecek olarak alan özgür çiftçiler (“şublugali”) tarafından işleniyordu.</p>

      <p class="paragraf-1">Tapınak kadrosu içinde, çiftçilerden başka zanaatçılar, yazıcılar, şarkıcılar, vb. vardı. Devlet ordusunun önemli bir bölümünü oluşturan bir askerî birlik çıkartılıyordu. Kölelere kiralanan topraklar, tapınağın malı olduğu için <span>bir başkasına devredilemiyordu, ama komşuluk topluluklarında her zaman yürürlükte olan ataerkil ilişkiler, en önemli rollerini yitirmişlerdi burada.</span></p>

      <p class="paragraf-1"><span>Yüksek ruhban sınıfı, köleler, köleleşmiş özgür insanlar ya da çiftçiler tarafından işlenen topraklardan da pay alıyordu. Soylu sınıf hayvancılıktan büyük gelirler sağlıyor ve tapınağın payından da büyük yiyecek payları alıyordu.</span></p>

      <p class="paragraf-1 para-style-override-8"><span class="char-style-override-8">4. Sumer ve Akkad’ın siyasal düzeni.</span> <span>M.Ö. III. binlerin ortalarında Aşağı-Mezopotamya’da birçok küçük devlet vardı. Bu devletlerden Lagaş adıyla anılan devletin topraklarının yüzölçümü (sulanmayan topraklar da içinde olmak üzere) 3.000 kilometre kareydi ve çevreleri surlarla çevrilmiş irili ufaklı on kadar yerleşim merkezini kapsıyordu; toplam nüfusu da 150.000 dolaylarında olmalıydı. Ülkede yirmi kadar tapınak ve çeşitli tanrılara adanmış kutsal yer vardı.</span></p>

      <p class="paragraf-1"><span>Devletin başında</span> <span class="char-style-override-9">patesi (</span><span>bazı bilginler bu Sumerce adı</span> <span class="char-style-override-9">“ensi”</span> <span>şeklinde de okuyorlar), bazen de</span> <span class="char-style-override-9">lugal</span> <span>(sözcük anlamı: bey) adı verilen bir hükümdar bulunuyordu. Patesi, genel olarak belli bir soylu aileden seçiliyor ve yerine çoğu kez kendi oğulları geçiyordu. Patesi, baş rahip ve tanrıların vekilliği görevlerini yapıyordu; tapınağın milis kuvvetlerine komutanlık ediyor, başta yapı ve sulama çalışmaları olmak üzere tapınağın ekonomisini yönetiyordu. Başlangıçta, patesi, rahip-kral olarak kabul ediliyordu, bu nedenle, bu düşünceye bağlı olarak, kralın öldürülmesi ya da azli dinsel geleneği, en azından kralın tasfiyesi şeklinde bile olsa, Mezopotamya’da uzun süre devam etti.</span></p>

      <p class="paragraf-1"><span>III. binlerin ortasında, patesi, henüz devlet topraklarının tek sahibi değildi: Sumer ve Akkad hükümdarlarının, büyük ailelerden ya da komşuluk topluluklarından toprak satın almak zorunda kaldıkları durumlar biliniyor. Patesi, tapınakların topraklarını dilediği gibi de yönetemiyordu.</span></p>

      <p class="paragraf-1"><span>Kentlerde, gerçek haklarla donanmış halk meclisleri ve yaşlılar kurulları vardı: Bunlar hükümdarı seçiyor (ve belki de azlediyor), adalet dağıtıyor, yönetimsel önlemler alıyor, patesiyle temel politik sorunları (örneğin savaş ilanı) tartışıyor, topluluğa yeni yurttaşlar kabul ediyor, topluluk mülklerini, vb. yönetiyorlardı. Örneğin topluluk çobanı gibi yönetim temsilcilerini atama yetkisi yaşlılar kuruluna aitti.</span></p>

      <p class="paragraf-1"><span>Ordu hala bir halk örgütü kimliğini sürdürüyordu: Savaşçıları aynı zamanda tapınak topraklarının çiftçileri, çobanları çiftlik kiracılarıydılar. Bütün bunlar, Aşağı-Mezopotamya’da –hiç değilse III. binlerin ortalarına kadar– askerî demokrasinin önemli kalıntılarının yaşamayı sürdürdükle</span>rine tanıklık etmektedir.</p>

      <p class="paragraf-1">Öte yandan, yeni siyasal nitelikler de ortaya çıktı: Nubanda adı verilen ve buyruğu altında birçok yazıcı bulunan bir yöneticinin yönettiği tapınak yönetimi örgütü ortaya çıktı; patesi’nin özel muhafız örgütü kuruldu. Doğrudan doğruya patesi’ye bağlı olan bu örgüt, askerî demokrasi geleneklerine köklü biçimde ters düşmektedir.</p>

      <p class="paragraf-1">Sulama şebekesinin usçul bir biçimde kullanılması gereksinimi ve bölgeler arasındaki ekonomik ilişkilerin sıkılaşması, Sumer politikasının birleştirilmesi eğilimini ortaya çıkardı. Köleler üzerindeki iktidarın güçlendirilmesi zorunluluğu bu merkezîleşme hareketini yoğunlaştırdı. Bazı devletler hegemonya kurmaya kalkıştı ve çevrelerindeki toprakları epeyce genişlettiler. Kiş ve Ur kralları bu akıma öncülük ettiler, ama Lagaş patesisi (XXV. yüzyıl) Eannatum, rakiplerini yenmeyi ve egemenliğini Mari sınırlarına kadar genişletmeyi başardı. Bununla birlikte bu birleştirmeler sürekli değildi, geçiciydi.</p>

      <p class="paragraf-1 para-style-override-8"><span class="char-style-override-8">5. Sumer ve Akkad’da toplumsal mücadele.</span> Aşağı Mezopotamya’da sınıfların ve devletin ortaya çıkışı, hiç kuşku yok ki, köleler ve efendiler arasında, yoksullar ve doğuştan soylular arasında çetin bir Savaşıma yol açtı. Köleler ve özgür tarımcılar üzerinde egemenlik şiddet yoluyla kuruluyordu, bu durum üretimi bizzat gerçekleştirenlerin hoşnutsuzluğuna ve direnmelerine neden oluyordu. Öte yandan, geniş mülkleri ve tapınaklardaki ayrıcalıklı konumu nedeniyle güçlü durumda bulunan eski soylu sınıf, askerî seferlerin ve yönetimin ortaya çıkardığı yeni soylu sınıfa karşı çıkıyordu. Ne yazık ki tarihsel kaynaklar bu bağlamda ayrıntılı bilgiler vermiyor.</p>

      <p class="paragraf-1">Lagaş toplumsal sınıfları arasındaki mücadeleyi büyük ölçüde yansıtan metinlerden biri, Kral Urukagina’nın yazıtıdır. Bu metinde, kendinden önceki hükümdar olan patesi Lugalanda’nın, “güçlüler” yararına toplulukların haklarını zarara uğrattığı okunmaktadır. “Eski yasalar”ı çiğnemiş, bütün Lagaş topluluklarına, kendi yararlarına ve rahiplerin yararlarına aşırı vergiler koyan denetçiler yerleştirmiş. Toplanan vergilerden hoşnut kalmayan rahipler halkı düpedüz soymaya başlamışlar. Köylülerin ellerinden hayvanlarını, kümes hayvanlarını, bakır eşyalarını, giyeceklerini, meyve bahçelerinin en iyi ağaçlarını ve meyvelerini almışlar ve cenaze törenleri için çok yüksek ücretler istemeye başlamışlar. Patesi ve yüksek görevliler, en güzel beyaz koyunların yününü kendi tekellerine almışlar ve adam başına 30 gram gümüş vergisi koymuşlar; hukuki belgeler ve sözleşmeler için de vergiler getirmişler. Urukagina, kendisi tahta geçince (M.Ö. 2370’e doğru), vergileri eski durumuna getirdi, haksız vergileri yasakladı, topluluk denetçilerini görevden uzaklaştırdı. Urukagina, yazıtında “özgürlüğü getirmek”le övünüyor. Ama, bu reformlardan sonra bile, soylu sınıfın, patesinin ortadan kaldırmaya cesaret edemediği büyük bir ekonomik gücü vardı. Komşuluk topluluğu parçalanmasını sürdürüyordu. Kısa bir süre sonra Lagaş bağımsızlığını yitirdi. Bu devletin içinde patlak veren karışıklıktan yararlanan Umma patesisi Lugalzaggisi, Urukagina’ya karşı tekrar savaş açtı, ordusunu yenip Lagaş’ı kendisine bağladı. Bu zafer Umma’yı zamanla bütün Sumer’i boyunduruk altına alacak kadar güçlendirdi. Eski Uruk kentini kendine başkent yaptı.</p>

      <p class="paragraf-1 para-style-override-8"><span class="char-style-override-8">6. Akkad krallarının egemenliği altında Mezopotamya.</span> Bu arada, ülkenin kuzeyinde Akkad kralları güçleniyordu. Akkad kenti, Dicle ile Fırat arasında, iki nehrin birbirine en yakın olduğu yerde bulunuyordu. Akkad’ın yakınlarında, Fırat üzerinde, Sumerler’in kurduğu ama Samiler’in fethedip büyüttüğü, içinde güneş-tanrı Şamaş’ın tapınağı bulunan Sippar kenti vardı; gene Fırat üzerinde Opis adlı önemli bir merkez bulunuyordu. Sippar’ın güneyinde, gene Sippar üzerinde, Mezopotamya’nın en eski kentlerinden Kiş vardı. Akkad bölgesinde, Dicle ve Fırat arasından batıda Arabistan yollarına, doğuda Zagros dağlarına ulaşan kervan yolu geçiyordu. Akkad’ın merkezi durumu, Sippar ile Opis arasındaki toprakları eline geçirebilirse, kralına önemli yararlar sağlayabilirdi. Akkad kralı Sargon (eski Şarukkin) bu işi ilk kez M.Ö. 2369 yılına doğru başardı.</p>

      <p class="paragraf-1">Sargon, Akkad patesileri soyundan değildi; kendisi yeni bir hanedan kurdu. Hangi koşullarda iktidara gelmiş olduğu tam olarak bilinmiyor. İlkçağın öteki hükümdarları gibi, tarihsel kaynağına ulaşılması çok zor olan efsanelerin konusu.</p>

      <p class="paragraf-1">Sargon kral olunca orduya sırtını dayadı: Profesyonel savaşçılardan oluşan 5.400 kişilik bir ordu kurdu. Sumer tapınak milislerinin sıkışık saflarda savaşan ve uzun mızraklarla düşmanı vuran ağır silahlı askerlerden oluşmasına karşın, Sargon’un ordusunda okçuların büyük bir önemi vardı. Ordunun büyük bir çoğunluğunu, kendi topluluklarından ayrılmış ve kral tarafından parayla tutulmuş, topraksız insanlar oluşturuyordu.</p>

      <p class="paragraf-1">Bu dönemde, Aşağı-Mezopotamya merkezîleşmeye hazır durumdaydı. Bu olmaksızın, sulamaya dayalı ekonominin gelişmesi olanaksızdı; ticaret, her biri kendi ölçü birimlerine sahip küçük devletlerin sınırlarıyla köstekleniyordu. Nihayet, köleliğin gelişmesi, köle yığınlarını el altında tutabilmek için oldukça güçlü bir örgütlenmeyi zorunlu kılıyordu.</p>

      <p class="paragraf-1"><span>Sargon işe Akkad’ı birleştirmekle başladı. Kiş’in ve bütün Akkad devletlerinin kralı olunca, güneye birçok başarılı seferler yaptı. Lugalsaggisi’yi yenerek Ur ve Lagaş’ı ele geçirdi ve bütün Sumer’i boyunduruk altına aldı. Sargon ve onun ardından gelenlerin iktidarları döneminde ilk birleşik Mezopotamya Krallığı kuruldu.</span></p>

      <p class="paragraf-1"><span>Akkad, özellikle, “dünyanın dört bölgesinin kralı” ünvanını alan, Sargon’un torunu Narâmsin’in (M.Ö. XXIII. yüzyıl) yönetiminde büyük bir güç kazandı. Mari bölgesinde, Zagros dağlarında yaşayan tribülere ve Elam’ın kentlerine boyun eğdirdi. Birlikleri Doğu Anadolu dağlarına dayandı.</span></p>

      <p class="paragraf-1"><span>Akkad kralları büyük yapım çalışmalarına giriştiler. Sargon, Kiş kentini yeniden kurdurdu, Akkad sarayını onarttı, birçok tapınak yaptırdı. Sulama çalışmaları çok geniş bir kapsam kazandı: Özellikle Dicle ile Fırat’ı birleştiren büyük bir kanal kazıldı. Bütün bunlar, üyelerinin büyük bir çoğunluğu sarayın çalışmalarına zor altında katılan toplulukların durumunu önemli ölçüde ağırlaştırıyordu. Öte yandan, toplulukları topraklarını satmaya zorlayarak kendi topraklarını genişletiyorlardı. Kralın toplulukların topraklarını satın almasının söz konusu edildiği bir Akkad yazıtı bulundu; topraklar 2.000 hektarı bulan parçalar halinde el değiştirmişti. Satışlara kentlerin halk meclislerinin (kral yazıtlarında özellikle belirtiliyor) karar vermiş olmasına karşın, satış ücreti (tahıl, para, giysi, köle, vb.) genellikle klan yöneticilerine ve akrabalarına ödeniyordu.</span></p>

      <p class="paragraf-1"><span>Yükümlülüklerin çoğalması, topluluk topraklarının tekelleşmesi, nihayet, yorucu fetih savaşları halkın hoşnutsuzluğuna neden oluyordu. Son belgeler, Sargon’un saltanatının sonlarında iki ayaklanmadan söz ediyorlar. Bir başka önemli ayaklanma da Naramsin döneminde oldu. Bu ayaklanmayı, Akkad krallık saltanatının desteği olan yeni askerî ve yönetimsel soylu sınıfının nüfuz kazanmasından korkan ve krallık topraklarının kentlerin ve tapınakların zararına genişlemesinden hoşnut olmayan soylular yönetti. Kral, ayrıca, devlet örgütünün merkezîleşmesine düşman olan Sumer patesilerinin de direnmesiyle karşı karşıya kalıyordu.</span></p>

      <p class="paragraf-1"><span>Narâmsin henüz ayaklanmaları bastırabiliyordu, ama onun ardından gelenler “dört bölge” krallığının birliğini korumayı başaramadılar; iç politika karışıklıklarına dış tehdit de eklendi. 2200’e doğru, Akkad ve Sumer, Mezopotamyalıların “dağların canavarları” adını verdikleri Gutiler’in saldırısına uğradılar. Gutiler Akkad krallığını ezdiler, kentlerini (özellikle kuzeydekileri) yağmaladılar ve halka ağır bir vergi yüklediler. Güney Sumer kentleri bu istiladan daha az etkilendiler ve bağımsızlıklarını aşağı yukarı koruyabildiler. Bu kentler Gutiler’e karş</span>ı savaşımı sürdürdüler, onları yenip ülkeden çıkardılar. Bir süre sonra, Sumer ve Akkad tekrar birleştiler, ama bu birleşme Ur’un hegemonyası altında oldu.</p>

      <p class="paragraf-1 para-style-override-8"><span class="char-style-override-8">7. Ur’un hegemonyası (M.Ö. 2118-2007 arası).</span> Aşağı-Mezopotamya’yı kendi egemenlikleri altında birleştiren Ur kralları, “Sumer ve Akkad Kralları” adını almışlardı; daha sonra, III. Ur hanedanı adını kabul ettiler. Bunlardan en ünlüleri elli yıla yakın egemenlik süren Şulgi’dir. Şulgi, Asur’a boyun eğdirmeyi başardı ve Elam orduları karşısında birçok zafer kazandı.</p>

      <p class="paragraf-1">III. Ur hanedanı döneminde, sulu tarım ve meslekler gelişmelerini sürdürdüler. Sumerler ve Akkadlar, taşkınlar döneminde su altında kalmayan Dicle boyundaki geniş toprakları değerlendirdiler: Bu bölgede, “yüksek tarlalar”a kadar su çıkarmak için özel bir düzen kurdular. Sabanlı tarım artık her yerde uygulanıyordu, toprağı “çizmek”ten fazla bir iş yapmayan karasabanın yerine, toprağı alt üst eden ilkel sabanlardan yararlanıyordu; eşeklerin yerine sabana öküzler koşuluyordu. Sumer’de hurmacılık, Akkad’da bağcılık yapılıyordu.</p>

      <p class="paragraf-1">III. binlerin sonlarında kalan metinlerde, bronz, çömlek, marangoz, dokuma atölyelerinden, maden, yün, odun, vb. ambarlarından söz edilmektedir. Tarım ve mesleklerin evrimi tecim mallarının üretimini geliştirdi ve ülkenin değişik bölgeleri arasındaki ilişkiyi yakınlaştırdı.</p>

      <p class="paragraf-1">III. binlerin sonunda gerçekleşen ekonomik ilerleme, iki ekonomik ve toplumsal eğilime neden oldu. İlkin, ister yüksek topraklar olsun, ister doğal olarak sulanan topraklar olsun, toprak özel mülkiyeti sağlamlaştı. Topluluğun mülkleri giderek büyük ve küçük ailelerin ellerine geçmeye başladı, bu da doğal olarak her türlü servet eşitsizliğine yol açtı. Birçok insan toprağını yitirdi, ücretli işçi ya da büyük mülk sahiplerinin topraklarında çalışan küçük kiracı durumuna düştü, bazen de kendisine en düşük düzeyde yiyecek, giyecek sağlayan ve çalışma koşullarını saptayan bir sözleşme ile kendini sattı.</p>

      <p class="paragraf-1">Tecim mallarının çoğalmasının sonucu olarak ortaya çıkan faizciliğin gelişmesi, özgür insanların durumunu daha da ağırlaştırdı; faizciler (özellikle rahip ve rahibeler) meyve bahçelerine, toprağa ve taşınmaz mallara yatırım yaptılar; büyük faiz karşılığında yoksullara buğday, para ve kerpiç verdiler; borçlarını ödeyemeyen borçlular köle düzeyine indi: Ya kendisi alacaklılar hesabına çalışacak ya da yakınlarından birini çalıştıracaktır.</p>

      <p class="paragraf-1">Özel mülkiyetin gelişmesi, III. Ur krallarının çıkardığı yasalarla onaylandı. III. binlerin sonlarına ait olan bu yasalar son zamanlara kadar bilinmiyordu. Hanedanın kurucusu tarafından yazdırılan yasa kısa bir süre önce bulundu.</p>

      <p class="paragraf-1">Bir başka eğilim de sarayın ekonomisinin sağlamlaştırılmasıydı. Kendilerinden öncekilerin siyasetlerini sürdüren III. hanedan kralları, tapınakların topraklarını ellerine geçirip büsbütün kendi yönetimlerine bağladılar. Aynı şekilde topluluk mallarının büyük bir bölümü de hükümdarın eline geçti. Üzerlerinde birçok kadın kölenin ve “guruşi”lerin çalıştığı latifundiyalar (çok geniş özel topraklar) kuruldu.</p>

      <p class="paragraf-1">Guruşiler (savaş tutsağı ya da yerliler) bütün yıl krallık topraklarında çalışıyorlardı ve kendi üretim araçlarından yoksun bulunuyorlardı.</p>

      <p class="paragraf-1">Guruşilerin dışında, saray, özellikle hasat mevsiminde özgür gündelikçiler kullanıyordu.</p>

      <p class="paragraf-1">Guruşiler ve köle kadınlar kralın atölyelerinde hizmet görüyorlardı.</p>

      <p class="paragraf-1">Krallık ekonomisinin ve kralın toprak mülkiyetinin güçlenmesi, ülkenin politikasının merkezîleşmesine katkıda bulunuyordu. Sumer ve Akkad kentlerinde patesilerin iktidarı hemen hemen ortadan kalkmıştı: Artık kral tarafından atanan ve görevden alınan bir memurdan başka bir şey değillerdi; böylece, eski soylu sınıfın torunlarına son darbe indirilmiş oluyordu. İktidarlarını sağlamlaştırmak için, III. Ur hanedanının kralları, kendi kendilerine tanrı payesi verdiler: Şulgi ve oğlu kendilerini tanrı ilan ettiler. Bu dönemin sanat yapıtlarında çoğu zaman Sumer ve Akkad hükümdarlarının krallık iktidarlarının simgelerini taşıyan tanrılar vardır.</p>

      <p class="paragraf-1">Ama krallık ekonomisinin sınırsız gelişimi, özgür işçilerin bütün haklarından yoksun guruşilere dönüşmesi, faizcilik ve borç yüzünden köleleşmenin çoğalması krallığı zayıflatıyordu. Şulgi’nin ardından gelenler komşuların baskısına güçlükle engel olabiliyorlardı: Ur krallarının boyunduruğunu kabul etmiş olan Elam bağımsızlığını elde etmiş ve saldırıya geçmişti; batıda, bir Sami dili olan Amoritçe konuşan göçebelerin Suriye çölünden ülkenin içlerine doğru ilerledikleri görüldü. 2007 yılında, Elamlılar Sumer kentlerini yıktılar ve hanedanın son kralını tutsak ettiler. Daha sonra Amorri’ler Akkad ve Sumer kentlerinde birçok özerk hanedanlıklar kurdular.</p>
    </div>
  </div>
</body>
</html>
