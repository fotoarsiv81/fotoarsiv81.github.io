<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-37.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-37.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">OTUZ DÖRDÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt33.jpeg" width="316" /></p>

      <p class="anabaslik" id="toc_marker-34">M.Ö. IV. YÜZYILIN BİRİNCİ YARISINDA HELLAS</p>

      <p class="resim-2"><img alt="5s.jpg" class="image" height="24" src="../Images/5s_fmt36.jpeg" width="52" /></p>

      <p class="paragraf-1"><span class="char-style-override-8">1. Hellas’ta bunalım. Sparta’nın egemenliği.</span> Peloponnesos Savaşının Hellas’a büyük zararı dokundu. Thukydides bu savaşla ilgili olarak “Peloponnesoslularla Atinalıların Savaşı”nda (I, 23) şunları yazıyor: “Savaş uzun sürdü ve Hellas’ın aynı süre içinde asla yaşamamış olduğu kadar kötülük ve acılara yol açtı. Hiçbir zaman bu kadar kent ele geçirilip yerle bir edilmedi, hiçbir zaman bu kadar sürgün olmadı; ister savaşlarda olsun, ister ayaklanmalarda olsun hiçbir zaman bu kadar kan dökülmedi… Aynı anda dünyanın büyük bir bölümünü sarsan deprem, bazı yerlerde büyük kuraklıklar ve bunun sonucu olarak da açlık; Greklerin bir bölümünü yok eden daha da amansız bir bela: Veba; hepsi birden savaşın kötülükleriyle birleşen felaketler.”</p>

      <p class="paragraf-1">Atina ve Deniz İmparatorluğuna katılan öteki gelişmiş devletler savaştan özellikle etkilendiler. Savaşın galibi Sparta bile, yaşamın gerekliliklerini karşılamayan geleneksel siyasal ve toplumsal düzenin çökmesi yüzünden savaştan zayıflamış çıktı. Spartiat yönetici sınıf giderek azalıyordu; bunun nedeni, savaştan çok, kleroslarını yitiren ailelerin yıkımıydı. Yıkıma uğrayan ve <span class="char-style-override-9">hypomeiones</span> (aşağılar) sınıfına düşen bir spartiat savaşçı niteliğini yitiriyordu. Hypomeionelerin etkin katılımıyla, mevcut düzene karşı komplolar düzenlemek amacıyla düşman topluluklar oluşuyordu. 399 yılında, bir hypomeione olan Kinadon’ün yönettiği bir fesat tehlikeli boyutlara ulaştı. Bütün helotları (ilotları), perioikosları ve hypomeioneleri, kendilerine her türlü silah, hatta balta, şiş ve tırpan vererek ayaklandırmayı, toprak sahiplerini öldürmeyi ve Sparta rejimini değiştirmeyi tasarlıyorlardı. Komplo başarısızlığa uğradı ve acımasızca bastırıldı. (Bkz. Ksenophon, <span class="char-style-override-9">Hellenika</span>, III, 3, 4-II).</p>

      <p class="paragraf-1">Bununla birlikte, o dönemde, Sparta yeryüzündeki tek güçlü Grek devletiydi; Hellas’ın geri kalan bölümünde, toplumsal mücadelenin doruk noktasına ulaştığı birçok kentdevleti ve özerk küçük devletler vardı. Peloponnesos Savaşından sonra kölelerin sömürülmesi yoğunlaştı. Bir azadlı katmanı ticaret ve sanayi tekelini elinde bulunduruyordu; köylülerden daha çok, büyük ölçüde köle kullanılıyordu.</p>

      <p class="paragraf-1">Sömürünün güçlenmesi, nüfus içinde kesin bir servet farklılaşmasına neden oldu; Atina, Argos ve başka kentdevletlerde, silah müteahhitleri, buğday tüccarları ve tefeciler arasında, zengin köle sahipleri ortaya çıktı; bunlar kendilerine topraklar satın alıyor, şatafatlı konaklar (mimaride Korinthos üslubu dönemiydi) yaptırıyorlardı. Bu sonradan görme yeni zenginler, devleti yönetmek istiyorlardı. Öte yandan, çoğu yıkıma uğramış eski küçük toprak sahipleri olan yoksulların sayısı giderek artıyordu. İsokrates bu konuda şunları yazıyor: “Eskiden muhtaç durumda, kentin onurunu kıracak şekilde sokaklarda dilenen yurttaş yoktu; şimdi varlıklılardan daha çok yoksul insan var. O günü nasıl geçirip yaşayabileceklerini düşünüyorlar sadece.” Bu satırların yazarı İsokrates, dönemin tanınmış bir siyaset adamıydı.</p>

      <p class="paragraf-1">Aşırı zıtlıklar, kentdevletlerin içinde siyasal ve toplumsal mücadeleyi şiddetlendirdi. Toplumun aşağı katmanları zenginlere karşı direnişe geçtiler ve bir devrim hazırladılar; ortaya bir parola atıldı: “Topraklar yeniden dağıtılsın, borçlar iptal edilsin.” 392 yılında, Korinthos’un yoksulları çok sayıda aristokrat ve “seçkin” yurttaş öldürdüler. 370 yılında buna benzer bir ayaklanma Argos’ta patlak verdi: Yoksullar <span class="char-style-override-9">scytale</span> (sopa) darbeleriyle 1.500 zengini öldürüp mallarını paylaştılar. “Sopacılık” bütün Peloponnesos kentlerine yayıldı; İsokrates, “Yoksulların zenginleri soymaktan başka bir şey düşünmediklerini” yazıyor.</p>

      <p class="paragraf-1">Aynı dönemde, maddi yaşamı devletin denetimine vererek, toplumsal ilişkileri kökten değiştirmek isteyen bir ütopik eğilim ortaya çıktı. Ksenophon <span class="char-style-override-9">Gelirler</span> adlı kitabında bunu öğütlemektedir. Bu sorun, Aristophanes’in 392 yılında Atina tiyatrosunda oynanan <span class="char-style-override-9">Kadınlar Kurulu’</span>nda özellikle ele alınır. Atina’da iktidara geldikleri varsayılan kadınların elebaşı olan oyunun baş kişisi Praksagoras, kadınlar yönetiminin çalışma programını açıklar: “Toprak ve ürünleri hepimizin olacak… Sonra biz kadınlar, bu varlığa dayanarak, sizi besleyeceğiz ve tutumlu bir şekilde yöneteceğiz ve herkesi düşünerek, herkese bol bol ekmek, taç, üzüm, sakallı, yumurtalı çörek, tahta at, gömlek, kestane vereceğiz…” Praksagoras’ın bu güzel yaşamı, kendisine göre, herkesin “ortak” malı olması gereken köleliğin emeği üzerine kurduğunu belirtmemiz gerek.</p>

      <p class="paragraf-1">Ama yönetici sınıftaki karışıklıklar buradan kaynaklanıyordu. Bu durumda, toplumsal mücadele olsa olsa, taşınır ve taşınmaz malların ve kölelerin yeniden paylaşımıyla sonuçlanabilirdi. Düşkünler bir başka yol buldular: Savaş ganimeti sayesinde zenginleşmelerine olanak veren askerlik mesleği. Her Hellen yurttaşı bir askerlik eğitiminden geçiyordu; savaş sanatının en yetkin olduğu yer Hellas’tı. Yoksul Grekler, kendilerine gereksinim duyan devletlerin ordularına giriyorlardı. En büyük ücretli asker pazarı Lakonia’nın güneyindeki Tainaron’daydı.</p>

      <p class="paragraf-1">Hellas, bunun sonucu olarak, Persler ve satraplıklarından bazılarıyla ilişkiler kurdu. Örneğin, M.Ö. 401 yılında, Kral Artakserkses’in kardeşi, Küçük Asya satrapı Kyros, içinde on bin Grek ücretli askerînin bulunduğu büyük bir ordunun başında iktidarı ele geçirmeye çalıştı. Grek ordusu, Babil yakınlarındaki Kunaksa’da Pers ordusunu yendi, ama tahtı ele geçirmek isteyen Kyros savaş alanında öldü. Grekler ağır koşullarda Kafkasötesi’nden geçerek Trapezonte’a (Trabzon) kadar geri çekildiler. Ücretli askerlerin komutanı olan Ksenophon bu ünlü yürüyüş ve geçilen ülkeler üzerine ilginç anılar bıraktı <span class="char-style-override-9">(Anabasis).</span></p>

      <p class="paragraf-1">Hellas’ın siyasal yaşamı da aynı şekilde bir sarsıntı ve iç savaşlar dönemi geçirdi. Kyros’un Grek ücretli askerlerinin seferi Sparta ile Persler arasında bir çatışmaya yol açtı. Sparta, Hellas’taki egemen konumunu sağlamlaştırmak için, Küçük Asya kentdevletlerinin bağımsızlığını savunmak bahanesiyle, Hellas’ın bütün askerî birliklerini seferber etti. 387 yılında, Sparta Kralı Agesilaos’un komutası altında girişilen bu panhellenik sefer sonuçsuz kaldı. Sparta’nın bütün Grek düşmanları bundan yararlandılar. Atina, Argos ve Korinthos tarafından desteklenen Thebai, Sparta’nın en büyük düşmanı durumuna geldi. Persler, Sparta düşmanlarının koalisyonuyla ilişki kurdu ve Grek devletleri eski düşmanlarının cömert para yardımlarını kabul ettiler. Perslerin para yardımı, Atina’nın kenti Pire’ye bağlayan surları, (“Uzun Duvarlar”) yeniden yapmalarına olanak sağladı. Atina filosunun başkomutanı Konon, kendisine gemilerini veren Pers kralının açıkça hizmetine girdi.</p>

      <p class="paragraf-1">“Korinthos Savaşı” (395-387) Sparta’nın güçsüzlüğünü ortaya çıkardı. Lysandros ile Pausanias’ın komuta ettikleri Peloponnesos birlikleri Boiotia’ya yürüdüler. Ama komutanlar arasındaki uyuşmazlık Haliartos yenilgisiyle (395) sonuçlandı. Lysandros savaşta öldü. Daha sonra, ağır davranarak yenilgi ve Lysandros’un ölümüne sebep olduğu suçlamasıyla Pausanias idam edildi. Yakınlaşan tehlike karşısında, ephoroslar (Sparta devlet denetçileri), Küçük Asya’da bulunan Agesilaos’a hemen Hellas’a dönmesi buyruğunu gönderdiler.</p>

      <p class="paragraf-1"><span>Agesilaos kara yoluyla geri dönerken, Attika-Pers filolarının başında bulunan Konon, 394 yılında, Sparta ve müttefiklerinin filolarını Knidos’ta (güneybatı Küçük Asya’da) bozguna uğrattı. Atina, Thebai, Argos ve Korinthos koalisyonu, Spartalıların saldırısını Korinthos kıstağında ve Agesilaos’un birliklerinin girdiği Boiotia’da durdurdular. İki cephede, Nemea ve Koroneia’da (394 yılı ilkbahar ve sonbaharı) Spartalılar galip geldiler. Bununla birlikte, başarılarından yararlanamadılar: Korinthos kıstağı Atina, Argos ve Korinthos birleşik demokrasilerinin elinde kaldı.</span></p>

      <p class="paragraf-1">Kıstağı savunmada büyük bir başarı gösteren Atinalı General İphikrates, ağır silahlı hoplitleri, hızlı manevralara alışkın “peltacı” (Pelta: Hilal şeklinde küçük kalkan) hafif piyadelerle destekleyerek yeni bir savaş düzeni getirdi. Bu askerî reformu, ağır silah sağlayamayan yurttaşların yoksulluğu zorunlu kılmıştı. Sparta, Peloponnesos’ta hemen hemen tek başına kaldı.</p>

      <p class="paragraf-1">Persler, burunlarını Greklerin işlerine cesaretle sokmak için bundan yararlandılar. Kötü durumunu gören Sparta, yardım istemek üzere amirali Antalkidas’ı Perslere gönderdi (392). Daha sonra (387), Susa’da, Sparta delegeleri, başlarında Konon’un bulunduğu Atina delegelerine rastladılar. Spartalılar, Pers kralının egemenliğini kendi ülkelerinde ve bütün Hellas’ta kabul ettiler, özellikle de bütün Küçük Asya Grek kolonilerinin Pers İmparatorluğuna bağlanmasını kabul ettiler. Konon, Hellas’ın ve Küçük Asya kolonilerinin bağımsızlığında direndiği için, görüşmelere başkanlık eden satrap, krala ihanet ettiği suçlamasıyla onu zindana attırdı. Konon kısa bir süre sonra öldü.</p>

      <p class="paragraf-1">Nihayet, satrap Tiribasoz, Hellas’ın temsilcilerine kendi hükümdarının iradesini bildirdi: “Kral Artakserkses, Asya kentlerinin ve bunların yanı sıra Klazomenai (Urla) ve Kypros’un (Kıbrıs) kendisine ait olduğunu kabul etmektedir; geçmişte olduğu gibi Atina’ya bağlı olan Lemnos (Limni), İmbros (İmroz) ve Skyros dışında kalan büyüklü küçüklü bütün Grek kentleri özerk olacaktır. Bu barışı kabul etmeyen devlet olursa, kabul edenlerle birlikte, karada ve denizde, gemilerim ve hazinemle ona savaş açacağım.” Sparta’nın yardımıyla, Persler duruma egemen oldular ve boyunduruklarını Greklere zorla kabul ettirdiler. Bu koşullarda, ne Atina ve Thebai ne de herhangi bir Grek kenti, Sparta’nın ve Hellas’ın geri kalan kesiminin müttefiği olan Perslerle savaşabilirdi. 387 yılında görüşülen Antalkidas Barışı, ya da kralın barışı, ne Darius’un ne de Kserkses’in silahla elde edemediği sonucu sağlıyor ve Hellas’ı aşağı yukarı Perslerin protektorası (koruma altına alınan devlet) altına alıyordu. Plutarkhos, <span class="char-style-override-9">Agesilaos’</span>ta (23) şöyle yazıyor: “Bu bir barış değildi, bir ihanet ve Hellas’a bir hakaretti.”</p>

      <p class="paragraf-1">Sparta, bütün Hellas’a ihaneti pahasına, egemenlik ve hatta “Kralın barışı”nın maddelerini uygulamak hakkını elde etti. İşe, Sparta’ya düşman Peloponnesos kentdevletlerine boyun eğdirmekle başlandı; en önemli düşman olan Mantineia, hemen ortadan kaldırıldı. Sparta, düşmanları olan Atina ve Thebai’nin yanı sıra, Halkidikya yarımadasında son zamanlarda gelişmiş ve birçok komşu kentdevleti çevresinde toplanmış bulunan Olynthos’a özel bir dikkat gösteriyordu. Sparta, 382 yılında, Olynthos’a karşı bir sefer düzenledi, yolda, Thebai’nin kalesi Kedmeai’yi kalleşçe ele geçirip buraya sürekli bir garnizon yerleştirdi. Spartalılar, Thebai’de bir şiddet rejimi kurdular, Thebai demokrasisinin ünlü temsilcisi İsmenias bu şiddet rejiminin kurbanı oldu. Birçok Thebaili demokrat, köleleşmiş ülkelerinin özgürlüğünü hazırlamak için Atina’ya göç etti. 379 yılında, Pelopidas’ın yönettiği ve dansöz kılığına girmiş olan bu vatanseverler, Spartalılar ve dostlarının verdiği bir şölene gizlice girerek hepsini kılıçtan geçirdiler. Thebaili asiler Sparta garnizonunu kovdular ve Atina’yla bir ittifak yaptılar. Sparta boş yere isyanı bastırmaya çalıştı ve aşırı askerî despotizmiyle herkesin kinini kazandı.</p>

      <p class="paragraf-1 para-style-override-8"><span class="char-style-override-8">2. İkinci Atina Deniz Konfederasyonu.</span> <span class="char-style-override-8">Thebai’nin yükselişi ve düşüşü.</span> Bu arada, Atina demokrasisi çevresinde denizci kentdevletleri tekrar toplanmaya başladı. 378 yılında, ikinci Atina Deniz Konfederasyonu bir antlaşmayla onaylandı; Atina’da bir mermer levha üzerine kazınmış olan antlaşma metni günümüze ulaştı. Bu birlik eşitlik ilkelerine göre kurulmuştu.</p>

      <p class="paragraf-1">“Kıta ve krala (Pers kralına) ait bulunmayan adalarda oturan Grekler ve Barbarlar”, konfederasyona üye olabiliyordu. Bütün Konfederasyon üyeleri özerkliklerini koruyorlar ve merkezi Atina’da bulunan ve Atina demokrasisi devletinin kurumlarına bağlı olmayan bir sürekli delegeler kurulu, “synedrion”, tarafından yönetiliyorlardı. Synedrion aynı zamanda bir yüksek hukuk kuruluşuydu. Kararlarını Halk Meclisi onaylıyordu. Atina Deniz İmparatorluğunun zorla aldığı ve müttefiklerinin hoşnutsuzluğuna neden olan haraç <span class="char-style-override-9">(phoros)</span> yerine, Konfederasyon üyeleri Hazine’ye miktarı synedrion tarafından saptanan vergi <span class="char-style-override-9">(syntakseis)</span> ödüyorlardı.</p>

      <p class="paragraf-1">İkinci Atina birliği, 200’den fazla üyesi bulunan V. yüzyıl Atina İmparatorluğundan daha az kentdevleti (70 dolayında) kapsıyordu. İkincisi, birincisinden, üyelerinin özerklikleri ve eşitlikleri bakımından farklıydı. Bununla birlikte, Atina, müttefiklerine, şiddetli siyasal karışıklıklara yol açan ve konfederasyonun sağlamlığını sarsan zorlayıcı önlemler uyguluyordu.</p>

      <p class="paragraf-1">Oysa, egemenliğini yitirmeye razı olmak istemeyen Sparta, Atina Konfederasyonu’na karşı karada ve denizde savaşa girişti. Atina Konfederasyonu her yerde zafer kazandı; yetenekli komutanları Timoteos ve Khabrias, Sparta’yı görüşmelere başlamak zorunda bıraktılar (374); görüşmelerin sonunda, Atina Konfederasyonu’nun varlığının ve Sparta’nın Peloponnesos’taki egemenliğinin kabul edilmesi gerekiyordu. Ama Sparta görüşmeleri kesti ve Atina Konfederasyonu’nu bir kez daha ezmeyi denedi. Stratejik ve ticari bakımdan önemli bir ada olan Kerkyra’yı topraklarına kattı. Pers kralı, 371 yılında, Hellas’a barışı sağlamak için bir “arabulucu” heyeti gönderdi. Sparta’da yapılan görüşmeler (371) sonunda, Atina’nın Konfederasyon’daki egemenliği ve Ege Denizinin kuzey kıyısındaki hakları onaylandı. Buna karşılık, Sparta, sınırlarının dışına gönderdiği garnizonlarını geri çekmeyi kabul ediyordu. Böylece, Sparta’nın Hellas egemenliği iddiaları hiçe inmiş oldu.</p>

      <p class="paragraf-1">Bu dönemde, bir demokratik hükümet darbesinden sonra, Boiotia’daki egemenliğinin kabul edilmesinde direnen Thebai, bir üçüncü güç olarak mücadeleye girdi. Sparta bu istekleri geri çevirdi. İnançlı demokrat ve ateşli yurtsever Thebaili delege Epamimondas açıkça kongreden ayrıldı. Her zaman egemenlik özlemi çeken Spartalılar güçlerinin büyük bir bölümünü hemen Boiotia’ya gönderdiler. Ama, Thebai’nin özellikle kırsal kesimde Sparta’dan daha fazla yurttaşı bulunduğu için, Epaminondas Boiotia ordusunu yeniden örgütlemeyi başardı. Vurucu birlikler (“kutsal taburlar”) kurdu ve yeni bir savaş tarzı buldu: Hoplitlerin eğik düzende saldırısı. Leuktra Savaşında (371), Thebai ordusu “pruva mahmuzu önde bir kadırga gibi” (Ksenophon) düşman hatlarına gömüldü. Yenilmez kabul edilen Sparta birlikleri bozguna uğradı ve komutanları, Kral Kleombrotos öldü. Bu olay Hellas’daki güçler ilişkisini değiştirdi. Atina’nın yanında önde gelen güç, birçok kentdevletle birlikte Boiotia’yı çevresinde toplayan Thebai oldu. Üstelik, Peloponnesos’ta, Arkadia, Sparta’ya karşı ayaklandı. Atina, Boiotia’nın korkusuyla Spartalılara yaklaştı.</p>

      <p class="paragraf-1">Epaminondas, Sparta’ya bu kez daha ağır bir darbe indirdi: Körfeze kadar Lakonia’yı işgal etti; perioikoslar ve helotlar, özellikle Epaminondas Messenia’yı geçip özgürlüklerini ilan ettikten sonra, egemenlerinden korkmayı bıraktılar. Artık önemli bir rol oynayacak olan devletlerini örgütlemelerine Epaminondas yardım etti. Sparta, kentdevletlerinin, sömürülen uyruklarının çoğunu yitirdi. Peloponnesos Birliği dağıldı. Arkadia bağımsız bir devlet oldu, başkenti bu amaçla kurulan Megalopolis (“büyük kent”) idi.</p>

      <p class="paragraf-1">Böylece, IV. yüzyılın 60’lı yıllarında, Hellas’ta iki politik topluluk oluştu: Thebai’ninki ve Atina’nınki. Sparta üstünlüğünü yitirdi. Ama, Thebai ile Atina arasındaki egemenlik rekabeti yüzünden bu topluluklar uzun ömürlü olamadılar. Thebai, Hellen kentlerinin bir bölümünü birleştirdi, ötekiler Atina ve Sparta’yla birleştiler. Savaş Arkadia’da meydana gelen bir iç savaş yüzünden çıktı. İki birliğin orduları arasında Mantineia’da 362 yılında bir savaş oldu. Zaferi Thebai kazandı ama Epaminondas öldü. Orta Hellas’ın eski müttefikleri Thebai’ye karşı ayaklandılar ve zayıflayan Thebai Birliği önemli rol oynamaktan uzaklaştı.</p>

      <p class="paragraf-1">Bu dönemde, şiddetli karşıtlıklar Atina Deniz Konfederasyonu’nun dağılmasıyla sonuçlandı.</p>

      <p class="paragraf-1">Atina, önemli kaynaklar ve sağlam bir iktidar gerektiren etkin bir deniz politikası uygulamak zorunda kaldı. Bu nedenle, Konfederasyon içindeki üstünlüğü bir egemenlik niteliği kazandı. Khios (Sakız), Rodos, Kos (İstanköy), Erythrai, vb. büyük kentler Atina’ya karşı çıktılar ve kısa süre sonra Konfederasyon’dan ayrıldılar. Atina’nın eski müttefiklerine karşı giriştiği askerî harekât (“Müttefikler Savaşı”) başarılı olmadı ve 355 yılında, artık otuzdan fazla kentdevleti kapsamayan ikinci Atina Konfederasyonu dağıldı.</p>

      <p class="paragraf-1">355 yılında Hellas, birçok sağlamlaşma girişimlerine karşın, parçalanmış ve dağılmış durumdaydı: Kuzeydeki Thessalia giderek daha çok Makedonia (Makedonya) egemenliğine giriyordu; Orta Hellas’ın birçok bölgesi bağımsız bir politika uyguluyordu; Peloponnesos’da özerkliğini kazanmış kentdevletleri arasında kanlı savaşlar oluyordu, kıyı ve ada kentdevletleri politik bakımdan yalıtılmış durumdaydılar. Demokratik güçlerin Hellas’ı birleştirme istekleri, bir yandan düşman büyük merkezlerin (Atina, Thebai, Olynthos), bir yandan da Sparta’nın merkezi olduğu, V. yüzyıldan daha etkin oligarşik güçlerin muhalefetiyle karşılaşıyordu.</p>

      <p class="paragraf-1">Bu nedenle, IV. yüzyılın ortalarına doğru, çaresiz görünen büyük bir siyasal bunalım yaşıyordu bütün Hellas. Parçalanmış Hellas’ta geniş el koyma olasılıkları Persleri benimsemeye hazırdı.</p>
    </div>
  </div>
</body>
</html>
