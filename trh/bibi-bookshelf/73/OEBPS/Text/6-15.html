<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-15.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ON ÜÇÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt12.jpeg" width="316" /></p>

      <p class="anabaslik" id="toc_marker-13">MISIR UYGARLIĞI</p>

      <p class="resim-2"><img alt="5s.jpg" class="image" height="24" src="../Images/5s_fmt14.jpeg" width="52" /></p>

      <p class="paragraf-1"><span class="char-style-override-8">1. Genel nitelikler.</span> Uzun tarihi boyunca, Mısır halkı görkemli bir uygarlık yarattı. Ona olağanüstü yazınsal yapıtlar borçluyuz. Yapıları, heykelleri ve resimleri, tıpkı antik Yunan sanatı gibi, günümüze kadar bir model oldu.</p>

      <p class="paragraf-1">Mısır halkı birlik ve kendine özgü niteliklerini her zaman koruduğu için Mısır edebiyat ve sanatlarının sağlam bir geleneği vardı. Nil’de ve denizde yapılan, tehlike ve serüvenlerle dolu sayısız seferler, insanların imgelemini besleyip ufuklarını genişletti ve laik bir edebiyatın gelişmesine katkıda bulundu. Öte yandan, yapımda kullanılan taşın yanı sıra, altın, mahun, fildişinin bolluğu mimari, heykel ve uygulamalı sanatların gelişimini destekliyordu.</p>

      <p class="paragraf-1">Mısır uygarlığını köleci aristokrasinin tekelinde düşünmek hiç kuşkusuz yanlış olur. Öykülerin, serüven anlatılarının, aşk şiirlerinin ve öteki yazınsal türlerin hiç kuşkusuz zengin bir Mısır folkloru kaynağı vardı. Plastik sanatların temelinde, geçmişi ilkel toplum dönemine dayanan halk sanatı geleneği bulunuyordu. Bu sanatların çeşitli örnekleri, halktan gelen ustaların yapıtıydı.</p>

      <p class="paragraf-1 para-style-override-8"><span class="char-style-override-8">2. Din.</span> Mısır dininin de Babil dini gibi <span class="char-style-override-9">ikicil</span> niteliği vardı. Bir yanda, “büyük” tanrılara açık tapınma ve rahiplerin köleci düzeni güçlendirmek için yararlandıkları düşüncelerle dolu ve söz konusu tapınmaya uygun düşen bir mitoloji. Öte yanda, belli bir noktaya kadar kendini resmî dine bağlayan mitos ve törenleriyle bir halk dini… Bu dinin varlığıyla ilgili olarak elimizde veriler var.</p>

      <p class="paragraf-1">Her nomun kendi tanrısı, ikili hatta üçlü tanrısı vardı. Bu tanrılara inanç ilkel toplumun başlarına kadar dayanır, çünkü nom tanrılarının eski totemlerle yakınlıkları vardı. Yerel tanrı belli bir hayvanla ilişkiliydi ve birçok nomun adı hayvan adıydı: Timsah, Ceylan, Koç, Şahin, Tavşan, vb. nomu. Çoğu zaman, hayvanlara tapınma saf biçimiyle kendini gösteriyordu: Örneğin Memhis’te tanrı Phtah’ın simgesi olan Apis öküzüne tapılıyordu; Thinis’te de şahin Horus’a; tanrı ve tanrıçaları hayvan ya da insan vücutlu hayvan başlı varlıklar biçiminde simgelemek geleneği vardı. Bu noktada resmî din halk diniyle birleşmektedir, çünkü Herodotos hayvanlara tapmanın bütün ülkede yaygın olan bir gelenek olduğunu belirtmektedir. Bu inanç biçimi Mısır tarihinin sonuna kadar sürdü. Ama bütün nomların tanrıları aynı saygınlığa sahip değildi. Yalnızca, en büyük ve siyasal bir etkisi olan nomların tanrıları ulusal nitelikte olabiliyordu. Phtah’ın Memphis’deki, Râ’nın İnou’daki (Heliopolis), Oziris’in Abydos’daki, Horus’un Thinis’deki, Amon’un Thebes’deki, vb. durumu böyleydi. Güneş tanrı Râ, bitki ve bolluk tanrıları Oziris ve İzis gibi bazılarının geçmişi İlkçağ’ın derinliklerinden geliyordu; halk dininde de yerleri vardı. Ötekiler güçlerini din kitaplarından ve rahipler sınıfından alıyordu: Örneğin Phtah, dünyanın, tanrıların ve insanların yaratıcısı olarak ilan edilmişti.</p>

      <p class="paragraf-1">Yüce tanrı rolü, Thebes’in Orta İmparatorluk ve özellikle Yeni İmparatorluk döneminde etkin olduğu sırada, bir koç başıyla temsil edilen Güneş Tanrısı Amon’a verilmişti; inancı Mısır’ın en önemli inancı olmuştu.</p>

      <p class="paragraf-1">En yaygın inanç Oziris ve İzis inancıydı. Oziris bitki örtüsünün tanrısı kabul ediliyordu. Bir mitosta buğday ve arpa adını alır. Mitolojisi, dinin tarımsal niteliğine sıkı sıkıya bağlıdır. Acımasız çöl tanrısı Seth onu öldürür ve parçalara ayırır; sonra Oziris’in oğlu Horus tarafından diriltilir. Rahipler onu ölülerin kralı ve yargıcı olarak ilan etmişlerdi. Ama halk geleneği onu tarım tanrısı olarak kabul etmeye devam ediyordu.</p>

      <p class="paragraf-1">Orta İmparatorluk’tan itibaren, rahipler Oziris’i ölülerin kralı ve yargıcı yapınca, Oziris inancı rahipler sınıfı ve köleci yüksek aristokrasinin elinde güçlü bir baskı aracı durumuna geldi.</p>

      <p class="paragraf-1">Mısır dininde, Güneş’in canlı imgesi sayılan Firavun kültünün önemli bir yeri vardı. Bu inancın büyük bir siyasal gücü vardı: Devleti kutsallaştırıyor ve hükümdarı tanrılaştırıyordu. Ölümünden sonra firavun tanrılaşıyor ve Oziris’le özdeşleşiyordu. Piramitlerin iç duvarlarına kazılı eski dinsel metinlerde, ölü kral Oziris adıyla anılıyordu, mezar yazıtlarında yer alan büyü sözleri hükümdarın tanrı olarak dirileceğini özellikle belirtmekteydi. Böylece, Oziris inancı Mısır dininin temel politik düşüncesine hizmet ediyordu: Krallık iktidarının tanrılaşması ve köleci devletin kutsallaşması.</p>

      <p class="paragraf-1">Büyü ayinleri ülkede oldukça yaygındı. Özellikle mezar inancı ve öteki dünya düşüncesiyle ilgili olarak büyük tapınakların rahipleri tarafından düzenleniyordu. Bununla ilgili yöntemlerin yer aldığı <span class="char-style-override-9">Ölülerin Kitabı</span> adlı kitap, yüzü aşkın bölümden ve bir bölümü renkli yüzü aşkın resimden oluşan geniş boyutlu bir yapıttır; bu kitap Yeni İmparatorluk döneminde en eski rahip yazıtlarına uygun olarak hazırlandı. Kralların yüksek görevlilerin cenaze törenlerinde ölüyü öteki dünyanın korkularından koruması ve ölüm sonrası mutluluğunu sağlaması için mezara <span class="char-style-override-9">Ölülerin Kitabı</span>’nın tomarları konulurdu. Bu pahalı büyü kitabına sahip olmayan kimse erdemli ve namuslu bir hayat sürmek, yani güçlülere boyun eğmek zorundaydı. Görülüyor ki, mezar inancı da emekçilere karşı bir manevi baskı aracı olarak kullanılmaktadır.</p>

      <p class="paragraf-1 para-style-override-8"><span class="char-style-override-8">3. Yazı.</span> Grekler’in <span class="char-style-override-9">hiyeroglifik</span> –“kutsalca yazılmış”– adını verdikleri yazı, ilkel çağların basit piktografisinden kaynaklanmaktadır: Her simgesel işaret bir kavramı, belki de tümüyle bir cümleyi karşılıyordu. Hiyeroglif yazısı Mısır’ın eski tarihinin sonuna kadar sürdü; çizimleri yavaş yavaş değişti ve başlangıçtaki işaretlerin yanı sıra daha başkaları, daha basit ve daha işlekleri ortaya çıktı. Eski İmparatorluk’tan itibaren Grekler’in <span class="char-style-override-9">hiyeratik</span> adını verdikleri bir yazı türü doğdu. M.Ö. VIII. yüzyılda daha da gelişip Greklerin <span class="char-style-override-9">demotik</span> adını verdikleri yazıya dönüştü.</p>

      <p class="paragraf-1">Mısır hiyeroglif yazısında toplam olarak yedi yüz işaret vardır. İlk Sülale döneminde birçok hiyeroglifik bir hecesel anlam kazanmıştı, 24 harf ünsüzleri karşılıyordu. Bu 24 işaret ve başka işaretler –toplam olarak 70– Mısır yazısının temelini oluşturuyordu. Demek ki Babilliler’in çiviyazısı kadar karmaşık bir yazıydı. Taş, ağaç, parşömen (yazı yazmak için hazırlanan deri), kumaş üzerine yazılıyordu, ama en çok kullanılan madde, Nil kıyılarında yetişen aynı adlı bitkilerin gövdesinden yapılan papirüstü.</p>

      <p class="paragraf-1">Mısır yazısının büyük bir tarihsel önemi vardır. M.Ö. II. binlerin ikinci yarısında 24 harften oluşan alfabetik Fenike yazısına modellik yaptı.</p>

      <p class="paragraf-1 para-style-override-8"><span class="char-style-override-8">4. Edebiyat.</span> Eski İmparatorluğun yazılı belgeleri herşeyden önce dinseldir ve özellikle, piramitlerin, yeraltı gömütlerinin, oyma taş gömütlerin iç duvarlarına kazınmış büyüsel metinleri kapsamaktadır. Bu dönemden itibaren, Oziris ve öteki tanrıların bayramlarında oynanan dinsel oyun ayinlerinin ve “büyük” tanrıların onurlarına ilahiler yazıldığına inanmamız gerekir. Bunlardan elimize ulaşanlar Orta ve Yeni İmparatorluk dönemlerinden kalmadır. Bunların en iyileri arasında Akhenaton’un yazdığı Amon ve Aton ilahilerini anabiliriz. Yeni İmparatorluk döneminde, en önemli tapınakların rahipleri, birbirine düşman değişik okulların teogonik (tanrı-doğuma değgin) ve kozmogonik (evrenin oluşumuna ilişkin) öğretileri açıklayan dinsel kitaplar kaleme aldılar.</p>

      <p class="paragraf-1">Din dışı edebiyatın tohumları Eski İmparatorluk döneminden itibaren ortaya çıktı. Birinci tekil şahsın ağzından ölünün yaşamını anlatan mezar yazıtları bunların ilk örnekleridir. III. Sülale döneminden kalan en eski özyaşam öykülerinde ölünün sahip olduğu topraklar, yaptığı görevler, eriştiği rütbeler kuru ve kısa bir dille sıralanmaktadır. Ama bunlar VI. Sülale döneminde, yazınsal özellikleri olan ayrıntılı anlatılara dönüştüler. VI. Sülale’nin ilk üç firavununa hizmet eden, Asya göçebelerine karşı ilk seferi yapan, Güneyi yöneten, Nil’de güney taş ocaklarına ve Etopya’ya yapılan seferlerin başında bulunan Uni senyörünün özyaşam öyküsü bu türdendir. Bu türden üstün nitelikli anlatılar, Orta ve Yeni İmparatorluklar’ın ileri gelenlerinin sayısız özyaşam öyküleri arasında görülür; bunların arasında, I. Senusret’in çağdaşı Mentuhotep’inkini, Ahmes ve I. Amenofis’e hizmet etmiş olan Ahmes’inkini, III. Thutmes’e hizmet etmiş olan Rekhmire ve İniotef’inkileri anabiliriz. Rekhmire’nin özyaşam öyküsü, özellikle, Yeni İmparatorluk vezirinin haklarını, ödevlerini ve yönetim yöntemlerini özetlemektedir.</p>

      <p class="paragraf-1">Orta İmparatorluk döneminde yayınlanan Sinuhe’nin tarihi aynı zamanda özyaşam öyküsel bir niteliğe sahiptir; I. Senatrat döneminde gözden düşüp Suriye’ye sığınan senyör Sinuhe’nin serüvenlerini anlatır. Sinuhe, şefin hizmetinde bir Suriye tribüsünde yaşar, bu tribünün gelenek ve görenekleri kitapta büyük bir başarıyla anlatılmıştır. Daha sonra, Sinuhe’nin Mısır’a dönmesine izin verilir, firavun tarafından nezaketle karşılanır ve onurlandırılır.</p>

      <p class="paragraf-1">Yeni İmparatorluk yazını, şiir ve düzyazı olmak üzere, çeşitli türleri içerir. Üstün nitelikli lirik aşk şiirlerini, benzersiz şarkıları, fabl ve satirleri biliyoruz. Ayrıca, masallar, krallık büyücülerinin mucizeleri üzerine öyküler, Asya ve Güney’e yapılan olağanüstü gezilerin anlatıları var. Bu yapıtlardan ikisi özellikle ilginçtir. Bunlardan, Orta İmparatorluk dönemine ait olan biri, bir Mısırlı’nın Poûnt’a yaptığı yolculuğun, kendisini bir yılanın yönettiği bir adaya atan deniz kazasının, nihayet anayurduna dönüşünün öyküsünü aktaran kısa ama çok renkli bir anlatıdır. Yeni İmparatorluk döneminde yazılan ikincisi, tanrılarla ilgili mitoslardan esinlenen <span class="char-style-override-9">İki Kardeşin Masalı’</span>dır. Birçok kez ölüp dirilen ağabeyin serüvenleri Oziris efsanesinin yansımasıdır. Konularını halk geleneğinden alan masallar çok yaygındı. Bunlardan en ilginçlerinden biri, daha doğumundan erken öleceği kehaneti yapılan bir prensle ilgilidir. Babası prensi elinden geldiğince korumaya çalışır. Ama büyüyünce prens uzak ülkelere yolculuğa çıkar. Bir kral kızıyla evlenir; kız, gece kılığına girip prense yaklaşmaya çalışan bir yılanı öldürerek onun hayatını kurtarır. Prens kendisini parçalamak isteyen bir timsahtan mucizeyle kurtulur. Masalın sonu eksik, ama hiç kuşkusuz, prens kehanette ölümüne neden olacak üç hayvan arasında geçen köpek yüzünden ölecektir.</p>

      <p class="paragraf-1">Bu efsanelerin yanı sıra, örneğin Hiksoslar’a karşı savaşan Kral Sekenjerâ’nın öyküsü gibi, Yafa kentini kurnazlıkla ele geçiren III. Thutmes’in komutanının öyküsü gibi tarihsel gerçeklere dayalı hikâyeler de var. Bu anlatılar hiç kuşkusuz, Yeni İmparatorluk döneminde yazınsal bir biçim alan ve kimi zaman bir yetenek belirtisi olan krallık kroniklerinden (günü gününe yazılmış tarihsel olaylar defteri) kaynaklanmaktadır. Kronikler firavunların seferlerini, fetihlerini, büyük işlerini anlatırlar; en seçkinleri III. Thutmes’in <span class="char-style-override-9">Yıllıklar</span>’ı <span class="char-style-override-9">(Annales)</span> ve II. Ramses’in Kadeş seferiyle ilgili yazıtıdır; bir saray şairinin elinden çıkmış gerçek bir şiirle anlatılır Kadeş Savaşı. Ama yazıtın ve özellikle şiirin, firavunun bozgununu zafere dönüştürdüğünü belirtmemiz gerek.</p>

      <p class="paragraf-1">Eski İmparatorluk döneminden itibaren, Mısır’da didaktik bir edebiyat vardı. İster doğrudan öğretim, ister kehanetler olsunlar, bu yazılı belgeler köleci toplumun doruğunun ahlakını ortaya çıkarmaktadırlar.</p>

      <p class="paragraf-1"><span class="char-style-override-9">Harpistin Şarkısı</span> gibi<span class="char-style-override-9">, Ruhuyla Yaşamaktan Yorgun Düşmüş Bir Adamın Diyaloğu</span> gibi Orta İmparatorluk dönemi bazı yapıtların tipik özelliği, karamsarlık ve düş kırıklığıdır. Bu yapıtlar, Mısır toplumunda meydana gelen köklü değişiklikleri ve köle sahiplerince ezilen yoksulların ağır yaşam koşullarını yansıtırlar.</p>

      <p class="paragraf-1 para-style-override-12"><span class="char-style-override-8">5. Plastik Sanatlar ve mimari.</span> Mısır plastik sanatları Eski İmparatorluk döneminde önemli ölçüde gelişti, ama bu gelişme bütün dallarda olmadı.</p>

      <p class="paragraf-1">Bu dönemde, heykelcilik büyük bir ilerleme gösterdi. Kralların ve bakanların heykelleri uygun orantılıdır, hepsinin modele benzeyen yüzleri vardır; ama görünüşlerinde bir donmuşluk, yapaylık dikkati çeker. Mısır mimarisinin en iyi örnekleri, Firavun Kafra’nın (Keferen) oturmuş heykeli, rahip Ranefer’in heykeli ve Louvre müzesinde bulunan ünlü Yazıcı heykelciğidir.</p>

      <p class="paragraf-1">Özellikle mezarlarda, alçak-kabartma büyük bir gelişim göstermiştir. Bunlar ölünün hayatından ve mülklerinden yaptığı çalışmalardan sahneleri betimlerler. Bu resimlerin, ölüye dünyada yaşadığı hayatı sağlayacak büyüsel bir güce sahip olduğuna inanılırdı. Perspektif yokluğu ve biçimlerin şematik oluşu gibi kusurları vardır. İnsan klasik biçimde gösterilir: Baş yandan, gövde karşıdan. Ama kuş ve hayvan resimlerinde şaşırtıcı bir gerçekçilik görülür. Alçak-kabartmalar genellikle renkliydi; zanaatçılar parlaklıklarını günümüze kadar koruyan çok dayanıklı renkler yapmayı biliyorlardı.</p>

      <p class="paragraf-1">Orta İmparatorluk döneminde, heykelcilik ve alçak-kabartma yetkinleşti. Alçak-kabartmanın yanı sıra, olağanüstü manzara, portre ve savaş sahneleri örnekleri sunan gerçek <span class="char-style-override-9">fresk’</span>in ortaya çıktığı görülür. Yeni İmparatorluk sanatçıları daha yeteneklidir. Heykellerde, eski heykellerin beceriksizlikleri ve devinimsizlikleri yoktur; hayranlık uyandıracak büstler de yapılmaya başlanır. Orta ve Yeni İmparatorluk dönemlerinin başyapıtları I. ve II. Ramsesler’in heykelleri ve Akhenaton’un karısı Nefertiti’nin başıdır. Alçak-kabartmalar arasında, Hatşepsut’un Pount’a yaptığı seferi, Kadeş Savaşını, I. Sethi’nin askerî harekâtlarını canlandıran zarif ve karmaşık kompozisyonlar dikkati çeker. Resim de büyük ilerleme gösterir. Bitkilerin, kuşların, hayvanların ve insan yüzlerinin aslına uygun resimleri yapılır. Bütün şematik ögelerden kurtulan kişiler portrelere dönüşürler.</p>

      <p class="paragraf-1">Mısırlı sanatçıların zevk ve ustalıkları, gündelik eşya ve dinsel donatımların üretimi üzerinde büyük bir etki yaptı. Orta ve Yeni İmparatorluk mezarlarında, köleleri, çift sürücüleri, çobanları, zanaatçıları, savaşçıları, vb. temsil eden çok sayıda ağaç ve taş heykelcikler bulundu. Ayrıca, ölümün çağrısı üzerine canlanıp onun için çalışacağı kabul edilen <span class="char-style-override-9">ushabtis</span> –“yanıtlayan”– heykelcikleri de vardır. Bu heykelcikler büyük bir yetenekle yapılmıştır. Yeni İmparatorluk ve bunu izleyen dönemlerden bize, hepsi altın, gümüş, fildişi, mahun, bronz, cam, vb. ayna, sandık, kakmalı mobilya, parfüm kutusu, testi, tabak, vazo, mücevher gibi sayısız ev eşyası kalmıştır. Hiç kuşkusuz bunları basit zanaatçılar değil, özel bir çıraklık döneminden geçen sanatçılar yapmışlardır.</p>

      <p class="paragraf-1">Mimari Mısır’da yüksek bir yetkinlik düzeyine ulaştı. En eski yapılar, devsel mezarlar, kral piramitleri ve senyör mastabalarıdır. Bunların gösterişli görünüşlerine çizgilerin aşırı yalınlığı eşlik eder. Eski İmparatorluk döneminde tapınak yapımına daha az önem verilirdi. Daha bu dönemde bile prizma biçimli ya da bitki biçiminde sütunlar kullanılmıştır. En güzel tapınaklar Yeni İmparatorluk döneminden kalmıştır. Karnak ve Luksor kalıntıları –eski Thebes’in olduğu yerde– ve öteki kalıntılar, bu tapınakların yücelik ve görkemleri hakkında bir fikir verirler. Tapınakların girişine çeşitli üsluplarda revaklar yapıyorlardı; geniş merdiven ve terasların iki yanını sfenkslerle donatıyorlardı. Karnak tapınağının 16 sıraya dizilmiş 134 yekpare sütunlu geniş bir salonu vardı; yüzölçümü 5.000 metre kareydi. Bu tür yapılar büyük bir yapıcılık yeteneği gerektiriyordu. Tapınakların dışında görkemli krallık sarayları da yapılıyordu. Ama bunlar ağaçtan yapıldıkları için, alçak-kabartmalara yapılan resimlerine göre bir yargıya varabiliriz.</p>

      <p class="paragraf-1 para-style-override-12"><span class="char-style-override-8">6. Teknik ve bilim tohumları.</span> Devsel Mısır yapıları –piramitler ve tapınaklar– ilkel bir teknik sayesinde yapılmışlardı. Bütün işleri köylü ve köleler elleriyle yapıyorlardı. Ama plan ve mimari hesaplarına göre yapılıyorlardı. Çalışmaları şantiye şefleri yürütüyordu. Ama bunların bilgileri, mekaniğin kuramsal ilkelerine değil, doğal olarak kuşaktan kuşağa geçen deneyim birikimine dayanıyordu.</p>

      <p class="paragraf-1">Çalışmaların çapı, yuvarlak sayılı ön hesaplar gerektiriyordu. Vergi alınacak tarlaların ölçülmesi için, yüzölçümü hesaplamasının bilinmesi gerekiyordu. Bu nedenle hesaplama işleri Mısır’da son derece gelişmişti. Doğal parmak (beş parmak) hesabından yola çıkan Mısırlılar sayı saymak için onlu sayılama sistemini (1, 10, 100, vb. 10.000.000’a kadar) buldular. Geometri de ileri gitmişti. Dörtgenlerin alanından başka 3,16 (pi) sayısına dayanarak kürenin hacmini de hesaplıyorlardı. Gökbilimciler, Babilliler düzeyinde olmasa bile, gökyüzünü inceliyor ve gruplarına göre yıldız listeleri yapıyorlardı.</p>

      <p class="paragraf-1">Eski İmparatorluk döneminde yapılan Mısır takvimi güneş takvimiydi, ama güneşin yıllık hareketinin incelenmesinden çıkmamıştı: Çıkış noktası olarak, Siriüs yıldızının heliak doğuş günü alınmıştı; taşkınlar genellikle o gün başlıyordu. Uzun yıllar gözlem yapıldıktan sonra, bu olayın 365 günde tekrarladığı saptandı, bu süreye yıl adı verildi. Yıl 30 günlük 12 aya bölündü, artan beş gün bayramlara ayrıldı. Ama bu yıl güneş yılından yaklaşık olarak 6 saat eksiktir; modern takvimlerde bu artık 6 saatin toplamı dört yılda bir şubat ayına eklendi. Mısırlılar bu düzeltmeyi yapmadıkları için çağlar boyunca fark büyüdü ve 1.460 yıl sonra gerekli düzeltme yapıldı. Bu çevrimi saptayan Mısırlı gökbilimciler ona Sothis (Siriüs’un Mısır dilindeki adı) süresi adını verdiler.</p>

      <p class="paragraf-1">Tıp Mısır’da önemli ilerlemeler gösterdi. Dinsel töreye göre cesetleri mumyalamak için açmak zorunluluğu anatomiyi öğrenmeye olanak sağladı ve bu da, fizyolojinin ve tıp bilimlerinin tohumlarını attı. Mısır hekimleri hastalıkların nedenini organların bozulmasına bağlıyorlardı, ama büyüden de vazgeçemiyorlardı; reçetelerinde büyüsel yöntemlerle katkısız tıbbi öğütler yan yana görülür.</p>
    </div>
  </div>
</body>
</html>
