<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-27.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ DÖRDÜNCÜ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt23.jpeg" width="316" /></p>

      <p class="anabaslik" id="toc_marker-24">HELLAS’TA (ESKİ YUNAN’DA) TOPLUMSAL SINIFLARIN VE DEVLETİN DOĞUŞU (M.Ö. VIII-VII. YÜZYIL)</p>

      <p class="resim-2"><img alt="5s.jpg" class="image" height="24" src="../Images/5s_fmt26.jpeg" width="52" /></p>

      <p class="paragraf-1"><span class="char-style-override-8">1. Hesiodos’a göre Grek toplumu.</span> Posthomerik (homerik sonrası) dönemde, Hellas’ın ekonomisinde ve politik düzeninde büyük değişiklikler oldu. Homerik dönemde bile parçalanmış olan ilkel topluluk düzeninin yıkılışı, bazı bölgelerde, topluluk mülklerinin ve toprakların <span class="char-style-override-9">(kleros)</span> aile özel mülkiyetine dönüşmesi sonucu yoğunlaştı. Varlıklı aileler giderek toplumdan uzaklaşıyor ve ekonomik üstünlükleri sayesinde klan toplumunun temel üretim olanaklarını ellerine geçiriyorlardı. Özgür tarımcı nüfus giderek soylu sınıfa bağımlılaşıyordu. Topraklarından ayrılmak ve iş peşinde ülkeyi dolaşmak zorunda kalan “metanaste”lerin ve “thete”lerin sayıları çoğalıyordu.</p>

      <p class="paragraf-1">Doğuştan soylu sınıfın üretici yığınına karşı keyfî yönetiminin anlamlı bir tablosunu şair Hesiodos, Boiotia’dan vermektedir (M.Ö. VIII. yüzyıl sonu - VII. yüzyıl başı). Boiôtia, birçok küçük köylü ekonomilerini kapsayan bir bölgeydi. Kendisi de küçük bir mülk sahibi olan Hesiodos köylünün işini övmektedir. “Çalışmakta utanılacak bir şey yok; asıl utanılacak şey aylaklık yapmaktır.”</p>

      <p class="paragraf-1">Hesiodos <span class="char-style-override-9">“İşler ve Günler”</span> adlı şiirinde, zengin toprak sahibi ve tefecinin ellerine düşmüş bir yoksul çiftçiyi sevgiyle dile getirir. Bütün Boiotia, Hesiodos’un “rüşvet yiyicileri, “demir soylu”, toprak, hayvan, köle zengini olarak nitelendirdiği otuz basileusun egemenliği altındaydı. Basit insanların nasıl ezildikleri atmaca ve bülbül fabl’ında dile getirilmiştir: Bülbülü pençesinde sıkan atmaca şöyle konuşur:</p>

      <p class="paragraf-1 para-style-override-8"><span class="char-style-override-9">“Ne bağırırsın be bre zavallı?</span></p>

      <p class="paragraf-1"><span class="char-style-override-9">Senden daha güçlü birinin elindesin.</span></p>

      <p class="paragraf-1"><span class="char-style-override-9">Sen istediğin kadar güzel şarkı söyle.</span></p>

      <p class="paragraf-1"><span class="char-style-override-9">Götüreceğim seni canımın istediği yere,</span></p>

      <p class="paragraf-1"><span class="char-style-override-9">İster azık ederim kendime seni,</span></p>

      <p class="paragraf-1"><span class="char-style-override-9">Dilersem koyveririm uçup gidersin.</span></p>

      <p class="paragraf-1"><span class="char-style-override-9">Zırdelidir kendinden güçlüye direnen kişi:</span></p>

      <p class="paragraf-1"><span class="char-style-override-9">Beceremeyeceği bir yana, acı çeker boşuna.”</span></p>

      <p class="paragraf-1 para-style-override-15">(<span class="char-style-override-9">İşler ve Günler</span>, Dize: 205-210)</p>

      <p class="paragraf-1 para-style-override-8">Hesiodos, mülksüzleşmiş yığınların siyasal mücadelesini düşünmekten uzaktı, “rüşvet ve hak yiyici krallar”ı tehdit etmekten başka bir şey yapmıyordu. Haksız despot ve yargıçların tanrısal cezayla cezalandırılacaklarını söylüyordu. Bununla birlikte, ona göre, adaletsizlik göklerde bile zafer kazanıyordu. Öteki şiiri <span class="char-style-override-9">Tanrıların Doğuşu</span>’nda (Theogonia’da), Zeus’u, insanların dostu Titan Prometheus’u acımasızca cezalandıran bir göksel tiran olarak yansıtır.</p>

      <p class="paragraf-1">Demek ki, Hesiodos’un şiirleri, homerik dönemi izleyen evreyi, özellikle ataerkil toplumun yıkılışını ve bir köleci toplumun kuruluşunu yansıtmaktadırlar; toplum birbirine düşman iki kesime bölünmüştür: Büyük toprak sahiplerinden, köle sahiplerinden ve tefecilerden oluşan egemen kesim ile bunların sömürdükleri “basit ölümlüler”; yoksul ve bütün haklarından yoksun “basit ölümlüler” köleninkine yakın bir konumdaydılar. Bu nedenle yaşam Hesiodos’a acımasız ve haksız görünmektedir; “toprak kötülüklerle dolu, deniz de öyle” demektedir.</p>

      <p class="paragraf-1">Bu tür, henüz ilkel, sınıf ilişkileri M.Ö. VIII. ve VII. yüzyıllarda yalnızca Boiôtia’da değil ama Hellas’ın bütün bölgelerinde kuruluyordu.</p>

      <p class="paragraf-1 para-style-override-8"><span class="char-style-override-8">2. İlk Grek kent devletleri (polisleri).</span> Çevresine kırsal bölgeleri toplayan ve bunlara egemen olan polisler, yani köleci kentdevletler, bu dönemde ortaya çıktılar. Kentdevletleri, Hellas’ın toplumsal gelişiminin tipik özellikleriydi. Bu birleşme sürecine <span class="char-style-override-9">synoecismos</span> (“topluluk”) adı verildi.</p>

      <p class="paragraf-1">Kentdevletlerin kuruluşuna ticaret ve tarımdan ayrılan zanaatın gelişmesi eşlik ediyordu. VIII. yüzyılın tanınmış kentdevletleri kıyı bölgelerinde bulunuyordu. Miletos gibi İonya kentlerinin, Küçük Asya kıyılarına yakın adalardaki Samos ve Mitilini kentlerinin, Saronikos körfezindeki Egina kentinin, Atina, Korinthos, Megara, Halkida (Khalkis), vb. kentlerin durumu böyleydi. En tipik köleci kentler, doğudan batıya belli başlı deniz yolları üzerinde sıralanmıştı. Bu da, köleciliğin gelişmesi ile ticaret ve deniz ulaşım yollarının gelişmesi arasındaki ilişkiyi kanıtlamaktadır. Bununla ilgili olarak Marx şöyle yazar: “Antik dünyada, ticaretin etkinliğiyle ticaret sermayenin gelişimi her zaman bir köleci ekonomiyle sonuçlanmıştır; burada, çıkış noktasına uygun olarak, artı-değer üretimine yönelik bir ataerkil köleci sistemin basit dönüşümüne ulaşabilir.” (<span class="char-style-override-9">Kapital</span>)</p>

      <p class="paragraf-1">Aynı zamanda toprak mülkiyetinin antik biçimi ortaya çıkıyordu: Kentdevletin içinde ancak bu kentdevletin yurttaşı toprak sahibi olabiliyordu.</p>

      <p class="paragraf-1">Kentdevlet, kölelerin ve yoksulların emeğinin sömürülme merkeziydi. Doğuştan soylu sınıf, burada, bütün eski ataerkil kurumları kendi iktidarının aracı durumuna getirmişti. “Oligarşi”yi yani birkaç soylu ailenin egemenliğini kurmak için klan başkanlarının (basileusların) ayaklarını kaydırıyordu. Halk kurullarının işlevine gelince, gerçekte hiçe indirgenmişti. Bu kurullar artık aristokrasinin ellerinde oyuncaktan başka bir şey değildi.</p>

      <p class="paragraf-1">Ataerkil toplum, böylece, sınıflara bölünmüş, çelişik bir topluma dönüştü; eskiden tam anlamıyla herkesin çıkarlarını karşılayan bir yönetimsel işlev olan iktidar, eski klan yetkililerinin egemenlik aracı durumuna geldi. Bununla birlikte, soylu toprak sahipleri, bazı ataerkil yapıları (klanlara bölünme, fratriler, fileler), ezilenlere karşı gündelik önlem araçları olarak korumuşlardı. “Buna göre, Aristoteles, M.Ö. VII. ve VI. yüzyıllarda, Attika’da, aristokrat rejiminin belirgin niteliği olan köleliğin, halk için, siyasal kötülüklerin en dayanılmazı, en acısı olduğu sonucunu çıkardı; bununla birlikte, halkın hoşnutsuzluk duyduğu başka konular da vardı; çünkü, adeta, hiçbir hakka sahip değildi.” (Atina Anayasası, 2)</p>
    </div>
  </div>
</body>
</html>
