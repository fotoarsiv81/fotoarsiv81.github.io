<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-17.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">ON BEŞİNCİ BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt14.jpeg" width="316" /></p>

      <p class="anabaslik" id="toc_marker-15">FENİKE VE FİLİSTİN</p>

      <p class="resim-2"><img alt="5s.jpg" class="image" height="24" src="../Images/5s_fmt16.jpeg" width="52" /></p>

      <p class="paragraf-1"><span class="char-style-override-8">1. Fenike devletlerinin kaynağı.</span> Fenike adı, Suriye’nin Tyr’den Ugarit’e uzanan ince kıyı şeridini simgeler. Doğuda ormanlarla kaplı Lübnan sıradağları uzanır. Bazı kesimlerde dağlar denize doğru ilerler ve diklemesine inerler. İlkçağ’da yamaçlarda meyve bahçeleri vardı. Her biri çevre bölgenin merkezi olan on tane deniz kenti vardı.</p>

      <p class="paragraf-1">Fenikeliler gözü pek denizci, çalışkan tüccar özellikleriyle tanınıyorlardı.</p>

      <p class="paragraf-1">Grek tarihçilerinin kullandıkları “Fenikeliler” adı saymaca bir deyimdir; bu yörenin yerlileri bu adı kullanmıyorlardı. Ataları III. bine kadar Filistin’in güneybatısında yaşıyorlardı. Sami dilleri konuşan birçok boylara bölünmüşlerdi. III. binlerde Akdeniz kıyısı boyunca kuzeye doğru ilerlemeye başladılar.</p>

      <p class="paragraf-1">Bu boylar Suriye kıyısında ilk yerleşim yerlerini, gelecekteki Ugarit, Gebal (Grekçe Byblos) ve Sidon kentlerini kurdular. Tsor (Grekçe Tyr) daha sonra kuruldu.</p>

      <p class="paragraf-1">Bu kentler büyük bir olasılıkla başlangıçta topluluklar halinde yaşayan balıkçı köyleriydiler, ama kısa bir süre sonra kentlere dönüştüler ve göçmenlerin komşuluk toplulukları halinde yerleştikleri bölgelerin merkezleri oldular.</p>

      <p class="paragraf-1">Klan topluluklarının komşuluk topluluklarına dönüşmesiyle, toplumsal sınıfların doğuşu ve Fenike devletlerinin kuruluşu arasında bir bağlantı vardır. Bu süreçle ilgili elimizde hiçbir bilgi yok; bir efsaneye göre, Sidon’un kurucusu ve ilk kralı kendisine ait bir ordusu olan Keret’ti; Sidon’da boyların tanrılarının onuruna yapılmış tapınaklar vardı.</p>

      <p class="paragraf-1 para-style-override-8"><span class="char-style-override-8">2. Fenike krallıklarının siyasal tarihine toplu bakış.</span> Fenike’nin küçük krallıkları bir devlet halinde hiçbir zaman birleşmedi. Her biri kendi politikasını sürdürüyordu. Tarih boyunca dört krallık –Ugarit, Gebal, Sidon ve Tyr– zenginlik ve güçleriyle sivrildi.</p>

      <p class="paragraf-1">III. Thutmes’in Filistin ve Suriye’yi fethinden önce Fenike krallıkları bağımsız yaşıyorlardı. O sıralar en önemli yeri Gebal ve Ugarit alıyorlardı.</p>

      <p class="paragraf-1">Gebal, III. binlerden itibaren Mısır’la ticari ilişkiler kurmuştu. III. binlerin sonunda Ugarit, Mısır ve Kıbrıs’la ticaret yapan önemli bir kent durumuna gelmişti. II. binlerin ortalarında Ugarit başarıyla gelişiyordu. Tapınaklar ve saraylarla doluydu; tüccarlar ve senyörler, zengince döşenmiş ve aile gömütlükleri olan evlerde oturuyorlardı. Giritli tüccarlar ayrı bir mahallede oturuyorlardı; aynı zamanda Kıbrıs’la da ticaret yapılıyordu.</p>

      <p class="paragraf-1">M.Ö. II. binlerin ortalarında, Fenike kentleri üç yüz yıl Mısır’ın boyunduruğunda yaşadı (Bkz. XII. Bl) ve XIV. yüzyılın birinci yarısında, Suriye’nin kuzeyini işgal eden Hititler, Ugarit ve Gebal’ı bir süre kendilerine bağladılar. O zamandan II. binlerin sonuna kadar, Fenike, ilkin Mısır ve Hititlere karşı yapılan ve kendi topraklarında geçen savaşlar, sonra Ege adalarından gelen “deniz ulusları”nın istilası yüzünden bir çöküş dönemi yaşadı.</p>

      <p class="paragraf-1">XIII. yüzyılın sonunda, Mısır’ın zayıf düşmesi ve Hitit İmparatorluğu’nun çöküşü, Fenike krallıklarına bağımsızlıklarını yeniden kazanma olanağı verdi. Bu dönemde, en önemli yere, bir adada kurulduğu için savaş ve istilalardan etkilenmeyen Tyr geçti. En ünlü kralı, X. yüzyılın ortalarında saltanat süren Hiram’dı. Büyük bir ticaret filosu vardı ve Akdeniz’in her yeriyle ticaret ilişkileri kurmuştu; Tyr’i büyüttü ve Asurluların saldırılarına bile karşı koyan, ele geçirilmesi olanaksız bir kale haline getirdi.</p>

      <p class="paragraf-1">Bu bağımsızlık dönemi VIII. yüzyıla kadar sürdü; Asurluların işgali üzerine Fenike krallıkları özerkliklerini kesinlikle yitirdiler.</p>

      <p class="paragraf-1 para-style-override-8"><span class="char-style-override-8">3. Fenike krallıklarının ekonomik, toplumsal ve siyasal düzeni.</span> Ugarit’te yapılan kazılar sırasında bulunan belgeler bu devletin ekonomik ve toplumsal düzeninin bazı yönlerini belirginleştirmektedir. Nüfusun büyük çoğunluğu, Asi vadisinin verimli topraklarında tahıl yetiştiriyor ve bağcılık yapıyordu, devletin sınırları Asi’nin ötesindeki çölden geçiyordu. Toprak iyi ürün veriyordu; ürün fazlası yabancı tüccarlara satılıyordu. Çiftçiler topluluk düzeninde yaşıyorlardı. Komşuluk toplulukları klan topluluklarından kaynaklanıyordu ve bazıları eski adlarını bile koruyordu. Bunlar krala vergi ödüyorlar ve kendisine el emeği sağlıyorlardı. Her biri yılda 13 günle iki ay arasında değişen angaryayla yükümlüydü; ayrıca ordu için okçu donanımı sağlamak zorundaydılar. Kıyı kesiminde balıkçı toplulukları yaşıyordu ve hiç kuşkusuz krallık donanmasının mürettabatı bunlar arasından sağlanıyordu.</p>

      <p class="paragraf-1"><span>Ugarit’in nüfusu sanatçılardan, tüccarlardan, rahiplerden ve yüksek görevlilerden oluşuyordu; zanaatçıların dışında hepsinin köleleri vardı. Bazılarının da oldukça küçük bağları vardı. Köleler ev işlerinde kullanılıyorlardı. Vasiyetname dökümlerinde ve satış sözleşmelerinde, köleler, hayvanlar ve bronz, gümüş gibi değerli madenlerle birlikte yer alıyorlardı. Köle sayısı pek azdı; iki ya da üç köle yitiren efendi ciddi bir şekilde yoksul düşmek ve hatta iflas etmek tehlikesiyle karşı karşıya bulunuyordu. Krallık mülklerinin durumu çok iyiydi; saraylarda sayısız köle hizmet görüyordu, başka köleler hükümdarın bahçelerinde, bağlarında çalışıyor ya da gemilerinde kürek çekiyordu. Kölelerin büyük bir çoğunluğu pazardan satın alınıyordu. Kölelik I. binlerde özellikle Tyr’de gelişti. Tyr krallarının güçlü bir ticaret ve savaş donanması vardı, tüccarları Tyr kolonilerinin bulunduğu ülkelerden getirdikleri kölelerle köle ticareti yapıyorlardı.</span></p>

      <p class="paragraf-1">II. binlerin ilk yarısından itibaren, Fenike krallıklarında kalabalık bir tüccar sınıfı oluşmuştu. Yaptıkları, aracı ticaretti. İhraç edilen mallar arasında Fenike ürünü olarak yalnızca buğday, şarap, Lübnan ağacı ve kuru balık yer alıyordu; geri kalan mallar yabancı ülkelerden geliyor, bir ülkeden satın alınan ya da takas edilen bu mallar başka bir ülkeye satılıyor ya da başka bir malla takas ediliyordu. Krallar, Fenike devletlerinin yıkılışına kadar, en önemli alıcı ve satıcı idiler. II. binlerde, Fenike tüccarları dünyanın en becerikli tüccarlarıydılar; Marx, Kapital’de, Fenike tüccarlarının ticarette oynadıkları önemli rolü belirtmektedir.</p>

      <p class="paragraf-1">Politik düzenleri bakımından, Fenike krallıkları, küçük despotluklar özelliğini taşıyorlardı. Devlet örgütünün yapısını bilmiyoruz, ama krallık yönetiminin ideolojisini çok iyi tanıyoruz. Fenike hükümdarları kendilerine bir kutsallık mal edinmişlerdi. Örneğin Sidon kralları soylarını tanrılara bağlıyorlardı (Ünlü Kral Keret kendini tanrı sayıyordu); Gebal’ın kurucusu sözüm ona tanrı El’di, Tyr’in en önemli tanrısının adı Melkart’tı (Fenike dilinde “kentin kralı”). Resmî dinin örgütlenmesi bu teokratik ideolojiye uygun düşüyordu: Gebal, Ugarit, Tyr ve Sidon kralları, aynı zamanda, kentlerinin büyük tanrılarının rahipleriydiler ve dinsel törenlere bizzat başkanlık ediyorlardı. Ama Babilonya ve Mısır hükümdarları kadar mutlak despot değildiler.</p>

      <p class="paragraf-1">Bu zengin tüccarlar ve köleci krallıklarda toplumsal eşitsizlik pek erken ortaya çıktı ve köleliğin gelişmesi sonu gelmez karışıklık ve komploların yanı sıra saltanat kavgalarına da yol açtı. IX. yüzyılın sonlarına doğru, kralın kızkardeşinin tezgâhladığı bir fesat sonucu Tyr’de bu tür karışıklıklar oldu.</p>

      <p class="paragraf-1">M.Ö. V. yüzyılda, Persler’in boyunduruğunda yaşadığı sırada Tyr’de patlak veren bir ayaklanmanın son derece karanlık öyküsünün dışında, kölelerin hareketine ilişkin elimizde veriler bulunmamaktadır.</p>

      <p class="paragraf-1 para-style-override-8"><span class="char-style-override-8">4. Denizcilik ve koloniler.</span> Fenikeliler İlkçağ’ın en iyi denizcileri olmakla ünlüydüler. Denizcilik, bütün krallıkların denize yakın konumları sayesinde gelişti. Buraların kıyı halkı balıkçılıkla geçiniyor ve kürekli hafif tekneleriyle denize açılıyordu. III. binlerden itibaren Mısır’a, hatta Ege Denizi’ne kadar açıldılar. II. binlerde, batıda, Afrika’daki Numidia ve İberia (İspanya) kıyılarına ulaştılar. Cebelitarık Boğazı’na ilk ulaşan Tyr denizcileri, önlerinde uzanan uçsuz bucaksız denizi görünce dünyanın sonuna vardıklarını sandılar. Tanrının yeryüzünün sınırını belli etmek için kendi elleriyle diktiğini sanıp, Avrupa yakası ve Ceuta’da karşı karşıya yükselen yüksek kayalara Melkart’ın sütunları adını verdiler. Daha sonra, dünyanın orada bitmediğini anlayınca, birçok kez Cebelitarık boğazını geçtiler. Ama boğazla ilgili bu düşünce yaşadı, bundan esinlenen Grekler ve Romalılar bu kayalara Herküles sütunları adını verdiler.</p>

      <p class="paragraf-1">Fenikeliler M.Ö. I. binlerde Akdeniz’den çıktılar: VI. yüzyılda, Kartacalı denizci Hannon, bugünkü Kamerun’a kadar Batı Afrika kıyılarında ilerledi ve bize Grekçe çevirisi ulaşan bir metinde yolculuğunu anlattı.</p>

      <p class="paragraf-1">Deniz seferleri sırasında Fenikeliler koloniler kurdular ve adaların ve Akdeniz kıyılarının insanlarıyla ticaret ilişkileri kurdular. Ama bu tüccarların her zaman barışçı olduklarına inanmak yanlış olur; fırsatını bulunca, Afrika, İspanya ve Küçük Asya kıyılarında yaşayan boyları hiç kuşkusuz yağmalıyorlardı. Ticaret takas yoluyla yapılıyordu. Sürekli olarak değerli mal sağlayabilecekleri ve uygun iskele olabilecek yerlere Fenikeliler koloniler kurdular, bunların çoğu daha sonra büyük kentler durumuna geldiler. Kıbrıs’ta, Ege adalarında, Hellespontos’ta (Çanakkale) ve daha başka yerlerde koloniler kurdular.</p>

      <p class="paragraf-1">M.Ö. 800 yıllarına doğru, bu kolonilerin en önemlisi olan Kartaca (Karth-hadtha, “Yeni Kent”) bugünkü Tunus yakınlarında kuruldu ve kısa bir süre sonra Batı Akdeniz’in en büyük ticaret gücü durumuna yükseldi.</p>

      <p class="paragraf-1">Denizcilik gelişmesi, Tyr, Sidon ve Gebal’da gemi yapımcılığını geniş ölçüde etkiledi. Tyrliler, Asur Kralı Sanherib için bir deniz filosu inşa ettiler. Yapacakları savaşlar için Fenike kentlerinin bütün filolarını seferber eden Pers krallarına gemiler sağladılar.</p>

      <p class="paragraf-1 para-style-override-8"><span class="char-style-override-8">5. Fenike uygarlığı</span>. Ugarit’te ele geçen bulgular ve Gebal kazıları, Fenikelilerin bütün alanlarda (din, yazı, edebiyat, sanat) özgün bir uygarlık yaratmış olduklarını kanıtlamaktadır.</p>

      <p class="paragraf-1">Fenike dini, eski doğunun bütün dinleri gibi, özelliğini resmî din ile halk dininin (tarım) birlikte bulunuşundan almaktadır. Her devletin resmî tanrıları vardı: Kentin ya da krallığın efendisi ve hanımefendisi olan Baal ve Baalat. Gebal’de Adonis ve Astarter; Ugarit’te Aleyin ve Anet; Tyr’de Melkart (“hanım”ın adı bilinmiyor). Ayrıca daha başka “büyük” tanrılar da vardı.</p>

      <p class="paragraf-1">Devlet dini ile halkın dini bir noktada birleşiyordu: Bitki örtüsü ve bereket tanrıları inancında. Her krallığın Baal ve Baalat’ı yalnızca ülkenin koruyucuları değildiler, aynı zamanda, bitki örtüsünün ve bereketin tanrılarıydılar: Bu görevleri Adonis kadar Aleyin, Melkart, Astarte ve Anet de yükleniyorlardı. Resmî dinin en önemli bayramı tarım mevsiminin başlangıcında her yerde kutlanıyordu ve diriliş mitosuna ya da bitki ve bereket tanrısının ortaya çıkışı mitosuna bağlıydılar.</p>

      <p class="paragraf-1">Halk dininde en önemli yer, “iyilikçi” yağmur, toprağın bereketli, çift sürme ve ekim, hasat, ürün, buğday ve şarap “tanrıları”na adanmış olan tarım dinlerinindi. Halk mitolojisine göre, tarla çalışmaları mevsimine göre bu tanrılar ya “doğarlar” ya da “ölürler”di; ekim mevsiminden önce gelip kuraklık tanrısı Môt’yu yenen, yağmur yağdırıcı “denizin oğlu” Aleyin için de durum aynıydı. Çift sürme ve ekim, hasat ve meyve toplama, başarılarını “güven altına alan” büyü törenleri eşliğinde yapılıyordu. Bu törenler topluluklarda toplu halde yapılıyordu.</p>

      <p class="paragraf-1">Fenike edebiyatı daha çok dinsel ve mitolojik konularla ilgiliydi. Ugarit’te bulunan metinler Aleyin’in ölümü, Môt’nun yeraltı dünyasına inişini, dirilmesini ve yeryüzüne dönüşünü, gelişini ve onuruna bir tapınak yapılmasını anlatır. Mitolojik şiirlerden başka, tarihsel edebiyat da vardı. Ugarit kazıları sayesinde, Sidon’un efsane kralı Keret’in destanını öğrenmiş bulunuyoruz. En erken İlkçağdan I. binlere kadar, hiç kuşkusuz kentin tarihini anlatan Tyr yıllıklarının parçaları ile M.Ö. V. yüzyılda yaşayan bir Sidon kralının yazıtı da var. Fenike uygarlığının en büyük başarılarından biri alfabetik yazının bulunması oldu. Denizcilik ve ticaretin gelişmesi, çivi ve hiyeroglif yazılarından daha basit, daha kullanışlı bir yazı gerektiriyordu. M.Ö. II. binlerde, değişik kentlerde ve aynı zamanda alfabetik yazı ortaya çıktı: Kuzeyde, Ugarit’te çiviyazısından kaynaklanırken, güneyde sesleri simgeleyen Mısır hiyeroglifleri örnek alınmıştı. Fenike harfleri daha sonra Grek, Arami, Latin, Rus alfabelerinin oluşumuna kaynaklık etti. Bilindiği gibi alfabe sözcüğü, Fenike alfabesinin ilk iki harfinden oluşmuştur: Alef (boğa) ve beth (ev), bu harfler Grekçeye “alfa” ve “beta” olarak geçtiler.</p>

      <p class="paragraf-1">Sesliler için işaretlerin bulunmayışı Fenike alfabesinin kusuruydu, ki aynı ilkeyi günümüzde İbrani ve Arap yazısı da benimsemiştir.</p>

      <p class="paragraf-1">Gebal ve Ugarit’te, tanrı heykelleri ve heykelcikleri, alçak-kabartma olarak yontulmuş mezar taşları, altın, gümüş, bronz ve ağaçtan kaseler gibi Fenike sanatının sayısız örnekleri bulundu. Sidon’da, Kıbrıs’taki Fenike kolonilerinde ve başka yerlerde M.Ö. I. binlerden birçok eşya bulundu. Sanatçılar, Mısır ve Hitit-Hurri geleneklerinden esinlenerek, Fenike ya da Suriye üslubu denen, özgün bir üslup yarattılar. Gebal Kralı Ahiram’ın (XIII-XII yy.) oyma taş gömütünün alçak-kabartmaları, üzerinde Aleyin’in resmi bulunan Ugarit dikme taşları, boğa biçiminde bronz terazi ağırlıkları, üzerlerinde Adonis mitosunun ince motifleri bulunan gümüş tabaklar Fenike sanatının başyapıtlarıdırlar. Suriye ve Filistin’in öteki halklarının ve özellikle İbrani sanatının üzerinde Fenike sanatının büyük etkileri oldu.</p>

      <p class="paragraf-1 para-style-override-8"><span class="char-style-override-8">6. İsrail ve Yahudi boyları ve Kenân diyarına gelişleri.</span> Suriye’nin güneyinde bulunan ülkeye, Grekler, Akdeniz’in güney doğu kıyısında XII. yüzyıldan itibaren yaşayan Filistilerin adına dayanarak, Filistin (palestin) adını vermişlerdir: Ürdün (Tevrat’ta: Erden) ırmağı ülkeyi kuzeyden güneye geçip Ölü Deniz’e dökülür. Ürdün ırmağı Filistin’i farklı iki bölgeye böler: Batıda bitki örtüsü bol verimli topraklar vardır; doğu kıyısı kayalık ve çıplaktır. Kuzeyde Lübnan ve Anti-Lübnan dağları yükselir; Ölü Deniz’in (Lut Gölü) güneyinde, yağmur mevsiminde çiçeklenen, kurak mevsimde ise çöle dönüşen ovalar uzanır.</p>

      <p class="paragraf-1">M.Ö. II. binlerde, o sıralar Kenan adı verilen Filistin’de, bir Sami dili konuşan Kenanlılar ve Hurriyet yaşıyordu. Bu verimli bölgeler III. binlerden itibaren Mısırlıların iştahını kabartmış ve XVIII. Sülale firavunları döneminde Fenike gibi burayı da topraklarına katmışlardı. Mısırlılar II. binlerin sonunda, “deniz ulusları”nın yaptıkları akınların sonucu Filistin’i yitirdiler ve ülkede çeşitli boylar arasında savaşlar başladı.</p>

      <p class="paragraf-1">İsrail adı altında birleşmiş İbrani boyları, Ürdün nehrinin öte yakasından, bu sırada Filistin’e girmeye başladılar.</p>

      <p class="paragraf-1">Bu hareket örgütlü bir askerî sefer değildi, birbiriyle ilişkisi olmayan yan boyların ağır bir sızmasıydı. Bu boylar, bazen yerli halkı yok ediyor ya da köleleştiriyor, bazen de Kenan iline yakın boş topraklara yerleşiyorlardı. Göçten sonra, İsrail boyları ve özellikle Yahuda boyları ve Filistin’in güneyindeki yarı çöl bölgeye yerleşmiş olan komşu boylar, klan düzenlerini bir süre korudular. Ama çoban yaşamları yavaş yavaş değişti ve M.Ö. XI. yüzyıldan itibaren Kenan’ın kuzey ve orta bölgelerinde ağır basmaya başlayan çiftçi yaşamına dönüştü. Göçmenlerin toplumsal ve siyasal düzenleri üzerinde etkili olan bazı eski geleneklerin direnmesine karşın, klana dayalı topluluklar komşuluk topluluklarına dönüşüyorlardı. Oldukça geniş bir alana yayılmış olmalarına, yerleşik tarımsal hayata geçmelerine karşın, boylar hukuksal, askerî ve dinsel klan gelenek ve göreneklerini uzun süre korudular. Bununla birlikte, köleliğin ve servet eşitsizliğinin gelişmesi, II. binlerin sonundan itibaren, devletin oluşması için gerekli olan ekonomik koşulları hazırlıyordu.</p>

      <p class="paragraf-1">XII. ve XI. yüzyıllarda Kenan’a başka boylar geldiler. Doğudan, Ürdünötesi’nin göçebe Samiler’i geldi; “deniz ulusları”ndan biri olan Filistiler batıda, Filistin taraflarında karaya çıktılar. İsrail boyları, doğudan gelen istilacılara kendi olanaklarıyla kafa tuttular. Filistilere gelince, bunlar daha çetin çıktılar. Demir kılıçlarla silahlı Filistiler kıyı kesimini ele geçirdikten sonra ülkenin iç kesiminin fethine giriştiler: Burada kaleler (en önemlileri Asdod ya da Azoth ve Gaza idi) yapıp birçok prenslik kurdular.</p>

      <p class="paragraf-1">Filistîlere karşı yapılan savaş İsrail boylarının tek bir devlet olarak birleşmesine katkıda bulundu. İlk girişim, daha sonra kral olan ve Filistîlerle savaşan Saül adında bir boy başkanından geldi. Güneydeki İsrail boyları, aralarında Yahuda da olmak üzere savaşa katıldılar. Saül ölünce, Saül’ün hizmetinde bulunan, Yahuda boyundan olan Davut’un komutasında savaş tekrar başladı. Yahuda kralı ilan edilen Davut, Kenan’ın güney ve orta kesimlerinde yaşayan İsrail boylarını kendi yönetimi altına aldı. Bu devlet İsrail ya da Yahuda adıyla tanındı. Davut, Filistîleri yenmeyi ve ülkeden kovmayı başardı. Bu zafer Davut’un gücünü onaylattı (M.Ö. X. yüzyılın başı).</p>

      <p class="paragraf-1 para-style-override-8"><span class="char-style-override-8">7. İsrail ve Yahuda Krallığı.</span> Filistilerin ülkeden kovulmasından sonra, Davut kuzeye birçok sefer yaptı ve iktidarını bu bölgelerin İsrail boylarına kabul ettirdi. Başkent olarak Jerusalem (Uru-Salim, Kudüs) kentini seçti ve Sion tepesi üzerine “körlerin ve topalların” bile savunabileceği şekilde tahkim edilmiş bir konut yaptırdı. Ve gene buraya, Yahuda boyunun tanrısı Yehova için, göçebe geleneklerine uygun olarak çadır biçiminde bir tapınak yapıldı.</p>

      <p class="paragraf-1">M.Ö. X. yüzyılın başlarında ölen Davud’un yerine geçen oğlu Süleyman (Salomon) Jerusalem’in kuruluşunu tamamladı. Yönetim dönemi barış içinde geçen Süleyman tipik bir eski doğu despotuydu. Halk kendisine mal olarak vergi ödüyordu. <span class="char-style-override-9">Krallar Kitapları’</span>ndan –Tevrat’ın bir bölümü– edindiğimiz bilgiye göre Süleyman’ın krallığı on iki bölgeye bölünmüştü, bunlardan beşinde kabile bölünmesi sürmekteydi. Her yönetim bölgesinin başına hükümdar, “kralın ve evinin” bakımını sağlamakla görevli bir vali yerleştirilmişti, yani bu vali, kendi bölgesinden mal olarak topladığı vergileri kral ailesine ve saraylılara gönderiyordu.<span class="dipp"><a class="footnote-link" href="#footnote-225-14" id="footnote-225-14-backlink">14</a></span> Özel bir görevli “bütün İsrail”de “kralın evi için” yapılan çalışmaların yönetimiyle görevliydi. Bu angaryaları sırayla otuz bin kişi yerine getiriyordu.<span class="dipp"><a class="footnote-link" href="#footnote-225-15" id="footnote-225-15-backlink">15</a></span> Krallık sarayı ve Yehova’nın tapınağı bu yöntemle yapıldı.</p>

      <p class="paragraf-1">Saray ve tapınak, boyutları bakımından şaşırtıcı değildi, ama metinlere bakacak olursak içi ve dışı çok güzel döşenip donatılmıştı. Süleyman ayrıca birçok hisar ve kale yaptırdı. Yapılan kazılar Yerüşalim (Jerusalem, Kudüs) surlarının ve Mageddo’daki krallık ahırlarının kalıntılarını ortaya çıkardı. Kral aynı şekilde Kenan ilinin boyun eğmiş yerli halkına da angaryalar yükledi. Fenike, Mısır, Suriye ve Arabistan’la ticaret ilişkileri kurdu, bu ülkelerden at, köle, altın, gümüş, değerli taşlar, kokulu yağlar ve başka lüks mallar getirtiyordu.</p>

      <p class="paragraf-1">Süleyman’ın geniş şantiyeleri, sarayının bakımı, sürdüğü görkemli yaşam, uyruklarının zorunlu çalışmalarından ve soyulmalarından kaynaklanıyordu. Bu nedenle, saltanatının sonlarında, Filistin’de durumun çok gergin oluşu hiç de şaşırtıcı değildir. Kral, kuzey boylarının çıkarlarını umursamadığı ve yalnızca Yahuda aristokrasisini kayırdığı için bu gerginlik daha da artıyordu. Bu hoşnutsuzluk en büyük İsrail boyu olan Efraim’in isyanıyla noktalandı. Ayaklanma bastırıldı, ama Süleyman’ın ölümünden sonra tekrar başlayan ayaklanma, devletin M.Ö. 935 yılında iki krallığa (Yahuda ve İsrail) bölünmesiyle sonuçlandı.</p>

      <p class="paragraf-1">İsrail Krallığı iç savaşlarla altüst oldu. Elli yıl süren düşmanlıktan sonra taht halk milislerinin komutanı Omri’nin eline geçti (M.Ö. 890). Onun yönetim dönemi krallığın tarihinin en parlak dönemi oldu. Omri, Samiriye tepesine, görkemli bir sarayı ve tapınağı (yapılan kazılarda kalıntıları bulundu) olan yeni bir başkent kurdurdu ve buraya dağın adından esinlenerek Samiriye (Şomiron) adını verdi. Bu hükümdar ve ardılları Fenike ile sürekli ilişkideydiler ve İsrail’i boyunduruk altına almak isteyen Damas’ın (Şam) Suriyeli krallarına karşı başarıyla savaşıyorlardı. Ama içerde durum karışıktı. Ağır vergilere, uzun bir kuraklığın ardından gelen açlık eklenmişti. Köylüler ayaklandılar, ayaklanma orduya da sıçradı, Omri’nin saltanatı yıkıldı ve krallığın durumu kötüye gitmeye başladı. VIII. yüzyılda, içerde iç savaşlar sürerken korkunç düşman Asur, sınırlara dayandı. 722 yılında İsraillilerin umutsuzca direnmelerinden sonra, Asur Kralı Sargon, Samariye’yi işgal edip yağmaladı. İsrail Krallığı böyle sona erdi.</p>

      <p class="paragraf-1">Yahuda Krallığı uzun süre devam etmedi. Hükümdarları, IX. ve VIII. yüzyıllarda, kuzeyi nüfuz alanlarına almayı birkaç kez denediler. Ama savaşacak kadar güçleri yoktu; ama krallığın bütün hoşnutsuzluklarını kışkırtıyor, dinsel propaganda yapıyorlardı, ne varki bunda da başarılı olamadılar. Samiriye’nin düşüp, yakılıp yıkılmasından sonra Yerüşalim’de büyük bir korku başladı: Aynı şeyin başlarına gelmesinden korkuyorlardı. Asur birlikleri kenti sardılar. Ama Asur’dan gelen kötü haberler Asur kralını kuşatmayı kaldırmak zorunda bıraktı. Yahuda Kralı Hizkiya kendisine büyük bir haraç ödemek zorunda kaldı ve üstünlüğünü tanıdı. Bundan sonra, krallık yüz elli yıl daha yaşadı.</p>

      <p class="paragraf-1 para-style-override-8"><span class="char-style-override-8">8. İsrail ve Yahuda’da toplumsal düzen ve sınıf mücadelesi.</span> Filistin ekonomisi I. binlerin ilk yarısında tarım ve hayvancılığa dayanıyordu. Tarım ve hayvancılık ülkenin güneyinde yapılıyordu; step ve dağlık bölgelerde az miktarda keçi ve koyun yetiştiriliyordu. Yahuda’nın kuzeyinde ve İsrail’de tarım tahıla dayanıyordu, ayrıca bağcılık, zeytincilik ve incircilik yapılıyordu. Toprak demirli sabanla sürülüyor, ekin demir orakla biçiliyordu: Bu bölgelerde XI. yüzyıldan kalma demir aletler bulundu.</p>

      <p class="paragraf-1">Meslekler tarımdan ayrılmıştı: Demirciler, çömlekçiler, dülgerler mesleklerini profesyonel olarak yapıyorlardı. Zanaatkârlık daha uygar Fenike kentlerinin etkisi altında gelişiyordu. Filistin’deki toplumsal ilişkilerin evrimi, mesleklerin, ticaret, tefecilik ve mülkiyetin daha önce Fenike ve Kenan merkezlerinde oluşan sağlam geleneklerinin kök salmış olduğu yeni bir toplumsal ve ekonomik ortama göçebe İbrani boylarının yerleşmeleriyle belirlenmiştir. Bu durum, İbrani toplumunda çelişkili olaylara yol açtı: Bir yanda, klanlar düzeninin kalıntıları bütün belirginlikleriyle yaşamalarını sürdürürken, öte yanda, özel mülkiyet ve servetlerin farklılaşması hızla gelişiyordu.</p>

      <p class="paragraf-1">Temel toplumsal çekirdek topluluktu: Başlangıçta, bu deyim, klana dayalı topluluğu belirliyordu, ama daha sonra komşuluk topluluğunu da kapsadı. Komşuluk topluluğu, bununla birlikte, klanlar düzeninin önemli kalıntılarını koruyordu: Klan kurulu, klan mezarlığı, kan davası, vb. Topluluğun başında bir yaşlı kişi (Naşi) bulunuyordu. Komşuluk topluluğunda ortak toprak mülkiyeti egemendi. M.Ö. VIII. yüzyılda Yahuda’da toprağın ortaklaşa işlendiği ve ürünün topluluk üyeleri arasında paylaşıldığı topluluklar vardı. Ama bölündükten sonra kura çekilerek dağıtılmış topluluk toprakları hiç kuşkusuz daha yaygındı: Toprak, özel dinsel törenlerin eşlik ettiği genel toplantılarda bölüşülüyordu. Bu çok sık tekrarlanan tören, toprakların belirli aralıklarla dağıtıldığına tanıklık etmektedir. Her topluluğun kendi tapınağı ve kendi rahibi vardı. Üyeler çeşitli yükümlerle birbirlerine bağımlıydılar: Borç yüzünden köle durumuna düşmüş bir topluluk, üyesini para ödeyerek kurtarmak, suçluları toplu olarak cezalandırmak, kan davalarına engel olmak için katil ile öc sahibinin arasını bulmak.</p>

      <p class="paragraf-1">Klanlar düzenin sürmesine karşın, M.Ö. I. binlerin ilk yarısında, İbrani toplumunda artık eşitlik ortadan kalkmıştı. Zenginlerin büyük koyun, keçi ve eşek sürüleri, erkek ve kadın sayısız köleleri, her türlü malları vardı. Evlerini iki katlı yapıyorlardı; kölelerin odaları ve tuvaletler giriş katındaydı, efendi ve ailesi yukarıda oturuyor, serinlemek için geceleri damda yatıyorlardı.</p>

      <p class="paragraf-1">Özel mülkiyetin oluşumu (hayvan, daha sonra toprak) Filistin’de çok yoğundu: Topluluk toprakları aşamalı olarak ataerkil ailelerin başkanlarının eline geçiyordu. Yapımı ve işletilmesi işbirliği gerektiren geniş bir sulama şebekesinin bulunmayışı topluluğun dağılmasına katkıda bulunuyordu: Yağmur sularını biriktiren sarnıçları bir aile ve köle hizmetkârları tek başlarına yapabiliyordu. Filistin’de özel mülkiyet öylesine gelişmişti ki kralın bile bir toprağa el koyma hakkı yoktu.</p>

      <p class="paragraf-1"><span>Özel mülkiyetin gelişimi tefeciliğin doğmasına neden oluyor ve topluluk üyelerinin bir bölümünün savaşlar ve vergilerle daha da hızlanan yıkımına yol açıyordu. Borçlarını ödeyecek durumda olmayan yoksullar, alacaklıların kölesi durumuna düşüyorlardı. Yoksullar ücretli olarak çalışmak ya da alacaklılardan ve kralın “zaptiyeleri”nden kurtulmak için dağlara ya da Ürdün Irmağı kıyılarındaki fundalıklara sığınıyorlardı.</span></p>

      <p class="paragraf-1"><span>Çiftçiler pasif direnmeyle yetiniyorlardı. Omri’nin saltanat döneminde bile İsrail halkı krala ve onun yüksek yöneticilerine karşı söyleniyordu. Ama bunlar dinsel nitelikteydi. Bir toplumsal değişiklik isteyen köylüler, umutlarını, barış ve adaleti sağlamak amacıyla ağır angaryaların boyunduruğunu ve gözeticilerin dayağını kaldıracak olan bizzat Tanrı’nın kutsayıp gönderdiği adil bir kralın, bir “gerçek mesih”in gelişine bağlamışlardı. Sözcüleri, IX. ve VIII. yüzyıllarda bazen halk hareketlerinin başına geçen kahinlerdi (bu kâhinleri –peygamberleri–, papazlar sınıfının ve monarşinin temsilcileri olarak Yerüşalim ve Samariye tapınaklarında ayin yöneten kâhinlerle karıştırmamak gerek). Halk hareketleri kimi zaman hanedanın değişmesiyle sonuçlanıyor, ama çiftçilerin durumu bu değişiklikten dolayı kesinlikle değişmiyordu. VIII. yüzyılda, hoşnutsuzluk ayaklanmaya dönüştü. Kâhinler “bütün kulelerin düşeceği”ni, halkı ezen işsiz güçsüz takımının “büyük katliamı”nı haber veriyorlardı: Halkın yardımına bizzat tanrı gelecek; dinsiz kral ve uşaklarının devrilmesinden sonra, artık kral olmayacak, “krallık sarayının kökü ebediyyen kazınacak”, halkın kendisi kral olacak, ne kuraklık ne de kıtlık kalacak ve yeni krallık sonsuza kadar mutluluk ve refah içinde yaşayacaktı.</span></p>

      <p class="paragraf-1">Bir toplumsal devrime yol açmayan halk hareketleri, köleci aristokrasi için ciddi bir uyarıydı. Krallar, yoksulların durumunu yumuşatacak önlemler almak zorunluluğunu duydular. Bir yasa borç yüzünden köleliği altı yılla sınırlandırdı; savaş döneminde sayıları çok artmış olan dul ve yetimlerin ve ücretlilerin haklarını savunmak amacıyla yasalar çıkartıldı.</p>

      <p class="paragraf-1 para-style-override-8"><span class="char-style-override-8">9. Yahuda Krallığının sonu.</span> İsrail Krallığının yıkılmasından sonra, Yahuda kralları, yukarda da belirtildiği gibi, Asur kralının üstünlüğünü kabul etmek zorunda kaldılar. Asur kralına, bütün ağırlığı köylülerin sırtına yüklenen ağır bir haraç ödemek zorundaydılar. Bu yeni haksız vergiler VI. yüzyılın ortasında bir isyana yol açtı. Halk ayaklanıp Kral Amon’u devirdi. Onun yerine tahta çıkan Yoşiya sekiz yaşındaydı; ülkeyi otuz bir yıl yönetti (“Yerüşalim’de otuz bir yıl krallık etti”) ve ülkenin son büyük hükümdarı oldu.</p>

      <p class="paragraf-1"><span>Onun hükümdarlığı zamanında Asur İmparatorluğu çöküş dönemi yaşıyordu, bu durum Yoşiya’ya yardımcı oldu. Ülkeye bağımsızlığını kazandırdıktan sonra, köleci devleti güçlendirmeye girişti. Yönetimi merkezîleştirdi. M.Ö. 621 yılında yapılan reformun amacı toplulukların elinden özerklikleri almaktı. Hukuksal görevleri kaldırıldı; kral her yere kendi yargıçlarını yerleştirdi; bütün topluluklara asker toplamakla görevli memurlar gönderdi. Su arklarının yerlerinin değiştirilmesini yasaklayan bir yasa, devredilmiş topraklarını geri almak isteyen toplulukların girişimlerine karşı özel mülkiyet haklarını savunuyordu. Ama reformun asıl amacı, dinsel inancın Yerüşalim’de merkezîleştirilmesiydi. Yerel tanrılar din dışı ilan edildiler ve bölgesel tapınaklar yıkıldı; artık tek ulusal tapınak Yerüşalim tapınağıydı. Bu önlemle, kral, bir yandan Yerüşalim rahiplerinin inancın tekelleştirilmesi isteklerini yerine getiriyor, öte yandan da topluluk tapınakları kâhinlerinin ve bazı rahiplerinin hazırlayıcılık ve önderlik ettikleri halk hareketleri tehlikesini ortadan kaldırmaya çalışıyordu. Yoşiya, aynı anda, kendisinden önceki hükümdarlar tarafından getirilen yabancı inançları ve Yehova dışında kalan bütün geleneksel tanrıları Yerüşalim’de yasakladı, böylece Yehova, Yahoda’nın tek tanrısı durumuna geldi.</span></p>

      <p class="paragraf-1">Ama bu merkezîleştirme girişimleri krallığı kurtarmaya yetmedi. Halk yığınlarının çalkantısı sürüyor ve kralla olan ilişkileri giderek kötüleşiyordu. VII. yüzyılın sonunda, Mısır Firavunu Neko ülkenin üzerine yürüdü. Yoşiya yenildi ve savaşı kaybetti. Neko, Yoşiya’nın yerine küçük oğlunu geçirdi ve onu ağır bir haraca bağladı. Az sonra, Babil Kralı Nabukodonosor’un (Nabukadnetsar) birlikleri Suriye ve Filistin’i istila ettiler. 586 yılında Yerüşalim alındı ve yakılıp yıkıldı, tapınağı yakıldı ve halk, “yoksulların” (çiftçilerin) dışında, tutsak olarak Babil’e götürüldü<span class="dipp"><a class="footnote-link" href="#footnote-225-16" id="footnote-225-16-backlink">16</a></span> Böylece Yahuda Krallığının bağımsızlık dönemi sona erdi.</p>

      <p class="paragraf-1 para-style-override-8"><span class="char-style-override-8">10. İsrail ve Yahuda uygarlığı.</span> İsrail ulusunun yarattığı uygarlık daha sonra Avrupa uygarlığını etkiledi. Avrupa’da en yaygın din olan Hıristiyanlık, çeşitli ögelerini benimsediği Yahudi dininin etkisi altında doğdu; kutsal kitap edebiyatının (yani İsrail-Yahuda edebiyatının) çeşitli konu ve bölümleri birçok Avrupalı şair, yazar ve sanatçıya esin kaynağı oldu.</p>

      <p class="paragraf-1">İsrail ve Yahuda dini, Fenikelilerin (tribü ve klan) diniyle birlikte aynı toplumsal yapının sonucudur; bu dinlerin birçok ortak noktaları vardır. Yahuda’nın en önemli tanrısının adı Yehova’ydı, İsrail’inkinin adı Şadday’dı; bu tanrılardan başka, mutluluk tanrısı Şalem ve bereket tanrıçası Astarte’ye ve daha başka tanrılara tapılıyordu. Yehova başlangıçta, çöl tepelerinin korkunç güçlerini simgeleştiriyor ve bulutların taşıdığı fırtına ve yağmur tanrısı olarak kabul ediliyordu. Yahuda’nın İsrail’e üstün olduğu ve Yahuda hanedanının yükseldiği dönemde, Yehova rahipler tarafından dünyanın (gökyüzü, yeryüzü, bitkiler, hayvanlar ve insanlar) yaratıcısı düzeyine yükseltildi, krallığın ve kralının koruyucusu durumuna geldi. Mitoloji ve efsaneler Yehova’yı önder, öğütçü, yargıç ve halkının azık babası (halkı koruyan, ona ekmek, yaş ve şarap veren ve gerektiğinde cezalandıran) olarak gösterirler. Yehova’nın, Yahuda boyunun tanrısının, özgün niteliklerini sınıflı toplumlarda da koruduğu görülüyor.</p>

      <p class="paragraf-1">Halk dininin tarımcı özellikleri vardı. Ulusal İbrani dinleri arasında Güneş (Şemeş), hayatın anası adıyla anılan toprak ve buğday tanrısı Dagan da yer almaktaydı. Her topluluğun ayrıca kendi tanrısı, ekmek, yağ ve şarabın doğrudan sağlayıcısı Baal’ı (“efendi”si) vardı. Halk ayinleri tarla çalışmalarına göre ayrılmıştı ve üç bayramda kutlanıyordu; arpa ve buğday hasadının başlangıcı, meyve toplanması ve ekim hazırlıkları. En önemli bayram sonuncusuydu, tarım yılının kapanması dolayısıyla bütün topluluklarda kutlanırdı.</p>

      <p class="paragraf-1">İsrail ve Yahuda edebiyatı çok geniştir. İbrani mitosları, dünyanın ve ilk insanların yaratılışından, tufandan söz ederler; içerikleri bakımından Babil mitoslarını anımsatırlar ama daha az anlamlıdırlar. Anlatı türü son derece özgün yapıtları kapsar. IX. ve VIII. yüzyıllarda, Yahuda ve İsrail’de, birbirine koşut olarak, İbrani boylarının kökeni ve krallığın kuruluşundan önceki tarihlerine ilişkin iki anlatı oluştu. Yazarlarının yan tutan amaçları vardır: Yahudalı yazar, İbrani boyları arasında en önemli yerin kesinlikle Yahuda’ya ait olduğunu kanıtlamaya çalışırken, İsrailli yazar bunun tersini savunur. Yahuda’da ortaya çıkan büyük anlatılar Davut ve Süleyman’ın yaşamlarını anlatırlar ve onları yüceltirler. Yahuda ve İsrail saraylarında, her hanedanın yıllıklarını kaleme alan vakanüvisler vardı. Peygamberlerin ortaya çıkmasından sonra, sözleri ve onlarla ilgili efsaneler toplanmaya ve yazılmaya başlandı. Yahuda Krallığının yıkılmasından sonra Tevrat’ın “Peygamberlerin kitapları” bölümüne kaynaklık etti bu notlar; bu kitapların yazınsallık ve tartışmacılık bakımından en yetkinleri İşaya ve Yeremya’nın kitaplarıdır. Yehova dini “mezmurlar” adı verilen birçok ilahi ve duanın ortaya çıkmasına yol açtı. Nihayet, özdeyişler, halk şarkı ve masalları toplandı. Bir düğün şarkıları derlemesi olan <span class="char-style-override-9">“Neşideler neşidesi”</span> bütün dünyada ün kazandı. Bilinmeyen yazarlar; M.Ö. I. binlerin sonlarında yaşamış olan Yahudalı tanrıbilimciler bunları Yahuda-İsrail tarihinin değişik kişilerine, efsane komutan ve peygamberlerine malettiler. Bu tanrıbilimciler, krallık dönemi yazınsal yapıtlarını ayıklayıp düzelterek, daha sonra Yahudi ve Hıristiyanların kutsal kitabı olan İncil’in (Eski Ahid) belli başlı bölümlerini oluşturdular. Kralların çıkardığı bütün yasaları, Yerüşalim tapınağında gözlemlenen bütün kurban, büyü ve bayram törenlerini Musa’ya mal ettiler.</p>

      <p class="paragraf-1 para-style-override-8"><span class="char-style-override-8">11. Arabistan ve Suriye.</span> Fenike ve Filistin’in doğu ve güneydoğusunda uzanan ovalarda Sami dilleri konuşan göçebe hayvancılar yaşıyordu. Klanlar düzeninin, hatta ataerkinin kalıntıları buralarda M.Ö. I. binin sonuna kadar devam etti.</p>

      <p class="paragraf-1">Ama bazı bölgelerde köleci devletler kuruldu. Arabistan’ın güneyinde, M.Ö. II ve I. bin dolaylarında kölelik ortaya çıktı; birçok krallık kuruldu: Mineen, Saba ve öteki krallıklar. Toplumsal ve siyasal düzenleri pek bilinmiyor; bununla birlikte Arapların M.Ö. I. binde, başta Filistin olmak üzere Yakın Doğu devletleriyle ekonomik ve siyasal ilişkiler kurmuş olduklarını biliyoruz: IX. yüzyılda, Arap birlikleri, Suriye ve Filistin krallarının Asur’a karşı giriştikleri savaşa katıldılar.</p>

      <p class="paragraf-1">Devenin evcilleştirilmesi Filistin ve Mezopotamya ile yapılan ticaretin gelişmesini kolaylaştırdı; aynı zamanda, Güney Arabistan tüccarları Hindistan ve Afrika’yla ticaret ilişkileri kurmuşlardı.</p>

      <p class="paragraf-1">II. binlerin sonuna doğru, Arabistan’ın hayvancı Arami boyları Suriye’ye girdiler. Asurluları geri püskürttüler ve birçok küçük köleci devlet kurdular; bunlardan en önemlisi Damas’tır (Şam). IX. yüzyılda Damas, Asurlulara karşı inatçı bir savaş sürdürdü: 854 yılında, Damas, İsrail ve Arap boylarının birlikleri, Suriye’yi işgal etmiş olan Asur ordularını Karkar’da bozguna uğrattılar. Bu ülkenin kuzeyinde Hatti-Arami Prenslikleri kuruldu.</p>

      <p class="paragraf-1">Hepsi birbiriyle savaşan bu küçük devletler, Asur’un saldırılarına uzun süre karşı koyamadılar ve M.Ö. VIII. yüzyılda onun boyunduruğu altına girdiler.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-14-backlink" id="footnote-225-14">14</a> “Ve İsrail’in başında Süleyman’ın on iki kâhyası vardı ve krala ve onun evi halkına azık tedarik ederlerdi; her birine yılda bir azık tedariki düşlerdi” –Tevrat, I. Krallar, Bap 4– (Ö. İ.)</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-15-backlink" id="footnote-225-15">15</a> “Ve Kral Süleyman bütün İsrail’den angaryacılar topladı ve angaryacılar otuz bin adamdı.” –I. Krallar, Bap 5– (Ö.İ.) Krallık sarayı ve Yehova’nın tapınağı bu yöntemle yapıldı.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-16-backlink" id="footnote-225-16">16</a> “Memleket kavminin fakirlerinden başka kimse kalmadı”, –Tevrat, II. Krallar, Bap 24–.</p>
        </div>
      </div>
    </div>
  </div>
</body>
</html>
