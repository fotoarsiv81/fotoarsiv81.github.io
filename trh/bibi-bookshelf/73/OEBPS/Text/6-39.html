<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-39.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-39.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">OTUZ ALTINCI BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt35.jpeg" width="316" /></p>

      <p class="anabaslik" id="toc_marker-36">HELLENİSTİK DEVLETLER</p>

      <p class="resim-2"><img alt="5s.jpg" class="image" height="24" src="../Images/5s_fmt38.jpeg" width="52" /></p>

      <p class="paragraf-1"><span class="char-style-override-8">1. İskender İmparatorluğu’nun parçalanması.</span> İskender’in Doğu seferi, Romalıların Küçük Asya ve Mısır’ı fethetmelerine kadar sürecek olan ve <span class="char-style-override-9">Hellenistik</span> adı verilen dönemin başlangıcını belirler.</p>

      <p class="paragraf-1">Hellenizm, Doğu’nun birçok bölgelerine yayılan Grek köleci toplumunun daha gelişmiş biçimlerini sunar; Akdeniz ekonomi ve kültür çevresine bağlı olan Doğu ülkeleri bunların gelişmesine katkıda bulunmuştur. İskender İmparatorluğu’nun toprakları üzerinde, Doğu ve Grek temel ilkelerinin tuhaf bir karışımını sunan büyük, bağımsız devletler kuruldu. Bunlar, yönetici katmanı Grekler, Makedonyalılar ve Hellenleşmiş yerli aristokrasiden oluşan Doğu tipi merkezî monarşilerdi; Hellenleşmiş yerli aristokrasi, ayrıcalıklı konumuyla, yabancı istilacının ezdiği yerli halk yığınlarının karşıtıydılar. Ulusların sömürülmesi ve vurgun savaşı, Hellenistik hükümdarların, ekonomik ve kültürel hayatta giriştikleri büyük çalışmaların maddi temelini yaratmalarına izin veriyordu. Küçük Asya, Orta Asya, Arabistan, Hindistan, Çin, Akdeniz ülkeleriyle ticaret yapıyordu. Maddi hayatın büyük bir gelişme gösterdiği bazı Hellenistik devletlerde, Grek bilimi büyük ölçüde ilerledi ve teknik düzey üzerinde büyük etki yaptı.</p>

      <p class="paragraf-1">Doğu ülkeleri ve Grek devletlerinin ekonomik ilişkileri, kültürlerinin karşılıklı etkileşimini sağladı.</p>

      <p class="paragraf-1">Hellenistik ülkelerin tarihinin temel kaynakları, çağımızda yapılan kazılarla elde edilen zengin veriler, Hellenistik hükümdarların üzerinde portreleri bulunan paralar ve çeşitli metinlerdir. Mısır’da çok sayıda papirüs bulundu, bunların incelenmesi yeni bir bilim dalını, paryrologie’yi oluşturmuştur.</p>

      <p class="paragraf-1">Polybios <span class="char-style-override-9">(Genel Tarih),</span> Sicilyalı Diodoros <span class="char-style-override-9">(Tarih Kitaplığı),</span> Strabon (<span class="char-style-override-9">Coğrafya</span>), Plutarkhos, <span class="char-style-override-9">(Prokion’un Hayatı, Eumenes’in Hayatı, Demetrios Poliorketes’in Hayatı),</span> Appianos <span class="char-style-override-9">(Suriye Savaşları)</span> gibi eski yazarların yapıtlarında Hellenistik çağla ilgili bilgiler buluyoruz.</p>

      <p class="paragraf-1">İskender’in ölümünden sonra, generalleri arasında iktidar için çetin bir mücadele başladı. Yasal bir kalıtçılı olmadığı için, İskender’in doğrudan ardılı yoktu. Hükümdarın ilanında ordu önemli bir rol oynadı. Silahlı çarpışmaya dönüşme tehlikeleri taşıyan şiddetli tartışmalardan sonra, İskender’in kardeşi, aklı kıt III. Philippos Arhidaios kral ilan edildi. Ama gerçekte iktidar, kral naibi atanan, İskender’in bir yakını Perdikkas’a geçti. Kısa bir süre sonra, İskender’in dul karısı Roksane bir erkek çocuk dünyaya getirince, bu çocuk da kral ilan edildi. İskender’in büyük generalleri, değişik satraplıklara vali olarak atandılar: Lagos’un oğlu Ptolemaios Mısır’ı; Antigonos, Küçük Asya’daki Büyük Frigya’yı; Lysimakhos Trakya’yı aldı. Ama bunlar ne devletin bütünlüğünü, ne de kral naibinin yüce ikdarını tanımak istiyorlardı. İskender’in ölümünü izleyen dönem, ilkin İskender’in kalıtçıları “diadokhos”ların (İskender’in ölümünden sonra devleti paylaşan generaller), sonra da bunların ardılları “epigonos”ların (epigonoi) arasında, valilerin savaşlarıyla kana bulandı.</p>

      <p class="paragraf-1">İlk çatışma Perdikkas ile Ptolemaios’u karşı karşıya getirdi. Ptolemaios, saygınlığını yükseltmek için, Makedonya krallık mezarlığında toprağa verilmek istenen İskender’in cesedine el koydu. Cenaze alayına Suriye’de saldırdı ve kendi başkenti İskenderiye’ye gömmek amacıyla hükümdarın gövdesini Mısır’a götürdü. Bu eylem ve Ptolemaios’un Perdikkas’a karşı çevirdiği dolaplar, Perdikkas’ı Mısır’a bir sefer yapmaya zorladı. Ama birlikleri Nil’in bataklıklı kollarında yollarını kaybettiler, birçok asker öldü; gururu ve gaddarlığı yüzünden kendisinden nefret eden subayları bir komplo hazırlayıp onu öldürdüler.</p>

      <p class="paragraf-1">Perdikkas’ın ölümünden sonra naiplik Antipatros’a geçti. Naiplik birleşik bir imparatorluğun varlığını gerektiriyordu, ama gerçekte bu büyük devlet giderek daha çok parçalanıyordu. Babil satrapı olan Ptolemaios, diadokhosların arasına girdi ve aralarındaki sonu gelmez mücadeleye katıldı. Bir süre sona, Antigonos ve oğlu Demetrios Poliorketes, Küçük Asya, Suriye, Fenike ve Hellas’ta durumlarını sağlamlaştırdılar. Büyük bir komutan ve askerî mühendis olan Demetrios eşsiz bir donanma kurdu ve yaptığı kuşatma araçlarıyla ünlendi, <span class="char-style-override-9">helepolis</span> (kentalan) adı verilen, yüksekliği 50 metreyi bulan bu birkaç katlı yürüyen kuleler herkesin hayranlığını kazanıyordu. Demetrios’a Poliorketes (kent alıcı) lakabı takıldı.</p>

      <p class="paragraf-1">Nihayet, İskender’in ölümünden yirmi yıl sonra, İmparatorluğu kesin olarak dağıldı. Ptolemaios, Selevkos, Lysimakhos ve Kassandros, yüce iktidar savında olan Antigonas’a karşı birleştiler. Kesin savaş 301 yılında, Büyük Frigya’da (Phrygia), İpsos’ta (Şuhut yakınlarında) oldu. Hindistan’daki topraklarından vazgeçen, bu nedenle de Hint Kralı Çandragupta’dan bir şükran simgesi olarak aldığı 400 kadar fili savaşa sokan Selevkos ortak zafere en büyük katkıyı yaptı. Antigonos bu savaşta öldü, oğlu Demetrios donanmasının bulunduğu Ephesos’a kaçtı. Hellenizm tarihinin dönüm noktası olarak kabul edilen İpsos muharebesi, üç Hellenistik büyük devletin kurulmasıyla sonuçlandı: Ptolemaiosların yönettiği Mısır, Selevkosların yönettiği Suriye ve Antigonosların yönettiği Makedonya. Ama Antigonoslar Makedonya’daki durumlarını Hellas’ta yeni bir kanlı savaştan sonra sağlamlaştırabildiler. Bundan sonra, Makedonyalı İskender’in imparatorluğunun toprakları üzerinde doğan Hellenistik devletler oluşum ve yapılarından ileri gelen özellikler gösterdiler.</p>

      <p class="paragraf-1 para-style-override-8"><span class="char-style-override-8">2. Ptolemaioslar Krallığı.</span> Lagos’un oğlu Ptolemaios’un ardılları, Roma fethine kadar (M.Ö. 30) Mısır’ı ellerinde tuttular. Hellenistik Mısır yönetimi, bir yandan, eski zamanların kalıtı olan temel ilkelere (kralın despotik iktidarı, yaşamın bütün alanlarında katı bir merkezcilik, gelişmiş bir bürokratik aygıt) dayanıyordu. Yönetimsel bölünme eskiden olduğu gibi kalmıştı: Nomlarıyla, topluluk örgütlenmesiyle Yukarı ve Aşağı-Mısır devam ediyordu. Öte yandan, ortaya yeni nitelikler, özellikler de çıktı. Örneğin, devlet örgütü özellikle Greklerden ve Makedonyalılardan oluşuyordu; bu durum ise yerli halkı aşağı bir düzeye indirgiyordu. Yönetim sistemi yerli halkı ezilen ve sömürülen bir katman durumuna getirmişti.</p>

      <p class="paragraf-1">Ptolemaioslar Mısır’ı kendi özel mülkleri gibi kabul ediyorlardı. Kral, büyük bir bölümü kendi mülkü olan toprakların hükümdar sahibiydi: Kendi mülkü olan toprakları, “krallık toprakları”nı, kalıtsal küçük çiftçiler, “krallık çiftçileri” işliyordu. “Krallık çiftçileri”, Hellenistik Mısır’da ekonomik etkinlikleri bakımından bağımsız değillerdi. Yetiştirebilecekleri bitkinin türü ve miktarı belirlenerek, etkinlikleri titizlikle saptanıyordu. Çiftçi, saptanan kuralları değiştiremezdi, aykırı davrananlar ağır para cezalarına çarptırılıyorlardı.</p>

      <p class="paragraf-1">Çiftçilerin kendilerine ait üretim araçları yoktu, alet takımını buğday ve hayvanları kendilerine yerel yöneticiler sağlıyordu. Bunların hepsini malla ödüyorlar, ayrıca ürünün bir bölümünü faiz ve çeşitli vergi olarak veriyorlardı. Ödeme çoğu zaman ürünün yarısını buluyordu. Bu “çiftçiler”in ekonomileri memurların denetimi altındaydı. Buğday tarlalarına ve hasata dikkatle değer biçiliyordu. Krallık çiftçilerinin topraklarından ayrılmalarına izin verilmiyordu.</p>

      <p class="paragraf-1">“Krallık” topraklarının dışında, geri alınabilen, vergi yükümlüsü ve denetim altında tutulan “bağışlanmış” topraklar da vardı. Bunların bir bölümü kral tarafından tapınaklara ve senyörlere bağışlanmıştı. Örneğin, yüksek memur Apollonios’un kâhyası Zenon’un papirüs arşivleri bulundu; belgeler, bu 3.000 hektarlık mülkün II. Ptolemaios Philadelphos tarafından Apollonios’a armağan olarak verildiğini gösteriyor. Toprağın önemli bir bölümü “krallık çiftçileri”nin ekonomilerini kapsıyordu; bunlar ürünün büyük bir bölümünü çiftlik kirası olarak Apolonios’a veriyorlardı. Mülkün bir başka bölümü köleler ve ücretliler tarafından işleniyordu. Efendi burada bulunan sarayında, çeşitli hizmetlerin sağlandığı şatafatlı bir yaşam sürüyordu.</p>

      <p class="paragraf-1">Bağışlanmış toprakların önemli bir bölümü, askerlere, tayfalara ve subaylara verilen “kleruhialar”dı. Başlangıçta bu toprak payları geçici olarak veriliyordu, ama yavaş yavaş kalıtsallaştılar.</p>

      <p class="paragraf-1">Bütün doğal zenginlikler, maden kömürü, maden, kaya tuzu, taş ocakları, vb., bunların tümü krala aitti. Aynı merkezîleşme sanayi için de söz konusuydu; örneğin yağ, dokuma üretimi krallık tekelindeydi. Büyük çiftçiler ham maddeleri, saptanmış fiyatlarla devletten satın almak zorundaydılar. Bunların başkasına satışı sert bir şekilde cezalandırılıyordu. Devlet ambarlarında stok edilen ham maddeler daha sonra krallık işletmelerine gidiyordu. Tapınakların işletmelerinde de yağ üretiliyordu. Ama bunlar yılda ancak iki ay ve memurların gözetimi altında çalışabiliyorlardı. Yılın geri kalan bölümünde mühürleniyorlardı. Bütün yağ cendereleri kayıtlıydı. Dokumacılık, daha az kısıtlı olsa bile, gene aynı şekilde örgütlenmişti. Lüks dokumalarıyla ünlü tapınak işletmeleri bu alanda önemli bir yer tutuyordu. Tuz, bira, cam, papirüs gibi öteki önemli sanayi dalları da kısmen tekelleşmişti. Emek ve ücretin oranı titizlikle saptanmıştı. İşçilerin büyük bir bölümü, kötü koşullara sahip özgür insanlardı: Kendi nomlarına bağımlıydılar, izin almadan başka bir noma geçmeleri olanaksızdı; izinsiz ayrılanlar zor kullanılarak geri gönderiliyordu. Saklanmaları ağır para cezasıyla cezalandırılıyordu.</p>

      <p class="paragraf-1">Ticaret de tekel altındaydı. Ürünlerin tümü krallık ticaretinin örgütleyicileri olan büyük çiftçi ve memurlara gidiyordu. Yabancı rekabetini ortadan kaldırmak için, ithal mallarının alımını önleyen gümrük vergileri konulmuştu.</p>

      <p class="paragraf-1">Hellenistik Mısır’da dış ticaret önemli bir yer tutuyordu. Ülke, Akdeniz devletlerine dokuma, papirüs, cam ve özellikle buğday ihraç ediyordu. Mısır, III. yüzyılın başından itibaren, buğday alanında, Trakya ve Pontos bölgeleri gibi rakiplerini geride bırakmıştı. Yönetici sınıfların kullandığı lüks eşyalar ithal ediliyordu. Arabistan’dan parfümler, altın ve değerli taşlar; Hind’ten fildişi, boya malzemesi, baharat ve pirinç; Çin’den ipekli getirtiliyordu.</p>

      <p class="paragraf-1">Kara ticaret yolu Arabistan’dan ve Suriye’nin güneyinden; deniz yolu Kızıldeniz’den geçiyordu. Ptolemaioslar, bu nedenle, Firavun Nekhao’nun buyruğuyla açılmış olan ve Nil’i Kızıldeniz’e bağlayan kanalı onarttılar. Yük gemileri üç yüz tonilatoya kadar yük alabiliyorlardı; Ptolemaioslar dönemin en büyük ticaret filosuna sahiptiler. Kervan yolları önemli ölçüde canlanmıştı. Bütün toptan ticaret kralın tekelindeydi, bütün ulaşım araçları (gemiler ve yük hayvanları) kayıtlıydı ve krallık ticareti için kullanılıyordu.</p>

      <p class="paragraf-1">Birçok kent önemli ölçüde gelişti. Dünya çapında önemli bir kent olan İskenderiye, başa geçti. Strabon, <span class="char-style-override-9">“Coğrafya”</span> adlı yapıtında İskenderiye’yi anlatır. İki Grek mimarının, Rodoslu Dinokrates ile Knidoslu Sostrates’in hazırladığı plana göre yapılmış büyük bir kentti. İki anayolla kesilen geniş ve düz caddeleri vardı (en önemlisi 6 kilometre uzunluğundaydı). Sokaklar, kanalizasyon, sokak aydınlanması, parklar, revaklar, tiyatrolar, hipodromlar, stadyumlar, zengin ve iyi düzenlenmiş bir hellenistik kentin özel niteliklerini oluşturuyordu. Krallık saraylarının bulunduğu mahalle özel görkemiyle kendini belli ediyordu; kentin üçte bire yakın bölümünü kapsıyordu. Her kral yeni bir saray yaptırıp, şatafat bakımından kendisinden öncekilerle yarışıyordu. Bahçeler, ender hayvanların bulunduğu hayvan kolleksiyonları, görkemli hamamlar, hizmetçi kalabalığının konutları, hükümdarın sarayının yanında bulunuyordu. Aralarında İskender’inki de olmak üzere kral mezarları da buradaydı. Müze ve ünlü kütüphane de bu mahalledeydi. İskenderiye Müzesi büyük bir sanat ve bilim merkeziydi. Kraldan maaş alan bilginler, tıpkı Atina’da olduğu gibi, revakların altında ve gölge sokaklarda ders veriyorlardı. Kütüphanede yüz binlerce el yazması vardı. Büyük sayıda görevli bunları kopya ediyor ve inceliyordu. Ptolemaioslar, bilgilerini ve bilim ve sanat koruyuculuklarını sergilemeyi seviyorlardı. Bu alanda da, ekonomik hayattaki merkezîleşme ve denetim söz konusuydu. Eski bir yazar, müzeyi, bilginlerin kuşlar gibi beslendiği kafese benzetiyor (<span class="char-style-override-9">Athenaios,</span> I, 4).</p>

      <p class="paragraf-1">İskenderiye’nin ekonomik önemi çok iyi düzenlenmiş iki limanından kaynaklanıyordu. Pharos adasında bir kayanın üzerine yapılmış olan fener, İlkçağ harikalarından biriydi. Yüz metreden daha yüksek, mermerle kaplı bir kuleydi fener. Geceleyin tepesinde yakılan odun ateşinin aydınlığı, madenî aynalarla uzaklara kadar yayılıyordu. 800 talant gibi büyük bir harcamayla yaptırılan bu yapı, Ptolemaiosların efsanevi zenginliklerine ve deniz güçlerine tanıklık ediyordu.</p>

      <p class="paragraf-1">İskenderiye halkı karışıktı. Greko-Makedonyalılar ve Mısırlıların dışında Persler, Suriyeliler, Yahudiler, vb. vardı; bu da kentin dünya çapındaki önemini bir kez daha kanıtlıyordu. Kent ulusal kökenler göz önünde tutularak özerk mahallelere ayrılmıştı.</p>

      <p class="paragraf-1">Toplumsal ve siyasal bakımdan, yerli halk ile yeni gelen Greko-Makedonyalılar arasındaki fark çok çarpıcıydı. Yerli halkın oturduğu ülke (khora), Greklerin, Makedonyalıların ve öteki kolonların en önemli konuma sahip oldukları kentin (polis) karşıtıydı. Kral, fetih hakkıyla kendisine ait bulunan ülkenin mutlak efendisiydi. Hükümdarlar tıpkı eski Mısır’da olduğu gibi kutsallaştırılmışlardı ve yönetim biçimleri Doğu tipi despotizme yakındı. Çoğunluğu Makedonyalı ve Grek olan memurlar yardımıyla ülkeyi yönetiyorlardı. Merkez bakanlıklarının başında, devletin mali yönetiminin iplerini elinde bulunduran hazine bakanı, <span class="char-style-override-9">“Dioiketes”,</span> yer alıyordu. Memurlar armağan olarak toprak alıyorlar ve her türlü ayrıcalıktan yararlanıyorlardı.</p>

      <p class="paragraf-1">Greko-Makedonyalı ücretli askerlerden oluşan ordu kralın desteğiydi. Bu birliklere karşı bağımlılıklarını hisseden Ptolemaioslar, bunları çok kayırıyorlardı. Büyük bir ekonomik güce sahip olan Mısır rahip sınıfını da koruyorlardı. Tapınakların birçok toprakları, sanayi kuruluşları ve köleleri vardı. Rahipler gibi askerler ve bürokratlar da vergi ödemiyorlardı. Üyeleri daha sonra hükümet tarafından <span class="char-style-override-9">yerel yönetici</span> (örneğin, nom yöneticisi) olarak atanan yerli halkın hali vakti yerinde katmanları ve büyük çiftçiler de ayrıcalıklardan yararlanıyor, hızla zenginleşiyor ve Hellenistik uygarlığı seve seve benimsiyorlardı.</p>

      <p class="paragraf-1">“Krallık çiftçileri” halk yığınını oluşturuyordu. Vergiler, yükümlülükler altında bunalmış, çalışma hayatları katı kurallarla felce uğramış olan “krallık çiftçileri”, büyük çiftçilere, denetçilere ve her türden memurlara tamamen bağımlıydılar. Kölelerin emeğinden tarım ve sanayide yararlanılıyordu. Köle ticareti çok gelişmişti: Köleler büyük ölçüde özellikle Nübya’dan sağlanıyordu.</p>

      <p class="paragraf-1">Hellenistik Mısır’ın devlet aygıtı bütün ağırlığıyla emekçi yığınların omuzlarına çökmüştü. Devlet örgütü, Greko-Makedonyalı fatihlerin, rahip sınıfı ile soylu sınıfın iktidarını güçlendirmek, Ptolemaiosların sarayına ve yüksek görevlilerine şatafatlı bir yaşam sağlamak için, yerli halkın aşağı katmanlarının sömürülmesine indirgenmişti. Teknik ve ticaretin gelişmelerinden, kültürün bütün nimetlerinden yalnızca toplumun yüksek katmanları yararlanıyordu.</p>

      <p class="paragraf-1">Ptolemaiosların dış politikası, başta Ege havzası olmak üzere imparatorluklarının sınırlarını Akdeniz’in doğusunda sağlamlaştırmayı, sonra kara ve deniz ticaretiyle doğuya bağlı bölgeler olan Fenike ve Suriye’yi içine alacak şekilde egemenliğini yaymayı amaçlıyordu. İlk Ptolemaioslar döneminde, Mısır, Kyrene ve Ege Denizindeki bazı adaların (Girit, Kikladlar, Kıbrıs, Lesbos, Samos, Samothrahe) yanı sıra Fenike, Filistin ve Suriye’nin güneyine sahip bulunuyordu. III. Ptolemaios Evergetes (246-221), özellikle, savaş yanlısı politikasıyla dikkati çekti. Küçük Asya’yı fethe çıktı. Sardes ve Babil’i aldı.</p>

      <p class="paragraf-1">Ege Denizi havzası ve Suriye üzerindeki hak iddiaları, Ptolemaiosları, Antigonoslar ve Seleukoslarla karşı karşıya getiriyordu. Küçük Asya’daki çıkarlarını III. yüzyılın sonuna kadar başarıyla savundular. 217 yılında, IV. Ptolemaios’un orduları, Filistin’de Raphia yakınlarında Suriye Kralı III. Antiokhos Megas’ı (Büyük Antiokhos) bozguna uğrattı.</p>

      <p class="paragraf-1">Ama M.Ö. II. yüzyıldan itibaren, Mısır zayıf düştü ve Hellenistik dünyadaki üstünlüğünü yitirdi. Yaptığı sürekli savaşlar için yabancı ücretli askerlerinin sayısı çok azdı; bunun dışında, hükümdarlar sürekli olarak ezilen halk katmanlarının artan direnciyle karşılaşıyorlardı. Halkın köleleştirilmesine dayalı iç politikalarının zararlı etkileri ülkeyi zayıf düşürüyordu. Çetin sınıf mücadeleleri sürekli ayaklanmalara ve özellikle köylülerin göçüne <span class="char-style-override-9">(anakhorisis)</span> yol açıyordu; bütün bunlar Mısır’ın yaşamının düzenini bozuyordu. Üstelik kanlı hükümet darbeleriyle sonuçlanan hanedan geçimsizlikleri, imparatorluğu temelinden yıkıyordu. Toplumsal ve siyasal mücadelenin şiddetlenmesi ülkeyi yıkıma götürüyordu.</p>

      <p class="paragraf-1">Ptolemaios hanedanının son kraliçesi Kleopatra’nın Aktium yenilgisinden sonra intihar etmesi ve Mısır’ı ülkelerine katan Romalıların İskenderiye’yi almalarıyla Hellenistik Mısır’ın tarihi M.Ö. 30 yılında sona erdi.</p>

      <p class="paragraf-1 para-style-override-8"><span class="char-style-override-8">3. Selevkosların (Selevkidai) devleti.</span> Selevkosların imparatorluğu, İskender’in devletinin Asya bölümünü oluşturan bir ayrışık (heterojen) uluslar ve ülkeler yığışımı idi. Bu bölgelerin coğrafya durumu çok değişikti: Büyük ırmakların verimli vadileri, dağlar, çöller ve deniz kıyısı. Buralarda yaşayan uluslar ve boylar, ilkel çoban yaşamından büyük kentdevletlerin uygar yaşamına kadar çok değişik ekonomik ve kültürel düzeyde bulunuyordu. Bu nedenle, Selevkosların yapmaları gereken çok güç bir görevleri vardı: Bu ülke ve ulusları tutarlı bir bütün haline getirmek. Selevkosların devleti, etnik ve coğrafi bakımdan birleşik olan Ptolemaiosların krallığından ayrılıyordu.</p>

      <p class="paragraf-1">Doğu’yu (Hindistan, Orta Asya, Arabistan) Batı’ya (Akdeniz) bağlayan ticaret yolları Selevkoslar krallığından geçiyordu: Fırat ve Basra körfezi gibi ırmak ve deniz yolları ve kervan yolları ağının... Selevkoslar kalıt olarak eski ticaret kentlerini (Babil, Şam ve ötekiler) ve Perslerin açtıkları yolları almışlardı; daha önceki evrimlerin tümü, uluslararasında etkin bir mübadelenin koşullarını yaratmıştı. Sanayi ve mübadelelerin gelişiminin kentlere büyük bir önem verdiği Selevkoslar İmparatorluğunun ekonomik tabanının başlangıcını bu durum belirliyordu.</p>

      <p class="paragraf-1">İskender’in politikasını sürdüren Selevkoslar, devletlerine bir savunma aracı yaratmak amacıyla 400’e yakın yeni kent kurdular. Dicle üzerindeki Selevkeia, özellikle Orontes (Asi) kıyısındaki, imparatorluğun başkenti Antiokheia (Antakya) gibi bazı kentler dünya çapında önemli ticaret ve sanayi merkezleri oldular. Bu kentlerin dışında, Fırat kıyısındaki Dura-Evropos gibi, çoğu zaman kentlere dönüşen ve <span class="char-style-override-9">katoika</span> adı verilen birçok askerî yerleşim yerleri vardı. Grek uygarlığının bu merkezleri, Greko-Makedonya oligarşisinin politik etkisini güçlendiriyor ve yerli halklar okyanusu içinde Helenizmin adalarını oluşturuyordu.</p>

      <p class="paragraf-1">Selevkoslar devletine özelliğini veren ekonomi biçimlerinin çeşitliliği ve Grek kentdevletlerinin özerkliğinin hükümdarın yüce iktidarının yanı sıra varlığını sürdürdüğü kentlerin çokluğu yüzünden, Ptolemaiosların yaptığı benzeri, hükümdarların yönetimlerini merkezîleştirmeleri çok zordu. Ayrıca Ptolemaioslar İmparatorluğunda, greko-makedon halk ayrıcalıklı bir durumdan yararlanıyor ve Perslerin yerine yerli halk üzerinde egemenlik sürüyordu. Gene orada, krallık iktidarı kutsallaşmıştı, resmî bir kral kültü vardı. Kendi kültünü uygulatmak için rahipleri bizzat kral seçiyordu. Selevkoslar, Grek tanrısı Apollon’dan geldiklerini ileri sürüyorlardı, ama aynı zamanda Babil tanrısı Bel-Marduk’un gücüne sahip olduklarını da söylüyorlardı. Bu durum, Selevkosların iktidarının ikili, Grek-Doğu, karakterini açıklamaktadır. Kral, bir <span class="char-style-override-9">dioiketes</span> (hazine nazırı) tarafından yönetilen büyük bir vergi toplama memurları aygıtından yararlanıyordu; halkın iliğini emmek amacıyla kurulmuş oldukça karmaşık ve akılcı bir sistem söz konusuydu.</p>

      <p class="paragraf-1">Bununla birlikte, merkezîleşme Mısır’daki kadar güçlü olmadı. Toprakların çoğuna kral sahip bulunuyordu, ama büyük bir bölüm de tapınaklara, kentlere ve kişilere bırakılmıştı. Sanayi ve ticaret alanında, kral tekellerinin yanı sıra özel girişimler de gelişiyordu.</p>

      <p class="paragraf-1">En önemli kentler, İskenderiye’den sonraki sırayı alan, doğu ile batı arasında aracı durumunda bulunan Antiokheia ile Selevkeia idi. Kentlerin büyük bir çoğunluğu Grek usulü özerklikten yararlanıyordu. Halk meclisleri, kurulları, seçimle gelen görevlileri, delikanlı liseleri, gymnasiumları, beden eğitimi salonları vardı.</p>

      <p class="paragraf-1">Selevkoslar, tapınaklara büyük bir saygı gösteriyorlar ve halk üzerindeki etkilerini güçlendirmek için din politikasından yararlanmaya çalışıyorlardı. Öte yandan, tek bir askerî örgüt ve yönetim sistemi kurarak imparatorluklarını güçlendirmek istiyorlardı. Devlet, strategoslar tarafından yönetilen 72 satraplığa bölünmüştü; tek para ve takvim sistemi getirildi, ve 312 yılından itibaren “Selevkoslar takvim başı” başladı. Her şeye karşın, imparatorlukları son derece sallantıdaydı. İmparatorluk içinde bulunan uluslar özgürlüklerini istiyorlardı. Vergi boyunduruğu ve memurların yolsuzlukları ayrılıkçı eğilimlerin gelişmesine katkıda bulunuyordu. Selevkoslar İmparatorluğu genişlemesinin doruk noktasına, sınırlarını Küçük Asya’dan Hind’e götüren ve Suriye ile Filistin’i egemenliği altına alan I. Selevkos Nikator (Muzaffer, 312-280) döneminde ulaştı. Ama hemen onun ardıllarından sonra dağılma başladı. II. Antiokhos (261-247) Baktrian ve Parthia’yı yitirdi. III. Antiokhos Megas (223-187) parçalanmak üzere olan devleti büyük bir güçlükle toparladı.</p>

      <p class="paragraf-1">Bu hükümdar Mısır’a karşı sonu gelmez mücadeleye girişti. Geçici olarak Fenike ve Filistin’i işgal etmeyi başardı. Ama Romalılar’ın müdahalesi Selevkosların gücünü sona erdirdi. Antiokhos’un Magnesia’da (Manisa) Romalılara yenilmesinden (M.Ö. 190) sonra, Suriye aşağı yukarı Roma’nın koruması altına girdi; nihayet, 64 yılında, imparatorluğun geri kalan bölümleri Roma eyaletine dönüştüler.</p>

      <p class="paragraf-1">Antiokhos Epiphanes (175-164) döneminde, Filistin’in bağımsızlık için verdiği uzun mücadele, ezilen ulusların direnmesinin bir örneğidir.</p>

      <p class="paragraf-1">Antiokhos Epiphanes’in İbrani dinini yasaklaması ve zorla Hellenleştirme girişimi, bu hareketin başlamasına neden oldu. Makkabaios (Makkabe; büyük bir olasılıkla “çekiç” anlamına gelen İbranice <span class="char-style-override-9">makkabet</span> sözcüğünden gelmektedir) lakabıyla anılan, Mathathias’ın oğlu Yahuda (Judas), zorba yabancılarla birleşen soylu sınıf temsilcilerine karşı girişilen şiddetli bir mücadeleyle yoğunlaşan halk hareketinin başına geçti. Kudüs mücadelenin merkezi oldu. Başlangıçta, isyancılar büyük bir yenilgiye uğradılar ve kral korkunç bir kırım yaptı: Erkekler öldürüldüler, kadınlar ve çocuklar köle olarak satıldılar, Kudüs’ün surları yıkıldı. Ama Yahudilerin direnci kırılamadı: Hareket büyüdü ve Yahuda’nın tüccar ve zanaatçı katmanlarına ulaştı. 142 yılında, Simon Makkabaios (Yahuda’nın kardeşi) Kudüs’ü geri aldı ve bağımsızlığı yeniden kazandırdı. Savaş devam etti, çünkü Selevkoslar Filistin’in yitirilmesine razı olamazlardı. Ama burayı yeniden fethetmeyi başaramadılar.</p>

      <p class="paragraf-1 para-style-override-8"><span class="char-style-override-8">3. Antigonosların (Antigonides) İmparatorluğu.</span> Antiparos’un ölümünden sonra (319) Makedonya’nın başına oğlu Kassandros geçti ve Grek devletlerinin hepsinin yönetimine kendi yandaşlarını getirdi. Böylece, Atina’nın yönetimi de, burayı Makedonya garnizonuna dayanarak yönetecek olan Phaleronlu Demetrios’a düştü. Aristoteles’in ilkelerini uygulayan Demetrios, Atina demokrasisine son verdi, ekin vergisini getirdi ve zengin sınıfların iktidarını kurdu. Atinalılar onu bir tiran olarak kabul ettiler.</p>

      <p class="paragraf-1">Antigonos’un oğlu Demetrios Polierketes, Atinalıların ve öteki Grek devletlerinin “kurtarıcısı” oldu. 307 yılında, filosuyla Pire’ye geldi ve bir haberci aracılığıyla, babasının kendisini Atinalıları özgürleştirmek ve eski yasaları tekrar yürürlüğe koymakla görevlendirdiğini ilan etti. Phaleronlu Demetrios’u Atina’dan kovdu ve demokrasiyi yeniden kurdu. Atinalılar onu aşırı onurlandırdılar. Antigonos ve Demetrios’a kral ünvanı verdiler, anıtlarını diktiler, iki yeni filo kurup onlara ikisinin adını verdiler, vb. Ama o dönemde, Demetrios bütün Hellas’ı ele geçirmeyi başaramadı. Babası onu birleşik diadokoslara karşı savaşmak üzere Küçük Asya’ya çağırdı. Ancak, Antigonos ile Demetrios’un İpsos’ta yenilgiye uğramalarından sonra, Asya’daki topraklarını yitirmiş ama filosunu korumuş olan Demetrios, 297 yılında geri döndüğü Hellas’ı düzenli bir şekilde ele geçirerek işe koyuldu. Grek devletlerini ele geçirip Makedonya kralı oldu (293).</p>

      <p class="paragraf-1">Demetrios, Hellas’ı hayasızlığı Grekleri sık sık yaralayan aşırı bir tiranlıkla yönetti (293-288). Örneğin, Atina’da olduğu zaman, hükümdar Parthenon’da oturuyordu; halktan vergi adı altında aldığı parayı bir yosmaya verdiriyordu, vb. Demetrios’un Balkan yarımadasına yerleşmesi, öteki Hellenistik hükümdarların direnmesiyle karşılaştı. Epieros Kralı Pyrrhos’la savaş başladı; Ptolemaios, Selevkos ve Lysimakhos’a gelince, yeniden Demetrios’a karşı birleştiler. 288 yılında, Lysimakhos ve Pyrrhos iki karşı yönden Makedonya’ya girdiler ve Ptolemaios Atina’yı aldı. Oğlu Antigonos Gonatas’ı Hellas’ta bırakan Demetrios filosuyla Küçük Asya’ya gitti ve burada Selevkos karşısında yenilgiye uğradı ve 286 yılında, teslim olmak zorunda kaldı. Babasının ölümünden (283) sonra kral olan Antigonos Gonates, ülkeyi istila edip Delphoi’ye kadar ilerleyen Galatlara karşı amansız bir mücadele vermek zorunda kaldı (279). Antigonos Gonatas (283-239) Makedonyalı Antigonoslar (Antigonides) hanedanını kurdu. Pire, Munikhia, Korinthos, Demetrias, vb. belli başlı stratejik noktalara Makedonya garnizonu yerleştirerek, Kuzey ve Orta Hellas’ta Makedonya egemenliğini sağladı.</p>

      <p class="paragraf-1">Grek felsefesinin anlayışına uygun olarak öğretim gören Antigonos Gonatas stoacılarının öğrencisiydi; çevresine Grek şair ve bilginlerini topladı. Büyük ölçüde hellenik etki taşıdığı ve despotizmle ilişkisi bulunmadığı için Antigonosların yönetimi monarşi değildi. Ege havzasında üstünlük mücadelelerinde Ptolemaioslar ve Selevkoslarla çatıştılar. Ayrıca, Makedonya kralları, durmadan isyan çıkartan doğu ve kuzey boylarıyla uğraşmak zorunda kaldılar. Makedonya Balkanların kalkanı görevini yapıyordu.</p>

      <p class="paragraf-1">III. yüzyıldan itibaren, Roma, Balkanlara sızmaya başladı. Uzun süren bir savaştan sonra Makedonya, 148 yılında Roma’nın eyaleti oldu.</p>

      <p class="paragraf-1 para-style-override-8"><span class="char-style-override-8">5. Pergamon (Bergama) Krallığı.</span> Bu devlet, İskender’in ardıllarından biri olan Lysimakhos tarafından kurulan ve uygun bir siyasal ortam sayesinde, 293 yılında bağımsızlığına kavuşan eski Küçük Asya kenti Pergamon bölgesinde doğdu. Kral Attalos’un (241-197) Galatlar karşısında kazandığı parlak zafer, bunların Küçük Asya’ya yayılmalarını durdurdu ve Pergamon Krallığının güçlenmesini sağladı. Attaloslar (Attalides) hanedanının kralları Ptolemaioslar ve Selevkoslar arasındaki sonu gelmez mücadeleden çok ustaca yararlanıyor ve Roma’ya karşı bilinçli bir politika uyguluyorlardı. Pergamon Krallığı gelişiminin doruk noktasına II. yüzyılın ilk yarısında ulaştı. Roma’nın bir Akdeniz gücüne dönüştüğü, Makedonya ve Suriye’nin Antiokhos’u ile savaştığı dönemdi. Roma, doğuda desteklenmeye gereksinimi olduğu için, Küçük Asya’nın büyük bir bölümünü kendisine vererek, yardımından dolayı Pergamon Kralı II. Eumenes’i cömertçe ödüllendirdi. Verimli topraklar, iyi otlaklar, ormanlar, madenler, birçok elverişli liman, Pergamon’un ekonomik gelişmesi için çok elverişli etkenlerdi. Bazı sanayi dalları dünya çapında önem kazandı. Dibaları ve yünlüleri Akdeniz havzasında ünlüydüler; dana ve koyun derisinden üretilen yazı malzemesi, yapıldığı yer olan Pergamon’dan dolayı “parşömen” (pergamene) adını aldı. Güçlü bir filo, Rodos, Atina ve Delos’la ilişkilerini sağlıyordu.</p>

      <p class="paragraf-1">Çok sayıda kentten oluşan Pergamon Krallığı, Hellenistik devletlerin ortak özelliğine sahipti. Bu ülkenin kralları da ekonominin belli başlı kollarını tekel altına almak istiyorlardı. Ama ülkenin ayrışıklığı (yerli nüfus ve gelişmiş Grek kentleri) tasarılarının gerçekleşmesine engel oluyordu. Toprak mülkiyeti, sanayi ve ticaret bağlamında, kralın mülkünün yanı sıra tapınakların ve özel kişilerin mülkleri de vardı. Krallığa ve özel kişilere ait atölyelerde çalıştırılan köle, köylü ve özgür insanların acımasızca sömürülmesi, Pergamon’daki sınıf mücadelesini kızıştırdı ve 133-130 yıllarında şiddetli Aristonikos ayaklanmasına yol açtı.</p>

      <p class="paragraf-1">Hellenistik krallıklarının en küçüklerinden biri olan Pergamon uygarlık bakımından çok önemli bir rol oynadı. Hükümdarları, sanatları ve bilimleri koruyarak ünlenmek istiyorlardı. Grek kültürünün hayranı olan krallar saraylarına bilginleri, sanatçıları davet ediyorlardı ve birçok bakımdan İskenderiye kitaplığını geride bırakan görkemli bir kitaplık yarattılar. Gençlerin eğitim merkezi olan Pergamon gymnasiumunu krallar destekliyor ve doğrudan denetimini krallar yapıyorlardı. Hükümdarlar Grek dinini savunuyorlardı. Tam bir Hellenistik özellik: Krallar büyük rahipleri göreve atıyorlar ve kral kültüyle birleştirerek, iktidarlarını güçlendirmek için dinden yararlanıyorlardı.</p>

      <p class="paragraf-1">Pergamon, Hellenistik kentler arasında, güzelliği ve düzenlenmesiyle ünlüydü. Akropol’de Zeus’un onuruna dikilen devsel sunak Pergamon’un yapılarının en değerlilerinden biriydi (Bk. XXXIX. bölüm).</p>

      <p class="paragraf-1">Attaloslar, II. yüzyılın ortasında, Romalıların bağımlılığına girdiler, böylece “koruyucuları” ülkenin gerçek efendileri oldular. Karşı koymanın yararsızlığını gören ve sınıf mücadelesinin şiddetlenmesinden ürken III. Attalos Krallığını Romalılara bıraktı. 133 yılında, Pergamon bir Roma eyaleti oldu ve “Asya Eyaleti” adını aldı.</p>

      <p class="paragraf-1 para-style-override-8"><span class="char-style-override-8">6. Rodos</span>. Hellenistik dünyada Rodos’un ayrı bir yeri vardır. Küçük Asya, Suriye, Mısır, ada ve kıta Grek devletleri arasında bulunan Rodos, Helenistik merkezler arasında çok önemli bir aracı oldu. Ticaret yollarının Ege Denizi’nin güneyine kayması, Fenike kıyı bölgesinin eski ticaret merkezi Tiros (Tyr) karşısında İskender’in kazandığı zafer, III. yüzyılın başında, Rodos’u büyük bir liman ve çok önemli bir transit noktası haline getirdi. Limandan en çok buğday, şarap ve esir ihraç ediliyordu. Gidiş geliş Grek limanlarının doruk noktalarındaki düzeylerini geri bırakmıştı. Rodos tefecilik işlemleriyle de ünlüydü. Borç alanlar arasında yabancı krallar bile vardı.</p>

      <p class="paragraf-1">Yüzölçümü kısıtlı ve doğal kaynakları yetersiz olduğu için, ticaretle yaşıyordu Rodos. Bu nedenle, deniz güvenliğini sağlamak için korsanlara karşı durmadan ve yılmadan savaştı. Rodos’un bu savaşımı sayesinde Hellenistik devletler arasındaki deniz ilişkileri daha da güçlendi. Savaş gemilerini zengin yurttaşlar yaptırmak zorundaydılar <span class="char-style-override-9">(trierarkhia)</span>. Rodos denizcileri deneyimleriyle ünlüydü.</p>

      <p class="paragraf-1">Uluslararası ilişkilerin gelişmesi için Hellenistik devletlerin birliğinin güçlenmesiyle ilgilenen Rodos halkı, deniz ticaretini düzenleyen bir dizi yasa kabul etti; bu yasalar daha sonra deniz hukukunun temellerini oluşturdular. Kent dış görünüşüyle devletin zenginliğine tanıklık ediyordu. “Rodosluların kenti, limanları, caddeleri, surları ve öteki kamusal yapılarıyla diğer kentleri geride bırakır.” diye yazıyordu Strabon. Ama asıl övünç kaynakları, donanmalarının gizini saklamak için, yabancıların girmesine izin vermedikleri tersaneleriydi.</p>

      <p class="paragraf-1">Rodos, politik bakımdan, iktidarın kapalı ticaret aristokrasisine ait bulunduğu bir tüccar cumhuriyetti. Tam bir oligarşik kentdevletiydi. Halk meclisi, konsey, yargıçlar iktidarın organlarıydı. En önemli görev, konsey üyeleri arasından altı aylığına seçilen altı “pritanis”e (encümen üyesi) düşüyordu. Askerî yetki <span class="char-style-override-9">“navarkhus”</span>un (donanma komutanı) elinde bulunuyordu. Yüksek memurların hepsi aristokrat kökenliydi.</p>

      <p class="paragraf-1">M. Ö. II. yüzyılın ortasında, Akdeniz’in efendileri durumuna gelen Romalılar, karşı denge sağlamak amacıyla, özgür ticaret hakkı ve gümrük vergisi bağışıklığı tanıyarak Delos adasını destekleyince Rodos’un düşüşü başladı.</p>

      <p class="paragraf-1 para-style-override-8"><span class="char-style-override-8">7. Baktrian, Sogdian, Harzem.</span> Başta S. Tolstov’unkiler olmak üzere, Sovyet arkeologlarının çalışmaları, Orta Asya’nın ve özellikle Harzem’in insanlık uygarlığının en eski bölgelerinden biri olduğunu göstermektedir. Makedonyalı İskender, Orta Asya’yı fethi sırasında birçok tarımcı ve çoban boylarla çarpıştı. Selevkoslar İmparatorluğunda, Orta Asya toprakları ve halkları, en önemli rollerden birini oynadılar. 255 yılında, satrap Diodotos kendini Sogdian ve Baktrian hükümdarı ilan etti. Bu dönemde, İaksartes ve Oksus (Siri Derya, Amu Derya) nehirlerinin orta kesiminde bulunan bu ülkelerin ekonomik ve kültürel evrimi yüksek bir düzeye ulaşmış bulunuyordu: Romalı yazar Justin (Marcus Justianus Justinus) burayı “bin kentler ülkesi” olarak adlandırıyordu. Modern arkeolojinin verilerine göre, bu bölgede gerçekten birçok kent vardı. Bu kentlerden bazıları büyüktü: Baktres’in (bugünkü Balkh) yüzölçümü 16 kilometre kareydi. Diodotos para basıyordu; Bu greko-baktriyen ülkenin bize ulaşan paraları, büyük teknik ilerlemelere tanıklık etmektedir.</p>

      <p class="paragraf-1">Dodotos ve doğrudan ardılları döneminde, ülke, Selevkos İmparatorluğunun Mezopotamya-Suriye merkeziyle ekonomik ve kültürel ilişkileri sürdürdü. Ama Selevkos devleti siyasal çöküş belirtileri gösterirken, yeni Orta Asya devleti hızla gelişiyordu. 227 yılında, Grek kökenli, güçlü komutan Euthydemes, yerli boyların desteğiyle iktidarı ele geçirdi ve Selevkos III. Antiokhos’la savaştı. Devleti, Hazar Denizi’nden Çin sınırına bütün Orta Asya’yı hemen hemen bütün İran’ı ve Hint’le sınırdaş toprakları kapsıyordu. Kültürü yüksek, ekonomisi gelişmiş bir ülkeydi. Amu Derya’nın orta ve aşağı kesimlerindeki sulanan topraklar, steplerin ve yarı-çöl bölgelerin sınırını aşıyordu. Tarımcı nüfus, mimari bakımından yetkin, tahkim edilmiş büyük kasabalarda yaşıyordu. Bu kasabaların kalıntıları, Orta Asya tarihinin bu dönemine “Kangui uygarlığı” adını veren S. Tolstov tarafından Harzem’de bulundu ve incelendi. Bu büyük krallığın merkezi, eyaleti nüfusca daha yoğun ve geniş bir kanal ağıyla donanmış olan Semerkant’tı. Burası sanki uçsuz bucaksız bir bahçeydi, yazar Apollodoros’un da dediği gibi “İran’ın incisi”ydi. Euthydemes’in devletinin bir parçası olan Fergana vadisi de zengindi. Yönetim bölgelerine (satraplık) bölünmüş olan krallık, ayrıca bazı yarı-özerk bölgeleri de kapsıyordu. Amu Derya’da bir savaş donanması vardı. Greko-baktriyen devlet, bir yandan Çin ve Hint’le, bir yandan da Mezopotamya ve Suriye ile ekonomik ilişkiler sürdürüyordu. Altın bakımından zengin, uzak Sibirya’ya seferler düzenleniyordu.</p>

      <p class="paragraf-1">Yeni kazılar, son zamanlarda ortaya çıkartılan Orta Asya Hellenistik kültürünün bu güçlü ve ilginç merkezinin toplumsal ilişkilerini ve siyasal yaşamının birçok önemli olgularını büyük bir olasılıkla bize tanıtacaktır.</p>

      <p class="paragraf-1">Sözü edilen Hellenistik devletlerin dışında başkaları da vardır. Bunların en ilginçleri, tarihleri bakımından özellikle Roma’ya bağlı olan Parthia ve Pontos’tur.</p>
    </div>
  </div>
</body>
</html>
