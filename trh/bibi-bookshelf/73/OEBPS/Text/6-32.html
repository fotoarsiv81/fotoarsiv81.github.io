<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-32.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-32.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">YİRMİ DOKUZUNCU BÖLÜM</p>

      <p class="resimc"><img alt="6.jpg" class="image" height="25" src="../Images/6_fmt28.jpeg" width="316" /></p>

      <p class="anabaslik" id="toc_marker-29">HELLAS’TA KÖLECİ EKONOMİNİN EN YÜKSEK AŞAMASI</p>

      <p class="resim-2"><img alt="5s.jpg" class="image" height="24" src="../Images/5s_fmt31.jpeg" width="52" /></p>

      <p class="paragraf-1"><span class="char-style-override-8">1. M.Ö. V. ve IV. yüzyıllarda ekonomi.</span> Hellas ekonomisi, V. yüzyılda en yüksek aşamasında bile bir bütünlük oluşturmuyordu. Bilindiği gibi, ülke, ekonomik düzenleri bakımından birbirlerinden belirgin bir şekilde farklı devletler ve özerk bölgelerden meydana geliyordu. Hellas’ın bir bölümünde ilkel yaşam biçimi yürürlükteydi. Epieros, Akarnia, Aitolia, çoban bölgelerdi. Thesselia, Boiotia, Lokris, Phokis ve Peloponnesos kentlerinde tarımcılık baskındı. En önemli tarım bölgesi, ürettiği buğdayın fazlasını ihraç edecek durumda olan Thesselia idi; burada hayvan, özellikle at yetiştiriliyordu. Orta Hellas’ta tarımda Boiotia önde geliyordu. Atina pazarının alışılmış satıcıları Boiotia köylüleriydi, tarlalarının ürünlerini, balık ve av hayvanı satıyorlardı. Ada Hellas’ında Euboia topraklarının verimliliğiyle ünlüydü.</p>

      <p class="paragraf-1"><span>Çoban ve tarımcı bölgeler, toplumsal ve siyasal bakımdan geri kalmışlardı. Thukydides’in tanıklığına göre, Akarnialılar ve Aitolialılar V. yüzyılda, Homeros dönemini yaşıyorlardı: Her zaman silah taşıyorlar, kadın kaçırıyorlar ve köle kullanmasını bilmiyorlardı. Bazı bölgelerde, kırsal nüfus toprak sahiplerine bağımlıydı, ama bu bağımlılık biçim olarak ilkeldi. Bilindiği gibi, Sparta’da, iktidardaki sınıfın –spartiatların– topraklarını, köleleşmiş ilotlar işliyordu. Köleleşmiş ilotların durumu, Thesselia’nın peneste’lerini, Girit’in mnoite’lerini, Argolis’in gymnete’lerini andırıyordu.</span></p>

      <p class="paragraf-1">Tarımcı bölgelerin tersine, Atina, Korinthos, Aigina, Megara, Miletos, vb. birçok kentler daha Med Savaşlarından önce birer büyük ticaret ve sanayi merkezleri durumuna gelmişlerdi. Genel olarak toprakları tahıl için pek uygun değildi. Örneğin Attika’da, bağcılık, zeytincilik gibi büyük emek ve özen gerektiren işler yapılıyordu. Buğday yokluğu, sanayi ürününü ihraç etmek ve yiyecek maddeleri, ham madde ve köle ithal etmek gereksinimi duyan ve bu nedenle zanaat mesleklerine ve ticarete yönelen çok sayıda nüfus doğurdu.</p>

      <p class="paragraf-1">Gelişmiş kentdevletlerinin meslek ve zanaatları, V. yüzyılda çoktan gelişmiş durumdaydı. Plutarkhos (<span class="char-style-override-9">Perikles,</span> 12), dülgerlerin, heykelcilerin, bakırcıların, duvarcıların, kuyumcuların, fildişi işlemecilerinin, ressamların, çinicilerin, oymacıların, iplikçilerin, dokumacıların, debbağların, yol yapıcıların, vb. adlarını sayıyor. Bu listeye, fırıncıların, şekercilerin, ayakkabıcıların, saraçların ve öteki mesleklerin adlarını ekleyebiliriz. Atina’da aynı meslekten insanların oturduğu mahalleler vardı; örneğin, Melitai şekercilerin mahallesiydi, Kerameikos ise çömlekçilerin mahallesiydi. Bazı kentler bazı ticaret mallarıyla ünlüydüler. Örneğin, Atina ve Korinthos, metal işlerinde, özellikle silahçılıkta, mobilyacılık, dokumacılık ve çömlekçilikte uzmandı. VIII. yüzyıldan itibaren ihraç için üretilen Korinthos boyalı vazoları, Etruria’ya (İtalya) kadar ulaşmıştı. Korinthos ve Atina’da gemi yapımcılığı da gelişmişti.</p>

      <p class="paragraf-1">M.Ö. V. yüzyılda, Atina’da, patronların ve ailelerinin bizzat çalıştığı birçok küçük atölye vardı; bir ya da iki, bazen daha çok köle yardımcı da kullanıyorlardı.</p>

      <p class="paragraf-1">Zanaatçının günlük kazancı V. yüzyılda bir drahmiyi, IV. yüzyılda iki drahmiyi geçmiyordu. Yoksullar ev adı verilemeyecek kulübelerde yaşıyorlardı: Birkaç adım uzunluğunda, duvarları ağaçtan ya da kil karıştırılmış taşlardan yapılmış tek göz evler.</p>

      <p class="paragraf-1"><span>Eski Hellas’ta zanaat hiç de saygın bir uğraş sayılmıyordu. Ksenophon bu konuda şunları yazıyor: “Zanaat adı verilen meslekler kınanmaktadır ve kentlerde bunların hor görülmesi hiç kuşkusuz doğaldır.” (</span><span class="char-style-override-9">İktisadî,</span> <span>IV, 2). sayıları az da olsa, üretime katılan ücretliler daha da aşağı görülüyordu.</span></p>

      <p class="paragraf-1">Med Savaşlarından sonra, özellikle M.Ö. V. yüzyılda, küçük atölyelerin yanı sıra, köle çalıştıran büyük işletmeler ortaya çıktı. Bunların kurucularının çoğu <span class="char-style-override-9">metoikos’</span>lardı (metekler: Atina’ya yerleşmiş yabancılar). Bu işletmelerin ortaya çıkışı, Orta Hellas’ın çevreye yaptığı ihracatın arttığını göstermektedir. Demosthenes’e babasından, 32 silahçı kölenin çalıştığı bir atölye miras kalmıştı. Ayrıca, babasına rehin olarak verilmiş, içinde 20 işçinin çalıştığı bir yatak-yorgan atölyesinden söz eder. Hatip Lysias’ın, birkaç kölenin çalıştığı bir kalkan yapımevi vardı. Aynı türden büyük bir yapımevini zengin Pasion işletiyordu. Bu bağlamda uncuların (değirmenciler), fırıncıların, terzi atölyelerinin, debbağların adları anılmaktadır; bu tür işletmelerin bazıları lamba ve müzik aletleri üretiyordu, vb. Bu noktada işin teknik bölünüşü gözlemlenmektedir. Metalurji atölyelerinde bazıları demiri dövüyor, kimileri işliyor, kimileri de su veriyordu. Seramik atölyelerinde, çömlekçilerden başka, kaplara bezekler yapan ressamlar da çalışıyordu. Ama, V. ve IV. yüzyıl Grek sanatları makine kullanmıyordu. Ancak en ilkel aletler biliniyordu: Genel olarak insanın kol gücüne dayanan, kaldıraç, makara, değirmen taşı, vb.</p>

      <p class="paragraf-1">Bütün Hellas ve başka yerlerde çok yaygın olarak çömlekleri gösterebiliriz. V. yüzyılda, çok dirençli siyah cila üzerine çizilmiş resimleri olan ünlü vazolar yapılıyordu, bunların güzelliği günümüzde de göz okşayıcıdır. Pişmiş topraktan yapılan kaplar üzerinde bazen ressamın adı, atölye patronunun damgası ve ürünün kalitesini garanti eden “çarşı ağası”nın damgası bulunuyordu. Bu “amphora”lardan birinin üzerinde şu yazıyı okuyoruz: “Euthymides bunu öylesine iyi yaptı ki, Euphronios asla yapamaz.” (Euphronios bir rakibi olmalı).</p>

      <p class="paragraf-1">Yapımevlerinde hem köle, hem de özgür işçi kullanılırken, maden çıkarma işlerinde yalnızca köle kol gücü kullanılıyordu. Buna tanık olarak, Atina devletinin malı olup bireylere kiraya verilen, Attika’nın güneyindeki ünlü Lavrion madenlerini gösterebiliriz. Bunlar 40 metre derinliğe kadar iniyorlardı. Bu kuyulardan, kayalara oyulmuş yatay galerilerle gümüş madenlerine gidiliyordu. Her galeriyi on iki saatte bir değiştirilen madenciler kazmayla açıyorlardı; böylece 24 saat çalışarak ayda ancak 10 metre ilerlenebiliyordu. Bel ve kürekle çıkartılan maden bir sepete konup, galerilerden kuyu ağzına sürükleniyordu; galerilerin yüksekliği bir metreyi geçmediği için bu işi çocuklar ve yeniyetmeler yapıyordu. Maden büyük sepetlerle, kölelerin çalıştırdığı vinçler yardımıyla yukarı çıkartılıyor; değirmen taşları ve dibeklerde ufalanıyordu. Kadın ve çocuklar, gümüşü kurşundan ayırmak için, akar sulu mermer havuzlarda madeni yıkıyorlardı. Maden büyük fırınlarda eritiliyordu. Buradan ince uzun çıkan külçeleri, çocuk ve yaşlı köleler demet halinde bağlayıp katır sırtında Atina’ya gönderiyorlardı. Preslenerek levha haline getirilen kurşuna köle sahibinin damgası vuruluyordu. Kömür, ısınma odunu getirmek, lavrion madenini göndermek için yol döşenmişti.</p>

      <p class="paragraf-1">Zanaatlar ve ticaret birlikte gelişiyorlardı. İç ticaret, özellikle anakarada, Balkan yarımadasındaki çeşitli Grek devletleri arasında, büyük boyutlu değildi. Yerel ticaret, perakende ve pazar ticaretiydi. Bu ticareti gezgin satıcılar, dükkancılar ve köylüler yapıyordu. Her kentin bir pazar alanı, agorası vardı; kentin merkezi olan bu alanın çevresinde kamu yapıları ve tapınaklar yer alıyordu. Her mal için ayrı bir bölüm vardı: Balık, peynir, şarap, çömlek, vb. Köle satışı için özel bir yer vardı. Büyük kentlerin pazarlarında, masalarını <span class="char-style-override-9">(trapeza)</span><span class="dipp"><a class="footnote-link" href="#footnote-225-25" id="footnote-225-25-backlink">25</a></span> kuran tefeciler <span class="char-style-override-9">(trapezites)</span> ve sarraflar, her türlü mali işler yapıyorlardı: Havale para alıp istenen yere gönderiyorlar ve ödemeleri yapıyorlardı, vb. Faiz yüksekti: Genellikle % 18 ve kuşkulu durumlarda % 36’ya kadar yükseliyordu.</p>

      <p class="paragraf-1">Eski Hellas’ın büyük tüccar ve zanaat merkezleri, buğday, inşaat ağacı ve el emeği (köle) gereksinimi dolayısıyla, deniz dış ticaretine katılıyordu. Persleri yendikten sonra, Grekler, Ege Denizi ve Karadeniz’e açılan boğazlarda tekrar üstün duruma geçmişlerdi. Pers deniz güçlerinin ezilmesi, Perslerin uyruğu ve Grek armatörlerin eski rakipleri Fenikelilerin durumunun sarsılması sonucunu doğurdu. Orta Hellas ile Küçük Asya’daki kolonileri ve aynı şekilde, Doğu, Mısır, Halkidikya, Trakya, Makedonya ve özellikle Karadeniz kıyısı kentleriyle karşılıklı ilişki yeniden kuruldu. Grek ticaret gemileri, Büyük-Hellas’a (Büyük-Yunaneli), Syracusa’ya doğru yol alıyor, Campania, Etruria ve batıda daha uzaklara Gallia, İberia kıyılarına ulaşıyordu.</p>

      <p class="paragraf-1">Örneğin, Atina, Karadeniz kıyılarından, Mısır ve Sicilya’dan buğday, hayvan, balık (füme, tuzlu, kuru, salamura), deri, kürk, yün getiriyordu. Etruria’dan bronz, Mısır’dan papirüs ve ketenli kumaş. Doğu’dan halı, parfüm, Afrika’dan fildişi ithal ediyordu. Kitle halinde köleler getirtiliyordu, öyle ki, M.Ö. V. ve IV. yüzyıllarda, demokratik Attika’nın başkenti, Hellas’ın belli başlı köle pazarlarından biri olmuştu.</p>

      <p class="paragraf-1">İthal edilen mallara karşılık olarak Atina, zeytinyağı, bal, ballı peksimet, mermer, kurşun, gümüş, madeni eşya, dokuma, seramik kap ihraç ediyordu. Arkeolojik bulgular, Atina’nın ve öteki Grek ticaret ve zanaat merkezlerinin ticaretinin büyüklüğünü ortaya çıkarmaktadır. Khrakov, Voronej ve Smolenk’e kadar Grek eşyaları bulundu.</p>

      <p class="paragraf-1">Küçük iç ticaretin tersine, toptan dış ticaret büyük kârlar (gemi seferi başına % 100) sağlıyordu. M.Ö. V. yüzyılda, Atina’nın ticareti, transit ticareti olacak kadar gelişmişti: Buğday gibi bazı mallar yabancı ülkelere satılmak üzere Pire’ye (Peiraieus) getiriliyordu. Bu nedenle, bir ticaret ve zanaat kentinin iyi bakımlı bir limana sahip olması zorunluydu. Atina’nın en ünlü limanı Pire’ydi (Atina’ya birkaç kilometre uzaklıkta). Pire yarımadasında bulunan üç koy vardı, bunların ikisine savaş gemileri demir atıyordu. Batıdaki üçüncü koy, yani Pire’de ticaret limanı (emporion) bulunuyordu. Birbirine bitişik ambar ve depoların arasında sergi yerlerinin ve borsanın bulunduğu <span class="char-style-override-9">digma</span> (sergi) adı verilen bir bina vardı. Pire merkezi ve limanın çevresinde üç sur vardı ve “uzun duvarlar”la Atina’ya bağlanıyordu. Korintos, Ephesos, Delos, Rodos, Syracusa ve başka yerlerde de iyi limanlar vardı.</p>

      <p class="paragraf-1">Üretimin çoğalması, zanaat ve ticaretle ilişkili nüfus katmanlarını büyüttü ve güçlendirdi: Zanaatçı, memur, gündelikçi, liman ve ambar işçileri, denizci, işletme patronları, tüccar, tefeci. Bunları birbirinden ayıran çelişkilere karşın, hepsinin ortak çıkarları vardı: Ticaret ve sanayinin gelişmesi. Özellikle, Atina’nın deniz gücünün büyümesi, öteki Grek kentlerine el konulmasına yardımcı oluyordu. Bu fetihler tüccarlara yeni pazarlar açıyor ve devletin mali saygınlığını yükseltiyordu; özgür halk için bu fetihler, fethedilen eyaletlerde toprak elde etmek, para ve ekmek dağıtılması, kamu hizmetlerinde iş ve özellikle donanmada artan insan gücü gereksinimi anlamına geliyordu. Nihayet, bütün özgür insanların, kölelerin sömürülmesinde ve dirençlerinin kırılmasında az çok çıkarları vardı.</p>

      <p class="paragraf-1">Kentin sanatçı ve tüccar çevreleri yönetimin iç ve dış politikasına köylülerden daha çok bağımlıydılar ve meydana gelen değişiklikleri daha çok hissediyorlardı. Bu nedenle, Cumhuriyeti yönetmek, Atina gibi büyük bir kentin halkı için büyük bir önem taşıyordu. Dağınık yaşayan köylülerin tersine, başkentin dar sınırları içinde toplanmış olan, çok etkin ve politika konularında uzmanlaşmış kentliler, birçok kentte kırsal nüfusun önüne geçtiler ve aşağı yukarı iktidarı ele geçirdiler.</p>

      <p class="paragraf-1 para-style-override-8"><span class="char-style-override-8">2. M.Ö. V. ve IV. yüzyıllarda Hellas’ta kölelik.</span> V. ve IV. yüzyılların öncü devletlerinin gelişmiş bir köleci ekonomileri vardı. M.Ö. III. yüzyıl yazarlarından Athenaios, günümüze ulaşmamış olan yapıtlardan, bazı kentdevletlerinin sahip olduğu köle sayılarına ilişkin bilgiler derlemiş: “Korinthos öylesine zengindi ki, 640.000 kölesi vardı… 117. Olimpiyatlarda (M.Ö. 312) yapılan nüfus sayımına göre, Attika nüfusu 21.000 Atina yurttaşı, 10.000 metek ve 400.000 köleden oluşuyordu... Aristoteles, <span class="char-style-override-9">Aigina’nın Yönetim Biçimi’</span>nde bu Cumhuriyette 470.000 köle bulunduğunu bildirmektedir.” (Athenaios, VI, 272 b). Günümüz bilginleri bu sayıları kuşkuyla karşılıyorlar. Yapılan karmaşık hesaplamalar, örneğin, metekler de dahil olmak üzere özgür insan sayısının aşağı yukarı köle sayısına yakın olduğunu ortaya çıkartıyor; bazı bilim adamları da kölelerin daha fazla olduğu kanısında. Özgür insanların yalnızca bir bölümünün üretici bir iş yaptığı ve bunların bütün kölelere sahip olmadıkları düşünülecek olursa, her özgür insanın bir köle sahibi olduğu varsayımı bile, M.Ö. V. ve IV. yüzyıllarda, Atina ekonomisinde kölelerin en önemli üreticiler olduğu düşüncesini doğrulamak için yeterlidir. Kölelerin çalışma alanlarının giderek genişlediğini de unutmamak gerek.</p>

      <p class="paragraf-1">Bütün köleci toplumlarda olduğu gibi Hellas’ta da, kölenin çalışma gücü bir ticaret malı değildi ve bu güç, iş verme yoluyla değil, ekonomiyle ilgisi bulunmayan bir başka yöntemle sağlanıyordu: Yani zorla ve şiddetle. Köle, Greklerin deyimiyle, ancak bir “vücut” <span class="char-style-override-9">(soma),</span> bir nesne, robot türünden basit bir üretim aracıydı. Köle, aletler ve hayvanlar gibi, efendinin mutlak malıydı, efendi onu alıp satabilir, hatta öldürebilirdi.</p>

      <p class="paragraf-1">Belli başlı köle sağlama kaynağı, esir yabancıların ithali, korsanlık ve savaştı. Suriye, Frigya, Lidya ve Asya’nın başka bölgelerinin, Pontos ülkelerinin (İskitler), Trakya ve Mısır’ın halkları Grek kölelerinin büyük çoğunluğunu oluşturuyordu. Tutsak ticareti, ticaretin en kârlı ve en önemli dallarından biriydi. Khios (Sakız adası), Samos (Sisam adası) ve Ephesos’ta (Efes) büyük köle pazarları vardı, bu pazarlarda korsanlardan tümüyle tutsak kafileleri satın alınıp kıta Grek devletlerine satılabilirdi. Trakya’da köleler tuzla trampa ediliyordu: Durmadan birbiriyle çarpışan Trakya kentlerinde bu takas için her zaman tutsak bulunurdu. Trakya’da tek tek de köle satın alınabilirdi; Herodotos, Trakyalılar’ın “çocuklarını yabancı ülkelere satmak geleneği olduğu”nu söylüyor. Polybios, Pontos ülkeleriyle ilgili olarak, “gerekli şeyler arasında, hayvan ve üstün nitelikli kölelerin çoğunu sağlıyorlar” demektedir, (IV, 38, 4). Köle çocukları ve bulunan çocuklar da köle oluyorlardı. Bunun dışında, bütün Hellas’ta, ana-babaların kendi çocuklarını satmalarına izin veren bir görenek de vardı. Atina’da bu yola bir tek durumda başvuruluyordu: Bir baba baştan çıkmış kızını satabilirdi. Kölelik, borcunu ödeyemeyen borçluları da kapsıyordu: Atina’da borç için kölelik Solon döneminde kaldırılmıştı, ama Hellas’ın başka bölgelerinde devam ediyordu. Nihayet, kölelik mahkemelerce de ceza olarak verilebiliyordu: Lykia’da (Küçük Asya) hırsızlık için, Atina’da yurttaşlık hakkını yitirme durumlarında bu ceza uygulanıyordu.</p>

      <p class="paragraf-1">Kölelerin fiyatı değişkendi. Ağır iş yapmayı beceremeyenler 2 ya da 2 buçuk mana (para birimi), herhangi bir meslek yapabilen köle 3-4 mana ediyordu. Lüks köleler ya da “zevk” hizmetkârlarının değeri 10, 15, 30 mana idi. Belgelerin aktardığına göre, bir kâhya köle 40 mana ediyordu.</p>

      <p class="paragraf-1">Kölelerin emeğinden büyük ölçüde zanaat işyerlerinde, madenlerde ve taş ocaklarında yararlanılıyordu. Bazen efendileri bunları kendi hesaplarına atölye açmakla görevlendiriyordu. Ödenti ödeyen kölenin buyruğunda çalışan köleleri vardı, bunların yasal sahibi olmasa bile bunları buyruğunda çalıştırabiliyordu. Bazı durumlarda, ödenti ödeyen köle, başta özgür zanaatçılar olmak üzere özel kişilerin yanında işçi olarak çalışabiliyorlardı, bu durumda ücretlerinin bir bölümünü efendilerine veriyorlardı. Bazen mülk sahipleri 300-1000 kişilik köle topluluğunu satın alıp belli bir süre için başkalarına kiralıyorlardı. Lavrion madenlerinin kol gücü bu yöntemle sağlanıyordu.</p>

      <p class="paragraf-1">Kölelerin tarımda kullanılması da yaygın bir olguydu. Büyük mülk sahipleri, hatta zengin köylüler çiftliklerinde çalıştırmak üzere köle satın alıyorlardı.</p>

      <p class="paragraf-1">Köleler genel olarak hizmetçi ve uşak olarak kullanılıyorlardı. Hali vakti yerinde bir ailenin beş-altı kölesi vardı. Geliri daha düşük olanlar bir köleyle yetiniyorlardı. Kendi fırını, kendi değirmeni, kendi dokuma tezgâhı, kendi zanaatçıları olan bir zengin ailenin çalışma düzeni kapalı bir dünyaydı. Ödenti ödeyen zanaatçılar efendi çağırır çağırmaz eve gelip çalışmak zorundaydılar.</p>

      <p class="paragraf-1">Devlet köleleri ayrı bir takım oluşturuyorlardı. Attika’da devlet örgütlerinde çalışan İskit köleler (1000 erkek) vardı. Haberciler, muhasebeciler, yazıcılar, darphane işçileri devlet kölesiydiler. Bunların büyük bir özgürlükleri ve bazen de belli bir saygınlıkları vardı.</p>

      <p class="paragraf-1">Yasa köleyi bir “kişi” saymıyordu. Olur olmaz hırpalanmak bir yana, en küçük hata ya da efendinin tersliği yüzünden işkence görüyordu. Köleye katı davranmak bir kuraldı: “Köleye söylenen her söz bir buyruk sayılmalıdır”, diyor Platon. “Özellikle, kadın ya da erkek, hiçbir köleyle şakalaşmamalı.”</p>

      <p class="paragraf-1">Kölelerin özellikle çok olduğu devletlerde, ayaklanma korkusu, “konuşan araç” sahiplerinin keyfî hareketlerini engelliyordu. Örneğin Atina’da bir kölenin öldürülmesi bir suç olarak ceza görüyordu. Efendisi tarafından hırpalanan bir köle “sığınma hakkı”ndan yararlanabilir, Theseus’un sunağının yanına ya da Eumenidler tapınağına sığınabilirdi. Böyle bir durumda, gelenek gereği başka birine satılıyordu. Köle zorla götürülemezdi, ama açlık ve ateş yoluyla sığındığı yerden çıkmaya zorlanabilirdi. Kölenin yazgısı şikâyetlerinin haklı olup olmadığına karar verecek olan rahibe bağlıydı.</p>

      <p class="paragraf-1 para-style-override-8"><span class="char-style-override-8">3. Kölelerin mücadelesinin başka görünümleri.</span> <span>Bütün bunlar, doğal olarak, çetin bir sınıf mücadelesine yol açıyordu. “Özgür insan ile köle, soylu yurttaş (patrisyen) ile halk adamı (plebiyen), derebeyi (baron) ile toprak kölesi (serf), lonca üyesi usta ile lonca işçisi, tek sözcükle, ezen ile ezilen, sürekli karşıtlık durumunda, kimi zaman gizli, kimi zaman açık bir mücadele sürdürmüşlerdir…” diyor Marx ve Engels. Kölelerin efendilerine karşı yaygın kapalı mücadele biçimi, efendilerin “tembellik” olarak tanımladıkları yöntemdi. Homeros bu konuda düşüncesini şöyle açıklıyor:</span></p>

      <p class="paragraf-1 para-style-override-16"><span class="char-style-override-9">“Uşakların huyudur, efendileri bir yere gidince ya da zayıf düşmüş, sözünü dinletemez olmuşsa, gevşerler; işlerini görmek akıllarına gelmez.”</span></p>

      <p class="paragraf-1 para-style-override-18">(<span class="char-style-override-9">Odysseia</span>, XVII. Bölüm, 320-321)</p>

      <p class="paragraf-1">Ve İlkçağ yazarları, köleleri nasıl davranılması gerektiğine değindikleri zaman, tembelliklerine karşı alınacak önlemleri belirtirler.</p>

      <p class="paragraf-1">Mücadelenin bir başka biçimi de kaçmaydı. Bu yöntemin ne denli yaygın olduğunu anlamak için, mesleği kaçak köleleri aramak olan uzmanların bulunduğunu bilmek yeter. Bunun bir başka tanığı da, kölelerin özgür insanlardan ayırt edilmelerini sağlayan ve kaçmalarını güçleştiren damgalar ve gerdanlıklardı. Kaçak kölelerin aranması ve bulunması yetkililerin işiydi; kaçak köleyi geri getirene bir ödül veriliyordu. Köleler tek tek ya da toplu olarak kaçıyorlardı. Savaş sırasında, devletin zayıflamasından yararlanıyor ve toplu halde kaçarak kendilerini ezenlerden öç alıyorlardı. Atinalılar 425 yılında, Messenia’daki Pylos’u alırlarken, “ilotları (Spartalı “helotlar”) kaçıyorlardı, diye aktarıyor Thukydides, ayaklanmanın bütün bölgeye yayılmasından korkuluyordu; bu nedenle çok kaygılıydılar.” (IV, 41, 3). 413 yılında, Attika’daki Dekeleia’nın Spartalılar tarafından alınışı sırasında, “çoğu zanaatçı olan yirmi binden fazla kölenin kaçtığını gördüler.” (Thukydides, VII, 27, 5).</p>

      <p class="paragraf-1">Kölelerin zorbalara karşı en son mücadele biçimi ayaklanmaydı. M.Ö. V. ve IV. yüzyıllarda, kölelerin ayaklanmaları Hellas’ta kendiliğindenlik özelliği kazandı. Asiler, köleci düzeni ortadan kaldırıp yerine bir başka düzen getirmeyi düşünmeksizin, yalnızca kendilerini özgürleştirmeyi amaçlıyorlardı.</p>

      <p class="paragraf-1">Hellas’ta köle ayaklanmalarından en eskilerinden biri ve söz konusu dönemin ilk ayaklanması 494 yılında Argos’ta oldu. Bu ayaklanmayı Herodotos’tan öğrenmekteyiz (VI, 83). Spartiatlar, Argosluların üzerine saldırıp çoğunu kılıçtan geçirdiler. “Argos kentine gelince, erkekler öylesine azalmıştı ki, köleler bütün devlet yönetimini ellerine geçirdiler, yargıçlıkları işgal ettiler ve kenti yönetmeye başladılar. Bu durum öldürülen yurttaşların oğullarının erkek yaşına gelmesine kadar sürdü. O zaman Argos yönetimini tekrar bunlar ellerine geçirdiler ve köleleri kovdular, bunun üzerine kovulan köleler Tiryns’i silah gücüyle ele geçirdiler. İki taraf bir süre iyi geçindiler; ama bir gün kölelerin yanına Arkadia’nın Phigalia kentinden Kleandros adında bir kâhin geldi; bu adam köleleri efendilerine saldırmaları için kandırdı. Bunu uzun süren bir savaş izledi ve sonunda Argoslular epeyce uğraştıktan sonra başarıya ulaşabildiler.” Herodotos hiç kuşkusuz, konumları, bakımından Sparta helotlarına benzeyen Argos “gymnetes”lerinden söz etmektedir.</p>

      <p class="paragraf-1">464 yılında, Sparta ve Messenia helotlarının büyük bir ayaklanması oldu. Plutarkhos’a göre, Sparta’da “Arkhidamos’un hükümdarlığının dördüncü yılında” bir yer sarsıntısı oldu. Kentte karışıklıklar çıktı. “İçinde bulundukları tehlikeli duruma bakıp olacakları önceden tahmin eden Arkhidamon, yurttaşların silahlanıp çevresinde toplanmalarını sağlamak amacıyla, sanki düşman gelip kentin kapılarına dayanmış gibi, silah başı işareti verdirdi… Helotlar, yer sarsıntısından kaçmış olan Spartiatları tepelemek için köylerinden harekete geçtiler; ama karşılarında savaş düzenine girmiş olan orduyu görünce, kendilerine kucak açan komşu kentlere çekildiler; Spartiatlara saldıran Messenia’lıların desteğinde Lakedaimon’a (Sparta) karşı açık savaşa başladılar.” (Plutarkhos, <span class="char-style-override-9">Kimon</span> XXI). On yıl süren Messenia Savaşı böyle başladı.</p>

      <p class="paragraf-1">Köleler çoğu zaman özgür nüfusun çeşitli katmanları arasındaki mücadeleye katılıyorlardı, bazen bu sayede azat olup özgürlüklerine kavuşabiliyorlardı. 427 yılında, Kerkyra adasında, oligarşi yandaşlarıyla demokratları karşı karşıya getiren savaş sırasında, “her iki taraf da özgürlük vaadi ile kölelere haber saldılar. Bunların çoğu halka katıldı.” (Thukydides, III, 73).</p>

      <p class="paragraf-1 para-style-override-8"><span class="char-style-override-8">4. Grek ekonomisinin gelişmesinde köleciliğin etkisi.</span> Burjuva bilimi İlkçağ’ın ekonomi hayatını değişik biçimlerde, ama her zaman yanlış bir biçimde tanımlar. Birbirine karşı iki görüşü, K. Bücher ile Ed. Meyer’in görüşlerini aktaralım.</p>

      <p class="paragraf-1">Bücher’e göre, Avrupa uluslarının ekonomi yaşamı üç ardışık evreden geçmiştir. Birinci evre, üretilen ürünlerin üretildikleri yerde tüketildiği, doğal kapalı ekonomi ya da İlkçağ “ev” ekonomisidir; ticarete gereksinimi olmayan mübadelesiz bir ekonomidir bu. Bu evrede temel üreticiler kölelerdir. İkinci evre, Ortaçağ’ın “kent” ekonomisidir; Bu evrede de ticaret yoktur; ürün doğrudan doğruya üreticiden tüketiciye, özgür zanaatçıdan müşteriye gider. Üçüncü evre, modern “ulusal” ekonomi evresidir; bu evrede, ürünler tüketiciye ulaşıncaya kadar çeşitli örgütlerden geçerler; “ürünlerin sürümü evresi” gelişmiş ticaret ve ücretli emeğe dayalı büyük üretim evresidir.</p>

      <p class="paragraf-1">İlkçağ ekonomisinin bu basite indirgenen özelliği, Hellas’ın gelişmiş bölgelerinin sanayi ve ticaret hayatına ilişkin bilgilerimizle çelişmektedir. Bücher’in yöntemsel yanlışı, önemsiz bir etken (faktör) olan ticareti ölçüt (kriter) almasından kaynaklanmaktadır; oysa, değişik üretim biçimlerinden ve bunlara uygun düşen üretim ilişkilerinden yola çıkmak gerekir.</p>

      <p class="paragraf-1">Meyer’in kuramı başkadır, ama o da yanlıştır. Meyer, İlkçağ ekonomisinin gelişim düzeyini abartır ve onu çağcıllaştırır. Ona göre, İlkçağ tarihinin başlangıç evresi, bir feodal dönemdir, bir “Antik Ortaçağ”dır. İkinci evre için, Bücher’in tersine Meyer, ekonomileri gelişmiş devletleri ön plana getirir, İlkçağ ekonomisinin doruk noktasını XVIII. yüzyıl Batı Avrupa’sının ücretli emek sistemine benzetir ve “İlkçağ kapitalizmi”nden söz eder. Meyer, kölelerin söz konusu dönemin üretimindeki rolünün genellikle sanıldığından çok daha küçük olduğunu, çünkü köle işçilerin yanı sıra özgür halktan büyük ölçüde işçi bulunduğunu kanıtlar.</p>

      <p class="paragraf-1">Bu anlayış tamamen yanlıştır. Grek toplumunun gelişim sürecinin başlangıcında feodal ilişkiler bulunmadığını biliyoruz. İlkçağ’ın ekonomik doruğunda ise, kaynaktan yoksun köylüler ve zanaatçılar işçiye dönüşmemişlerdi, rastlantı kazançla, devlet paraziti olarak yaşayan yoksul durumuna gelmişlerdi. Bu nedenle, İlkçağ ekonomisinin doruk noktasında ücretlilerin önemli bir rolünün olması söz konusu olamaz. Egemen olan köle emeğiydi ve sayıları giderek artıyordu.</p>

      <p class="paragraf-1">M.Ö. V. ve IV. yüzyılda, bazı Grek devletlerinin köleci ekonomileri oldukça yüksek bir düzeye erişmişti ve bu hiç kuşkusuz ilerici bir olguydu. Engels bu durumla ilgili olarak şunları yazıyor: “…ne kadar çelişkili, ne kadar aykırı görünürse görünsün, köleliğin ortaya çıkışı o zamanın koşullarında büyük bir ilerlemedir, demek zorundayız.” “İşin, tarım ile sanayi arasında, daha geniş ölçüde bölünmesini, böylelikle de eski dünyanın, yani Hellenizmin en yüksek aşamasına erişmesi yalnızca kölelik sayesinde mümkün oldu.”<span class="dipp"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf-1">Bununla birlikte, zorunlu çalışmaya dayalı köleci düzen, teknik durgunluğa yargılıydı. Bu olgunun nedeni, Marx’ın dediği gibi, kölenin durumundan ileri gelmektedir: Köle “hayvanlara ve iş aletlerine onların kendisine eşit olmadıklarını, kendisinin bir insan olduğunu hissettirmek ister. Bu keyfi yaşamak için de onlara <span class="char-style-override-9">con amore</span> kötü davranır. Bu nedenle, en sağlam ve en ağır iş aletlerini kullanmak zorunluluğu, bu üretim biçiminde kabul edilmiş bir ekonomik ilkedir, çünkü bu aletlerin kabalıkları ve ağırlıkları onların bozulmalarını daha güçleştirir”<span class="dipp"><a class="footnote-link" href="#footnote-225-27" id="footnote-225-27-backlink">27</a></span>. Tekniğin ilkel ve bunun sonucu olarak emeğin üretkenliğinin çok düşük olması nedeniyle, toplumun mamul ürüne olan artan gereksinimini karşılamak için, bir tek olanak vardır: Toplumun gereksinimleri oranında köle sayısını artırmak. İşçi ordusunun sürekli büyümesi, ekonomiyle ilgisi olmayan zorlayıcı önlemle, yani savaşla ve her türlü şiddet yöntemiyle, özgür insanların onur kırıcı bulduğu kol işinden kaçınması nedeniyle, İlkçağ üretiminin gelişmesinin vazgeçilmez bir koşuluydu. “<span class="char-style-override-9">Köleliğin</span> üretimin egemen biçimi olduğu yerde, çalışma (iş) bir köle etkinliği, özgür insan için onur kırıcı bir şey durumuna gelir.”<span class="dipp"><a class="footnote-link" href="#footnote-225-28" id="footnote-225-28-backlink">28</a></span> Bunun sonucu olarak, köleci üretim biçimi, üretim güçlerinin gelişimi sonunda tıkandı ve İlkçağ toplumu sürekli bir bunalıma girdi.</p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-25-backlink" id="footnote-225-25">25</a> Modern Yunanca’da “Banka” (Ö.İ.)</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-26-backlink" id="footnote-225-26">26</a> F. Engels, <span class="char-style-override-9">Anti-Dühring</span>. II. partie, chap. IV, p. 213.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-27-backlink" id="footnote-225-27">27</a> K. Marx, <span class="char-style-override-9">Le Capital</span>, livre I, tome I, p. 196.</p>
        </div>

        <div class="footnote">
          <p class="Dipnot"><a class="footnote-anchor" href="#footnote-225-28-backlink" id="footnote-225-28">28</a> F. Engels, <span class="char-style-override-9">Naturdialektik</span>, 1925, p. 86.</p>
        </div>
      </div>
    </div>
  </div>
</body>
</html>
