<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta name="Generator" content="Atlantis Word Processor 1.6.5.2"/>
<meta content="http://www.w3.org/1999/xhtml; charset=utf-8" http-equiv="Content-Type"/><link href="../stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }
		@font-face {
    font-family: "Arial";
    font-style: normal;
    font-weight: bold;
    src: url(fonts/ARIALBD.TTF)
    }

		@font-face {
    font-family: "Arial";
    font-style: normal;
    font-weight: normal;
    src: url(fonts/ARIAL.TTF)
    }
</style></head>
<body class="calibre">
<p class="calibre1">Diyeceksiniz ki, bu kadar siyasetçi programa katılırsa, reklam programlarına yer kalmaz.</p>
<p class="calibre1">Onun da bir kolayı var... Programın arasında "kuvvetli ve i-nandırıcı" yönetimin Atatürkçü Başbakanı çıkar ve konserve reklamı gibi,</p>
<p class="calibre1">-  Okuyun beni. Belgeler bendedir... der ve böylece Nihat Erim'i de görmüş olursunuz. Üstelik reklam programı da kaçı-nlmamış olur.</p>
<p class="calibre1">Aman Orsan, gözünü seveyim yap şu programı...</p>
<p class="calibre1">(yeni Ortam, 28 Şubat 1975)</p>
<p class="calibre1">ÜS MÜ, TESİS Mİ?</p>
<p class="calibre1">Amerika Gizli Haber Alma Örgütü ClA'nın eski başkanlarından şimdiki Savunma Bakanı James Schlesinger televizyonda yaptığı konuşmada,</p>
<p class="calibre1">-  Türkiye'deki askeri tesislerin kaybı bize çok pahalıya mal olacaktır. Bunlar kapanırsa Savunma Bakanlığının haber alma imkânları daralacaktır... demiştir.</p>
<p class="calibre1">Amerikan Savunma Bakanının bu konuşmasına bir "mim" koyarak "Dışişleri Belleteni" adıyla yayımlanan resmi yayın organında, eski Başbakanlardan Süleyman Demirel'in bir konuşmasını aktaralım. Belleten'in I9'uncu sayısının 79'uncu sayfasında, Demirel'in 3 Nisan 1966 tarihinde yapmış olduğu basın toplantısında söylediklerine bir göz atalım:</p>
<p class="calibre1"><span class="t1">-  Tür</span>kiye'de yabancı devletlere ait üsler mevcut değildir. Türkiye'de NATO anlaşması ve ikili anlaşmalar gereğince savunma maksatlarına matuf tesisler vardır. Üs ile tesisi birbirinden ayırmak lazımdır...</p>
<p class="calibre1"><span class="t1">Demirel'in,</span></p>
<p class="calibre1">-  Savunma maksadına mahsus tesisler... olarak tanımladığı bölgeler, Amerikan Savunma Bakanlığının emir ve komutası altındaki Amerikan üsleridir. Bu üslere, Türk askeri giremez. Bu üslere, orgeneral rütbesi taşıyan Türk yetkilileri de gire-</p>
<p class="calibre1"><span class="t1">128</span></p>
<p class="calibre1"><span class="t1">I</span></p>
<p class="calibre1">mez.  Türk  Genelkurmayının   denetleyemediği   askeri   üsler, hangi ortak savunmanın tesisleri sayılabilir!?..</p>
<p class="calibre1">Siyasal hayata, Amerikan Morrison firmasının temsilciliğinden istifade ederek atılan, seçim kampanyalarında Amerikan Devlet Başkanı Johnson'la çektirdiği fotoğrafları dağıtan Bay Demirel,</p>
<p class="calibre1"><span class="t1">-  Türki</span>ye'de yabancı devletlere ait üsler mevcut değildir... diyebiliyor; ama Amerika Savunma Bakanı,</p>
<p class="calibre1">-  Bunlar kapanırsa Savunma Bakanlığının haber alma imkânları daralır... diyor. Gerçek işte böyle en açık biçimde "sahiplerinin  sesinden"  bütün  dünya  kamuoyuna açıklanırken, bizler Türk yurttaşları olarak eski Başbakandan bu gerçekleri neden gizleme gereği duyduğunu açıklamasını isteme hakkına sahip değil miyiz?</p>
<p class="calibre1">Üs yokmuş, tesis varmış...</p>
<p class="calibre1">Demirel'in bu sözlerini de, kendi Dışişleri Bakanı ihsan Sabri Çağlayangil, 6 Haziran 1967 günü Senatoda yaptığı konuşmada şöyle yalanlamıştır:</p>
<p class="calibre1">-  Bunlar müşterek üs ve tesislerdir. Ve Türkiye'nin iradesi dışında ve Türkiye'nin menfaatleri, ile politikası ile bağdaşmayacak şekilde kullanılmaları asla mevzubahis değildir...</p>
<p class="calibre1"><span class="t1">Bu </span>askeri bölgelerin adı "üs" olsa ne olacak "tesis" olsa ne olacak?!.. Önemli olan bu askeri bölgelere kimin komuta ettiğidir. Fakat Demirel bu iki kelimeden yararlanarak, Amerikan Savunma Bakanlığına ayrıcalıklar tanınmadığına herkesi inandırmak istiyor aklınca...</p>
<p class="calibre1">Doğan Avcıoğlu "Milli Kurtuluş Tarihi" adlı yapıtında, Türk-Amerikan ilişkilerini birinci elden kaynaklara inerek tek tek inceliyor. Üç ciltlik incelemeyi okuyunca Ulusal Kurtuluş Savaşımızdan sonra nasıl adım adım emperyalizmin pençesine teslim edildiğimizi belgeleriyle öğreniyorsunuz. Avcıoğlu anlatıyor</p>
<p class="calibre1">- Türkiye'nin Kore yiğitliği ABD'nin kararını pek etkilemese de ABD Genelkurmayının "Türkiye'de üslere muhtacız" yargısı çok etkiler... Daha 1948 yılında Genelkurmay Başkanı General Bradley,</p>
<p class="calibre1"><span class="t1">-  Kar</span>şı darbeler indirmemiz için, sahip bulunmadığımız üslere ihtiyacımız var. Hatta ittifaklarımız, her şeyden önce bize</p>
<p class="calibre1">ÇAĞIN SUÇU 129</p>
<p class="calibre1">sağlayacakları hava üsleriyle haklı görülebilir... der. 12 Nisan 1948'de Ordu Bakanı Kenneth Royal "Topraklarımız yakınında üs kabul etmeyiz ama, düşman topraklarına yakın yerlerde üs isteriz" diye konuşur...</p>
<p class="calibre1">Bu konuda yine Avcıoğlu'nu dinleyelim:</p>
<p class="calibre1">-  ABD, Ortadoğu ve dünya çapındaki çıkarları yüzünden incirlik Üssünü elinde tutmaya, kesinlikle kararlı görünmektedir.</p>
<p class="calibre1"><span class="t1">Apdi ipekçi</span> Washington'da Pentagon yetkilileriyle bu konuyu konuşur:</p>
<p class="calibre1">ipekçi - Örneğin incirlik Üssünden çekilseniz ne olur?</p>
<p class="calibre1"><span class="t1">Pentagon - Bizim için felaket olur...</span></p>
<p class="calibre1">Bu konuda belge ve bilgi çoktur. Bunları teker teker buraya aktarmadan soralım yine de,</p>
<p class="calibre1"><span class="t1">-  Türkiye'deki A</span>merikan üsleri kimin emir ve komutasın-dadır ve bu üsler Türkiye'nin kontrolünde değilse neden yıllarca bu gerçek Adalet Partisi Genel Başkanı Demirel tarafından ısrarla gizlenmiştir?</p>
<p class="calibre1">Türk milliyetçiliği, ulusal sınırlar içinde yaşayan tüm yurttaşların insan onuruna yaraşır yaşam düzeyine kavuşmalarını ve ülkenin yeraltı ve yerüstü kaynaklarının devlet eliyle Türk halkı adına işletilmesini ve ülkenin savunmasının öz kaynaklarımıza dayanılarak yapılmasını gerektirir.</p>
<p class="calibre1">Amerikan üslerini savunmanın "milliyetçilik" ile ilgisini açıklayacak bir "babayiğit" var mı bu Milliyetçi Cephede?..</p>
<p class="calibre1"><span class="t1">(Yeni Ortam, I Mart 1975)</span></p>
<p class="calibre1">ŞU BELGEYE BAKIN...</p>
<p class="calibre1">1962 yılında, Milli istihbarat Teşkilatı Müsteşarı Korgeneral Fuat Doğu, Kayseri cezaevinde mahkûmiyet günlerini geçirmekte olan Demokrat Parti eski milletvekillerinden birinden ilginç bir mektup aldı. Mektup şöyle başlıyordu:</p>
<p class="calibre1">- Muhterem Efendim. Şifahi görüşmemizde mutabık kaldığımız veçhile fikirlerimizi yazılı olara arz ediyorum. Şahsım hakkında kafi malumat sahibi bulunulduğu düşünc<span class="t1">esiyle kendimden bahsetmeyi zait addetmekteyim. Ancak 25 seneyi</span></p>
<p class="calibre1"><span class="t1">130</span></p>
<p class="calibre1">bulan gazetecilik hayatımda ve demokratik rejim tatbikatından beri siyasi hayatımda, memleket ve millet menfaatlerini ön planda mütalaa ettiğimi ve bu yolda açık veya gizli hiçbir faaliyetten geri durmadığımı herkesten evvel servisin bildiği kanaatini taşımaktayım...</p>
<p class="calibre1">Görüldüğü gibi bu eski milletvekili, 25 yıllık gazetecilik hayatında bazı "gizli" çalışmalar yaptığını bunun da Milli istihbarat Örgütünce bilindiğini anlatmakta ve</p>
<p class="calibre1">-  Düşünce ve kanaatlerimin kaynağı bu olunca da yeniden neşriyat hayatına başlamadan önce müşahedelerimi ve neşrini düşündüğüm gazeteme vereceğim istikametleri hülasa olarak bildirmekte faide mütalaa ediyorum... diyerek, cezaevinden çıkar çıkmaz yayımlamayı düşündüğü günlük gazete için Milli istihbarat Örgütünün  yardımını  istemektedir.  DP  milletvekili devam ediyor:</p>
<p class="calibre1">- Zira öteden beri "servis"e karşı yaptığımı zannettiğim hizmetlere yenilerini ilave etmek imkânını bulduğum takdirde geçen çeyrek asırlık mesleki tecrübemle, politikanın hazin sonu ve Yassıada mahkûmiyetinin verdiği gerçekçi düşünce ve kanaatlerin mahsulü olan fikir istikametimin    milli menfaatlere hizmet yolunda faideli olacağına kani bulunuyorum...</p>
<p class="calibre1"><span class="t1">Eski milletvekili, mektubunda birlikte mahkûm oldu</span>ğu Demokrat Partili milletvekillerini Milli istihbarat Örgütü Müsteşarına şikâyet ettikten sonra,</p>
<p class="calibre1">-  Bir yanda maddi ve manevi yaralar almış insanların üzerinde yapılagelmekte olan siyasi spekülasyonların, bende de sosyal adalet sloganı ardına gizlenmiş komünizm faaliyetinin... arttığını söyleyerek kendisine mali yardım yapılarak bir gazete çıkarmasının sağlanmasını istemektedir. Eski milletvekili,</p>
<p class="calibre1">-  Propaganda hissi vermeden devamlı aydınlatıcı antiko-münist neşriyat yapmak. Komünizm tehdidi karşısında iş sahiplerini ve vatandaşları bir "cephe" halinde toplamak yolunda makale ve aydınlatıcı yazılar... Bu yolda çalışmak üzere mutemet gazeteci arkadaşlar seçerek komünizm hareketlerini yakından takip imkânı bulmak... gibi "hizmetler" karşılığında Milli istihbarat Örgütünden para yardımı istemektedir. Eski milletvekili, mektubunda "Kürtçülük" sorununa da değinerek,</p>
<p class="calibre1">-  Hatırlarda olduğu üzere, 1958 yılında Paris'te tesadüfen tanıştığım Kâmuran Bedirhani'den NATO yetkilileri kademe-</p>
<p class="calibre1">ÇAĞIN SUÇU 131</p>
<p class="calibre1"><span class="t1">sindeki 1957 to</span>plantısı münasebetiyle gelen o zaman ki Birleşik Amerika Dışişleri Bakanı Foster Dallas'a Kürt meselesine dair uzun bir muhtıra verdiğini ve bir mülakat temin ederek uzun müddet görüştüğünü bildirmiştim. Bu mevzua karşı dikkat ve hassasiyetimi belirtmek üzere yukarıdaki hadiseyi arz etmiş bulunuyorum. Aynı sebepledir ki, Kayseri Cezaevi dahilinde uyanıklığımı devam ettirdim ve ilerde faydalı olurum ü-midiyle münasebetler düzenledim...</p>
<p class="calibre1">Eski milletvekili, birlikte mahkûm olduğu arkadaşları hakkında da Milli istihbarat Örgütüne bilgi verdiğini böylece anlattıktan sonra,</p>
<p class="calibre1"><span class="t1">-  Benc</span>e eski iktidar mensuplarının politikadan uzak tutula-bilmeleri ancak ihdas edilebilecek manevi bağ ile mümkün o-lur kanaatindeyim. Ayrıca devamlı irtibat tesis edildiği takdirde, sağa sola kaymalar, politikaya fiilen katışla arzulan kolaylıkla önlenebilir <span class="t1">ve takip olunabilir.</span></p>
<p class="calibre1">Eski milletvekili, bu konuda, Demokrat Partililerin yeniden siyasal hayata girmeleri için de çalışmalar yapmak istediğini, ancak bunun için kendisine mali yardım yapılması gerektiğini anlatmaktadır.</p>
<p class="calibre1">-   Eski  iktidar mebuslarını gazeteye  bağlayarak,  bunların müfrit politikacılara alet olmaları ve fiili politikaya karışmalarını önlemeye çalışmak... ifrat hareketler nereden nereye gelirse gelsin karşı koymak... iç politikada huzurun ve kardeşlik havasının tesisi yolunda neşriyat yapmak... Komünistlerin bu cenahta yapacakları hareketleri önlemek ve bunlara karşı koymak...</p>
<p class="calibre1">Eski milletvekili mektubunun sonunda Milli istihbarat Örgütü Müsteşarından şunları istemektedir:</p>
<p class="calibre1">-  Gazetemin yeniden neşriyata başlayabilmesi için gerekli mali imkânlara sahip olmadığım malumdur... Önce bana yeniden devletime hizmet imkânını verebilecek yolu aramakta fayda gördüm. Bu maksatla gazetemin yeniden neşriyata başlayabilmesi için tahakkuku elzem hususları aşağıda arz ediyorum:</p>
<p class="calibre1">-  Havadis, Güneş Matbaacılık A.Ş. Matbaasının kiralanması, neşredilecek gazetenin  diğerleriyle  rekabet edecek evsafta olmasını temin edecektir. Gazetenin intişare başlamasıyla beraber "istanbul  Ekspresi"nin mücbir sebeple kapandığı tezi desteklenerek derhal resmi ilan alabilmemiz temin olunmalıdır. Yapılacak mali yardım büyük bir gazetenin çıkışını temin</p>
<p class="calibre1"><span class="t1">132</span></p>
<p class="calibre1">edecek çapta olmalıdır. Çıkıştan sonraki devreyi ben temin e-deceğimi umuyorum. Bankalardan kredi kolaylıklarının temini... Bu hususların bazılarının temini servisle irtibatımızın meydana çıkacağı endişesini doğurabilir, Ancak şifahi görüşmemizde bir mahzur olmayacağı hususunda kanaate varılacağını tahmin e-diyorum. Bütün bu düşünce ve programlarımızın tahakkuk e-debilmesi, şüphesiz işbirliğimizin tam bir gizlilik içersinde kalmasıyla mümkün olacaktır. Bu bakımdan gerekli tedbirin alınacağına emin olarak talimatınıza intizar ediyorum. En derin saygılarımla...</p>
<p class="calibre1">Bu mektubun altındaki imza, Demokrat Parti eski milletvekillerinden "Mithat Perinindir. Mithat Perin şimdi, Anadolu Ajansı Yönetim Kurulu Başkanlığı yapmaktadır, Bu Ajans, TÖB-DER'in düzenlediği yasal toplantıların, "Bizim Radyo" adlı komünist yayın organından alınan "talimat uyarınca" düzenlendiğini yaymıştı. Böylece, "hariçten gazel okuyan" bu "münasebetsiz" radyo, bir kez daha ülkedeki sağcılara kullanılacak "koz" vermekteydi.</p>
<p class="calibre1">Bu mektup, Yassıada Yüksek Soruşturma Kurulu Üyesi Doğan Tanyeri tarafından 1971 yılında "Devrim" gazetesinde yayımlanmış, ancak olay 12 Martın tozu ve dumanı altında u-nutulmuştu. Şimdi bu mektubu yeniden kamuoyuna sunuyor ve "sağcılık", "milliyetçilik", "antikomün izm" adına hangi tür ilişkiler kurulduğunu "sahibinin sesinden" açıklıyoruz.</p>
<p class="calibre1"><span class="t1">(Yeni Ortam, 3 Mart 1975)</span></p>
<p class="calibre1">AKSOY'UN AK KİTABI</p>
<p class="calibre1">Bazıları için,</p>
<p class="calibre1">- Saçını, sakalını değirmende ağartmamıştır... derler. Profesör Muammer Aksoy, işte tam bu söze uygun olan bilim a-damlarımızdandır. Muammer Aksoy, saçlarını yıllarca, yılmadan, usanmadan yaptığı demokrasi ve hukuk devleti savaşında ağartmıştır. Demokrat Parti döneminden 12 Mart faşizmine kadar bütün baskı yönetimlerine karşı bıkmadan, usanmadan amansız bir savaş veren Aksoy, bu günlerde "Devrimci Öğretmenin Kıyımı ve Mücadelesi" adlı iki ciltlik yapıtıyla Türk kamuoyuna yeni belgeler ve bilgiler sunmaktadır.</p>
<p class="calibre1">ÇAĞIN SUÇU 133</p>
<p class="calibre1">Aksoy'un "ak kitabı" bu...</p>
<p class="calibre1">Kitabının ilginç bir serüveni var. Aksoy, öğretmen boykotu üzerinde küçük bir inceleme yapmak amacıyla hazırlanmaya başlamış, ancak konunun önemi, kitabın kapsamını da genişletmiştir. Aksoy, Demirel dönemini kitabında "öğretmenlerin kara dönemi" olarak adlandırırken, 12 Marttan sonra sahte bir ihbar mektubuna dayanılarak tutuklanmış ve kitabın basılmakta olan nüshalarına sıkıyönetim el koymuştur. Aksoy, özgürlüğüne kavuştuktan sonra kitabı tamamlamış ve Erim dönemi için,</p>
<p class="calibre1">-  Öğretmenin kapkara dönemi... tanımını kullanmıştır. "E-rimsel-Melensel dönem" kavramı da böylece Aksoy'un kaleminden Türk kamuoyuna duyurulmuştur.</p>
<p class="calibre1">Kitap, tam 1298 sayfadan oluşmuş ve iki cilt olarak yayımlanmıştır. Öğretmen boykotları, bunların siyasal ve hukuksal değerlendirmeleri, öğretmen kıyımları, grev hakkı, tek tek, olay olay incelenmiş ayrıca olaylarda adı geçenler için derli toplu bir dizin de yapılmış. Öyleki, hangi olayı araştırmak istersen, bunu "içindekiler" bölümünden saptayabiliyorsun, kıyıma uğrayan herhangi bir öğretmen de, "dizin" bölümüne bakarak kendi adını kolaylıkla bulabiliyor. Siyasal olaylar ve bunların hukuksal yorumları tam bir titizlikle ortaya konulmuş. Karaman olaylarından Kayseri olaylarına kadar, devrimci öğretmenlere karşı girişilen faşist saldırılar ve bunların amaçları ve bu saldırganların arkasındaki siyasal iktidarlar, Aksoy'un incelemesinde bir "suçüstü tutanağı" gibi olaylarla ve belgelerle saptanmış.</p>
<p class="calibre1">Kitap, Türk öğretmeninin "ak kitabf'dır. Devrimci öğretmenin savunmasıdır. Gerici iktidarlar için yazılmış bir çeşi<span class="t1">t iddianamedir...</span></p>
<p class="calibre1">Aksoy, hukuk alanında titiz bir araştırmacı olması yanında aynı zamanda bir "siyasi polemik" ustasıdır da. Sizlere Aksoy'un kitabından bazı parçalar aktaralım.</p>
<p class="calibre1">Profesör Muammer Aksoy, Nihat Erim'in "bilimsel kariyerini" şöylece açıklamaktadır:</p>
<p class="calibre1">-  Nihat Erim, I936'da istanbul Hukuk Fakültesini bitirmiş, 1938'de Devletler Hukuku alanında doktora vermiştir. Kendisi 1941'de Ankara Hukuk Fakültesinde profesör olarak görünmektedir. Hiç asistanlık yapmamış ve doçentliği "atom çağına" yaraşır baş döndürücü bir hızla geçmiş ve kendisi üstün yeteneklerinden ötürü hemen profesör sayılmıştır. Bilindiği üzere,</p>
<p class="calibre1"><span class="t1">134</span></p>
<p class="calibre1">o zamanlar üniversite özerkliği mevcut olmadığından, iktidarın "profesör oldun" dediği her kişi profesör oluveriyordu... Nihat Erim adındaki vatandaş "sözlerine özel bir önem verilmesi i-çin" durmadan "kendisinin üniversite profesörlüğü yapmış ve bu payeyi elde etmiş" bir bilim adamı olduğunu belirttiği -Anayasa değişikliğini paldır küldür sağlayacağı günlerde buna bir de hiç yapmadığı Anayasa profesörlüğünü eklediği- için kendisinin nasıl profesör sayıldığının bilinmesinde toplumumuz için yarar görmekteyim. Kendisi, Hukuk Okulunun Adalet Bakanlığına bağlı olduğu zamanda bir "göreve alınış sınavı" ile ve Prof. Bozkurt'un derslerine -onun yanında oturarak- 1-1.5 yıl devam ettikten sonra, Bozkurt'un istemi ve Profesörler Kurulunun "evet" demesi ve zamanın Adalet Bakanının da tasdik etmesi üzerine profesör oluvermiştir; işte o kadar... Prof. Aksoy, Erim için,</p>
<p class="calibre1">-  Osmanlı döneminde "paşalık" beşikte iken verilebildiği gibi, "âlimlik" de beşikte iken bir kişiye hibe ediliyordu... diyerek, bu anlı şanlı profesör başbakanın profesör etiketini çekip kaldırıyor kitabında.</p>
<p class="calibre1">Erim, 1968 boykotları için neler demişse, Aksoy bunları da birer birer tutanaklardan ak kitabına aktarmış. O zamanlar boykotları şöyle savunmuş Erim. Alın bir "ibret" belgesi:</p>
<p class="calibre1">-  Bugün bu genel görüşmenin Büyük Mecliste yapılmasına fırsat hazırlayan, gençlerimizin son günlerde giriştikleri "boykot" ve "işgal"  hareketleridir.  Hemen  şunu  söyleyeyim  ki, gençlerimizin bu davranışlarında, biz takbih edecek, ayıplanacak hiçbir nokta görmemekteyiz... Gençlik hareketleri başarı kazandığı zaman bilmek lazımdır ki, yurdun tümü, milletin büyük çoğunluğu gençlerle beraberdir ve onun için başarı kazanmaktadır... Üniversite öğrencileri   18-25 yaşlarındaki çocuklarımız, eğer tıpkı bizim gibi düşünür olurlarsa, o zaman bu millet ilerlemez... Ben Hukuk Fakültesinde naçizane profesörlük ettim. Tek parti devri idi. Ve o tek parti devrinde kamu hukuku okuturdum. Ve derste şöyle söylerdim: idare edenler, idare edilenlere zulmeder ve bu zulüm devamlı hal alırsa, içtimai mukaveleyi idare edenler bozduğuna göre, idare edilenlerin ayağa kalkması bir hak olur. Ben bunu tek parti devrinde Ankara Hukuk Fakültesinde- söyledim. Kitabıma yazdım. Hiçbir takibata uğramadım...</p>
<p class="calibre1">ÇAĞIN SUÇU 135</p>
<p class="calibre1">"Direnme hakkı"nı 1942 yılında yayımladığı "Kamu Hukuku" kitabında şöyle açıklamış Erim:</p>
<p class="calibre1">-  Umumi bir ayaklanma ile devirmek hakkı milletten esir-genemez. Bunun aksi kabul edilseydi tarihte gördüğümüz ihtilal ve inkılapların hiçbirisi yapılmamalı idi... Tazyike mukavemet ve isyan hakları, fertlerin, milletlerin meşru müdafaa haklan o-larak kabul edilmelidir...</p>
<p class="calibre1">Aksoy'un aktardığı bu satırları okuyunca,</p>
<p class="calibre1"><span class="t1">-  iyi ki, 12 Marttan sonra Erim'i</span>n sözleri tutulmamış. Yoksa Erim hangi darağacında can verirdi... diye düşünmekten ala-koyamadım kendimi.</p>
<p class="calibre1">Profesör Muammer Aksoy'un "ak kitabı" bütün öğretmenlerin ve ilerici aydınların Türk kamuoyuna sundukları bir bildiri gibidir...</p>
<p class="calibre1"><span class="t1">(Yeni Ortam, 4 Mart 1975)</span></p>
<p class="calibre1">ÇANKAYA'NIN SESİ...</p>
<p class="calibre1">Cumhurbaşkanı Sayın Fahri Korutürk'ün yaptığı son radyo-televizyon konuşması, sorumluluğunu bilen bir devlet adamının haklı eleştirileri ve uyarılarını taşımaktadır. Korutürk,</p>
<p class="calibre1">- Tarihte görülmüştür ki, "özgür demokratik rejimin" bir memlekette yerleşebilmesi için zaman içinde ağır bedeller ö-denmesi gerekmektedir. Ve hatta bu bedeller sonunda başarı sağlanamazsa, zihinlerde ülkenin kimin tarafından idare edileceği sorunları doğmakta ve totaliter rejime hasret uyanmaktadır.., derken, ülkemizde genel seçimlerden sonra yaratılan "iktidar boşluğunun" bu "kaos"tan sonra "totaliter" rejimle doldurulmak isteneceğini, hiç olmazsa, tarihte böyle örneklere rastlandığını anlatmak istiyor.</p>
<p class="calibre1">Faşizmin "denklemi" bellidir: "iktidar boşluğu" yaratılacak, bu boşlukta "anarşizm" kol gezecek, bundan sonra da otorite özlemleriyle devlet bir silahlı azınlık tarafından yönetilecek! "Milliyetçi Cephe" son aylarda sistemli ve kasıtlı olarak, adım adım bu "denklemin" öğelerini oluşturmaya çalışmaktadır. Sayın Cumhurbaşkanımız soruyor:</p>
<p class="calibre1"><span class="t1">136</span></p>
<p class="calibre1"><span class="t1">1</span></p>
<p class="calibre1">-  Bana, "Harp içinde miyiz" diye sormayınız. Ben sizlere bugün "Barış içinde miyiz" diye soruyorum...</p>
<p class="calibre1">Bu soruyu, birçok yurttaşımız da aynı açıklıkla birbirlerine sormaktadır. Korutürk, son konuşmasıyla halkımızın endişelerini de dile getirmiş ve gerçeklere tam bir olgunluk ve cesaretle parmak basmasını bilmiştir.</p>
<p class="calibre1">Ülkemizde her namuslu ve yurtsever aydına yapıldığı gibi, Sayın Cumhurbaşkanımıza da saldırılar başladı. Önce Bay Demirel, ondan sonra da Milliyetçi Cephenin yayın organları Sayın Kortürk'ü "totaliter heveslere" sahip olmakla suçladılar.</p>
<p class="calibre1">Herkes elini vicdanına koyarak düşünmelidir...</p>
<p class="calibre1">Sayın Korutürk'ü bu uyarı ve önerileri için suçlayanlar, 12 Mart 1971 günü ellerine tutuşturulan bir "muhtıra" ile iktidardan uzaklaşıp sus pus olanlardır. Bunlar, sıkıyönetim döneminde her türlü eleştiriyi silah zoruyla bastırdıktan sonra Anayasayı "tağyir, tebdil ve ilga" edenlerdir. Yine bunlar, Enm-Melen ve Talu hükümetlerini Anayasaya uygun bulup bu hükümetlere katılanlardır. Şimdi bütün bunların unutulduğunu sanarak demokrasi ve özgürlük "havariliğine" özeniyorlar.</p>
<p class="calibre1">Şunu unutuyorlar: Ne papaz her zaman pilav yer; ne de usta hırsız ev sahibini her zaman bastırabilir...</p>
<p class="calibre1">Hangi siyasal görüşte olursak olalım, Korutürk'ün iyi niyetli çabalarını görmezlikten gelebilir miyiz? Bir buçuk yıldır, Parlamentoya dayalı bir hükümet kurulması için, siyasal parti liderleri kaç kez Çankaya'ya çağrılmıştır?</p>
<p class="calibre1"><span class="t1">-  Kur...</span></p>
<p class="calibre1"><span class="t1">- Kurmam...</span></p>
<p class="calibre1">-  Başkası kursun...</p>
<p class="calibre1"><span class="t1">- izin vermem...</span></p>
<p class="calibre1">Son ayların "diyalogu" sadece budur: Bu kadar sorumsuzdur siyasetçilerimiz. Kıbrıs'ta savaş koşulları sürüp gidiyor, E-ge'de Kıta Sahanlığı tartışmalarını silah yoluyla çözmek isteyen faşizm heveslileri darbe yapmayı bile denediler. Bütün bunlara karşı "Milliyetçi Cephe" adlı gerici ve tutucu kalabalığıysa ülkemizde "anarşi"nin toplum yaşantısına egemen olması için e-linden geleni yapıyor.</p>
<p class="calibre1">Öte yandan Celal Bayar, Çiftehavuzlar'daki evinde "ikinci Cumhurbaşkanı" gibi, partileri kabul edip toplantılar yapıyor, çözüm yolları öneriyor. Bayar'ı Cumhurbaşkanlığından indirip</p>
<p class="calibre1">ÇAĞIN SUÇU 137</p>
<p class="calibre1">Yassıada'ya kapatan ihtilalin spikeri Albay Türkeş, şimdi bu eski Cumhurbaşkanının önünde "esas duruşa" geçerek hizmet arz ediyor. "SS" ve "SA" heveslileri sokak ortalarında adam boğazlıyor, güneydoğu illerimiz de'Alevi-Sünni" tartışmaları kanlı kavgalara dönüştürülüyor. Bütün bunlara karşı Sayın Korutürk,</p>
<p class="calibre1">-  Bana "Harp içinde miyiz" diye sormayınız. Ben sizlere bugün "Barış içinde miyiz" diye soruyorum... demektedir. Yerinde bir soru değil mi bu?</p>
<p class="calibre1"><span class="t1">Korutürk,</span></p>
<p class="calibre1"><span class="t1">-  Cumhu</span>rbaşkanı bu görevi nasıl ifa edecektir, edebilecektir? Bunu vatandaşlarımın vicdanlarında temiz yürekle değerlendirmelerini istiyorum... derken, kendisine düşen görevin bu koşullarda nasıl yerine getirileceğini de soruyor.</p>
<p class="calibre1">Şüphesiz Sayın Cumhurbaşkanımız, özgürlükçü demokratik sistemin yaşatılması için var gücüyle çabalamaktadır. Bu görevi yaparken, bizlerin bildiği ve de bilmediği bazı etkenlerin ve endişelerin de olabileceğini gözden uzak tutmamak gerekmektedir.</p>
<p class="calibre1">Sayın Cumhurbaşkanımızın son demecini, devletine, demokrasiye ve ulusa karşı duyulan sorumluluk ve bağlılıkla yapılmış bir görev olarak niteliyoruz. Çankaya'da, sorumlu bir devlet adamının varlığı, demokrasiye yürekten inananlar için bir güvence kaynağıdır...</p>
<p class="calibre1"><span class="t1">(Yeni Ortam, 5 Mart 1975)</span></p>
<p class="calibre1">PİŞMANİYE...</p>
<p class="calibre1">Bir hukuk doçentince kaleme alınan şu satırları birlikte o-kuyalım:</p>
<p class="calibre1">- Dünden bugüne faşist örnekler ve bunlara karşı gerçekleştirilen kavgalar, bize bazı sonuçlara varmak olanaklarını sağlamaktadır. Faşizme karşı savaşmanın sosyalistler için şaşmaz bir görev olduğu açıktır. Faşizme karşı kavga veren, bunu en bilinçli ve sosyalist düzeni amaçlar biçimde gerçekleştirmek zorunda olan sosyalistlerin bu kavga süresince, özellikle geri bırakılmış ülkelerde, diğer sınıf ve tabakalarla "ittifak" kurmaları da zorunluluk olarak belirmektedir. Bu konuda sanırız ki, fa-</p>
<p class="calibre1"><span class="t1">138</span></p>
<p class="calibre1">şizme karşı ittifak kurulup kurulmayacağı tartışması gereksiz ve zararlı bir çekişme olacaktır. Faşizme karşı devrimci halk cepheleri kurulacaktır. Üzerinde durulması gereken konu somut koşullar ve yapılar içinde "devrimci halk cephelerinin" kurulma koşullarını saptamak, cephe içindeki sınıfsal güçlerin yapısını bilmek, devrimci yöntemleri araştırarak "işçi-köylü iktidarının" kurulmasına yönelik "cephe" taktiklerini son amaca yönelik biçimde ele almaktır. Dünyadaki örneklemeler bize göstermiştir ki, "halk cepheleri" faşizme üstün gelse ve halk iktidarına yaklaşsa bile, sosyalist devrim kendiliğinden oluşmamakta ve devrimci gelişim yer yer yüzgeri edip "gerici" siyasi düzenlemelere varabilmektedir. Bunun örneğini kendi Ulusal Kurtuluş Savaşımız açısından, savaş sonrası  gelişim ve bugün vardığımız noktada bulabilmeliyiz... Halk cepheleri sınıflar arası bir ittifak sonucu kurulurken bu sınıfları bir araya getiren unsur, bunların "emperyalizme" ve "faşizme" karşı oluşlarıdır... Bu açıdan, işçi sınıfı ideolojisini benimsemiş proleter sosyalistler için "cep-he"yi sadece emperyalizme ve faşizme karşı bir araç olarak ele almamak gerekir. Böyle bir anlayış proleter sosyalistleri burjuva kuyrukçusu yapabilir... Proletaryayı, kendi sınıfsal iktidarına yaklaştıracak olan "halk cephesi", devrimci ve öncü proletaryanın, antiemperyalist ve antifaşist kavganın proletarya devrimine yönelişinin bir aracı olarak kabulü zorunludur... Bu satırları okuyup</p>
<p class="calibre1"><span class="t1">- Kim bu hukuk doçen</span>ti "proleter sosyalist?.." diye düşünüyorsanız, hemen açıklayalım: Bu satırlar, istanbul Hukuk Fakültesi Ceza Hukuku Doçenti Dr. Çetin Özek'in "Faşizm ve Devrimci Halk Cephesi" adlı kitabından alınmıştır. Özek, "Türkiye'de Gerici Akımlar", "Nurculuğun içyüzü", " 141 -142'nci Maddeler", "Direnen Faşizm" gibi kitapların yazarıdır. 12 Mart döneminde "gizli komünist partisi" kurmak, "halkı suç işlemeye tahrik" eylemlerinden dolayı gözaltına alınarak tutuklandı. Dört beş aylık tutukluluktan sonra serbest bırakılan "keskin proleter devrimci" ve "işçi sınıfı savaşçısı", Milliyet gazetesinde yayımladığı yazılarda, sağcı öğretim üyelerine dipnotları düşerek, savunduğu bütün görüşleri yadsıdı ve 12 Mart yönetimini övdü. Fakat bütün bu çabalarına rağmen, yine de iki yıl hapis cezası aldı. Dosya, Yargıtaydayken, Af Yasası çıktı ve böylece cezadan kurtuldu.</p>
<p class="calibre1">ÇAĞIN SUÇU 139</p>
<p class="calibre1">Bu "halk cephesi" kuramcısı, bu "halk savaşı" militanı, bu "proleter devrimci", yazdığı şu satırları da unuttu:</p>
<p class="calibre1">- işçi sınıfı partisi her bölgede, her yörede, her fabrikada birleşik cepheyi kurmak, işçi sınıfının eylem birliğini sağlamak ve bu eylem birliğini faşizme karşı, sınıf düşmanlarına karşı bir silah olarak kullanmak zorundadır, işçilerin faşizme karşı sınıfsal çıkarlarının bilincine varıp bu çıkarları savunması, proletarya birliğinin de ilk temel unsuru olacaktır...</p>
<p class="calibre1">Evet, bu satırların yazarı Doç. Dr. Çetin Özek, 12 Mart dönemindeki dört-beş aylık tutukluluktan sonra, "Hürriyet gazetesinin "kurmayları" arasına katıldı. Bu gazetenin hem hukuk, hem de bir çeşit siyasal danışmanlığını yapmaktadır şimdi.</p>
<p class="calibre1">Bugünlerde profesör olacak Özek. "Hocası", Ord. Prof. Dr. Sulhi Dönmezer ve Prof. Dr. Sahir Erman'ın önünde "profesörlük cüppesi" giyecek. Bir de kitap hazırladı bunun i-çin. Adı: "Basın Suçlarında Ceza Sorumluluğu". Özek bu kitabında, yazıişleri müdürlerinin ceza sorumluluğunun bugünkü gibi sürüp gitmesini savunarak, hocası Prof. Dönmezer'den de katı ve totaliter görüşleri savunuyor. Hocası Dönmezer,</p>
<p class="calibre1">-  Yazıişleri müdürlerinin sorumlu olmaları Anayasaya aykırıdır... derken Özek;</p>
<p class="calibre1">-  Hayır Anayasaya uygundur... diyebiliyor. Özbek'in şu satırlarına da göz atalım,</p>
<p class="calibre1">-  "Ortanın solu" politikası, devrime karşı "güvenlik sübabı" görevini, parlamenter alanda gerçekleştirilen ve temelde anti-emperyalist niteliği bulunmayan bir küçük burjuva hareketidir. AP'nin işbirlikçi burjuva iktidarının yıkılmasıyla bütün sorunların çözümleneceği yanlışına dayanan bu hareket, "düzen değişikliğinin" sınıfsal ve üretim ilişkileri yapısına ilişkin nitelikleri hiçe sayarak, klasik "sosyal demokrat" ihanetini tekrarlamaktadır...</p>
<p class="calibre1">Özek kitabını,</p>
<p class="calibre1">-  Örgütlenme hakkını elde etmek, fiili ve hukuki saptırmalara karşı direnmek, yasaları zorlamak ve partisine kavuşmakla birlikte "devrimci, antifaşist halk cephesi" içinde öncülüğü kazanmak zorundadır. Zafer, işçi sınıfının ve onun ideolojisini benimseyenlerin olacaktır... cümlesiyle bitirmektedir.</p>
<p class="calibre1">insanlar baskılar karşısında inançlarından dönebilirler. Bunların örneklerine çok rastlanmıştır. Baskıya karşı her insan aynı</p>
<p class="calibre1"><span class="t1">140</span></p>
<p class="calibre1">dirençle karşı koyamaz. Özek'in "dramı" bir ölçüde böyle yo-rumlanmalı.</p>
<p class="calibre1">Fakat, toplum önünde en keskin devrimci görüşlerin sahipleri bu inançlarını, cami avlularına bırakılmış çocuklar gibi terk edip kaçamazlar! Yazılan her satırın, halk önünde, aydın önünde ve emekçi sınıflar önünde bir sorumluluğu vardır. Şimdi bu sorumluluğun bilinciyle soruyoruz,</p>
<p class="calibre1">- Bay Özek, devrimci inançlarınızdan döndükten sonra ö-zel yaşamınızda bir değişiklik oldu mu? 12 Mart 1971 öncesi servet beyanınızla, bugünkünü açıklar mısınız?</p>
<p class="calibre1"><span class="t1">(Yeni Ortam. 6 Man 1975)</span></p>
<p class="calibre1">ALAFRANGA SAĞCILAR</p>
<p class="calibre1">Bugün bir ilginç konuya değinelim, ne dersiniz? Sağcılığını türleri üzerinde duralım hep birlikte: Aman sakın korkmayın, öyle "aşırı sağ-aşırı sol" diye başlayıp</p>
<p class="calibre1">-  Şu der ki... bu der ki... diye bilgiçlik gösterileri yapmayacağım, izninizle sağcıları ikiye ayıracağım; "alaturka sağcılar- a-lafranga sağcılar,.,"</p>
<p class="calibre1">"Alaturka sağcılar" din, iman, şanlı tarih, ecdatlarımızın kanı gibi gerekçelerle düzenin böylesine sürüp gitmesini isteyen gericilerdir. Nurcular vardır. Süleymancılar vardır. Ticaniler vardır. Irkçılar vardır. Nakşibendiler vardır. Bunların işleri güçleri;</p>
<p class="calibre1">-  Din iman elden gidiyor... diye "ilerici" düşünceye saldırmak ve sermaye sınıfının bilinçli ya da bilinçsiz uşaklığını yapmaktır. 14 Ekim seçimlerinden sonra MSP-CHP yakınlaşması söz konusu olunca, bazı seçkin aydınlarımız sosyal bilimlerde bir süre arkeolojik araştırmalar yaptıktan sonra:</p>
<p class="calibre1">-  Ezilmişlikten kurtuluşu metafizik yollarda arayanlar... diye Erbakancıların ilericiliğini kanıtlamaya çalışmıştı. MSP ortaklığı son bulunca bu "teoriler" de alaşağı ediliverdi. Siyasal yanlarıydı bu...</p>
<p class="calibre1">Bu "alaturka sağcılar" yanında bir de "alafranga sağcılar" vardır. Bunlar, birkaç yabancı dil bilirler, kolejlerden mezundurlar. Avrupa görmüşlerdir. Paris'te, Newyork'ta, Londra'<span class="t1">da</span></p>
<p class="calibre1">ÇAĞIN SUÇU</p>
<p class="calibre1"><span class="t1">141</span></p>
<p class="calibre1">yaşamışlardır. En güzel şarabın tadını, en güzel kadının giyimini de en iyi onlar bilir. Üstleri başları çiçek gibi tertemizdir. En pahalı restoranlarda yemek yiyip en lüks otellerde kalırlar.</p>
<p class="calibre1">Işadamıdırlar. Üniversite profesörüdürler! Gazete yöneticisi ve yazarıdırlar... Her devirde ayakta kalmasını becermişlerdir. Çünkü düzen onların düzenidir. Kendi aralarında "alaturka sağcılarla" alay ederler, fakat siyasal alanda bunları güzelce kullanırlar.</p>
<p class="calibre1"><span class="t1">-   Efendim  ben   Paris'teyken...  diye  </span>başlarlar.   Fakat  Paris'teyken bulundukları kentin siyasal özgürlük havasından bir yudum paylarını almamışlardır hiç.</p>
<p class="calibre1">Biçimsel görünümleriyle, "alaturka sağcılarla" "alafranga sağcılar" birbirlerinin tam tersidirler. Fakat sınıfsal açıdan birbirlerini ta<span class="t1">mamlarlar.</span></p>
<p class="calibre1">Bir de kendilerini "Marksist" sanan "alafranga sağcılar" vardır. Bunlar da, yazılarında, en anlaşılmaz biçimde yorumlar yapıp işleri arapsaçına çevirirler.</p>
<p class="calibre1">-   1970'lerin Türkiyesinde yığınsal sorunlar, toplumsal dinamizmin hiç değişmez sürecinin geleneksel kalıplarını zorlarken... diye bilmece üstüne bilmece yazıp</p>
<p class="calibre1">-  Liberal kapitalist AP... yargısıyla Demirel'in ilericiliğinden bile söz açarlar. Demirel'i "çağdaş sağcı" diye selamlayan düşünce de bu görüşlerden kaynaklanmaktadır. Aslını sorarsanız, gerçek "çağdaş" sağcılar bunlardır!</p>
<p class="calibre1">Bunlardır da, birtakım Marksist sözcüklerle karıştırılmış kavramlarla bir çeşit "aşure" hazırlayıp kamuoyu önüne sürerler. Öylesine kafa karıştırır ki bunlar...</p>
<p class="calibre1">-  Bir bakarsınız, "Marksizmi" hiç kimseye bırakmazlar. Bir bakarsınız, düzene karşı en geleneksel kesimlerin kaba kuvvet gösterilerini bile ilericilik adına hoşgörü ile karşılayıp, bir de bu "özlemlere" yeni yeni adlar bulurlar.</p>
<p class="calibre1">Alafranga sağcıların, iş ve sermaye çevrelerindeki sözcüleri, neyin ne olduğunu, sizden benden iyi bilirler. Sınıfsal çıkarları, "alaturka sağcılarla" işbirliği yapmayı gerektirdiğinden toplumun gelenekçi kesimleriyle birliktedirler. Bunlara söyleyeceğimiz bir şey yok.</p>
<p class="calibre1">Marksizm adına sağcılık yapanları, uzaktan yakından tanıyoruz, iyi insanlardır, Fakat kafa düzenlerini bir türlü kuramama-nın sıkıntısı içinde "beyinsel-jimnastik" yaparak yazı yazarlar. Sorarsanız,</p>
<p class="calibre1"><span class="t1">142</span></p>
<p class="calibre1">- Yığınların sosyopolitik özlemleri, sanayici-toprak sahibi çelişkisi, AET ilişkileri, ABD-AET çelişkisi... diye bin türlü reçetelerle "kavram anarşizmini" yoğunlaştırırlar.</p>
<p class="calibre1">"Alaturka sağcılar", gözler önündedir. Bunlar kimlerdir, herkesçe bilinir. Ya "alafranga sağcılar" öyle mi?.. Batıcılık ve çağdaşlık görüntüleri arkasına saklanmıştır bunlar.</p>
<p class="calibre1">"Alafranga sağcılar" kimler, tanıdınız şimdi değil mi?</p>
<p class="calibre1"><span class="t1">Evet, evet, onlar...</span></p>
<p class="calibre1"><span class="t1">(Yeni Ortam, 7 Mart 1975)</span></p>
<p class="calibre1">DEMOKRASİNİN NİMETLERİ...</p>
<p class="calibre1">Türkiye Petrolleri Anonim Ortaklığı Yönetim Kurulunda kimler var hiç merak ettiniz mi? Devletin payı olan anonim şirketler ve iktisadi devlet teşekkülleri, siyasal iktidarın rengine göre bir sürü siyasetçiyle doldurulmuştur.</p>
<p class="calibre1">TPAO'dan bir örnek verelim: Buyurun yönetim kurulu ü-yelerini: Turgut Göle, Naci Asutay, Tayyar Emre, Ruhi Ahıs-kalı, Süreyya Koç.</p>
<p class="calibre1"><span class="t1">Turgut Göle ve Süreyya Koç, milliyetçi Güven Partisini</span>n pek sayın üyeleridir. Erimsel-Melensel dönemde, bu "milliyetçi" yuttaşlarımıza vatana, millete yaptıkları büyük hizmete karınca kaderince bir karşılık olmak üzere yönetim kurulu ü-yeliği verilmiştir.</p>
<p class="calibre1">Turgut Göle, petrol üretiminden anlar mı? Anlamaz... Süreyya Koç anlar mı? O da anlamaz... Çok partili düzenimizin arpalıklarıdır buralar. Her siyasal iktidar kendi adamlarını hemen yerleştiriverir böyle yerlere. Sonra gelsin paralar...</p>
<p class="calibre1">İPRAŞ Yönetim Kurulunu da tanıtalım: Selahattin Özkan, Raşit Ceylan, Ferhan Sanlav, Hamza Batuk, Turgut Öğmen.</p>
<p class="calibre1"><span class="t1">Gelelim Türkiye Elektrik Kurumuna...</span></p>
<p class="calibre1">Behçet Yücel -ki bu, eski Genel Müdür Mehmet Erde-mir'in sıkıyönetimde tutuklanması için ihbarda bulunmuştur-Emin Bozoğlu, Hüseyin Tekinel ve Nermin Neftçi.</p>
<p class="calibre1">Türk kültürünün "medarı iftiharı", gelmiş geçmiş Türk kadınlarının en kültürlüsü, Kültür Bakanı Nermin Neftçi de, bakan olmadan önce yüksek kültürüyle Türkiye Elektrik Kurumu</p>
<p class="calibre1">ÇAĞIN SUÇU 143</p>
<p class="calibre1">Yönetim Kurulu üyeliği yapıyordu. Erimsel-Melensel dönemde Nermin Hanımefendi de, bir yönetim kurulu üyeliği kapmıştı.</p>
<p class="calibre1">Nermin Neftçi, kültürlü olmasına çok kültürlüydü, ama bu kültür hazinesi içinde doğal ki, elektrik üretimiyle ilgili bilgiler bulunmamaktaydı. Olsa olsa,</p>
<p class="calibre1">- Cereyan... denilince hanımefendi,</p>
<p class="calibre1">-  Aşırı cereyan... diye karşılık ver<span class="t1">ecek kadar elektrik üretimiyle ilgili olabilirdi ancak.</span></p>
<p class="calibre1">Cumhuriyetçi Güven Partisinin, olağanüstü dönemde nasıl köşe kapmaca oynarcasına oraya buraya adam yerleştirdiğini kanıtlamıyor mu bunlar?</p>
<p class="calibre1">TRT Yönetim Kurulu üyeliği de böyle oldu. CHP iktidardayken ne TRT Yönetim Kuruluna adam atayabildi, ne de E-rimsel-Melensel dönemde atananları değiştirebildi. Irmak Hükümeti gelir gelmez emekli McCarthist tümamirallerden Sezai Orkunt'u TRT Yönetim Kurulu üyeliğine gönderiverdi. Arkasından da 12 Mart döneminin ünlü ismail Ararını Etibank Yönetim Kurulu üyeliğine atayıverdi.</p>
<p class="calibre1"><span class="t1">Bütün bunlar "milli birlik ve beraberlik ruhu içinde" olup bitiyor...</span></p>
<p class="calibre1">Petkim, Petrokimya Anonim Şirketi Yönetim Kurulu üyelerini de tanıtalım: Selahattin Özkan, Hasan Çil, Raşit Ceylan, Celal Şardan, Hamza Batuk, Muhtar Uluer, Ahmet Kerse, Ali Cüceoğlu, Adil Aktuğ, Sabahattin Temman, Ömer Nebi Al-han, Veysel Ergun, Turgut Boztepe, Sabri Ceyhan,</p>
<p class="calibre1">Bunlardan bazıları değiştirilmiştir. Fakat yerlerine yine onlar gibi birileri atanmıştır. Alın Veysel Ergun'u... Ergun emekli generaldir. Erimsel-Melensel dönemde bu göreve atanmıştır. Neden? Nedenini büyüklerimiz bilir...</p>
<p class="calibre1">Türkiye Kömür işletmeleri Yönetim Kurulu üyelerini de tanıyalım: Sıddık Aksoy, Servet Eyüpgiller, Necmettin Vangöl, Bahattin Ertürk. Bunlardan Necmettin Vangöl de Melensel dönemde atanmıştır. Vangöllü olduğundan mıdır acaba?</p>
<p class="calibre1">Etibank Yönetim Kurulu ise ismail Arar, Nedret Utkan, Yaşar Özkara, Saim Yurdakoş, Feyzi Çilingirden oluşuyor, ismail Ararın yerinde daha önce ikinci Ordu Komutanlığından emekli Korgeneral Şefik i İter oturmaktaydı.</p>
<p class="calibre1">Cümlenizce malumdur ki Genelkurmay eski Başkanı E-mekli Orgeneral Memduh Tağmaç, yüksek bankacılık bilgile-</p>
<p class="calibre1">rinden iş ve sermaye çevrelerini yararlandırmak amacıyla Sanayi ve Kalkınma Bankası Yönetim Kurulu üyeliğine sıçrayı-vermiş, 12 Martın işkenceci basısı Emekli Orgeneral Faik Türün de "Umumi Mağazalar Yönetim Kurulu" üyeliğine oturu-vermişti.</p>
<p class="calibre1">Özet: Yönetim kurulu üyelikleri, siyasal partiler ve emekli generaller arasında paylaşılmıştır, işte bunlar demokrasinin "nimetleri"dir. Paylaşan, paylaşana...</p>
<p class="calibre1"><span class="t1">(Yeni Ortam, 8 Mart 1975)</span></p>
<p class="calibre1">DEMİRBAŞ...</p>
<p class="calibre1">Geçenlerde bir kokteylde yabancı gazetecilerden biriyle konuşuyordum. Konuşma sırasında,</p>
<p class="calibre1">-  Cumhurbaşkanımızın konuşmasını nasıl buldunuz?., diye sordum.</p>
<p class="calibre1"><span class="t1">-  Henüz ingilizces</span>ini görmedim... dedi. Ben de şaşırdım. Bildiğim kadarıyla, Basın Yayın Genel Müdürlüğünün bu tür konuşmaları anında çevirip elçiliklere ve yabancı gazetecilere göndermesi  gerekirdi.  Anlaşılan  Sayın  Cumhurbaşkanımızın konuşması günü gününe yabancı dillere çevrilmemişti. Unutulmuştu.</p>
<p class="calibre1">içinde bulunduğumuz siyasal dönem, hem iç, hem de dış politika bakımından çok önemlidir. Dış sorunlarımız, artık bir "propaganda savaşf'nı gerektirmektedir. Kıbrıs, Ege, Türk-Amerikan ilişkileri' gibi konularda yurtdışında sesimizin duyurulması, her zamankinden daha da önem kazanmıştır.</p>
<p class="calibre1">Önem kazanmıştır da ne olmuştur? "Eski hamam eski tas" örneği, yine eskisi gibi yürütülmüştür işler. Kıbrıs çıkartması günlerinde bir iki kıpırdanıştan sonra yeniden kış uykusuna yatmıştır dış temsilcilerimiz. Bunlardan bir kısmı düzenin şartlandırdığı silik bürokratlardır; bir kısmı da, örneğin,</p>
<p class="calibre1">-  Amerikan yardımına hayır... diye bir çıkış yapsa, başına gelmedik bela kalmaz. Merkeze alınır, mimlenir, fişlenir, "hayatı kayar" sözün kısası.</p>
<p class="calibre1"><span class="t1">Neys</span>e canım, sorun bu değil şimdilik.</p>
<p class="calibre1">ÇAĞIN SUÇU 145</p>
<p class="calibre1"><span class="t1">/</span></p>
<p class="calibre1">Ben bugün Basın-Yayın Genel Müdürlüğünden söz açmak istiyordum. Bu genel müdürlüğün görevi, yurtiçi ve dışı yayınları izlemek, kamuoyunu aydınlatmak ve yerli yabancı, isteyen kişilere gerekli bilgileri vermektir. Bu genel müdürlük, 17 Haziran 1920'de "Matbuat ve istihbarat Müdüriyet-i Umumisi" a-dıyla Atatürk tarafından kurulmuş ve elindeki yok denecek kadar kısıtlı olanaklarla, Kurtuluş Savaşında bütün dünyaya Ankara'nın sesini duyurmuştur.</p>
<p class="calibre1">Bu kuruluş, çeşitli yasal değişikliklerden sonra 1963 yılında 265 sayılı yasayla yeniden örgütlenmiştir. Bu yasanın I9'uncu maddesine göre genel müdürün bir yabancı dil bilmesi gerekmektedir. Şu anda genel müdür koltuğunda "vekâleten" oturan Doğan Kasaroğlu ise yabancı d<span class="t1">il bilmemektedir.</span></p>
<p class="calibre1">Basın, yayın, haberleşme gibi işlerin "demirbaşadır Kasaroğlu. Dil bilmese de bu görevini sürdürür güzelce.</p>
<p class="calibre1">-  Ne olmuş yani?, demeyin. Söz konusu ismail Cem'in genel müdürlüğüyse, bin bir türlü gerekçe bulunur. Yoksa uydurulur, isviçre'den aldığı diplomaya rağmen,</p>
<p class="calibre1">-  Yükseköğrenimli değildir... denilir. Komisyonlar kurulur, gece yarılarına kadar toplantılar yapılır. Bu arada, belki bazılarınız bilmez. Tapu Kadastro Genel  Müdürü yükseköğrenimli değildir. Fakat o, genel müdürlük makamında oturur, hiç kimse ses çıkarmaz.</p>
<p class="calibre1">Evet, gelelim Kasaroğlu'na... Yabancı dil bilmemek ayıp değildir amma, yasa genel müdürlük için ille de,</p>
<p class="calibre1">- Yabancı dil bilmek şart... demektedir.</p>
<p class="calibre1">Doğan Kasaroğlu'nu tanırsınız. Bir zamanlar TRT kurumunun ünlü iç haberler Müdürüydü. 12 Mart tarihinden sonra da Musa Paşanın "gözdesi" oldu aynı yerde. Sıkıyönetimin sivil kadrosu olarak tam bir "sadakat için"de hizmet etti o dönemde.</p>
<p class="calibre1">Sonra 14 Ekim seçimleri yapıldı. TRT Genel Müdürlüğüne ismail Cem ve haber servislerinin başına d<span class="t1">a Mehmet Barlas getirildi. Cem gelir gelmez,</span></p>
<p class="calibre1">-  Ben sizinle çalışamam... diyerek danışmanlığa atadı Kasaroğlu'nu. Hüsamettin Çelebi'nin de elinden ekran alındı.</p>
<p class="calibre1">Kasaroğlu aynı zamanda eski CHP'lidir. Bir zamanlar (bir zamanlar dediğimiz 1963 yılı) partinin gençlik kolları seçimleriyle bile yakından ilgilenir, yapılan toplantılara katılırdı, işte bu</p>
<p class="calibre1"><span class="t1">146</span></p>
<p class="calibre1">yüzden midir, neden bilmem amma, Orhan Birgit'in bakanlığın sırasında Doğan Kasaroğlu Basın Yayın Genel Müdür Yardımcılığına atandı. Orhan Koloğlu genel müdürlükten istifa edince de genel müdür vekili olarak koltuğuna iyice ısındı.</p>
<p class="calibre1">Durumu Anayasaya aykırı açıkça. Yabancı dil bilmiyor. Bu güç dönemde, yani Kıbrıs, Ege ve Türk-Amerikan ilişkilerinin yoğunlaştığı günlerde bu genel müdürlüğün "propaganda savaşını" bütün gücüyle yapması gerekirken, Sayın Cumhurbaşkanımızın iç politikada büyük değişikliğe yol açan demeci bile günü gününe çevrilip yabancılara verilemiyor.</p>
<p class="calibre1">Kasaroğlu bunları yapmaz; öyleyse ne yapar?</p>
<p class="calibre1">"Kulis" yapar! TRT'yi ele geçirmek için temaslarını sürdürür. TRT'de "Kasaroğlu ekibi" diye tanınan görevlilerden sık sık haberler alır. Turizm Bakanı yerine imza atmaya da bayılır!</p>
<p class="calibre1">Kasaroğlu'nun yerine kim gelecek ve kimin yerine Kasaroğlu gelecek? Bekleyelim, görürüz hep birlikte...</p>
<p class="calibre1"><span class="t1">(Yeni Ortam, 10 Mart 1975)</span></p>
<p class="calibre1">NALINCI KESERİ...</p>
<p class="calibre1">Adalet Partisi yanlısı yayın organlarında son günlerde Sayın Cumhurbaşkanının konuşması eleştiriliyor. Bu eleştiri sadece Sayın Korutürk'ün son konuşmasını değil, aynı zamanda Cumhurbaşkanının yetkilerini de kapsamaktadır. AP basını, şimdi Sayın Korutürk'ü istifa etmeye çağırıyor.</p>
<p class="calibre1">Bir yayın organı şu düşüncededir: Kontenjan senatörleri başbakan olamaz. Çünkü, Anayasanın 102'nci maddesine göre, başbakanların millete sorumlu olması gerekmektedir. Gazetenin başyazısında;</p>
<p class="calibre1">-  Biz, Anayasanın 102'nci maddesinin kaynağına başvurduk. Ve gerekçede gördük ki, kontenjan senatörlerinin başbakan olmasına imkân yoktur.., denilmektedir.</p>
<p class="calibre1">Sevgili okurlar, bilmem Türk müziğinden hoşlanır mısınız? Selahattin Pınarın,</p>
<p class="calibre1"><span class="t1">-  Daha önceleri nerelerdeydiniz?., di</span>ye biten bir şarkısını a-nımsatıyor bu tutum ister istemez.</p>
<p class="calibre1">ÇAĞIN SUÇU 147</p>
<p class="calibre1">Düşünelim, ismet inönü Parlamento içi darbeyle düşürülüp yerine AP eğilimli bir hükümet kurulurken, Süleyman De-mirel kimin yardımcısı olarak atanmıştı?</p>
<p class="calibre1"><span class="t1">Kontenjan Senatörü Suat Hayr</span>i Ürgüplü'nün... Peki, Anayasanın bu 102'nci maddesi o zaman da yürürlükte değil miydi? Yürürlükteydi doğal ki.</p>
<p class="calibre1">Nihat Erim, süngü ucuyla başbakanlık koltuğuna oturtulduğunda, "millet çoğunluğunu" mu temsil ediyordu? Hayır. Tağ-maç, Gürler, Batur ve Eyicioğlu'nun iradelerini sadece!.. Öyleyse nasıl güvenoyu verip desteklediniz Erim'i?</p>
<p class="calibre1">Dahası var... Nairn Talu neyin nesiydi Allah aşkına? Önce Merkez Bankası Başkanıydı. Sonra kontenjan senatörü oldu. Ondan sonra da başbakan. Bugün kontenjan senatöründen başbakan olamayacağı görüşünü savunan aynı AP, Talu hükümetinin baş destekçisi değil miydi? Öyleydi. Kim unuttu ki?.. Bunlar böyledir...</p>
<p class="calibre1">Geçenlerde Anayasa Mahkemesi kararlarını karıştırırken ne göreyim! Bazı senatörler, Anayasaya aykırı olduğu gerekçesiyle, bir özel Af Yasasının iptalini istemişler. Gerekçe olarak ne ileri sürmüşler bilir misiniz? Af Yasasının iptali için CHP ne ileri sürmüşse, hemen hemen aynı gerekçeyi!.. Bu senatörler arasında Van Senatörü Ferit Melen de var!</p>
<p class="calibre1">Yani Türkçesi şu. Kendilerinin Anayasa Mahkemesine başvururken kullandıkları gerekçe, siyasal suçların affı için kullanılırsa,</p>
<p class="calibre1">- Anayasa Mahkemesi görevini kötüye kullanmıştır... diye yaygaraya başlarlar. "Nalıncı keseri" gibidir bu adamlar, işlerine geldi mi iyi güzel, gelmedi mi, "vatan-millet" "şanlı tarihimiz" diye başlayıp "devletin bütünlüğü" diye biten demagoji fırtınası estirirler her yerde.</p>
<p class="calibre1">Kontenjan senatörlüğü de böyle işte... Ürgüplü seçilir, ses yok. Erim seçilir, ses yok. Talu seçilir, ses yok. Ama ne zaman ki, Sayın Cumhurbaşkanı ülkede devrimci kanı içmeye hazırlananların oyunlarını bozar; işte artık, anayasacı ve demokrasici kesiliverirler.</p>
<p class="calibre1">Şöyle düşünüyorlar. Cumhurbaşkanı Anayasayı korumak i-çin yemin etmiştir. Kontenjan senatöründen başbakan atanması Anayasaya aykırıdır. Öyleyse Cumhurbaşkanı, "Milliyetçi</p>
<p class="calibre1"><span class="t1">148</span></p>
<p class="calibre1">Cephe"den bir lideri, şüphesiz bunların arasında, Süleyman Demirel'i başbakanlığa atamalıdır ya da istifa etmelidir.</p>
<p class="calibre1">Bu mantığın bir ileri aşaması da, Cumhurbaşkanının da, kontenjan senatörlüğünden Cumhurbaşkanlığına geldiği, bu nedenle "millet iradesi" ile seçilmediği olabilir. Demagojide bu kadar ileri giderler mi bilmem amma, bugüne kadar söyledikleri ortada. Son günlerde, bu AP'liler düşünüp taşınmışlar, sonra,</p>
<p class="calibre1">-  Bir de Anayasaya bakalım... demişler. Bir de ne görsünler! Anayasada  102'nci madde var. Kendilerini kutlamak gerekir. Düşünün ki, önce bu memlekette bir Anayasanın varolduğunu anlamışlar. Bu büyük bir başarı! Sonra bu Anayasada başbakanların nasıl atanacağına ilişkin hükmü de bulmuşlar. Ondan sonra da; kontenjan  senatörlerinin  başbakan  olamayacağını keşfedivermişler.</p>
<p class="calibre1">Demirel mantığı ile şöylece düşünmek mümkündür: Cumhurbaşkanı var mı? Var. Irmak senatör mü? Senatör. Atanmış mı atanmış. Kim atamış, niye atamış? Görev verilmişse verilmiştir. Atanma yapılmışsa yapılmıştır. Öyle ya da böyle...</p>
<p class="calibre1">Görüyorsunuz adamları... Bütün bunları gördükten sonra bu cepheci saldırganlara,</p>
<p class="calibre1">- Anayasayı yeni mi okuyorsunuz, yoksa okumaya yazmaya yeni mi başladınız?., diye sorsak ne derler acaba?.</p>
<p class="calibre1"><span class="t1">(Yeni Ortam, II Mart 1975)</span></p>
<p class="calibre1"><span class="t1">AYRILIRKEN...</span></p>
<p class="calibre1">Bugün, bu köşeden son yazımı okuyorsunuz. Çalışmalarımı bir başka gazetede sürdürmek amacıyla, "Yeni Ortam"dan ayrılıyorum. Bir yılı aşkın süreden beri hemen hemen her gün birlikte olduk. Bu süre içinde elimden geldiği kadar, yaşadığımız sorunların gerçek nedenlerini belgelere dayanarak açıklamaya çalıştım. Bunda ne kadar başarılı oldum, bilemiyorum. Yalnız, olanaklarım ölçüsünde bildiklerimi ve düşündüklerimi sizlere aktarmaya özen gösterdim.</p>
<p class="calibre1">12 Mart döneminde yazı yazabilmek için açıkça "yürek" istiyordu. Bu yayın organında yazı yazanlar uydurma gerekçeler-</p>
<p class="calibre1">ÇAĞIN SUÇU 149</p>
<p class="calibre1">le birer birer tutuklanıyorlardı. Böyle olağanüstü dönemler olmasa, bir yazar faşizmin ateş çemberi karşısında sınavdan geçmese, o yazarın inançlarına bağlılığını nasıl anlayacağız? Devrimcilik adına yazılar yazan bir insanın inançları faşizmin bir hoyrat rüzgârı ile sapır sapır dökülürse bu inançları paylaşan okuyucuların güven duyguları, bozuk paralar gibi elden ele geçip harcanmış olmaz mı?</p>
<p class="calibre1"><span class="t1">Yazar, toplum için, o toplumun bi</span>r kesimi adına dövüşen bir asker gibidir. O inançları diri tutmaya, düşünceleri yığınlara iletmeye, bu düşünce ve inançlarla görevini yapmaya çalışacaktı. Bunu yaparken de, olduğu gibi görünmek ve okuruna karşı bütün içtenliğiyle davranmak zorundadır.</p>
<p class="calibre1"><span class="t1">Bu k</span>urallara uymaya çalıştım.</p>
<p class="calibre1">Bazı düşüncelerimi paylaştınız, bazılarını da eleştirdiniz. Beni kendi adıma, düşüncelerime ve inançlarıma bir "etiket" takıp başkasıyla bilgiçlik yarışması yapmayı düşünmedim. Yaşadığımız toplumda, sadece antifaşist olmakla yetin<span class="t1">dim. Bana,</span></p>
<p class="calibre1">-  Uğur arkadaş... diye başlayıp sosyalizm adına en ağır e-leştirileri yapanlardan da yararlandım. Küfürlü tehditli mektuplar aldım. Özellikle 12 Mart döneminin sorumlularını eleştirince, bunların galiba yakınlarından, en ağza alınmaz satırlarla donatılmış mektuplar geldi.</p>
<p class="calibre1"><span class="t1">Güldüm ve geçtim bunlara da...</span></p>
<p class="calibre1">Çağımızın "asgari müşterek" kuralı, "antifaşizm"de toplanmaktadır. Bütün yazılarımda bu kuralı savunmaya çalıştım. E-limden geldiği kadar, yazdıklarımı belgelere dayamaya özen gösterdim. Bazı kesk<span class="t1">in devrimcilerce,</span></p>
<p class="calibre1">-  Sosyalizmi yozlaştırmaya yönelik küçük burjuva radikalizmi savunucusu... olmakla suçlandım. Ülkücü öğrencilerden:</p>
<p class="calibre1">- Kızıl komünist... diye başlayan mektuplar aldım.</p>
<p class="calibre1">Her dönemin bir yazarlık anlayışı oluyor. 12 Mart döneminden sonra da "teşhir" dönemi başladı. 12 Mart sorumlularını tek tek belgelere dayanarak kamuoyu önünde eleştirmeye çaba harcadım. Hep birlikte gördük; belgeli yazılardan bir teki bile yalanlanamadı. Bu "teşhir" dönemi de kapanıyor. Artık Türk solunun en bilinçli ve kararlı dönemi başlıyor. Bu dönemde, olanca soğukkanlılıkla, emekçi sınıfların iktidar yolunun araştırılması gerekiyor. Bunun için de ilerici partilerimizin güçlenmesi, gündemin ilk maddesi olarak yer alıyor.</p>
<p class="calibre1"><span class="t1">150</span></p>
<p class="calibre1"><span class="t1">Evet sevgili okuyucular...</span></p>
<p class="calibre1">Bu köşeden tek kelimem bile "sansür" edilmeden bir yılı aşkın süreden beri her gün yazı yazdım; sizlerle beraber oldum. Ne düşündüysem yazdım, inanç özgürlüğümü en geniş boyutlarıyla kullanma olanağına sahip oldum bu sürede.</p>
<p class="calibre1">Hepinize yürek dolusu sevgiler saygılar ve binlerce teşekkürler. Allahaısmarladık...</p>
<p class="calibre1">TEKZİP</p>
<p class="calibre1">Sayın Uğur Mumcu,</p>
<p class="calibre1">6 Mart 1975 tarihli Yeni Ortam gazetesinde yayımladığınız yazıda, şahsımla ilgili bazı isnatlarda bulunmaktasınız,</p>
<p class="calibre1">Eski kitaplarımdan aldığınız parçalarla, bazı davranışlarım konusundaki değerlendirmelerinize cevap verecek değilim. Bunlar sizin kişisel değerlendirmelerinizdir. Sadece "Basın Suçlarında Ceza Sorumluluğu" isimli kitabımla ilgili beyanlarınıza değinmek isterim.</p>
<p class="calibre1">Gerçekten profesörlük takdim tezi olarak sunacağım "Basın suçlarında Ceza Sorumluluğu" isimli kitabımda "Yazı işleri müdürlerinin ceza sorumluluğunun" bugünkü gibi gitmesini savunarak, "Hayır, Anayasaya uygundur" dediğimi iddia ediyorsunuz. Bu iddianın kulaktan dolma, başkasından duyma bir iddia olduğu açıktır.</p>
<p class="calibre1">"Bilim adamlığı" sıfatını taşımış bir insanın, söz konusu isnadı ileri sürerken, hiç değilse kitabın fihristine bakması gerekirdi. Kitabımızın 358-424. sayfalarında "Basın Suçlarında Sorumluluk" sistemimizin Anayasaya aykırı olarak, "objektif sorumluluk" sistemi olduğu, cezaların şahsiliği prensibine aykırılığı savunulmuştur. Nitekim kitabın daha fihristinde şu başlıkları okumak mümkündür. "Basın suçlarında sorumluluk objektif sorumluluktur", "Basın suçlarında sorumluluk sistemi cezaların şahsiliği kuralına aykırı nitelik taşımaktadır", "istenmeyen sonuç, fiilin hukuka aykırılık vasfını teşkil etmektedir", "Yazı işleri müdürünün hareketlerinin kusurlu oluşu aranmadığı" gibi, söz konusu sorumluluğun Anayasaya aykırılığını ifade eden cümlelere rastlamak mümkündür.</p>
<p class="calibre1"><span class="t1">424 sayfa tut</span>an bir kitabın tümü, Basın Suçlarında Sorumluluk sistemimizin izahına ve Anayasaya aykırılığının kanıtlan-</p>
<p class="calibre1">ÇAĞIN SUÇU 151</p>
<p class="calibre1">masına tahsis edilmişken, gayet sorumsuz bir şekilde benim, basın suçlarında sorumluluğun Anayasaya uygun bulunduğunu söylediğimi iddia etmek, ne gerçek yazarlığa, ne dürüstlüğe, ne de bilim adamlığına sığmaz. Ayrıca diğer bütün beyanlarınızın da ne derece mesnetsiz, sübjektif olduğunu gösterir.</p>
<p class="calibre1">Bu gerçekler karşısında sizi, eğer uğraşınıza saygı duyan, haysiyetli bir kişiyseniz kitabımla ilgili iddianızı kanıtlamaya davet ediyorum,</p>
<p class="calibre1">Saygılarımla</p>
<p class="calibre1"><span class="t1">Çetin ÖZEK</span></p>
<p class="calibre1"><span class="t1">(Yeni Ortam, 12 Mart 1975)</span></p>
<p class="calibre1"><span class="t1">DENKLEM</span></p>
<p class="calibre1">Son yılların siyasal bunalımları, gün geçtikçe toplumu darboğazlara sürüklemektedir. Bu bunalımdan kurtulmak için ö-nerilen çözüm yollarını hep birlikte izliyoruz. Olayları, siyasal dedikoduların kısırdöngüleri içinde görmeye alışmış olanlarımız için, konu oldukça basittir:</p>
<p class="calibre1">- Demirel Ecevit'e elini uzatsa, Korutürk bütün partileri bir araya toplasa, Bozbeyli anlayışlı davransa, Bayar desteklese gibi avuntularla olasılıklar zincirinin halkaları tamamlanmaktadır.</p>
<p class="calibre1">Oysa, bunalım nedenleri derindedir.</p>
<p class="calibre1">Olayların üzerindeki gelip geçici kaygı bulutlarından sıyrılıp geçerek, nedenlere eğildikçe, sorunların içinde yepyeni odak noktalan belirmekte ve toplumsal değişimin kuralları aydınlık ışıklarla gözler önüne serilmektedir. Her demokrasinin "gerek" ve "yeter" koşulları vardır. Bu koşullar yaratılmadan, sadece biçimsel görünümlerle yetinmek, bedeli çok pahalı ödenecek serüvenlere yol açar.</p>
<p class="calibre1">Önce şu gerçek koşulu tanımlayalım: Batı demokrasilerinde, toplumun bütün sınıf ve tabakalarına söz ve örgütlenme özgürlüğü tanınır. Bu özgürlük demeti, insanlığa, sınıf kavgaları, ihtilaller ve devrimler sonucunda sunulabilmiştir. Özgürlük ve demokrasi bütün insanlığın ortak misafiridir. Fakat bu miras, çağlar boyunca toplumun belirli kesimlerince, aynı toplumun öteki sınıf ve tabakaları için kullandırılmamıştır.</p>
<p class="calibre1"><span class="t1">152</span></p>
<p class="calibre1">Bu yasak düzeni, demokrasimizde bütün alaturkalığıyla sürdürülmektedir. Toplumun emekçi kesimlerine söz ve örgütlenme özgürlüğü isteyen herkes,</p>
<p class="calibre1">-  Zararlı akımlar... Aşırı cereyanlar... Yıkıcı düşünceler gibi gerçeklerle korkutulmak, sindirilmek ve cezalandırılmak istenmiştir.</p>
<p class="calibre1">Oysa demokrasilerde "zararlı düşünce", "zararsız düşünce" ayrımları yapılmaz. Düşünceler için uygulanacak tek ölçü, yanlışlık ve doğruluktur.</p>
<p class="calibre1">Türkiye'de biçimsel görüntülü hayat yürürlüktedir. Fakat bu çok partili hayat tek parti döneminden kalan ceza yasası ile korunmaktadır. Açıkçası çok partili demokrasimiz, yıllardır tek partili dönemin Ceza Yasasıyla "gözaltında" tutulmaktadır.</p>
<p class="calibre1">Sadece on beş yıldır, bu Ceza Yasasının ünlü maddelerini bir darağacı gibi birbirine çatıp başbakanlar, bakanlar, kurmay albaylar ve devrimci gençleri birer birer ipe çekmişiz. Siyasal bunalımlardan kurtulmak için idam hükümleri, hapis cezaları, kelepçeler hiç yarar sağlamamış, toplum yerinden, döne dola-şa yine çıkmaz sokakların eşiklerine getirilmiştir.</p>
<p class="calibre1">Bu çıkmaz sokağın kavşak noktasındayız şimdi.</p>
<p class="calibre1">Türk toplumu ya çağdaş demokrasilerin gereklerine uyarak toplumun bütün sınıf ve tabakalarına söz ve örgütlenme özgürlüğü sağlayacak ya da kurulu düzenin denklemi eskisi gibi, yeni güçlüklerle ve sorunlarla sürdürülecektir. Bu denklem, oldukça kaba görünümüyle gözler önündedir.</p>
<p class="calibre1">Önce bir "iktidar boşluğu" yaratılacak, bu boşlukta kargaşa ortamı oluşturulacak, bu koşullar sağlandıktan sonra otoriter devlet özlemcilerine "yeşil ışık" yakılacaktır.</p>
<p class="calibre1">-  Kuvvetli ve inandırıcı hükümet... gerekçesiyle kurulu düzenin haksızlıkları, adaletsizlikleri ve ayrıcalıkları üzerinde yönetimler sürdürülecektir.  14 Ekim seçimlerinden tedirgin o-lanlar için başka yol kalmamıştır. Bu iktidar boşluğu bilinerek ve istenerek yaratılmaktadır.</p>
<p class="calibre1">Bu boşluğun anlamsız uğultuları içinde, olayların nedenlerini ve sonuçlarını birbirine karıştırmak, güncel sorunları,</p>
<p class="calibre1">-  Demirel, Ecevit'e elini uzatsa, Irmak görevini sürdürse, gibi çözümlere bağlamak, olaylara bakış açımızı kısırlaştırır ve bir süre sonra kamuoyunu anlamsız siyasal dedikoduların yanıltıcı yaklaşımı içine sokar. Nedenler, toplumsal gelişimin te-</p>
<p class="calibre1">ÇAĞINSUÇU</p>
<p class="calibre1"><span class="t1">153</span></p>
<p class="calibre1">mellerindedir. Kurulu düzenin topluma sunduğu denklemin, tersyüz edilmesi, Türk halkının bütün sınıf ve tabakalarıyla, özgürlüğe ve demokrasiye sahip çıkmasına bağlıdır. Demokrasinin gerçek güvencesi halkın bilinçli desteğidir.</p>
<p class="calibre1">Bu destek nasıl sağlanır?</p>
<p class="calibre1">Demokrasimizin "güncel gündemi" bu sorunun yanıtında saklıdır. Bu köşeden hep birlikte yaşadığımız olayları gözetleyecek ve yorumlarını yapacağız. Cumhuriyet gazetesinin yarım yüzyıldır aydınlattığı düşünce ortamında bu sorunları sizlerle tartışma özlemiyle:</p>
<p class="calibre1"><span class="t1">- Merhaba... diyorum.</span></p>
<p class="calibre1"><span class="t1">(Cumhuriyet, 18 Mart 1975)</span></p>
<p class="calibre1">TEK PARTİ OLSALAR...</p>
<p class="calibre1">"Milliyetçi Cephe" kurmaylarının son günlerde ağızlarını bıçak açmıyor. Gün geçtikçe cephe "taktikleri" birer birer bozuluyor.</p>
<p class="calibre1">Bu taktiklerden birisi, sağcı partilerin seçimlere bir ortak listeyle girme düşüncesinde yoğunlaşıyordu. Bu amaçla bir yasa taslağı da hazırlandı. Buna göre, "siyasi partilerden ikisi veya daha fazlasının, seçim ittifakı kurarak müşterek aday listesiyle" seçime girmesi öneriliyordu.</p>
<p class="calibre1"><span class="t1">Cephenin "hukuks</span>al taktiği" bu yasa taslağıyla saptanmak istendi. Fakat bu kez de karşılarına bir Anayasa Mahkemesi kararı çıktı. Yüksek mahkemenin 1965 yılında oybirliğiyle verdiği kararda şu gerekçe benimsenmektedir:</p>
<p class="calibre1">-  Partilerin müşterek oy listeleriyle seçime katılabilmeleri, kendi kişiliklerinin ve özelliklerinin inkârına varır ki, böyle bir sonuç parti kavramıyla ve nispi sistemle bağdaşmaz. Böyle bir yol büyük çoğunluğu kişilere değil, partilere yönelen seçmen oylarının ereklerini bulmasına da engeldir...</p>
<p class="calibre1"><span class="t1">Cephecile</span>r, hep birlikte bu karara da karşı çıktılar. Onlara sorarsanız,</p>
<p class="calibre1">-  Mahkemenin verdiği bu kararla kendilerinin hazırladığı sistem arasında hiçbir ilinti yoktur... Oysa, "Milliyetçi Cephe" partilerinin   hazırladıkları  taslak  da  elimizdedir.   Bu  taslağı<span class="t1">n 4'üncü maddesinde,</span></p>
<p class="calibre1"><span class="t1">154</span></p>
<p class="calibre1">-  306 Sayılı Milletvekili Seçim Kanununun 14'üncü maddesi kaldırılmıştır... denilmektedir. Anayasa Mahkemesinin kararı da işte bu 14'üncü maddeyle ilgilidir. Yüksek mahkeme, başta hukuk profesörlüğü etiketini taşıyan parti liderleri olmak üzere, herkesin anlayacağı bir dille,</p>
<p class="calibre1">-  Ortak listeyle seçime girmek Anayasaya aykırıdır... demektedir. Karar oybirliğiyle alınmıştır. Ve bu kararı imzalayanlar arasında şimdi Adalet Partisi Ankara Milletvekili olarak görev yapan Anayasa Mahkemesi eski Başkanı Sayın ismail Hakkı Ketenoğlu da bulunmaktadır.</p>
<p class="calibre1">Bu taslak Parlamentodan geçerse, Anayasa Mahkemesinin bu yasayı iptal etme olasılığı çok yüksektir. Çünkü mahkemenin bilinen görüşü ortak listeyle seçime girmeyi Anayasaya aykırı bulmaktadır.</p>
<p class="calibre1"><span class="t1">Bu</span>rada duralım ve bir siyasal gerçeği birlikte saptayalım:</p>
<p class="calibre1">Sağcı partiler şimdiye kadar birçok kez, Anayasa Mahkemesi duvarına başlarını çarpmışlardır, iş çevrelerine ayrıcalık tanımak için yetki yasası çıkarılmış, ancak bu yasa Anayasa Mahkemesince iptal edilmiştir. Yassıada mahkûmlarına siyasal haklarını vermek için Anayasa değişikliği yapmışlar, ancak bu değişiklik de Anayasa Mahkemesinden dönmüştür. Sıkıyönetim Yasasında böyle olmuştur. Af Yasası böyledir. Sağcı partiler kalabalığı, henüz bir yasa, usulüne uygun olarak nasıl Parlamentodan geçirilir, bunu bile öğrenememiştir.</p>
<p class="calibre1">Bu olgudan da iki sonuç çıkmaktadır:</p>
<p class="calibre1">Ya bu partilerin sayın yöneticileri devlet yönetiminin ciddiyetiyle bağdaşmayacak ölçüde bilgisiz ve yeteneksizdirler, ya da Anayasa düzeniyle uzlaşmaz bir çatışma içindedirler. Başka olasılık da yoktur. Anayasa düzeniyle, bu denli sürekli çatışmaya girmiş siyasal partilere, devleti yönetme olanağı tanımak, ülkeyi yeniden bir kargaşa ortamına bilerek ve isteyerek sokmak demektir.</p>
<p class="calibre1"><span class="t1">Milliyetçi Cephe par</span>tilerince hazırlanan son taslağın Anayasaya aykırı olduğu yazılınca, sanki bir cephenin karargâhına bomba atılmışçasına, telaş ve korku başladı. Anayasayı "tağyir, tebdil ve ilga" edenlerin sabıkalarına bir yenisi daha eklenmektedir. Şimdi, bir önerimiz va<span class="t1">r...</span></p>
<p class="calibre1">Bu partiler ortak listeyle seçime gireceklerine, bir tek partinin çatısı altında toplansalar, kendi amaçlarına çok daha ya-</p>
<p class="calibre1">ÇAĞIN SUÇU 155</p>
<p class="calibre1">rarlı olamazlar mı? Hem böyle olunca Hazineden ayrı ayrı para almazlar. Bizler de bu çok etkili ve yetkili liderleri televizyon ekranında sık sık görmemiş oluruz,</p>
<p class="calibre1">Birleşseler diyoruz. Çünkü birleşirlerse, Milli Selamet Partisini kapatmak için seçim meydanlarında,</p>
<p class="calibre1">-  Kapatılmış partilerin şekil değiştirip tekrar ortaya çıkması muvazaadır... diyen Demirel ile, Adalet <span class="t1">Partisini,</span></p>
<p class="calibre1">-  AP'nin sağcılığı, perhizli hastanın turşu yemesine benzer. Bu parti sağcı değil macun partisidir... Türkiye'de bütün komünistler AP'nin iktidara gelmesini istiyor, diye suçlayan Erbakan arasındaki "milli dayanışma" güçlenir.</p>
<p class="calibre1"><span class="t1">-  AP'yi iktidara</span> getirmeyin, bunalımlara dur diyecek gücü yoktur, diyen Feyzioğlu'yla Demirel "millet bütünlüğünü" sağlasın, birleşsin ki, 27 Mayıs ihtilalinin albayı ile Celal Bayar'ın siyasal mirasçıları kol kola girsinler.</p>
<p class="calibre1">Sağcı partiler, birlesiniz!.. Tabelalarınızdan başka kaybedecek neyiniz var ki?..</p>
<p class="calibre1"><span class="t1">(Cumhuriyet, 20 Mart 1975)</span></p>
<p class="calibre1"><span class="t1">ORTAOYUNU...</span></p>
<p class="calibre1">Geçen çarşamba günü Ankara'da siyasal trafik, akıl karıştıracak kadar yoğunlaşmıştı. Çankaya "yokuşunu" tırmanıp i-nenlerden bazıları, köşke, umutla girip düş kırıklığı ile çıktılar. Bazıları ise, hiç beklemedikleri anda devlet kuşunun başlarına konduğunu görünce, ihale kazanmış müteahhit gibi sevindiler. Şimdi, Demirel, Erbakan, Feyzioğlu ve Türkeş, memleketi komünizm tehlikesinden kurtaracak bir "icraat" hükümeti kuracaklar.</p>
<p class="calibre1"><span class="t1">Bugün</span> canciğer kuzu sarması olan bu siyasal parti liderleri ve bunların bir altındaki lidercikleri, daha dün denecek kadar kısa dönemde birbirlerinin gözlerini oymak için uğraşıp dururlardı; şimdi sözde devletimizi parçalamamak milletimizi bölmemek için "milli birlik ve beraberlik ruhu" içinde bir cephenin karargâhında saf saf dizilmişlerdir,</p>
<p class="calibre1">Milliyetçi Cephenin "serdarı ekremi" Süleyman Demirel, 9 Mart 1975 günü Demokrat Parti eski milletvekillerini cephenin "ihtiyatları" arasına kaydederken yaptığı konuşmada,</p>
<p class="calibre1"><span class="t1">156</span></p>
<p class="calibre1">-  istikrarsızlığa 1960 ihtilali sebep olmuştur. Şayet Demokrat Parti hamlesi hepimizin bildiği şekilde sekteye uğramamış olsaydı, 1975 Türkiyesinde istikrarsızlık içinde olmazdık... derken, 27 Mayıs ihtilalini Türk ve dünya kamuoyuna,</p>
<p class="calibre1"><span class="t1">-   Dikkat, dikk</span>at... diye ilk kez duyuran, albay Alpaslan Türkeş, Çankaya Köşkünden çıkıp</p>
<p class="calibre1">-  27 Mayıs ve 12 Mart, Türk Silahlı Kuvvetleri tarafından zaruretlerin neticesi olarak yapılmış olan hareketlerdir ve gayet haklıydılar... demektedir. Türkeş daha önce de  12 Mart muhtırasını eleştiren AP Genel Başkan Vekili Necmettin Cev-heri'ye, 29 Ağustos 1973 günü yayımlattığı genel idare kurulu bildirisiyle,</p>
<p class="calibre1">-  AP, Türk tarihine karşı suç işlemiştir... demişti. Şimdi devrilenle devrik kol koladır. Bu sözler politika girdabında öylesine yosun tutmuştur ki, üzerinden "Menderes'ler akıp   geçer. Fakat, yine de sökülüp atılamaz.</p>
<p class="calibre1">Milli Selamet Partisi Genel Sekreteri, Oğuzhan Asiltürk'ün de AP hakkındaki görüşlerini hep birlikte okuyalım. Asiltürk, 13 Ekim 1973 günü radyodan yaptığı konuşmada şunları söylüyordu:</p>
<p class="calibre1">-  AP liberal, renksiz zihniyetin partisidir. Özü sömürücüdür. Asıl aşırı, asıl gerici AP'dir... Partinin eski Genel Başkanı Süleyman Arif Emre,   10 Ekim   1973 günü Yozgat'ta yaptığı konuşmada,</p>
<p class="calibre1">-  En zayıf koalisyon Demirel iktidarından iyidir... diye bas bas bağırıyordu. MSP-, AP için "renksizler" adını da takmıştı. Demirel de en çok bu tanıma kızmaktaydı. 5 Ekim  1973'te, Demirel, Gaziantep'te, Erbakan'a şu soruyu soruyordu:</p>
<p class="calibre1"><span class="t1">-  Erbakan 1960'ta bize geldi, aday olmak istedi,</span> reddettik. AP o zaman renkliydi de, şimdi mi renksiz oldu?</p>
<p class="calibre1"><span class="t1">Öyle oldu herhalde...</span></p>
<p class="calibre1">Erbakan, AP'nin sömürücü bir parti olduğu kanısındaydı. 6 Ağustos 1973'te, bir gazetenin yönetmeniyle yaptığı konuşmada,</p>
<p class="calibre1"><span class="t1">-   Biz demokratik yoldan, Türkiye'yi AP'den  kurtara</span>cak partiyiz. Bu vazifeyi bizden başkası ifa edemez, biz buna müdrikiz, ve milletimize en büyük vazifeyi ifa ediyoruz. Bu bir zihniyet meselesidir... deyip bu "zihniyetle vazifesini ifa ederken" 25 Eylül 1973'te Elazığ'da,</p>
<p class="calibre1">ÇAĞIN SUÇU 157</p>
<p class="calibre1"><span class="t1">-  MSP öyle, ecneb</span>i memleketinden alınmış fikirlerle kurulmuş bir parti değildir. Onun için kendisine hayvan ismi seçecek değil ya? MSP'nin işareti anahtardır, anahtar... diye de Demirel'e sataşıyordu. Demirel de, mühendis mantığıyla, 27 Eylül 1973 günü Erzurum'dan,</p>
<p class="calibre1"><span class="t1">-  Anah</span>tar ne demektir? Cennetin anahtarı yoktur. Cennete gitmek o kadar kolay olsaydı, o zaman ne lüzum vardı mahkemeyi kübraya?.. diye sorduktan sonra Erbakan'a sesleniyordu:</p>
<p class="calibre1">-  Burası vaaz yeri değildir. Vaaz yapacak olan camiye gider...</p>
<p class="calibre1">Şimdi camide değil ama cephede buluşmuşlardır artık.</p>
<p class="calibre1">Demirel, Erbakan'ın bu "anahtar nazariyesine" o kadar kızmış ki, 28 Eylül 1973'te Trabzon'da da hızını alamayıp MSP'yi savcılara ihbar ediyor ve hukukçulara da göz kırpıyordu:</p>
<p class="calibre1">-  Anayasa dışı siyasi partilerin temelli kapatılmasına dair hükmün uygulanmasında, kapatılan partilerin muvazaa yoluyla kurulmasını önleyici hükümlerin takviyesi gerekmektedir...</p>
<p class="calibre1">Erbakan da bu beyana kızıp önce,</p>
<p class="calibre1">-  Bizi kapatacak olan, daha anasının karnından doğmamıştır... diye bir "nara" attıktan sonra, sesini yeniden inceltip I E-kim 1973'te istanbul Taksim Alanında,</p>
<p class="calibre1"><span class="t1">-  Türkiye'de bütün komünistler AP'nin iktidara gelmesini istiyorlar. Çünkü, ancak AP yönetimi ve felsefesi içinde komünizm memleketi felakete götürür,., diye "cemaati Müslimin" ö-nünde s</span>ınıf arkadaşı Demirel'in "günahını" alıyordu herhalde.</p>
<p class="calibre1">işte buyurun Milliyetçi Cephenin "hatıra" defterini. Bu defteri karıştırın ve ülkemizi yönetmeye kimlerin aday olduklarını bir kez daha anlayın. Ne bitmez orta oyunuymuş bu? Gülen sadece kendileri, ağlayan ise, yıllardır hep Türk halkı.</p>
<p class="calibre1"><span class="t1">(Cumhuriyet, 22 Man 1975)</span></p>
<p class="calibre1">PARLAMENTO GEOMETRİSİ</p>
<p class="calibre1">Hükümet bunalımı uzadıkça, siyasal sözlüğümüze yeni kavramlar eklenmektedir. "Parlamento aritmetiği" bunlardan biridir. Beş sağcı siyasal partiden dördünün sandalye sayısını top-</p>
<p class="calibre1"><span class="t1">158</span></p>
<p class="calibre1">lar, bundan Demokratik Partinin üyelerini çıkarırsanız; ortaya Demirel'in kurmak istediği hükümet çıkmaktadır. Buna bir de, ortalıklarda dolaşan bağımsızların dört sandalyesini eklerseniz 218 sayısına ulaşırsınız. İşte Demirel bu 218 sandalyeden bir başbakanlık koltuğu yaratmaya çalışmaktadır.</p>
<p class="calibre1">Bir de 226 rakamı var. Bu, Millet Meclisi üye tamsayısının bir fazlası demektir.</p>
<p class="calibre1">Anayasamıza göre bir hükümetin güvenoyu alabilmesi için 226 oy aranmamaktadır. Kabul oyları ret oylarından çok olursa, hükümet güvenoyu alabilecektir. Demirel'in hesap cetveli, bu aritmetik sonuçlar üzerinde çalışmaktadır. Eğer Demokratik Parti milletvekillerinden bazıları oylamaya katılmasalar, Demirel güvenoyu alıp Başbakanlığa yerleşemeyecektir. Bir gensoru önergesi sonunda, hükümet yeniden güvenoyu isterse, 226 oy işte o zaman aranacaktır. 12 Mart tarihinden önce Demirel'in ikide birde,</p>
<p class="calibre1">-   Bulun  226'yı  düşürün,  demesinin   anlamı   da  buydu. Demirel, 1971 baharında bu 226 oyu beklemeden, dört imzalı bir muhtırayı alır almaz, görevinden istifa edip hem partisinin esenliğini hem de kişisel güvenliğini, 12 Mart yönetiminin "şefkatli" ellerine teslim etmişti ama, bu,</p>
<p class="calibre1">-  Bulun 226'yı düşürün... sözü de siyasal hayatımıza çoktan mal olmuştu.</p>
<p class="calibre1">Demirel'in kurmaya çalıştığı hükümet, güvenoyu alsa bile yarın herhangi bir olay dolayısıyla hemencecik düşürülebilir.</p>
<p class="calibre1">Sayın Korutürk'ün Demirel'e hükümeti kurma görevini verirken ne gibi koşullar sürdüğünü ayrıntılarıyla bilmek belki o-lanaksızdır. Fakat bu koşulların, 226 oy sağlanması ve kurulacak hükümete "etkili" ve "yetkili" çevrelerin tepki duymayacağı politikacıların alınması olabilir, dersek; pek de "gaipten ses almış..." olmayız.</p>
<p class="calibre1">Bu varsayım doğruysa burada bir sorun çıkmaktadır:</p>
<p class="calibre1">Eğer Demirel, 226 oyu sağlamadan hükümet kurar ve hükümet listesi Sayın Korutürk tarafından onaylanmazsa ne olur? Ne olacağını söyleyelim. Demirel köşkün kapısından çıkar çıkmaz,</p>
<p class="calibre1">-  Demokrasi elden gidiyor, gibi bir kahramanlık gösterisiyle 12 Mart tarihinden bu yana her gün parça parça yitirdiği saygınlığını yeniden kurtarmaya çalışır. Böylece, "ucuz kahraman-</p>
<p class="calibre1">CAĞIN SUÇU 159</p>
<p class="calibre1">lık" yoluyla yeniden "Demirel efsanesi" yaratılmış olur. işte bunun içindir ki, Demirel hükümeti kurma görevini aldığı günden bu yana,</p>
<p class="calibre1">-  Kuracağımız hükümet Parlamentonun içinden çıkabilecek, demokratik usullere uygun hükümet ihtimalinin sonuncusudur, diyerek Sayın Cumhurbaşkanını şimdiden manevi baskı altında tutmaktadır. Demirel, Sayın Korutürk'ün demokrasinin biçimsel kurallarına bile ne kadar özen gösterdiğini bildiğinden, Çankaya'nın bu duyarlığından yararlanarak Parlamento aritmetiğinin toplama çıkarma cetveline rağmen hükümeti ele geçirmek istemektedir. Bunun için de,</p>
<p class="calibre1">-  Bizim dışımızda kurulacak hükümetler demokratik değildir...  diyerek bir de demokrasi  kavramı  üzerinde  "ipote<span class="t1">k" kurmak istemektedir.</span></p>
<p class="calibre1">"Parlamento aritmetiği" kadar, "demokrasi geometrisi" de önemlidir. Çağımızın her türlü düşünce akımlarına karşı kurulmak istenen bu gerici ve tutucu koalisyonu, demokrasinin hangi çağdaş ilkesiyle bağdaşmaktadır? Bir ayağı Abdülhamit gericiliğine, öteki ayağı ilkel ırkçılığa dayanan, geçmişinde sokak ortasında vurulup öldürülen öğrencileri, kanlı kaldırımları saklayan politikacıların iktidarı demokratik iktidar olmaz. Çıkardığı her yasa Anayasa Mahkemesinden dönen, yaptığı her işlem Danıştay kapısında yığılan, Anayasa suikastçılığından "sabıkalı" Demirel iktidarı mı, demokratik yönetim kuracak?..</p>
<p class="calibre1">Hayır!..</p>
<p class="calibre1">Toplum yeniden kargaşa ortamına itilecek ve bundan sonra da,</p>
<p class="calibre1">-  Demokrasi bize lükstür, diyen anlayışın gelip yerleşmesi ve ülkenin "Parlamento" vitrinli  bir faşizmle yönetilmesinin yolu yöntemi araştırılacaktır. Fakat unutuluyor ki, artık bu dönemin de modası geçmiştir.</p>
<p class="calibre1">Bu bunalımın sonunda yeni bir 12 Mart bekleyenler de aldanırlar. Artık, köprülerin altından çok sular akmıştır. Bundan sonra bu tür balyozların altında kimin kalacağını kestirmek pek kolay değildir. Seçilecek Parlamentonun "aritmetiği" kadar "geometrisi" de bu "milliyetçi" liderlerin uykularını kaçırmaktadır.</p>
<p class="calibre1">işte meydan, işte seçim; neden kaçıyorsunuz?..</p>
<p class="calibre1"><span class="t1">(Cumhuriyet, 24 Mart 1975)</span></p>
<p class="calibre1"><span class="t1">160</span></p>
<p class="calibre1">SON SAĞCI HÜKÜMET</p>
<p class="calibre1">Irmak hükümeti görevi devre hazırlanırken, bazı eski politikacılar kaşla göz arasında yönetim kurulu üyeliklerini de payla-şıverdiler. Bu politikacı eskilerine çok şekerli kahve ısmarlanır-casına, bol ücretli yönetim kurulu üyelikleri dağıtılmaktadır. Noterlikler, banka ve iktisadi devlet teşekkülleri yönetim kurulu üyelikleri, eylemsiz müşavirlik ve murakıplıklar, kapanın e-linde kalmaktadır.</p>
<p class="calibre1">"Yağma Hasan'ın böreği"dir bu...</p>
<p class="calibre1">Kurulu düzen, kendisinden yana olanları, işte böyle kolları ve kanatları arasına almaktadır. 27 Mayıs ihtilalinin mahkûm ettiği politikacılar bir elleri yağda, bir elleri balda yaşatılırken, 12 Mart sanıklarına dünyaları haram edilmiş ve devlet kapısında görev almaları bile yasaklanmıştır.</p>
<p class="calibre1"><span class="t1">Bütün bun</span>lar, kurulmaya çalışılan "Milliyetçi Cephe"nin, toplumun ayrıcalıklı kesimlerinde yıllardır bir "koalisyon" olarak yaşadığını kanıtlamaktadır. Ülkenin bu ayrıcalıklı sınıf ve tabakaları tam bir sınıf bilinci ve dayanışması içinde, ülkeyi bugünkü bunalımın içine sürüklemişlerdir.</p>
<p class="calibre1">-  Milliyetçi partiler toplamı 214 eder. 4 de bağımsız, Demokratiklerden de beş on tane oy alırsak... gibi hesaplar ve buna karşı,</p>
<p class="calibre1">-  Demokratik Partiyle, Halk Partisinin oy toplamı 227'dir. Teknokratları da alıp bir hükümet kurarsa<span class="t1">k...</span></p>
<p class="calibre1">Avuntularla ülkemizin tek bir sorunu bile çözülemeyeceği gibi, yeni yeni sorunlar ve güçlükler ortaya çıkar,</p>
<p class="calibre1">Gerçeği görelim...</p>
<p class="calibre1">Bunalım, "hükümet bunalımı" değildir. Ülkemiz, Kurtuluş Savaşından bu yana ilk kez bir yabancı ulusla savaşa girmiştir. Türkiye, Kıbrıs ve Kıta Sahanlığı gibi konularda ciddi bir savaş olasılığının güç koşulları içinde yaşamaktadır. Bütün dünyayı saran ekonomik sarsıntılar, ekonomiyi büyük bir enflasyon dalgası içine itmiştir. Bütün bu olumsuz koşulların tel örgüleri i-çinde yaşarken, yine de,</p>
<p class="calibre1">-  Demirel 226'yı bulur mu, bulmaz mı?</p>
<p class="calibre1">-  DP'den AP'ye kaç kişi geçer?</p>
<p class="calibre1">-  DP+Teknokratlar hükümeti kurulabilir mi?., gibi sorular soruluyorsa, bir "hükümet bunalımından değil, adıyla sanıyla</p>
<p class="calibre1">ÇAĞIN SUÇU 161</p>
<p class="calibre1">"rejim bunalımından söz etmek gerekir, işin kökenine eğilir-seniz, "Milliyetçi Cephe" denilen tutucu kalabalığın, bu düzenin temelinde yattığını görürsünüz, bu adaletsiz toplumu oluşturan çıkar düzeni, tutucu partiler kalabalığının varlık nedeni ve yaşama gerekçesidir.</p>
<p class="calibre1">Sınıf bilincinin en etkin olduğu kesim, toplumun bu ayrıcalıklı sınıf ve tabakalarıdır, Bu çevreler, gün geçtikçe uyanan e-mekçi halk yığınlarının, bu adaletsiz düzeni sürgit sırtlarında taşıyamayacaklarını, 14 Ekim seçimlerinde anlamışlardır. Amaçları, ne yapıp yapıp "demo<span class="t1">kratik solcu" CHP'nin iktidara gelmesini önlemektir.</span></p>
<p class="calibre1">Seçimlerin CHP'yi güçlendireceğini ve belki de tek başına iktidar yapacağını sezenler, "türlü çeşitli" yollara başvurarak düzeni korumaya çalışmaktadırlar.</p>
<p class="calibre1">-  226 mı, 218 mi?.. Demokratik Parti parçalanır mı, parçalanmaz mı?..</p>
<p class="calibre1">Bu gibi parmak hesaplarıyla bu düzeni ayakta tutamayacaklarına, onların da aklı yatmaktadır. Seçim er geç yapılacaktır. O zaman da başbakanlık koltuğuna solcu bir politikacı oturacaktır.</p>
<p class="calibre1"><span class="t1">Bunun içindir ki, bir yandan,</span></p>
<p class="calibre1">-  El çabukluğu marifet, diyerek, devletin kilit noktalarına a-nahtar adamlarını yerleştirip bürokrasiyi denetimlerinden uzak tutmamak, öte yandan Yunanistan'da, 1965 yılında CIA tarafından önerilen, benzer partilerin  birleşmesi  sistemine tıpatıp benzeyen bir seçim yasasıyla seçime girerek, solu iktidardan uzak tutmak istiyorlar. Bu da olmazsa, gelsin faşist yönetim. Örnekleri var nasıl olsa.</p>
<p class="calibre1">Bir geçiş dönemi yaşıyor Türkiye. Ya bu adaletsiz düzeni oluşturan sınıf ve tabakaların sözcüleri olan sağcı partiler ülkeyi yönetecek; ya da emekçi sınıfların haklarını savunan ilerici partiler iktidara gelecektir. Bu ikinci olasılık da gün geçtikçe artıyor. Toplum, ulusal ve sınıfsal bilinçlenme aşamasını olanca hızıyla yaşıyor şimdi.</p>
<p class="calibre1">Baskı yönetiminin orgeneraline neden bir bankada yönetim kurulu üyeliği verildiğini herkes anlıyor. Eski ihtilalcilerin tutucu partilerce uzatılan yönetim kurulu üyeliklerine nasıl o-turtulduklarını çok kimse biliyor. Siyasal hayata, bir "beyzbol topu" gibi Amerikan firması müteahhitliğinden sıçrayan <span class="t1">politi-</span></p>
<p class="calibre1"><span class="t1">162</span></p>
<p class="calibre1">kaçının  hangi  "milliyetçiliğin"  bayraktarlığını  yaptığını  örtbas etmeye de olanak yok artık.</p>
<p class="calibre1">Yaşadığımız geçiş döneminin "rejim' bunalımı" mühendis cetveli, mürteci tespihi, başbuğ buyruğu ve profesör demago-jisiyle çözümlenecek gibi değildir. Bunalımın nedeni temeldedir. Bu bunalımı çözecek tek güç ise halkın bilinçli oylarıdır.</p>
<p class="calibre1">12 Mart 1971 günü Parlamentonun çatısına geçirilen süngü, tutucuları mıknatıs gibi bir araya getirdi. Fakat bu dönem hiçbir sorunu çözemedi. Üstelik demokrasi tarihine kapkara bir leke olarak geçti. Toplumun bütün kesimlerinde yıllarca sürdürülen "çıkar koalisyonu" hangi aritmetik hesaba dayanırsa dayansın, halkın oylarıyla yıkılacaktır. Kurulacak sağ hükümet, "Milliyetçi Cephe" kalabalığının kurup kuracağı son hükümet olacaktır.</p>
<p class="calibre1">Korkuları da bu değil mi?.,</p>
<p class="calibre1"><span class="t1">(Cumhuriyet, 26 Mart 1975)</span></p>
<p class="calibre1"><span class="t1">SORUYORUZ...</span></p>
<p class="calibre1">Demirel siyasal hayata atılır atılmaz, ilk kez masonluk suçlamasıyla karşılaştı. Adı "Türk Yükseltme Derneği" olarak bilinen mason örgütünün "Bilgi Locası" üyeleri arasında bulunmasına rağmen, kamuoyunun gözüne baka baka,</p>
<p class="calibre1">-  Ben mason değilim... diyebildi. Bundan sonra, kendisine Amerikan "Morrison firması" Türkiye temsilcisi olduğu hatırlatılarak,</p>
<p class="calibre1">-  Morrisan Süleyman... adı takıldı, buna da fazla aldırmadı. Amerika'nın Türkiye'deki ayrıcalıkları eleştirilirken,</p>
<p class="calibre1">-  Üs yoktur, tesis vardır... diyerek soğuk espriye meraklı Amerikalıları bile güldürdü. Bu da çabuk unutuldu.</p>
<p class="calibre1">Bu arada kardeşlerine usulsüz krediler dağıttığı ileri sürüldü. Gazetelerde belgeler, eleştiriler, uyarılar yayımlandı. Kardeşlerine yasadışı krediler verildiği o kadar "ayyuka" çıktı ki sonradan yanağından şapur şupur öptüğü General Ali Elverdi bile, üç gencin idam kararını imzalarken dayanamayıp</p>
<p class="calibre1">-  26 milyonluk birader yolsuzlukları ve bunun gün ışığına çıkmasını önleyen ayak oyunları... gibi gerekçelerle Demirel'i</p>
<p class="calibre1">ÇAĞIN SUÇU 163</p>
<p class="calibre1">suçladı. Demirel, bütün bunlar yazılıp çizilirken kulağının üstüne yatmayı yeğledi ve kendisine bu kadar ağır gerekçelerle saldıran generali partisine alıverdi.</p>
<p class="calibre1">Şimdi elimizde belgeler var. Belgelerin her sayfasını tek tek okuyoruz: Ziraat Bankası Genel Müdürlüğü Disiplin Kurulu kararından Süleyman Demirel'in kardeşi Hacı Ali Demirel'in usul ve yasalara aykırı olarak krediler aldığını ve aldığı kredilerin faizlerini ödemediğini ayrıca banka işlemleri üzerinde bazı değişiklikler yaptığını bir bir okuyoruz. Disiplin Kurulunun 8.6.1974 günü tamamladığı suç belgeleri 1974/39 sayı ile bankanın genel müdürlüğüne yollanmıştır. Genel Müdür de 29.1 1.1974 gün ve 509 sayılı yazı ile dosyayı banka yönetim kuruluna, göndermiştir.</p>
<p class="calibre1">Hacı Ali Demirel'e usulsüz kredi sağlayanlardan bankanın Ankara Yenişehir Şubesi Müdür Muavini Refet Gürsel de olay patlak verince istifa edip Demirel ailesiyle iş ortaklıklarına girmiştir. Bütün bunları art arda sıralayıp<span class="t1"> Demirel'in ünlü sorusuyla,</span></p>
<p class="calibre1">- Var mı başka izah tarzı?., denilmekle yetinilebilir, ama biz kamuoyunun bu gibi konulara olan duyarlılığına saygılı olmak için belgelerle konuşmayı uygun buluyoruz.</p>
<p class="calibre1">Ziraat Bankası Genel Müdürlüğünün 29.1 1.1974 gün ve 509 sayılı yazısı bankanın yönetim kuruluna gönderilen dosya, kurulun 3.12.1974 gün, 80 sayılı toplantısı ve 2089 sayılı kararıyla onaylanmıştır. Bütün bunlar devletin "arşivi" arasındadır. Bu dosyaların tozunu silkip kamuoyu önüne getirmek ve başbakanların kardeşlerine nasıl ayrıcalıklar tanındığını kanıtlamak, artık milletvekillerinin ve senatörlerin görevidir.</p>
<p class="calibre1">Kimdir bu Hacı Ali Demirel ve hangi hakla ayrıcalıkların gül bahçelerinde yaşatılmaktadır?!.. Bu soruya cevap vermek, kapısına "milliyetçilik" tabelası asılan sözde "icraat" hükümetlerinin çatısına kiremit döşemekten çok daha güçtür.</p>
<p class="calibre1">Eğer konu böyle açılırsa sorulacak başka sorular da vardır: Örneğin Çankaya Vergi Dairesinin 22.5.1970 gün ve 328-36-35 sayılı yazı ile, Demircilerin babası merhum Yahya Demirel'den istenen bilgiler de yeniden tartışma konusu olabilir. Yahya Demirel,</p>
<p class="calibre1">-  İsparta'nın Atabey kazası islamköy nahiyesinde  10 dönümlük meyve ağacım vardır. Bu bahçeden elde ettiğim elma</p>
<p class="calibre1"><span class="t1">164</span></p>
<p class="calibre1">ve armutların faturalarına yazılı miktarlarını oğlum Ali Demi-rel'e satmış bulunuyorum. 1925 yılından 1948 yılına kadar ticaretle ve ziraatle iştigal ettim. Bu müddet içinde altın ve para olarak biriktirmiş olduğum 2.5 milyon lirayı sermaye yapması için oğlum Ali Demirel'e uzun vadeli olarak borç verdim. Ekseri Anadolulu vatandaşlar gibi ben altın ve paralarımı daima yanımda muhafaza ettim... diyordu. Yahya Demirel öldü. Acaba 1948 yılında iki buçuk milyon olan bu mirasın vergisi Demirel kardeşler tarafından ödenmiş midir? Ve nerede kalmıştır "Çoban Sülü" efsanesi?</p>
<p class="calibre1"><span class="t1">Ali</span> Demirel'in Ankara Kavaklıdere'de, 2538 ada, 14 parselde, 2539 ada, 5 parselde, 2538 ada, 13 parselde gayri menkulleri var mıdır? Yenimahalle Orman Çiftliği 2104 ada, 35 parsel, 2104 ada, 36 parsel, 2104 ada, 29 parsel, Ankara Bal-gat Mahallesinde 1819 ada, 200 parselde sahip olduğu toprakların satış bedeli ne kadardır?.. Bu gayri menkuller Ali Demirel tarafından hangi tarihte, kaç liraya satın alınmıştır? Maltepe Eti Mahallesi 7377 ada, I parseldeki gayri menkulle, 7377 sayılı parseldekinin şimdiki satış bedeli ile, alış fiyatı açıklanabilir mi?</p>
<p class="calibre1">Bütün bunları açıklanırsa, işte o zaman Ali Demirel'in oğlu Yahya Demirel'in 4997 sayılı ve I 3.1 1. 1973 günlü Ticaret Sicili Gazetesinde kuruluş amacı açıklanan "into. Gıda ve ihtiyaç Maddeleri Uluslararası Ticaret ve Sanayi Merkezi Anonim Şirketi" ile 5105 sayılı Ticaret Sicili Gazetesinde açıklanan "Orsa, Orman Ürünleri Ticaret ve Sanayi Limited Şirketi"nin kredilerine ve ihracat lisanslarına da değinebiliriz.</p>
<p class="calibre1">"icraat" hükümeti kuracaklar: Neyin "icraatı" bu, belli değil mi? "Milliyetçi" hükümeti kuracaklar: "Morrison" şirketi temsilcisinin başkanlığındaki koalisyonun, hangi milliyetçiliğin bayraktarlığını yapacağı anlaşılmıyor mu? Ve şu "cephe", biraderler cephesi, kredi özgürlüğü ve şirketler demokrasisi mi sağl<span class="t1">ayacak acaba?</span></p>
<p class="calibre1"><span class="t1">(Cumhuriyet, 28 Mart 1975)</span></p>
<p class="calibre1">AHLAK DERSLERİ...</p>
<p class="calibre1">Bugün "Allahın emri, Peygamberin kavliyle" el ele, omuz omuza, gönül gönüle hükümet çatısını kapatmaya çalışan Adalet</p>
<p class="calibre1">ÇAĞIN SUÇU 165</p>
<p class="calibre1">Partililer ile Milli Selamet Partililer geçen yıl tam bugünlerde, "masonluk" ve "dinsizlik" üzerine "türlü çeşitli" tartışmalar yaparlardı. Bugün sizlere henüz mürekkebi kurumamış tutanaklardan bölümler aktararak bu "Müslüman kardeşlerimizi" daha da yakından tanıtalım.</p>
<p class="calibre1"><span class="t1">Önce, Milli Selamet Partisi Çorum Milletvekili Yas</span>in Hatip-oğlu'dan başlayalım. Hatipoğlu, 27 Mart 1974 günü Millet Meclisi kürsüsünden şunları söylemiştir: Millet Meclisi Tutanak dergisinin 58'inci birleşim I 'inci oturum sayfa 372'den aktarıyorum:</p>
<p class="calibre1">"Anadolu esnafının atar damarlarındaki kanla iktifa etmeyip kılcal damarlarındakini de emmeye çalışan bir avuç mutlu a-zınlık saltanatı devam edemez... Devlete ait arsaya yaptığı gecekondunun yıkılacağını matem havası içinde bekleyene karşılık devletin başka arsalarını yaranlara parselleme devam ettikçe... katıksız bir huzurun teessüsünü hayal etmek bile zordur..."</p>
<p class="calibre1">Hatipoğlu, konuşmasını AP'Iİ milletvekillerinin sataşmalarına rağmen sürdürürken,</p>
<p class="calibre1">-    Sayın   Adalet   Partili   kardeşlerimizin...   demiş,   buna AP'liler, şiddetle tepki göstererek,</p>
<p class="calibre1">-  Ne kardeşi be... diye cevap vermişlerdir. AP Milletvekili Ahmet Buldanlı yerinden, Hatipoğlu'na,</p>
<p class="calibre1">-  Allah belanı versin, komünist, yeşil komünist. Ne farkın var onlardan senin?., diye sataşınca Hatipoğlu,</p>
<p class="calibre1">-  Düşmanımız tek değildir. Komünizm düşmanımız, Siyonizm de düşmanımızdır ve komünizm masonluğun, Siyonizmin icadıdır... Sizleri de masonluğun karşısında olmaya davet ediyorum... diyerek kürsüden inmiştir.</p>
<p class="calibre1">4 Nisan 1974 günü Yasin Hatipoğlu AP'lilere şöyle seslenmiştir:</p>
<p class="calibre1">-  istismar nedir? istismar, Hacıbayram'da poz verip Pod-gorni ile ramazan ortasında öğle yemeği yemektir, istismar 1966 yılında, meşhur tılsımlı 226'nın da üstünde çok rakama sahipken, 163'ü affeder gözükmektedir. Bunlara katiyen fırsat vermeyeceğiz. Oyunları sökmeyecek, AP binası maili inhidamdır, yıkılıncaya kadar çatırdamaya devam edecektir...</p>
<p class="calibre1">Yasin Hatipoğlu, 10.4.1974 günü de AP'lilere şunları söylemiştir:</p>
<p class="calibre1"><span class="t1">166</span></p>
<p class="calibre1">-  Hükümetteyken aldığınız bir kararla mason cemiyetlerini menafii umumiyeye hadim saydınız. Vidanınız sızlamadı mı?</p>
<p class="calibre1">Şimdi gelelim bir de, Milli Selamet Partisi Tokat Milletvekili Hüseyin Abbas'ın konuşmalarına : Millet Meclisi Tutanak dergisinin 71'inci birleşimiyle ilgili sayfaları açarsanız, Hüseyin Abbas'ın "veciz" konuşmalarını da görürsünüz. Hüseyin Abbas "Bismillah" deyip kürsüden bas bas bağırıyor, o günlerde:</p>
<p class="calibre1">-  Anarşik olaylara katılanların hepsinin yetiştiricisi, müreb-bisi Adalet Partisidir... Samimi olmak lazımdır. Böylesine meydanlarda bu milleti aldatmak için, kendi zümrevi, şahsi menfaatlerini elde etmek için, büyük kitleleri, yıllarca peşinde "sağcıyım" vesaireciyim diye sürükleyip rey alıncaya kadar milli irade, rey aldıktan sonra da milli iradenin tam istediğinin tersini yapan zihniyettir ki, bu milleti bu hale getirmiştir... dedikten sonra, AP'lilere bağırıyor:</p>
<p class="calibre1"><span class="t1">-  Ben gerçek</span> mücadele yaparak geldim, sizin sahtekârlığınızı gördüğüm için karşı geldim... Evet, bizim gibi gerçek manada inanmış insanlar olmasaydı, sizin gibi münafıklar, daha çok bela açarlardı bu milletin başına...</p>
<p class="calibre1">"Sahtekâr" sözü ortalığı iyice karıştırıyor. AP'liler "sahtekâr" ve "münafık" suçlamalarından çok alınıyorlar nedense. Hüseyin Abbas bunlara da cevap yetiştiriyor:</p>
<p class="calibre1">-  Biz bu laflarımızla, bu memlekette, yıllarca sağcı solcu diyerek bu memleketin yeni nesillerini karşılıklı birbirlerine kırdırıp öbür tarafa rengini belli etmeyerek, renksiz zihniyeti, bu milleti sömüren zihniyeti kastederek söyledim... diyor, yerine oturunca da dayanamayıp bağırıyor AP'lilere:</p>
<p class="calibre1">-  Sizin milleti aidata aidata vicdanınız sızlamadı mı? Sızla-mamıştır, ancak, tutanaklarla saptanmıştır bir bir.</p>
<p class="calibre1">Bir de MSP istanbul Milletvekili Fehmi Cumalıoğlu'nun incilerine göz atalım. Millet Meclisinin 90. birleşiminde yer alan konuşması, 1974 yılının Mayıs ayının 30. gününde yapılmıştır. Cumalıoğlu da şöyle buyuruyor, "hutbe" okurcasına:</p>
<p class="calibre1"><span class="t1">-  Say</span>ın Demirel, ensesine kaldırmayı itiyat edindiği mağrur başını öne eğerek, Sayın Bozbeyli de methiyeler dökerek, Sayın Celal  Bayar'ın ellerini öpmek için  sıraya dizilmişlerdir.., Muhterem milletvekilleri,  ismiyle zihniyeti zıt olan bu yeni "cephe"nin, bir zamanların Vatan Cephesi gibi çilekeş milletimizin başına yeni badireler getirmemesini Cenabı Haktan niyaz eyleriz.</p>
<p class="calibre1">ÇAĞIN SUÇU 167</p>
<p class="calibre1">Cumalıoğlu Allanın pek sevgili kulu değilmiş ki, duaları kabul olmamış, şimdi yeniden bir "cephe" kurulmuştur. Bu kez kendileri, "tövbe" ederek "mason" dedikleri Demirel'in imamlığında namaza durmuşlardır.</p>
<p class="calibre1"><span class="t1">Allah kabul etsin...</span></p>
<p class="calibre1">Bugün "manevi kalkınma" ve "ahlak" sözlerini dillerden düşürmeyen, Allahın sevgili kulları ve cennet bağının çok renkli güllerinin, gülsuyu kokulu sözlerini birlikte okuduk. Şimdi "masonluk" unutuldu. Şimdi "sahtekârlık" ve "münafıklık" unutuldu. "Er kişi niyetine" bir araya geliyorlar. Önce İslam), sonra vatanı kurtaracaklar.</p>
<p class="calibre1">Okuduğunuz bu satırlar, sadece Millet Meclisi Tutanak Dergisinin satırları değil, bir siyasal ahlak anlayışının suçüstü tutanaklarıdır. Bunları okuyun ve sizler de bu tutanakların altına tanık olarak imzalarınızı atın.</p>
<p class="calibre1">Milli Selamet Partisinin gençler için önerdiği "ahlak derslerini" önce kime öğretmeli acaba, kime?!...</p>
<p class="calibre1"><span class="t1">(Cumhuriyet, 31 Mart 1975)</span></p>
<p class="calibre1">DOĞRUYU SÖYLEMEK...</p>
<p class="calibre1">Devlet adamları için aranması gereken ilk koşul, açıkyürekli ve doğru sözlü olmalarıdır. Yurttaş, hangi görüşte olursa olsun, siyasal parti liderlerinin güven verici ve inandırıcı olmalarını ister. Sayın Ecevit'e saygınlık kazandıran özelliklerden biri de budur. Başbakanlık koltuğunun yeni sahibi Demirel için bu ö-zelliklerden söz etme olanağı pek yoktur, Çünkü Demirel, sahibi olduğu sözleri, bir çırpıda unutuvermenin hünerine de sahiptir. Bunun bir örneğini, önceki günkü basın toplantısında verdi.</p>
<p class="calibre1">Demirel, 1973 seçim kampanyalarında konuşurken, 28 Eylül 1973 günü Trabzon'da, Anayasa Mahkemesince temelli kapatılan anayasal partilerin "muvazaa" yoluyla yeniden açılmaması için yasal tedbirler getirilmesini önermişti. Basın toplantısında söz isteyerek Demirel'e bu konuyu hatırlattım ve</p>
<p class="calibre1">- Bugün aynı kanıda mısınız?., diye sordum. Demirel yüzlerce gazetecinin önünde ve televizyon ekranının içine baka baka,</p>
<p class="calibre1"><span class="t1">168</span></p>
<p class="calibre1">-  Böyle bir beyanım yoktur.., diyebildi. Ben sorduğum soruyu yeniden k<span class="t1">endisine yönelttim.</span></p>
<p class="calibre1">-  Bunlar gazete sütunlarındadır, ispat ederim... dediğimde de,</p>
<p class="calibre1">-  ispat edin, gelin o zaman konuşalım... demekten çekinmedi. Bazı gazeteci arkadaşlarımızın yadırgadığı sert tartışma, basın toplantısında böylece kapatılmak istendi, ispata çağrıldığımıza göre, ispat etmek boynumuzun borcu oldu artık.</p>
<p class="calibre1">Kanıtı sağlam yerden getirmek gerekmektedir. Bırakalım öteki gazeteleri de, olayı "sahibinin sesi"nden yani, "Son Havadisken okuyalım. 29 Eylül 1973 günü Son Havadis gazetesinin birinci sayfası boydan boya Demirel'in Trabzon gezisine ayrılmıştır. Son Havadis, Demirel'in konuşmasını şöyle aktarmış. Demirel diyor ki:</p>
<p class="calibre1">-  AP'nin görüşüne göre, Anayasadaki değişikliklere rağmen, bazı hususlarda ıslah tedbirlerine ihtiyaç vardır. Evvela Anayasa dışı partilerin temelli kapatılmasına dair Anayasa hükmünün uygulanmasında, kapatılan partilerin muvazaa yoluyla kurulmasını önleyici hükümlerin takviyesi gerekmektedir. Ayrıca kapatma davalarının açılması ve yürütülmesinde çabukluğu sağlayıcı hükümlerin takvi<span class="t1">yesi gerekmektedir.</span></p>
<p class="calibre1">işte Demirel bu konu için,</p>
<p class="calibre1">-  Böyle bir konuşmam yoktur, ispat edin... diyebilmektedir.</p>
<p class="calibre1">Görülüyor ki Başbakan Demirel, kendi partisinin yayın organında çıkan sözlerini bile unutmaktadır. Acaba bundan sonra Demirel'in konuşmalarını noter aracılığıyla saptayıp bir de kendisine imzalatmak mı gerekecektir?</p>
<p class="calibre1">Oysa sorun apayrıdır. Demirel hiç şüphesiz, henüz bu yaşında bellek bozukluğuna uğramış değildir. Her ne kadar şimdiye kadar," 19 milyon, 20 milyon, 26 milyon" gibi rakamlar ve "141-142-146" gibi yasa maddeleriyle çok haşır neşir olmuşsa da, bütün bunların Demirel'in belleğinde bozukluk yaratması düşünülemez. Demirel bu sözleri, Milli Selamet Partisi için söylemiştir. Bugün aynı partiyle ortaklık kurmuştur. Koalisyon protokolü imzalanır imzalanmaz, kendisine bu konu hatırlatılınca,</p>
<p class="calibre1">-  Böyle bir konuşmam yoktur.., diye konuyu geçiştirmeye çalışmıştır. Fakat unuttuğu bir nokta var: Yazılar silinmez ve arşiv bu konuşmaları hiç unutmaz.</p>
<p class="calibre1">ÇAĞIN SUÇU 169</p>
<p class="calibre1">Gelelim bir başka konuya:</p>
<p class="calibre1"><span class="t1">Kendilerine "milli</span>yetçilik" etiketi yapıştıran bu tutucu partiler kalabalığı, kendi aralarında bir "zoraki nikâh" kıymışlardır. Her birinin amacı, birbirlerinin gözünü oyup cephe komutanlığını kendi üzerine almaktır. Hesaplar bunun üzerine yapılmıştır. Çünkü artık biliniyor ki, ülkedeki sağcı oylar donmuştur. Tutucu partilerin kurup kuracakları son sağcı hükümettir bu. Demirel, bu sağcı partileri, kendi ağırlığı altında eriterek gücünü artırmak ve sağın tek lideri olmak istemektedir. Feyzioğlu, 12 Mart döneminde denediği yolların bugün de geçerliliğini kanıtlamaya çalışarak, bir mangalık partisiyle devleti yönetmenin yolunu yordamını araştıracaktır. Türkeş, Birinci Dünya Savaşından sonra bazı ülkelerde denenmiş ilkel yolları zorlayarak devleti ele geçirmeye çalışacaktır. Erbakan ise, Abdülhamit gericiliğini devlet katına bulaştırmanın mutluluğu içindedir. Bu dört parti lideri de, artık birbirinin oy depolarına göz dikmekten başka hiçbir siyasal yoldan umut beklememektedirler. Ö-nümüzdeki dönemde sağcıların "miras kavgasf'na tanık olacağız. Gün geçtikçe tükenen miras, bakalım, bu liderleri hangi yollara itecektir? Hep birlikte göreceğiz.</p>
<p class="calibre1">Demirel, Milli Selamet Partisinin de, Milliyetçi Hareket Partisinin de kapatılmasını çoktan istemektedir. Kendisine hatırlattığımız konuşmasını çok iyi hatırlamıştır, amma unutmayı yeğ tutmuştur şimdilik.</p>
<p class="calibre1">Onları kendi hesaplarıyla baş başa bırakıp sizlere bir küçük masaldan söz edelim: Bir çoban her gün köyüne gelip</p>
<p class="calibre1">- Kuzuları kurt kaptı,., dermiş. Sonra bu kuzuları satar ve paraları biriktirirmiş, Köy halkı bu çobana bu yüzden hiç inan-mazmış. Bir gün çobanın sürüsünü gerçekten kurt kapmış. Bu kez, çoban yaşlı gözlerle köye gelip durumu anlatmış, Anlatmış amma artık kendisine hiç kimse inanmamış.</p>
<p class="calibre1">Kıssadan hisse: Doğruyu, gerçeği, "kurt" kapmadan söylemek ve herkesi kendisine inandırmak gerekmektedir. Bilmem çobanlık yaptığı günlerde Demirel'e bu küçük masal hiç anlatılmış mıydı?..</p>
<p class="calibre1"><span class="t1">(Cumhuriyet, 2 Nisan 1975)</span></p>
<p class="calibre1"><span class="t1">170</span></p>
<p class="calibre1"><span class="t1">KANLI KALDIRIMLAR...</span></p>
<p class="calibre1">Tutucu partiler kalabalığı bir araya gelip hükümet kurarken, gençlik kesimindeki şiddet eylemleri de yoğunlaşmaktadır. Parlamentoda üç sandalyeye sahip bir partinin, başbakan yardımcılığına tırmanıp üstelik hükümet üyeliklerinin ikisini kapı-vermesi, "Parlamento aritmetiği" ile açıklanacak olaylardan değildir. Yıllarca, devletin güvenlik örgütlerinin gözleri önünde "komando kampları" açarak, sağcı eylemciler yetiştirenler, şimdi başbakanlık koltuklarına kadar ulaşabilmişlerdir. Hükümet güvenoyu alırsa herhalde sağcı eylemcilerin yeni kanlı saldırılarına tanık olacağız,</p>
<p class="calibre1"><span class="t1">Tü</span>rkiye'de henüz karanlık cinayetlerin hesabı sorulmuş değildir. Gencecik yaşlarında, birer ikişer öldürülen genç öğrencilerin ve işçilerin katilleri aramızda ellerini ve kollarını sallayarak dolaşmaktadırlar. Taylan Özgür, Nail Karaçam, ilker Mansuroğlu, Hıdır Altınay, Mehmet Cantekin, Battal Mehet-oğlu, Mehmet Büyüksevinç, Necdet Güçlü, Niyazi Tekin, Mehmet Ali Aytaç, Dursun Erdoğan, Hüseyin Çapar, Şerif Aygün, Necmettin Giritlioğlu, Koray Doğan, Şahin Aydın, Hüseyin Örek, Kerim Yaman, Veli Yıldırım... Bunlar demokrasimizin tarihine terk edilmiş mezar taşlarıdır. Bu cinayetler işlenirken, devrin hükümetleri olayları göz ucuyla izlemiş ve gençlerin aralarına yerleştirdiği "kışkırtıcı ajanlar" aracılığıyla kargaşa ortamını bilerek ve isteyerek yaratmıştır. 12 Mart öncesinin kanlı kaldırımlarından sorumsuz politikacıların ayak izleri silinmiş değildir.</p>
<p class="calibre1">Sağcı eylemciler, sıkıyönetim dönemlerinde de özellikle korundular ve kollandılar. Sağcılar, kendilerine "ülkücü" adı takan sağcı öğrencilerin tanıklığıyla ilerici aydın avına çıktılar, Mahkeme kararlarında sağcı eylemciler açıkça övüldü. Sizlere, Ankara Sıkıyönetim Komutanlığı I Numaralı Askeri Mahkemesinin 1972-89 esas sayılı dosyasından şu satırları aktaralım:   .</p>
<p class="calibre1">- Ülkücülerle aşırı solcuların çatışması ve çarpışmaları, ideolojik görüş farkından gelmektedir. Aşırı solcular düzeni değiştirmek için ihtilalin ön safhasını teşkil eden anarşik ortam yaratmak maksadıyla fiil ve eylem yapmakta ve hadise yaratmaktadır. Ülkücüler bunların karşısında, gayelerinin tahakkukuna mani olmaya çalışmaktadırlar. Vaki fiil ve eylemlere karşı çı-</p>
<p class="calibre1">ÇAĞIN SUÇU 171</p>
<p class="calibre1">kan emniyet kuvvetlerinin yanında bulunan, çarpışan yine ülkücülerdir...</p>
<p class="calibre1">Bu karar Topçu Albay Remzi Siretli, Hâkim Albay Sadettin Üçüncüoğlu ve Hâkim Binbaşı Siret Kurtcebe tarafından imzalanmıştır. Bu örnek, bu belge, düşündürücü değil midir?</p>
<p class="calibre1">Görülüyor ki 12 Mart sıkıyönetimi karanlık cinayetlerin hesabını sormak yerine, "ülkücü" adı takılan sağcı eylemcileri, mahkeme kararlarında bile övmeyi gerekli görmüştür. Daha da acısı; devrin Cumhurbaşkanı Sunay,</p>
<p class="calibre1">- Ülkücü gençler memleketi koruyor... gibi sözlerle, sağcı saldırganların sırtlarını sıvazlamıştır. Bütün bunlar, basit rastlantıların gelişigüzel halkaları değildir.</p>
<p class="calibre1">Gerçeği görelim.</p>
<p class="calibre1">Uluslararası faşizm, geri bıraktırılmış her ülkede bu tür saldırı yöntemlerini denemektedir. Bürokrasinin etkili kesimiyle yasadışı ilişkiler kuran bir küçük azınlık, ülkede kargaşa ortamı yaratmaya, bundan sonra da bir faşist yönetimin kurulmasına çalışmaktadır. Bunun son örneklerini Şili'de ve Yunanistan'da gördük. Hükümetin bir kanadından da güç alan saldırganların, yarın, seçim güvenliğini ortadan kaldırmak için şiddet yöntemlerine başvurmayacağını söylemek mümkün müdür?</p>
<p class="calibre1">Unutulan şu:</p>
<p class="calibre1">Türkiye'de köprülerin altından çok sular akmıştır. Bozuk saatler bile, günde iki kez doğru göstermektedir. Gelişen toplum, özgürlüğe ve demokrasiye her gün biraz daha sahip çıkmaktadır. Özgürlüğün kilometre taşlarını geriye çevirmeye şimdiye dek, hiç kimsenin gücü yetmemiştir. Faşizmin alaturkası ise, bu oluşumu hiç değiştiremez.</p>
<p class="calibre1">Bugün demokrasimiz, ne katilleri bulunmamış fidan gibi delikanlıların kanlı kefenlerine sarılıp unutturulabilir, ne de milyonluk kredi yağmalarıyla satın alınabilir. Emekçi Türk halkı, örgüt desteği ve demokratik bilinciyle sağcı yönetimlerin bu kara dehlizini de geçecektir. Kimsenin şüphesi olmasın.</p>
<p class="calibre1">Aslanın sırtında hükmetmeye özenenler de bir gün bu aslana yem olurlar. Mussolini ayaklarından bir sokak fenerine a-sıldı. Hitler ise, bir sığınakta beynine kurşun sıkarak öldü.</p>
<p class="calibre1"><span class="t1">Dileyelim ki, Tanr</span>ı Türkü korurken, bazılarını da böyle sonlardan saklasın. Titreyip kendilerine gelinceye kadar...</p>
<p class="calibre1"><span class="t1">(Cumhuriyet, 4 Nisan 1975)</span></p>
<p class="calibre1"><span class="t1">172</span></p>
<p class="calibre1"><span class="t1">SORMAZLAR MI?</span></p>
<p class="calibre1">Maliye Bakanlığının döner koltuğunda bugün genç bir politikacı oturuyor. Politikacının adı Yılmaz Ergenekon'dur. Erge-nekon, Ankara Hukuk Fakültesinde Medeni Hukuk Doçentiyken, Devlet Planlama Örgütünde görevler üstlenmiştir. Örgütte, "Teşvik ve Uygulama Dairesi Başkanlığı" yapan bu Medeni Hukuk Doçenti, devletin olanaklarını iş ve sermaye çevrelerine "ulufe" dağıtır gibi dağıtmakla ün yapmıştır. Ergenekon, bir özel şirkete yedi yüz yirmi bin dolarlık döviz kredisi sağladıktan sonra, fakültedeki ve planlamadaki görevlerinden istifa edip kredi sağladığı bu şirkete müşavir oluvermişti.</p>
<p class="calibre1">-  Nasıl olur?., demeyiniz. Ergenekon'un geçenlerde ortağı tarafından vurularak öldürülen bir işadamına ingiltere'de gazoz fabrikası kurması için imzaladığı belgeler arşivlerdedir.</p>
<p class="calibre1">Arşivde başka belgeler de vardır. Şimdi, Parlamentoda milletvekilleri, Ergenekon'un Devlet Planlama Örgütünde görev yaptığı süre içinde kimlere ne kadar kredi verip yatırım indirimi sağladığını tek tek araştırmalıdır. Bunlar ortaya çıkarılınca, "milliyetçilik" etiketinin altında hangi çıkar çevrelerinin adlarının okunacağını da hep birlikte göreceğiz.</p>
<p class="calibre1"><span class="t1">Bir tanesin</span>i şimdiden görelim:</p>
<p class="calibre1">Günlerden bir gün, 933 sayılı yasa olarak bilinen "Yetki Yasası" Parlamentodan geçer. Adalet Partisi bu yasanın çıkması için gece gündüz çalışmıştır. Bu yasa siyasal dildeki adıyla "hür teşebbüs" yani, " özel ve güzel" teşebbüse türlü çeşitli kolaylıklar sağlıyordu. O günlerde Demirel durmadan,</p>
<p class="calibre1">-  26 milyon hür teşebbüs... Teşkilatlanmış kredi piyasası... gibi sözlerle ekonomi bilimi ve güldürü edebiyatına katkılarda bulunmaktaydı. Bu "26 milyon hürteşebbüs"ten biri de kardeşi Hacı Ali Demirel'di ve "kanun" devletinde kardeşlerinin yasalardan yararlanması da vazgeçilmez ve devredilmez kutsal haklardan biriydi.</p>
<p class="calibre1">Yasa çıkar çıkmaz ilk başvuran, Hacı Alı Demirel'den başkası değildi. Ali Demirel, 9/9/1968 günü Devlet Planlama Örgütüne başvurarak, ucuza kapattığı devlet arazisi üzerine kondurduğu "Özel Yükseliş Koleji" için yatırım indirimi sağlanmasını istemiştir. Bu istek ikinci Beş Yıllık Kalkınma Plan ilkelerine</p>
<p class="calibre1">ÇAĞIN SUÇU 173</p>
<p class="calibre1">açıkça aykırıdır. Fakat planlama örgütünde "Teşvik ve Uygulama Dairesi Başkanı" Yılmaz Ergenekon'dur. Ergenekon, ne yapar yapar, Hacı Ali Demirel'e tam bir milyon dört yüz bin liralık yatırım indirimi sağlar. Tarih, 29 Kasım 1968.</p>
<p class="calibre1">Demircilerin ünlü "Terakki Şirketi" de bu olanaklardan yararlanır. Devlet Planlama Örgütü, 18 Aralık 1968 gününde 39 sayı ile Demirellerin bu aile şirketine "teşvik belgesi" verir. 39 sayılı teşvik belgesi, bu kez 120 sayılı teşvik belgesiyle değiştirilerek, Hacı Ali Demirel, Şevket Demirel ve Süleyman De-mirel'in kayınbiraderi Yılmaz Şener'in ayrıcalıkları genişletilir. Bu arada Anayasa Mahkemesi, 933 sayılı Yetki Yasasını iptal etmiştir ama, "kıratı" alan "Üsküdar'ı" çoktan geçip gitmiştir. Sizler, şimdi,</p>
<p class="calibre1">- Nereye kadar? diyeceksiniz. Orasını da anlatalım:</p>
<p class="calibre1">Planlama örgütü "Teşvik ve Uygulama Dairesi Başkanı" Yılmaz Ergenekon aracılığıyla Demirellere bir milyon iki yüz bin dolarlık "ulufe" dağıtıldıktan sonra, konu, Avrupa Yatırım Bankasına kadar gelmiştir, Demirellerin usulsüz kredi aldıkları, Alman milletvekilleri tarafından Avrupa Parlamentosu Türkiye Ortaklığı Komisyonunda bile konuşulmuştur.</p>
<p class="calibre1">Sen gel, kredi sağladığın özel şirkete bol ücretle müşavir ol. Sen gel, Demirel kardeşlere milyonlarca kredi sağla ve bugün devlet Hazinesinin başına Maliye Bakanı olarak otur. Sormazlar mı hesabını?</p>
<p class="calibre1"><span class="t1">Bir</span> yanda devletin tek kuruşunu yabancı şirketlere kaptırmamak için gece gündüz çalışan yurtsever ve devrimci bürokratlar, öte yanda özel teşebbüse krediler yağdıran Demire! genel müdürleri, müsteşarları ve Demirel müşavirleri duruyor.</p>
<p class="calibre1"><span class="t1">Kendilerine "milliyetçi</span>" süsü vermekten sanık bu tutucu partiler kalabalığının, ne için iktidara gelmek istedikleri belli değil midir? Bunların geçmişinde, sadece kanlı kaldırımlarda alçakça kurşunlarla öldürülen gençlerin kefenleri değil, bu yoksul ulusun milyonlarca lirasını, mutlu azınlığa dağıtanların suçüstü tutanakları da bulunmaktadır. Bu hesapları vermeden Parlamentodan güvenoyu istemek, bankalardan kredi istemek kadar kolay mı sanırsınız?!..</p>
<p class="calibre1"><span class="t1">(Cumhuriyet, 7 Nisan 1975)</span></p>
<p class="calibre1"><span class="t1">174</span></p>
<p class="calibre1"><span class="t1">ÇIKMAZ SOKAK</span></p>
<p class="calibre1">Parlamento aritmetiğinin toplama, çıkarma ve bölme işlemleri geçtiğimiz günlerde akılları iyiden iyiye karıştırdı. Siyasal partilerin sandalye sayısı, basketbol maçlarındaki sayaç tablosundaki rakamlar gibi günden güne değişip durdu. Başkentteki büyük otellerin salonlarında,</p>
<p class="calibre1"><span class="t1">- Yuvaya dön, di</span>ye başlayan göz yaşartıcı konuşmalar yapıldı. Gazeteciler birbirlerine,</p>
<p class="calibre1">-  Bugün transfer var mı, gibi sorular yönelttiler, Parlamento kulislerinde söylentiler birbirini kovaladı:</p>
<p class="calibre1">-  Bakanlık verilirse geçecekmiş... il başkanlığı yeter diyor genel sekreter. Partiye daha önce müracaatı varmış, gizli tutu-luyormuş. Oylama günü Meclise gelmeyecekmiş... gibi dedikodularla politikacılarımızı bir kez daha yakından tanıdık.</p>
<p class="calibre1">Bütün bu çalışmalar, bu hafta sonunda, Demirel hükümeti için kullanılacak kırmızı ve beyaz oyların dökümüyle sonuçlanacak. Beyaz oylar, kırmızı oylardan fazla çıkarsa, Demirel hükümeti güvenoyu alarak bakanlık koltuklarına sımsıkı sarılacak. Yok, kırmızı oylar beyaz oyları geçerse, o zaman Demirel, inşaatı çökmüş müteahhit gibi, derin bir "eleme" terk edilmiş o-lacaktır. Elinize kâğıt kalem alıp bugünlerde boş yere;</p>
<p class="calibre1">-  CHP 189, 31 de Demokratikler, I de Timisi... diye hesaplar yapmayın. Parlamento aritmetiğinin cetvellerine, bizim gibi "sade" vatandaşların aklı pek ermez, bakarsınız yarın bir saygıdeğer parlamenter sandalyesini  kaptığı gibi  soluğu  bir başka partide alıverir. Bunun için, papatya falı bakarcasına,</p>
<p class="calibre1">-  Güvenoyu alır mı, almaz mı, diye olasılıklar zincirini sağa sola sallamayın hiç. Af görüşmelerinde de böyle olmuştur. Af çıktı, çıkıyor derken, yirmi "Müslüman kardeş, "hükümetlerini arkadan hançerleyerek, bir gece içinde bütün siyasal dengeyi bozuvermişti, hatırlarsanız. Demokratik Parti tümüyle kırmızı oy verir mi, vermez mi? Milliyetçi Hareket Partisi içindeki "mason hafiyeleri" düne kadar Cenabı Hakka sığınıp aşk ile küfrettikleri Demirel'i destekler mi desteklemez mi? Kime karşı, kim için ve neden -bağımsız- oldukları pek anlaşılmayan şu gezer ve yüzer oy sahipleri hükümete beyaz oy verirler mı, vermezler mi?.. CHP içinde bir daha vatanın içinde bulunduğu</p>
<p class="calibre1">ÇAĞIN SUÇU 175</p>
<p class="calibre1">tehlikeleri anlayıp bir çırpıda cephe siperlerine atlayan olur mu, olmaz mı? Bütün bunlar, Parlamento aritmetiğinin, azgelişmiş demokrasimize özgü çok bilinmeyenli denklemlerinden biridir.</p>
<p class="calibre1">Türkiye'de yıllardır demokrasinin biçimsel görünümünü çok partili hayat sayan, tek boyutlu kısır düşünce yürürlüktedir. Düşünce yasaklarıyla örülmüş "utanç duvarları", toplumu ö-nünde sonunda siyasal bunalımların çıkmaz sokaklarıyla karşılaştırıyor. Bugün, gömlek değiştirir gibi parti değiştirenlere de bakıp çok fazla öfkelenmemek gerekmektedir. Çünkü onlar, bu düzenin acı meyveleridir. Toplumu, düşünce yasaklarının dikenli telleriyle kuşatıp koşullandırdıktan sonra,</p>
<p class="calibre1">- Yıkıcı düşünce... Aşırı cereyan... gibi gerekçelerle yönetmeye kalkarsanız, karşınızda işte böyle, kaba bir tablo bulursunuz. Bir düzen anlayışının, bir sistemin kaçınılmaz sonuçlarıdır bütün bunlar. Bir ülkede hükümet kurulup kurulmaması, beş-on parlamenterin bir iki hafta içinde parti değiştirmesine bağlanıyorsa, o ülkede demokrasiyi oluşturan temel koşullardan biri eksik demektir.</p>
<p class="calibre1">Böylesine temelsiz bir inşaatın çatısına kiremit koyarken u-zun uzun düşünmek gerekiyor. Belki Demirel güvenoyu alırsa, devlet örgütünde ilerici memurlar yerlerinden bir bir sökülüp alınacak, yürümekle kaldırımları aşındırmayan tutum, yine öğrencileri birbirine sokacak, sokaklarda delikanlı kanı akacak, birkaç yazar çeşitli gerekçelerle susturulmak istenecek ve kredi muslukları dost ve birader avuçlarına milyonlar dökecektir.</p>
<p class="calibre1"><span class="t1">Ya güvenoyu alamazsa?</span></p>
<p class="calibre1">O zaman da, Demirel Başbakanlık koltuğunun Parlamento içinden de kendisine kilitlendiğini gözleriyle görecektir. 12 Mart 1971 'de kendisine memleketi yönetme yeteneğinden yoksun olduğu bildirildi ve ülke yönetimi "yedekteki" sağcı politikacılara bırakıldı. Bu güvenoylamasında Parlamento da kendisine "Hayır" derse, yurttaşın seçimlerde söyleyeceği söz artık şimdiden belli olacaktır. Bunalımdan çıkış yolunu erken seçimden geçirmeyen her çözüm, bunalımın ömrünü uzatmaktan başka hiçbir siyasal sonuç yaratmaz. Bunalımın sonunda değil, henüz başındayız şimdi.</p>
<p class="calibre1"><span class="t1">176</span></p>
<p class="calibre1">Parlamento aritmetiğinin hesap cetveli, yarın öbür gün ne gösterir bilemeyiz ama, sağcı politikacıların altında kalacakları yıkıntı bugünden bellidir. Duyduğunuz sesler, bir yapının değil, bir yıkıntının çatırtı ve gürültüleridir.</p>
<p class="calibre1"><span class="t1">(Cumhuriyet, 10 Nisan 1975)</span></p>
<p class="calibre1">BİÇİM VE ÖZ...</p>
<p class="calibre1">Siyasal yaşamda duyguların önemini kimse yadsıyamaz. Her siyasetçi, bazı siyasal olaylara ve kişilere karşı sevgi ya da nefret duygulan taşır. Bu duyguları insanların içinden söküp çıkarmak mümkün değildir. Bir ihtilalciyle, bu ihtilalcinin devirdiği cumhurbaşkanı arasında herhangi bir sevgi bağı bulunabilir mi? Siyasal gelişmenin bir kavşak noktasında devrilenle devrik kol kola girmişlerse, bunun yorumunu özenle yapmak gerekmekted<span class="t1">ir.</span></p>
<p class="calibre1">Celal Bayar, 27 Mayıs I960 sabahında radyosunu açtığında Albay Alpaslan Türkeş'in,</p>
<p class="calibre1">-  Dikkat... dikkat!., diye bağıran konuşmasıyla kendisine karşı yapılan ihtilali öğrenmiş oldu. Bayar, sonradan açıkça,</p>
<p class="calibre1">-  Uluslararası komünizmin eseri... dediği 27 Mayıs ihtilalini ilk kez Türk ve dünya kamuoyuna duyuran albayla beraber aynı "cephe" içindeyse, bu olguyu yerli yerine yerleştiremez-sek yanlış yorumların dalgalarına karışabiliriz.</p>
<p class="calibre1">Bu birleşme, Türkiye'de egemen çevrelerin ekonomik ve siyasal etkinliklerini güçlendirme amacıyla oluşturulmaktadır, Yasadaki tanımla, "bir sosyal sınıfın, öteki sosyal sınıflar üzerindeki egemenlik ve etkinliği", komünizme karşı bir birleşme gerekçesiyle sürdürülmek istenmektedir, Oysa gerçek amaç ülkedeki demokratik düzenin yok edilmesi, Abdülhamit gericiliğinden tekelci kapitalizme kadar, toplumun bütün çıkarcı ve gerici çevrelerinin desteğiyle, Anayasa dışı bir iktidar kurma özleminde yatmaktadır,</p>
<p class="calibre1"><span class="t1">Bu olguyu 12 Mart "laboratuvan" içinden de izlemek mümkündür. Bir askeri darbe y</span>apılıyor. Demirel iktidardan u-zaklaştırılıp başbakanlık koltuğuna bir hukuk profesörü oturtuluyor. Bu profesör 12 Mart öncesi dönemin "ilerici" partisi-</p>
<p class="calibre1">ÇAĞIN SUÇU 177</p>
<p class="calibre1">nin içinden seçilip alınıyor. Üstelik bu profesörün, geçmişte partisindeki "orta sol" gelişimleri yeterli bulmayıp</p>
<p class="calibre1">-  Sosyalist parti olduğumuzu ilan edelim... türünden yaptığı konuşmalar belleklerden silinmemiş, işte bu hukuk profesörü, Türkiye'nin o tarihe kadar gelmiş geçmiş en sağcı hükümetinin başkanı oluveriyor.  12 Mart süngüsü, tıpkı bir mıknatıs gibi, hem Parlamento içinde, hem de bürokrasinin birçok kesiminde tutucuları bir araya toplayıveriyor.</p>
<p class="calibre1">Bugünkü Bakanlar Kurulunda beş eski CHP kökenli bakan bulunmaktadır. Bu beş bakan, bir zamanlar AP iktidarlarına karşı partilerinin en ön sıralarında savaş veriyorlardı. Şimdi, e-leştirdikleri, saldırdıkları Demirel'in başkanlığında koltuklarında oturmaktalar. Biçimde ayrı görünenler, bir siyasal süreç içinde, aynı özde, aynı sınıfsal dayanışma içinde olduklarını hemen ka-nıtlayıveriyorlar. Eski görüş ayrılıklarının yapay ve yüzeysel gerekçeleri, bir suyun buharı gibi kayboluyor. Geriye toplumun ayrıcalıklı kesimlerini savunanların ortaklığı apaçık beliriveriyor. Zaman geçtikçe, herkes yerli yerine oturuyor.</p>
<p class="calibre1"><span class="t1">-  Milli bütünlük... Milletin selam</span>eti... Aşırı cereyanlar... Bölücülük... gibi gerekçelerin toz bulutu altında kalmazsanız, bir süre sonra yatırım indirimi, teşvik tedbiri, kâr transferi, ucuza kapatılan arsalar, yönetim kurulu üyeliği gibi konularla burun burna geliyorsunuz. Düzenin perde arkasında görünen bunlardır. Düzenin çirkin yüzü...</p>
<p class="calibre1">12 Mart 1971 günü, başbakanlık koltuğundan şapkası ile birlikte sökülüp alınan Demirel ile, 12 Mart yönetiminin aynı koltuğa oturttuğu Ferit Melen arasında bir sevgi bağı bulunabilir mi? Demirel'e karşı yapılan askeri darbeyle başbakanlık görevi üstlenen Melen, bugün Demirel'in koltuğu altında bakanlık yapıyorsa, bu çelişkiyi,</p>
<p class="calibre1">-  Ne etsin adamlar... deyip geçiştirmek pek kolay olmasa gerekir.</p>
<p class="calibre1">Evet, sorun başka... Bayarla Türkeş'i, Demirel ile Melen'i, Feyzioğlu'yla, Erbakan'ı bir araya getiren gerçek, Türkiye'nin sınıfsal çizelgesinin de görüntüsünü vermektedir. Toplumun her kesimine çöreklenmiş olan "tutucular koalisyonu" hemen hemen her partide köşe başlarını tutmuştur. Egemen sınıfların ayrıcalıklı düzeni, 12 Mart gibi olaylarda da, bütün tutucuları "öncelik ve ivedilikle" bitir               mektedir."</p>
<p class="calibre1"><span class="t1">178</span></p>
<p class="calibre1">Bu, siyasal görünümlü bir sınıfsal dayanışmadır. Gün geçtikçe siyasal kurumlar, partiler ve kişiler, gerçek kimliklerini bulmaktadırlar. Sermayeden ve emekten yana olanların ayrımı, siyasal olayların eleğinden geçe geçe, ekonomik ve siyasal tabanına oturmaktadır. Bu geçiş döneminin doğal sancılarını yaşarken, ülkeyi yönetenlerin gerçek yüzlerini de görmekteyiz. Çeşitli adlar ve kimlikler altında, yıllarca "bir sosyal sınıfın" e-gemenliğini pekiştirmeye çalışanların maskeleri de birer ikişer inmektedir artık.</p>
<p class="calibre1">Bugün "Milliyetçi Cephe" çadırları altında birleşmeye çalışanlar, bundan önce de her partinin yönetim kadrosunu işgal etmiş olan siyasetçiler topluluğudur. Biz bunların geçmişlerini de biliriz.</p>
<p class="calibre1">Geçmişleri, geleceklerinin aynası değil midir?..</p>
<p class="calibre1"><span class="t1">(Cumhuriyet, 12 Nisan 1974)</span></p>
<p class="calibre1">MUHALEFET BAŞLARKEN...</p>
<p class="calibre1">Demirel. hükümeti, kavgalı gürültülü olaylardan sonra Millet Meclisinden güvenoyu almış bulunmaktadır. 1973 seçimlerinden sonra, "türlü çeşitli" parçalara bölünmüş olan sağcı güçler artık komünizmle mücadele gerekçesi altında bir araya gelmişlerdir. Dört sağcı siyasal parti, biri solcu, biri sağcı iki siyasal partinin muhalefetiyle, iktidar koltuklarını paylaşmıştır. Bu gelişim, bugünkü sonuçlarıyla sağ güçler için bir başarı sayılabilir. Bazı çevreler, güvenoyunu,</p>
<p class="calibre1">- Üç DP'Iİ oylamaya katılsaydı, iki CHP'Iİ partilerinde kalsaydı, bağımsızlar çekimser oy kullanmasaydı... gibi avuntularla yorumlamayı uygun görebilir<span class="t1">ler. Bu tür yorumlar, gerçek nedenlerin bir süre daha gizlenmesine yol açar.</span></p>
<p class="calibre1">Gerçeği görelim:</p>
<p class="calibre1">Türkiye'deki sağ partiler, çağdaş kapitalizmi savunacak öz ve nitelikten yoksundurlar. Soğuk savaş kuşkularından artakalan antikomünizmin en ilkeli, ülkemizde bütün alaturkalığıyla sürdürülmektedir. Çağın düşünce akımlarına sımsıkı kapattıkları kapılarını, vurgun düzeninin kapkaççı çevrelerine alabildiğine açan partilerle, sosyal hukuk devletinin ve demokrasisinin ge-</p>
<p class="calibre1">ÇAĞIN SUÇU 179</p>
<p class="calibre1"><span class="t1">reklerini yerine getirmek olanak</span>sızdır. Bu çevreler, 12 Mart döneminin kendilerine sağladığı etkinlik ve rahatlığın sarhoşluğundan 15 Ekim 1973 sabahı uyandıklarında, karşılarında bambaşka bir Türkiye gördüler. Demirel bu seçim sonuçlarını görür görmez,</p>
<p class="calibre1"><span class="t1">-  Millet bize muhalefet görevi ve</span>rdi, diyerek, iktidardan bir süre uzak durmayı uygun buldu, Aradan geçen sürede, milletin kendisine verdiği muhalefet görevini "kötüye kullanarak" iktidara tırmanmanın yollarını aradı. Milletin vermediği iktidar, Parlamento aritmetiğinin toplama çıkarma işlemleriyle sağlanmış oldu.  Böylece,  "özgürlükçü   iktidar- tutucu  muhalefet" denklemi tersyüz edilerek sağcı partiler iktidara getirildi. Egemen çevreler  14 Ekim seçimlerinden hiç hoşnut değillerdi. Ecevit "yumuşak inişe" zorlanarak, yerine bugün dört sağcı parti liderinin, dört oy fazlasıyla sahip oldukları iktidar görünümü ortaya çıktı.</p>
<p class="calibre1">"Dörtler hükümeti" şimdiden karşılarında güçlü bir muhalefet bulmuştur. Parlamento içinde muhalefet partilerinden biri, "demokratik solcu" CHP, öteki ise "demokratik sağcı" DP'dir. Bu iki partinin muhalefet amacı ve yöntemi birbirinden geniş ölçüde farklı olacaktır. Çünkü DP hükümete muhalefet ederken,</p>
<p class="calibre1">-  Siz CHP'nin uydusu oldunuz, gibi eleştirilerden kurtulmak için "Demirelsiz sağcı hükümet" biçiminde çözüm yollarıyla ortaya çıkarak, durmadan Demirel ve yakınlarını suçlayacaktır.  DP muhalefet anlayışını  değiştirmedikçe  sağcı oyları toplamasına da pek olanak yoktur sanırız. Çünkü öteki sağcı partiler, oy toplama konusunda DP'den daha başarılıdırlar. Sadece Demirel eleştirisine dayanan muhalefet de uzun boylu başarılı olamaz. Ancak Demirel iktidarı, şimdilik DP'nin bu tür muhalefetiyle de karşılaşacak ve bu hırçın çatışma, hükümeti bir ölçüde yıpratacaktır. Önemli olan, ÇHP'nin sürdüreceği muhalefettir. Güvenoylamasınd<span class="t1">an hemen sonra herkes birbirine;</span></p>
<p class="calibre1">- Acaba CHP sert muhalefet mı yapacak?., diye sormaktadır. Ciddi bir muhalefetin serti ve yumuşağı olmaz. Ciddi muhalefet, yani yeni adıyla sol muhalefet, "düzenin ekonomik" temellerine yönelerek, emekçi halk yığınlarına, bu düzenin bir avuç mutlu azınlık yararına işlediğini gösterir. CHP bu devrimci</p>
<p class="calibre1"><span class="t1">180</span></p>
<p class="calibre1">muhalefeti sürdürdüğü ölçüde güçlenerek, emekçi sınıfları yanına alabilecektir.</p>
<p class="calibre1">Şüphesiz önümüzdeki günlerde CHP, kendi içinde son o-layların muhasebesini yapacaktır. Bu tartışmanın tam bir "özeleştiri" anlayışı ve hoşgörü içinde yapılması, parti yöneticilerince bu ortamın özgürce sağlanmasına bağlıdır. Parti yöneticilerinin ahlar ve vahlarla,</p>
<p class="calibre1">- iki kişi alabilseydik... iki kişiyi de kaptırmasaydık... gibi ö-zürleri bir yana iterek, bu giden iki kişinin, geniş toprak sahibi çiftçiler olduğunu bir kez daha düşünmeleri ve bu olgudan gerekli sonuçları çıkarmaları da yararlı olur. Bu özeleştiri aşamasından sonra CHP'nin örgütlü ve bilinçli muhalefetiyle toplumun bütün demokratik ve ilerici kesimlerini "sol muhalefef'in çatısı altında toplaması başvurulacak tek etkin ve geçerli yol olarak görülmektedir.</p>
<p class="calibre1">CHP'nin bugünkü muhalefeti, 12 Mart öncesinde Demi-rel'e karşı inönü tarafından yönetilen sınırlı muhalefete hiç benzemeyecektir. CHP, Parlamento içinde en çok sandalyeye sahip partidir. Bürokrasinin ilerici kesimi CHP ile bilinç ve duygu bağı içindedir, ilerici basın CHP'yi büyük ölçüde desteklemektedir Bütün bunlara, iktidarı oluşturan sağcı partilerin iç çelişkilerini de eklerseniz, önümüzdeki günlerin Demirel için hiç de iç açıcı olmadığı sonucuna varabilirsiniz.</p>
<p class="calibre1">Dört sandalyeye dayalı sağcı yönetim, Türk halkının uyanışını durduracak mı sanırsınız?.. Çilekeş Türk halkı, bundan önce toprak ağasından başbakanlar gördü, yılmadı. Özgürlüklerin tepesine balyoz gibi inmeye özenen hukuk profesörleri tanıdı, yılmadı. Şimdi, siyasal geçmişi belli bir parti liderinden mi korkacak?</p>
<p class="calibre1"><span class="t1">Bu da gelir, bu da geçer...</span></p>
<p class="calibre1"><span class="t1">(Cumhuriyet, 15 Nisan 1974)</span></p>
<p class="calibre1"><span class="t1">PETROL KOKUSU...</span></p>
<p class="calibre1"><span class="t1">Milliyetçi Cephe partileri, Millet Mecl</span>isinden "dört dörtlük" güvenoyu aldıktan sonra, hemen beklenen "icraata" giriştiler. Demirel yönetiminin ilk "icraatı", Enerji ve Tabii Kaynaklar Ba-</p>
<p class="calibre1">ÇAĞIN SUÇU 181</p>
<p class="calibre1">kanlığından başladı. Geçen pazar günü Bakanlık idari işler Daire Başkanı Sami Güven evinden çağrılarak, kendisine görevinden alındığı bildirildi. Ertesi gün de, Müsteşar Teoman Köprü-lüler'in sandalyesine cepheci partilerin eli uzandı. Müsteşar Teoman Köprülülerden de görevini bir başkasına terk etmesi istendi.</p>
<p class="calibre1">Olağandır bütün bunlar.</p>
<p class="calibre1"><span class="t1">Çünkü, Teo</span>man Köprülülerin bakanlıkta görev yaptığı sürede, Enerji ve Tabii Kaynaklar Bakanlığına bağlı kuruluşların kârı, 900.818.459.46 liradan, bir milyar fazlasıyla, tam 1.933.087.000 liraya çıkarılmıştır. Yani, bir yıl içinde, Türk devleti, bir milyardan daha fazla kâr etmiştir. Bu kârın her kuruşu da, yabancı petrol şirketlerinin kasalarından sökülüp yoksul Türk devletinin hazinesine kazanılmıştır.</p>
<p class="calibre1">Görevden alınması için, sadece bu suç yetmez mi?</p>
<p class="calibre1">Yetiyor anlaşılan. Her kim ki, devlete, yurtseverlik bilinciyle hizmet etmiştir, biliniz ki, o, tutucu siyasal iktidarlarca yerden yere vurulmuştur. Devletin yüce katlarına tırmanmak için yabancı şirket temsilcisi olacaksın, görevini kötüye kullanıp biraderlere ve damatlara milyonlarca kredi sağlayacaksın, devlet büyüklerine ucuza arsa kapattıracaksın, yatırım indirimi sağlayacaksın. Çok partili düzensizliğin, hiç değişmeyen kuralıdır bu.</p>
<p class="calibre1">Köprülüler'in öteki suçlarına bakın siz:</p>
<p class="calibre1">Enerji ve Tabii Kaynaklar Bakanı Cahit Kayra ile birlikte, yabancı   petrol   şirketleriyle  boğuşmuşlar.  Yabancı  şirketler,</p>
<p class="calibre1">1974 yılının Haziran ayında eyleme geçerek,</p>
<p class="calibre1">-  Biz bu fiyatlarla petrol ithal etmeyiz,., demişler. Kayra, Köprülüler ve bakanlığın yurtsever bürokratları gece gündüz çalışıp yabancı şirket prenslerine,</p>
<p class="calibre1">-  Hayır... demesini bilmişler. Üstelik,</p>
<p class="calibre1">-  Ya bu fiyatlardan ithal edersiniz ya da Petrol Yasası gereğince işlettiğiniz rafinerilere el koyarız... demişler.</p>
<p class="calibre1">Yabancı şirketler böylece boyun eğmiştir. Aynı şirketler</p>
<p class="calibre1">1975  Ocağında direnişe geçtiklerinde, bakanlığı sarsamamış-lardır bile. Devlete karşı başkaldıran yabancı şirketler Türkiye'deki petrol üretiminin de yüzde altmışını kısmışlardır, işte, bu koşullarda şirketlere karşı savaş verilirken, Enerji ve Tabii Kaynaklar Bakanı, yabancı şirketlerin bir numaralı düşman saydıkları Bakanlık Müsteşarını öncelik ve ivedilikle değiştiriver-miştir.</p>
<p class="calibre1"><span class="t1">182</span></p>
<p class="calibre1">"icraat" dedikleri budur işte.</p>
<p class="calibre1">Şimdi bakalım yabancı petrol şirketleri, istedikleri zamlı satış olanağını nasıl elde edecekler? Bunları adım adım izleyeceğiz. Önümüzdeki günlerde, devletimizin bir kuruşunu bile yabancı petrol şirketlerine kaptırmamak için savaşan namuslu bürokratlarla yabancı petrol şirketlerinin kavgasına tanık olacağız. Kimler "milliyetçi", kimler yabancı sermaye şirketi sözcüsüdür, bütün bunları gözlerimizle tek tek göreceğiz.</p>
<p class="calibre1">Bir de şu hikâyeye bakın:</p>
<p class="calibre1">Türkiye'de yıllarca, devrimcilere cezaevi duvarları örülürken, Ege Denizinin havası ve suyu Yunanlılar tarafından paylaşılmaktaydı. Yunanlılar bir yandan "Fır Hattı" dedikleri uçuş trafiği yetkisini tekellerine alırken, bir yandan da, Türk "Kıta Sahanlığı" bölgelerinde de petrol araştırmaları yapmaktaydılar. Bizim hükümetlerin ise böyle bir sorunu yoktu,</p>
<p class="calibre1">- Asil ve necip millet... şanlı tarihimiz... ecdadımızın kanlarıyla sulanmış bu topraklar... derken, Yunanlılar hem Ege Denizi üzerinde rahatça uçmakta, hem de Türkiye'nin Kıta Sahanlığında petrol araştırmaları yapmakta, üstelik Ege'deki adalara askeri üsler kurmaktaydılar. Ecevit hükümeti döneminde bu sorun da ele alındı. Kayra ve Köprülüler, Ege'de Kıta Sahanlığı için de petrol arama amacıyla Türkiye Petrollerine a-rama ruhsatı verdiler. Çandarlı gemisi 1974 yılı Mayısında E-ge'de petrol araştırmalarına başladı.</p>
<p class="calibre1">Bu da bağışlanmaz suçlardandır, doğal ki.</p>
<p class="calibre1">Bir büyük suçu daha vardır Köprülüler'in. O da, Kıbrıs çıkartması yapıldığı günlerde, "ATAŞ Rafinerisi" üzerinde devlet denetimini kurdurarak, uçaklarımıza yakıt sağlayacak kaynakları elde tutmayı başarmasıdır. 1963 yılında inönü hükümeti Kıbrıs çıkarmasını planlarken yakıt üretimini kesen yabancı şirketlerin oyunlarına I974'te gelinmemiştir böylece.</p>
<p class="calibre1"><span class="t1">Evet, evet...</span></p>
<p class="calibre1">Milliyetçi Cephe partilerini desteklemek için partisinden istifa eden bazı milletvekillerinin benzin istasyonu sahibi olduklarını ve bugünlerde devletten kredi almak için Enerji Bakanlığı merdivenlerini tırmandıklarını söylersek, "vatan, millet" edebiyatının arkasında nelerin yattığını anlamak güç müdür acaba? Milliyetçi Cephe çadırlarını şöyle bir aralayın, bakalım arkalarında hangi yabancı şirketlerin petrol kuyularını göreceksiniz?</p>
<p class="calibre1"><span class="t1">(Cumhuriyet, I 7 Nisan 1975)</span></p>
<p class="calibre1"><span class="t1">Ç</span>AĞIN SUÇU 183</p>
<p class="calibre1"><span class="t1">DOSYALI MUHALEFET...</span></p>
<p class="calibre1">Basın özgürlüğünün iki önemli amacı vardır. Bunlardan birincisi düşüncelerin serbestçe yayılabilmesi, ikincisi ise devleti yönetenlerin kamuoyu önünde eleştirilmesidir. Türkiye'de gelmiş geçmiş sağcı iktidarların hepsi de basın özgürlüğüne karşı çıkmışlardır.</p>
<p class="calibre1">-  Vatanın yüksek menfaatleri... devletin bölünmezliği... milli bütünlük... gibi gerekçelerin arkasında, devleti kemiren, ülkeyi çökerten her türlü ilişki kurulmuş, bin bir türlü dolap da döndürülmüştür. Devletin çıkarlarını gözeten, halkın yoksulluktan kurtulması için çabalayan binlerce yurttaş da egemen sınıfların bela çemberlerinden geçirilmiştir.</p>
<p class="calibre1">Devlet toprakları bir avuç haramzadeye verilmiş, milyonlarca lira kredi bir imzayla biraderlere dağılmış ve yabancı şirketlere akıl almaz ayrıcalıklar tanınmıştır. Bütün bunların yanında, ne toprağımızın altındaki petrole, ne kıyılarımızın bir karış ötesindeki bölgelere sözümüz geçebilmiştir. Bütün bunlar, vatanın yüksek menfaatlerinin nasıl korunduğunun, devletin bütünlüğünün nasıl sağlandığının elle tutulur, gözle görülür örnekleridir.</p>
<p class="calibre1">-  Yıkıcı düşünce, zararlı akım, aşırı fikir.,, gibi demagoji silahlarıyla hem basın özgürlüğü yok edilmiş, hem de çevrilen dolaplar gizlenmek istenmiştir.</p>
<p class="calibre1">Ne adına?.. Kendilerine sorarsanız, devletin bütünlüğünü korumuşlardır. Milletin bölünmezliğine hizmet etmektedirler. Bu parlak sözlerin cilalarını kaldırırsanız, karşınıza kapışılan yönetim kurulu üyelikleri, benzin bayilikleri, usulsüz krediler ve yatırım indirimleri çıkar. Kendi kişisel çıkarlarına,</p>
<p class="calibre1">-   Devletin yüce menfaatleri... adını takıp devletin kredi musluklarından paylarını alanlar, türlü suç gerekçeleriyle, yolsuzluklarını ortaya çıkaranları ezmek istemişlerdir.</p>
<p class="calibre1">Dün böyle oldu, bugün de aynı oyun oynanacak sanıyorlar. Oysa toplum artık eskisi gibi değildir. Köprülerin altından, çok sular akmıştır. Devlet bürokrasisinin bir kesimi, oynanan oyunlara direnebilecek gücü bulabilmektedir. Devletin haklarını savunan dürüst, namuslu ve erdemli insanlar vardır. Bunların her birini yenmek de "mebus pazarı" kurmak kadar kolay değildir.</p>
<p class="calibre1"><span class="t1">184</span></p>
<p class="calibre1">ilginç bir dönem yaşayacağız. Bu dönemde sol muhalefet bilgiye, belgeye ve kanıta dayanmak zorundadır.</p>
<p class="calibre1">-  Kimlere, hangi tarihte kaç milyon lira kredi sağladınız?., diye sorulmalı, bütün belgeler didik di<span class="t1">dik edilmelidir.</span></p>
<p class="calibre1">-  Devlete bir yılda, bir milyar lira kazandıran bir insanı ne hakla görevinden alırsınız, denmeli ve her işlemin hesabı sorulmalıdır. Bunlara karşı, demagojinin toz bulutu içinde,</p>
<p class="calibre1">-  Aziz milletimiz... Hür teşebbüs... Yıkıcı cereyan... gibi tekerlemelerle işi unutturmaya çalışırlarsa belgeleri bir karpuz sergisi gibi kamuoyunun önüne sermek gerekmektedir. Son siyasal olaylar sırasında bankalardan  kimler para çekmiştir? Kimlerin hangi gayri menkulleri üzerinden haciz kaldırılmıştır? Hangi partiler bankalardaki paralarını çekmişler ya da bu partilerin hesaplarına hangi paralar yatırılmıştır? Bunlar araştırılmalı ve hem Parlamentoda hem de basında enine boyuna incelenmelidir.</p>
<p class="calibre1">Yabancı petrol şirketlerinin Türkiye'deki çalışmaları yakından izlenmeli, yabancı sermaye, petrol, maden yasalarıyla, E-reğli Demir Çelik kuruluş yasalarının amaçları tek tek halka anlatılmalı, yabancı sermaye şirketlerinin ahtapot kolları arasında beslenen yüksek bürokratlarla, politikacılar birer birer kulaklarından tutulup kamuoyunun önüne çıkarılmalıdır.</p>
<p class="calibre1">Bunlar güç işler değildir. Milletin birçok namuslu memuru, iş çevrelerinin politikacılarla "milli birlik ve beraberlik ruhu i-çinde", bürokrasi çarklarını nasıl döndürdüklerini gözleriyle görmektedirler, Bunların belgeleri, kısa sürede gün ışığına çıkmaktadır. Bu iktidar geçicidir. Birbirlerinin oy depolarına göz dikmiş olan dört oyluk sağcı yönetim, yapılacak ilk seçimle yerini terk edecektir. Yasadışı her işlem, namuslu bürokratları karşısında bulmalıdır.</p>
<p class="calibre1">Şimdi en büyük görev, Sayın Ecevit'e ve CHP örgütüne düşmektedir. Bakanlıklarda CHP'nin gözleri ve kulakları olmalıdır. Atılan her adım, günü gününe izlenmeli ve her yolsuzluk Parlamento kürsüsüne getirilmelidir. Akıl vermek gibi olmasın amma, bunları gerçekleştirmek, hem ülkeye hem de CHP'ye, "kumar borcu olmayan sekiz iyi adam" bulmaktan çok daha yararlı olacaktır.</p>
<p class="calibre1">Belgeli ve dosyalı muhalefet, muhalefetlerin en ölçülüsü-dür. CHP böyle bir muhalefete hazır mıdır?.. Erken seçim oy-</p>
<p class="calibre1">ÇAĞIN SUÇU 185</p>
<p class="calibre1">lamasına katılmayan CHP'lileri görünce, bu soruya olumlu cevap vermek kolay mıdır acaba?..</p>
<p class="calibre1"><span class="t1">(Cumhuriyet, 19 Nisan 1975)</span></p>
<p class="calibre1">SAĞA BEŞ, SOLA ON BEŞ YIL...</p>
<p class="calibre1">Çiçeği burnunda Adalet Bakanı, güvenoyu alır almaz, henüz ayağının tozuyla geldiği bir toplantıda, göreve yeni başlayan cumhuriyet savcı yardımcılarına,</p>
<p class="calibre1">- 163'ncü maddeyle 6187 sayılı kanunu uygularken dikkatli olun... demiştir. Türk Ceza Yasasının 163. maddesi, "laikliğe" aykırı olarak, devletin içtimai veya iktisadi veya siyasi veya hukuki temel nizamlarını, kısmen de olsa dini esas ve inançlara uydurmak amacıyla örgüt kuran ve propaganda yapanları cezalandırmaktadır. Örgüt kurmanın cezası iki yıldan yedi yıla, propaganda yapmanın cezası ise bir yıldan beş yıla kadar hapistir. 6187 sayılı yasa da siyasal çıkar elde etmek amacıyla din sömürücülüğü yapanları cezalandırmaktadır. Bu yasada öngörülen ceza da, bir yıldan beş yıla kadardır, işte Adalet Bakanı bu yasaların uygulanmasında dikkatli olunmasını istemektedir,</p>
<p class="calibre1">Türk Ceza Yasasının ünlü 141 ve 142. maddelerinde "Sosyal bir sınıfın öteki sosyal sınıflar üzerinde tahakküm kurmasını" amaçlayan örgütlenme ve propaganda yasaklanmaktadır. Maddelere göre, bu amaçla örgüt kurmanın cezası sekiz yıldan başlamakta, on beş yıla kadar uzanmaktadır. Ayrıca bu türdeki örgütü yönetenlere ölüm cezası da, verilebilmektedir. 141. maddeye göre, propaganda yapmanın cezası da, beş yıldan başlamakta, on yılda bitmektedir.</p>
<p class="calibre1">Bugün Parlamento aritmetiğini bir yana bırakıp "ceza aritmetiğine" başvurursak şu sonuca ulaşırız: Sağcı örgüt kurmanın cezası iki yıldan yedi yıla kadar hapistir. Solcu örgüt kurarsanız, bu ceza sekiz yıldan başlamakta on beş yıldan idam cezasına kadar uzamaktadır. Sağcılık propagandası yaparsanız, bir yıldan beş yıla kadar hapis cezası ile cezalandırılırsınız. Propaganda amacı solcu siyasal görüşlerle ilgiliyse cezanız beş yıldan başlar on yıla kadar çıkar. Yani sağcı inanç ve görüşlere dayanılarak yapılan propaganda için verilecek en çok ceza tutarı, solcu i-</p>
<p class="calibre1"><span class="t1">186</span></p>
<p class="calibre1">nanç ve görüşlere dayanılarak yapılan propaganda için verilecek en düşük cezaya eşittir. Solcunun cezası beş yıldan başlamakta, sağcının cezası ise en çok beş yıl olabilmektedir. Şimdi istediğiniz kadar,</p>
<p class="calibre1">- Anayasa, siyasi düşünce, felsefi inanç, din ve mezhep ayrımı gözetmemiştir... deyiniz. Gerçekler gün ışığındadır. Açıkça siyasal düşünce ayrımı gözetilerek, solcu inançlar, sağcı görüşlerle oranlanmayacak ölçüde ağır yaptırımlarla cezalandırılmaktadır. Yıllarca, kendi siyasal egemenliklerini sürdürmekte amacıyla,</p>
<p class="calibre1">-Aşırı sağa ve aşırı sola karşıyız... türünden söylevler veren ve "aşırı ortacı" görünen politikacıların hangi yalanın plaklarını döndürdükleri de yadsınmaz biçimde ortaya çıkmıştır. Bir hukuk düzeninde,</p>
<p class="calibre1">-  Sen sağcısın, sana en çok beş yıl, sen solcusun cezan beş yıldan başlar... denilmişse, en azından, sağa ve sola, aynı ölçüde karşı olunmadığı, aritmetik biçimde kanıtlanmış demektir.</p>
<p class="calibre1">Yasa açısından görünen çelişki budur.</p>
<p class="calibre1">Toplumsal gerçeklere eğilirseniz, sağın Türkiye'de, gelmiş geçmiş siyasal iktidarlarca korunduğunu ve kollandığını görürsünüz. I960 öncesinde siyasal iktidarlar, Saidi Nursi'nin sakalını sıvazlayarak elini öperek oy toplamayı uygun görmüştür. 1961 sonrası Adalet Partisi de, dinsel sağın oy depolarına dayanarak iktidara tırmandı. Bugün Milli Selamet Partisinin yönetici kadrosunu oluşturan politikacılar, Adalet Partisinin yüksek bürokratları ve "takunyalı" biraderleriydi. Demirel ailesine, Devlet Planlama Örgütünden "ulufe" dağıtıldığı dönemlerde, planlamanın birçok dairesi bu biraderlerin yönetimindeydi. 12 Martın sözde Atatürkçü yönetimi de, sağcılar için açtırdığı bir iki göstermelik dava dışında, "aşırı sağ" dediği hiçbir örgüte ve kişiye dokunmamıştır. Öyle ki Anayasa Mahkemesince kapatılan Türkiye işçi Partisi yöneticileri sıkıyönetimce ağır cezalara çarptırılırken, yine Anayasa Mahkemesince kapatılan "Milli Nizam Partisi" yöneticileri, başta, bugünkü hükümetin başbakan yardımcısı Necmettin Erbakan olmak üzere, ellerini kollarını sallayarak dolaşmakta ve bugünlere hazırlanmak için tespih çekmekteydi.</p>
<p class="calibre1">Abdülhamit gericiliğinden, 31 Mart saldırganlığına, Saidi Nursi örgütçülüğünden, kanlı pazar eylemciliğine kadar, bütün</p>
<p class="calibre1">ÇAĞIN SUÇU 187</p>
<p class="calibre1">gerici akımlar, bugün yabancı sermaye milliyetçiliği, Hitler öz-lemciliği ve politika cambazlığıyla, sermaye sınıfının çıkarlarını korumak için birleşmiş ve kendi çelişkilerinin dikenli telleriyle bütünleşmeye çalışmışlardır.</p>
<p class="calibre1">Adalet Bakanının cumhuriyet savcılarına söylemek istediği söz ve vermek istediği yön bizler için yabancı değildir. Tutucu iktidarların, yıllarca sarıldıkları din silahına, bu kez de başvurulmaktadır. Eski hamamlarda, eski taslar kullanılmaktadır.</p>
<p class="calibre1"><span class="t1">Ancak, unutulan bir gerçek var:</span></p>
<p class="calibre1">Savcılar, "cumhuriyet" savcısı olarak adlandırılır. Hiçbir kamu görevlisinin adının başında "cumhuriyet" sözcüğü bulunmaz. Cumhuriyet savcıları, başta çağımızın vazgeçilmez koşulu düşünce özgürlüğü olmak üzere, cumhuriyetimizin temelini oluşturan Atatürk ilkelerini korumak amacıyla, görev yapmaktadırlar. Demirel hükümetinin Adalet Bakanı, 163. madde için istediği açıklığı, 141 ve 142. maddeler için de isteyebilir mi? Adalet Bakanı, eğer sola sıkı sıkı kapatmak istedikleri özgürlük kapılarını sağcı düşünce ve örgütlere alabildiğine açmak istiyorsa, kendilerine Atatürk'ün devrimci Adalet Bakanı Mahmut Esat Bozkurt'un,</p>
<p class="calibre1">Demokrasinin nasibi irticaın elinde oyuncak olmak değildir... sözünü hatırlatırız.</p>
<p class="calibre1"><span class="t1">(Cumhuriyet, 22 Nisan 1975)</span></p>
<p class="calibre1">ANARŞİST AMERİKALI</p>
<p class="calibre1">Dr. Kissinger'in yardımcısı Mr. Hartman'ın Türkiye'ye neden geldiği bir türlü anlaşılamadı. Acaba bu Amerikan politikacısı Ankara'ya şişkebap yiyip bir acı kahvemizi içmeye mi gelmiştir?.. Anlaşılan öyle olmuş. Bakınız hükümetin sorumlu a-ğızları,</p>
<p class="calibre1">-  Hartman bizden taviz istemiyor, demişlerdir. Acaba taviz vermeye mi gelmiştir?..</p>
<p class="calibre1">-  Son zamanlarda Türkleri çok üzdük, bir parça gönüllerini alalım, diye mi düşünmüştür yoksa? Bilemiyoruz.</p>
<p class="calibre1"><span class="t1">Bizim bild</span>iğimiz, Dışişleri Bakanı ihsan Sabri Çağlayangil'in şu son zamanlarda Türk-Amerikan ilişkileri için, şaşırıp kaldığıdır. Mr. Hartman ile televizyon ekranına çıkıp</p>
<p class="calibre1"><span class="t1">188</span></p>
<p class="calibre1"><span class="t1">I</span></p>
<p class="calibre1">-  Müstacel zorunluluklar... türü cümlelerle, Türk Dil Kurumu ödüllerini kıskandıracak Türkçesiyle, kaş yapayım derken üs tüste göz çıkarmaktadır. Gazetelerde, önce Çağlayangil'in,</p>
<p class="calibre1">-  Amerikan silah ambargosuyla ordumuz manevra yapamayacak duruma düşmüştür, diyen demecini okuduk. New-York Times'in muhabirinin sorularını cevaplandıran Dışişleri Bakanının bu demecini okur okumaz,</p>
<p class="calibre1">-  Eyvah, dedim, Çağlayangil'i içeri atacaklar... Çünkü bu türlü konuşmalar yapmak, devletimiz ve milletimizle bölünmezlik ilkesine aykırı olduğu gibi, üstelik Türk Ceza Yasasına giren ağır suçlardandır. Neyse ki Çağlayangil, önceki gün demecini yalanladı. Bakana göre,</p>
<p class="calibre1">-  Damarlarında Türk kanı olan kimse böyle bir demeç vermez.</p>
<p class="calibre1">Bu söze yerden göğe kadar hak vermemek elden gelmiyor. Newyork Times gazetesinin muhabiri her kimse, bu demeci kendiliğinden yazmıştır. Bu Amerikalı muhabirin damarlarında Türk kanı dolaşmadığına göre öyle bir davranış kendisinden beklenir doğrusu. Üstelik, belki de Marksist, Leninist hatta Maoisttir. Nerden bileceksiniz?</p>
<p class="calibre1">Fakat her nedense, bu Adalet Partili devlet büyükleri, bazı demeçlerini hiç hatırlamazlar. Demirel de daha geçenlerde, Milli Selamet Partisinin kapatılması için yaptığı konuşmayı u-nutmuş,</p>
<p class="calibre1">-  Böyle bir konuşma yapmadım, demiştir. Memleketimizde, düşünce özgürlüğü olduğu kadar, unutma özgürlüğü de bulunduğundan, bu gibi unutkanlıklar fazla eleştirilmemektedir. Bir zamanlar, Türkiye'de Amerikan üslerinin varlığından yakınanlara karşı Demirel,</p>
<p class="calibre1">-  Üs yoktur tesis vardır, diye cevaplar verir ve bu tür konuşmalarıyla doğrusu soğuk espriye meraklı Amerikalıları bile güldürürdü. Artık iyice bilinçlenmiş ki, Newyork Times gazetesinin muhabiriyle konuşurken, Türkiye'de Amerikan tesislerinin varlığını kabul ederek,</p>
<p class="calibre1">-  Bu üsler, şayet Türkiye yalnız olsaydı, Türkiye'ye ne kazandırırdı?., diye bir de soru sormuştur üstelik. Demek insan zamanla yetişiyor, eğitiliyor ve memleketini daha iyi tanıyor. Hani üs yoktu tesis vardı?..</p>
<p class="calibre1"><span class="t1">Dün dündür, bugün ise bugündür...</span></p>
<p class="calibre1">ÇAĞIN SUÇU 189</p>
<p class="calibre1">Öyle anlaşılıyor ki, on-on beş yıldır, Amerika'nın Türkiye'deki ayrıcalıklarına karşı çıkanlar, Türkiye'deki Amerikan üslerini eleştirenler ve bu nedenlerle başlarına türlü belalar sarılanların bile bir parça yararı olmuş Demirel'e.</p>
<p class="calibre1">-  Amerikalıların Türkiye'de üssü yoktur, diyenler, zamanla, Amerikan gazetecileriyie,</p>
<p class="calibre1">-  Bu üsler... diye başlayan konuşmalar yapabilmektedir. Ne demişler:</p>
<p class="calibre1">-  insan beşer, bazen şaşar... Şaşmadığı zamanlarda da, böyle doğru sözler söyler. Kendini yalanlar amma gerçeği kanıtlar.</p>
<p class="calibre1">Evet. Biz yine dönelim Çağlayangil'e... Dışişleri Bakanı önceki gün Amerikan gazetecisiyle ne konuştuklarını özetledikten <span class="t1">sonra,</span></p>
<p class="calibre1">-  Savunmanın, yabancı bir müteahhide tevdii mümkün bir husus olmadığını  açıkça belirttik, demektedir.  Bu  konuşma gerçekten pek "açıkça" olmuş mudur? Onu bilemiyoruz amma, bu "yabancı" ve "müteahhit" sözcükleri kötü çağrışımlar yapmaktadır. Müteahhitten kasıt, Amerikan hükümeti midir?.. Eğer böyleyse, "Amerikan hükümetinin manevi şahsiyetine hakaret ediliyor demektir.</p>
<p class="calibre1">Bunlar hep, o Newyork Times'ın Amerikalı muhabirinin başının altından çıkmaktadır. Amerikalılara bu sırada artık hiç kimse güvenmiyor. Baksanıza, Vietnam'da Van Tiyö, Kamboçya'da Lon Nol,</p>
<p class="calibre1">-  Amerika bizlere yardım edecekti, sözünü tutmadı, diyerek kaçıyorlar. Kim bilir bu Amerikan hükümeti, kimlere ne söz vermiştir. Kimden dost, kimden post olacağı bu sıralarda hiç kestirilmiyor, ne yaparsınız. Dünya o eski dünya değil artık.</p>
<p class="calibre1">Bizim tarihimizdeki, Sultan Vahdettinlerin ve Damat Ferit-lerin çok yakın "siyasal akrabası" olan bu Van Tiyö ve Lon Nol gibileri, sanırız yakın bir gelecekte aynı ihanetin "aile mezarlığında" bir araya gelirler. Tanrı geride kalacaklara uzun ömürler versin.</p>
<p class="calibre1">Gerçekten bu "yabancı müteahhit" kavramı ilerde ortalığı iyice karıştırabilir. Haydi diyelim, Çağlayangil bununla Amerikan hükümetinin manevi kişiliğine hakaret etmek istemedi, fakat bazı siyasal parti liderlerinin bir zamanlar yabancı şirketlerde müteahhitlik yaptığını da mı düşünmedi?..</p>
<p class="calibre1"><span class="t1">190</span></p>
<p class="calibre1">Amerikalı bir gazeteci bakın nelere yol açıyor. Bu Amerikalılar, içişlerimize karışmaktan hiç bıkmayacaklar mı?..</p>
<p class="calibre1"><span class="t1">(Cumhuriyet, 25 Nisan 1975)</span></p>
<p class="calibre1"><span class="t1">CEPHE OYUNU</span></p>
<p class="calibre1">Cephe, bir savaş sözcüğüdür. "Başbuğ" ise yine bir savaşın başkomutanı anlamında kullanılmaktadır. Cepheli, başbuğlu yönetim iktidara adımını atar atmaz, yeniden gençlik olayları patlak verdi. Ecevit hükümeti döneminde de aynı gençler aynı fakültelerde bir aradaydılar. Fakat bu dönemde hiçbir gençlik olayına rastlanmamıştı. Neden?</p>
<p class="calibre1">Çünkü 12 Mart öncesinin, "şaibeli" Başbakanı yeniden iktidar koltuğuna konmuştur. Bu kez, 1944 yılından bu yana, her türlü ihtilal çalışmasında boy gösteren Albay Türkeş de "takviye kuvveti" olarak Demirel'in hemen yanı başında "esas duruş'^ geçmiştir. Artık devlet yönetimi açıkça, bir kısım sağcıların aritmetik toplamıyla özdeşleşmiştir. Bunun içindir ki saldırgan sağcılar Meclis kürsülerinden,</p>
<p class="calibre1">-  Devletin emniyet kuvvetlerine yardımcı olan gençler... diye tanıtılmış ve sırtları bir kez daha sıvazlanmıştır. "Ülkücü gençler" adı verilen sağcı saldırganlar, yıllardır devletin bazı yetkililerince korunmakta ve kollanmaktadırlar. Çankaya Köşkünün eski sahibi, bir zamanlar bu saldırganlar için övgüler dizmiş, bazı sıkıyönetim yargıçları kararlarında bu saldırganları,</p>
<p class="calibre1">-  Devletin emniyet kuvvetleri yanında çarpışmışlardır, diye selamlamışlardır.</p>
<p class="calibre1">Türkiye'nin yaşadığı şiddet olaylarını aydınlatmak için, "kontrgerilla" adı verilen yasadışı gizli örgütle, sağcı şiddet eylemcileri arasındaki ilişki ortaya konmalıdır. Bu yapılmadıkça, gerçeklerle değil gölgelerle, görüntülerle zaman yitirmiş oluruz. "Kontrgerilla" örgütü kimlerden oluşmuştur? Bunlar, devletin hangi kesiminde görev üslenmişlerdir? Bunlar 12 Mart döneminde kimlerle işbirliği yapmışlardır, bugün kimlerle eylem birliği içindedirler? Araştırılacak konular bunlardır şimdi...</p>
<p class="calibre1">12 Mart öncesi, sokaklarda devrimci gençler birbiri ardından kurşunlandı. Hiçbirinin katili bulunamadı, hiçbir olayın he-</p>
<p class="calibre1">ÇAĞIN SU<span class="t1">ÇU 191</span></p>
<p class="calibre1">sabi sorulmadı. Her olayın arkasında bir "kışkırtıcı ajan" çıktı. Demirel yönetimi, gençlik olaylarını yasal çerçevelerinden çıkarıp Ceza Yasası sınırlarına sokabilmek için, elindeki bütün olanakları kullandı. Bundan sonra da Parlamento kürsülerine çıkıp hiç çekinmeden,</p>
<p class="calibre1">-Bir tek kışkırtıcı ajanın adını açıklayın, diye gövde gösterisi yapmaya çalıştı. Sıkıyönetim dosyalarından çıkarılan belgelerle, kışkırtıcı ajanların kimlik kartları birer boş eldiven gibi Adalet Partisinin duvarlarına çarpıldı.</p>
<p class="calibre1"><span class="t1">Ceva</span>p?.. Cevap yok doğal ki...</p>
<p class="calibre1">Atı alan Üsküdar'ı çoktan geçmiştir. Sokaklarda gencecik delikanlıların kanları akıtılmış, devrimci gençler birer ikişer kurşunlanmıştır. Bütün bu cinayetler, özgürlük, demokrasi ve çok partili hayat adına işlenmiştir. Bir eli kredi yağmalarında, öteki eli kanlı kaldırımlarda dolaşanların sorumlulukları bir anda u-nutturulrmuş, bütün suç, soygun düzenine karşı çıkanların sırtlarına yüklenmiştir.</p>
<p class="calibre1">Hem de Atatürkçülük adına...</p>
<p class="calibre1"><span class="t1">Perdesinden kan damlayan bir filmi yeniden izler gibiyiz.</span> Aynı tür olaylar, aynı yöntemlerle sürdürülmektedir... Kışkırtıcı ajanlar ve "kontrgerilla" örgütü, yine 11 Mart öncesi gibi eyleme mi geçmiştir?.. Devrimci gençler, olayların dünü ve bugünü arasında ilişki kurarak, bu sorunun cevabını aramalıdırlar.</p>
<p class="calibre1"><span class="t1">Devr</span>imci "teori" ve "pratik", örgütsüz solculuğun eninde sonunda, küçük burjuva anarşizmine dönüşeceğini, birçok kez kanıtlamıştır. Devrimcilik her zaman, her koşulda eylem yapmayı gerektirmez. Boykot silahı çoktandır eskimiş ve aşınmıştır. Bu silahın geri tepmeye başladığını da, yaşadığımız olaylar ortaya koymuştur, Devrimci gençler için en büyük tehlike, toplumdaki öteki olaylardan soyutlanıp yalnız başlarına kalmalarıdır. Devrimci düşünce ve eylemleri üniversite duvarlarına ve kantin köşelerine sıkıştırmak, karşıdevrimin ustaca yürüttüğü oyunlardan biridir. Devrimciliğin kurallarından biri de, bu oyuna gelmemektir.</p>
<p class="calibre1">Bundan sonra bütün görev, CHP yöneticilerine düşmektedir. Kendi sollarına duvar örmeden önce, demokrasinin yasak duvarları arasında kimlerin egemen olduğunu bilmek ve bunları halka anlatmak gerekmektedir. Kredi yağmalarıyla kir-</p>
<p class="calibre1"><span class="t1">192</span></p>
<p class="calibre1">lenen ellerini gençlerin kanıyla yıkayanları suçüstü yakalamak, demokrasiyle yapılacak en büyük hizmettir. Oyun, yine eski oyundur.</p>
<p class="calibre1"><span class="t1">(Cumhuriyet, 28 Nisan 1975)</span></p>
<p class="calibre1"><span class="t1">ULUSAL KUVVETLER</span></p>
<p class="calibre1">Türkiye Cumhuriyeti, yarım yüzyıl önce emperyalizme karşı kazanılan bir kurtuluş savaşı sonunda kurulmuştur. Cumhuriyetimizin temeli, tam üç yıl kan ve ateşle boğuşularak atıldı. Türk milliyetçiliğinin kaynağında bu savaşın antiemperyalist bilinci yatmaktadır. Anayasamızın önsözünde yer alan "milli mücadele ruhu" tanımı da bu anlayışı vurgulamaktadır. Mustafa Kemal'in önderlik ettiği "Kuvvayı Milliye", her sınıf ve tabakadan oluşan "millici" güçleri bir araya toplamıştı. Bu güçler gerek batı, gerekse işbirlikçi istanbul basınında,</p>
<p class="calibre1">- Bolşevikler... Asiler,.. Eşkıyalar... gibi sözcüklerle suçlanmaktaydı. Çünkü gerçek "milliyetçi" güçler, emperyalizmin ordularına karşı onurlu bir savaşın kutsal cephelerinde toplanmaktaydılar. Emperyalizmin amacı, bu "milliyetçileri", Bolşeviklik, asilik ve eşkıyalık gibi kavramlarla karalamaktı.</p>
<p class="calibre1">Buraya bir nokta koyalım.</p>
<p class="calibre1">Bugün, Vietnam ve Kamboçya'da, sürdürülen savaşlar "millici" güçlerin kesin zaferleriyle sonuçlanmıştır. Kukla devlet başkanları, başkentlerini "ulusal kurtuluş kuvvetlerine" terk e-derek, kaçmışlardır. Geride sadece ihanetlerinin çirkin iskeletleri kalmıştır.</p>
<p class="calibre1">işte bu çirkin iskeletler, yarım yüzyıl önce ulusal kurtuluş savaşı verilerek kurulmuş olan Türkiye Cumhuriyeti'nde, kendilerine "milliyetçi" etiketi yapıştıranlar tarafından savunulmaktadır. Bunların bütün çabası, Vietnam ve Kamboçya'dakı "ulusal kurtuluş kuvvetlerinin komünistliğini kanıtlamaktır.</p>
<p class="calibre1">Türkiye'de sağ basın ve sağcı politikacılar, kendilerine "milliyetçi" süsü vermekten sanık oldukları gibi, siyasal konularda da alabildiğine bilgisizdirler. Vietnam ve Kamboçya'dakı savaşları anlayabilmek için en azından bu ülkelerin tarihi hakkında bilgi sahibi olunması gerekmektedir. Bu ülkelerin dünya harita-</p>
<p class="calibre1">ÇAĞIN SUÇU 193</p>
<p class="calibre1">sında yerlerini bile bulmaları şüpheli olan birtakım sözde yazarlar,</p>
<p class="calibre1">-  TRT komünistlere, ulusal kurtuluş kuvvetleri adını taka-maz, diye başlayıp bu yolla televizyon ekranı arkasında komünizm propagandası kanıtlamaya çalışmaktadırlar. Vietnam ve Kamboçya savaşları, tam anlamıyla ulusal kurtuluş savaşlarıdır. Bu savaşa her sınıf ve tabakada, çeşitli siyasal inançlara sahip insanlar katılmaktadır. Marksistler, Budistler, Katolikler, toprak sahipleri, öğrenciler ve köylüler, yurt topraklarını hep birlikte Amerikan Silahlı Kuvvetlerine ve kukla hükümetlere karşı savunmaktadırlar. Kamboçya'da, ulusal kurtuluş savaşının önderi Norodom Sihanuk ise, ülkesindeki soyluluğun simgesi bir feodal prenstir.</p>
<p class="calibre1">-  Ben Marksist değilim. Budistim, diyen Sihanuk, bizim yerli antikomünistlerimizin hışmından kendisini kurtaramamıştır.</p>
<p class="calibre1">Yakın tarihimizde Sultan Vahdettin ve Damat Ferit, Vietnam'da kukla Saygon hükümetinin başkanı Van Tiyö ve Mareşal Lon Nol, aynı siyasal çizginin birbirlerini tamamlayan halkalarıdır. Yunanistan'da Albay Papadopulos, Şili'de General Pinochet, aynı ihanetlerin kimlik kartlarını taşımaktadır. Bizim tarihimizdeki "istanbul hükümeti", Vietnam'da "Saygon hükü-meti"nin elli yıl önceki benzeridir.</p>
<p class="calibre1">Kurtuluş Savaşımızdaki Bolşeviklik, asilik ve eşkıyalık, bugün hemen hemen aynı biçimde Vietnam'daki, Kamboçya'daki yurtseverler için de kullanılmaktadır. Vatanlarını savunanlar komünist, asi ve eşkıya, saldıranlar ise böylece özgürlükçü oluyorlar.</p>
<p class="calibre1">-  Komünist çeteler, kızıllar, asiler... denirse, kukla hükümetler ve saldırgan orduların barışı, demokrasiyi ve düzeni korumuş oldukları anlatılmaya çalışılacak.</p>
</body>
</html>
