<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>24 Mart 2013</b></p>

  <p><br/></p>

  <h2>TÜRK MİLLETİNE SAVUNMA III</h2>

  <p><br/></p>

  <p>Savcılara göre Türk Silahlı Kuvvetleri’ne sızan ve ilerleyerek Türk ordusunda Genelkurmay Başkanlığı‘na, örgütte de üst düzey yöneticiliğe yükselen, 26. Genelkurmay Başkanı‘na yöneltilen diğer bir suçlama ise şöyledir:<a href="../Text/Dipnotlar.htm#DipNot23" id="DipNot23_"><sup>23</sup></a></p>

  <p class="alinti2">“Örgütün amaçları doğrultusunda yapmış olduğu basın açıklamaları ve değişik faaliyetlerle, devam eden Ergenekon Terör Örgütü‘ne yönelik soruşturma ve kovuşturmaları etkilemek amacıyla alenen sözlü ve yazılı beyanlarda bulunmak…”</p>

  <p>Böyle bir iddiayı ileri sürebilmek için insanın Türk ordusunu hiç tanımaması, anlamaması, Türk ordusunu başka kuruluş ve yapılarla karıştırması gerekir. Bu iddia çirkindir, ağırdır. Bu iddia ile, Türk milletinin aklı ile alay edilmekte, binlerce yıl geçmişi olan devlet anlayışı da yerle bir edilmektedir. Bazı savcılar, böyle bir durumun olabileceğini çeşitli nedenlerle düşünebilirler. Ancak, bu düşündüklerini bir hukuki belgeye yazma noktasına gelmişlerse, bir hukuk devletinin gereği olarak, yazdıklarının dayandığı somut delilleri de ortaya koymak zorundadırlar. En azından şunu aydınlatmaları gerekir:</p>

  <p class="alinti2">“26. Genelkurmay Başkanı bir türlü somut olarak ortaya konulamayan örgütün amaçları doğrultusunda bu şekilde hareket etme talimatını kimden, ne zaman, nerede, nasıl almıştır?”</p>

  <p>Mütalaada iddia edilen örgüte ilişkin hiçbir yapılanma bilgisi olmadığı gibi, elbette bu soruya cevap olarak da hiçbir unsur yoktur. Mütalaada, savcılara göre suç unsuru teşkil edebileceği iması yapılan bir iki örneğe özelikle ağırlık verilmektedir. Bunlardan birincisi, 17 Aralık 2009 tarihinde Trabzon’da yapılan konuşmadır. Bu konuşmadan sadece şu cümle alınmıştır:</p>

  <p class="alinti2">“TSK’ya karşı yürütülmekte olan asimetrik psikolojik harekâta değinmek için, özelikle Oruç Reis Firkateyni’ni seçtim. Bunun özel bir anlamı vardır, herhalde herkes açıkça ne demek istediğimi de anlamaktadır.”</p>

  <p>Ceza Muhakemesi Kanunu’nun 160. maddesine göre savcılar hem lehte hem de aleyhte olan delilleri toplamakla sorumludurlar. Ama maalesef mütalaada, bu hukuki sorumluluğun yerine getirildiğine dair hiçbir unsur yoktur. Savcılar, eğer Trabzon konuşmasına CMK’nın 160. maddesine göre baksalardı, ne kadar anlamsız bir işle uğraştıklarını kolaylıkla görebilirlerdi. Konuşmada söylediklerim:</p>

  <p class="alinti2">“<b>Son zamanlarda artan toplumsal olaylarda şiddete başvurulduğunu görmekteyiz. Bu olaylar hiçbir şekilde kabul edilemez. Herkes itidal ile hareket etmelidir. Toplumsal çatışma hiç kimseye ve ülkemize fayda sağlamaz.</b></p>

  <p class="alinti2">Türk Silahlı Kuvvetleri’ne karşı yürütülmekte olan asimetrik psikolojik harekâta ilişkin bazı hususlara değinmek istiyorum.</p>

  <p class="alinti2"><b>Ciddi hukuk devletinde imalı konuşmalara, dedikodulara yer yoktur.</b></p>

  <p class="alinti2">Türk Silahlı Kuvvetleri’ne karşı, haksız yere her gün gündemde tutarak, gerçek dışı olaylara, yalanlara dayalı, önyargılı olarak bazı çevreler tarafından asimetrik psikolojik harekât yürütülmektedir.</p>

  <p class="alinti2">Adli makamlar, ihbar mektuplarına özellikle itirafçıların ve gizli tanıkların verdikleri ifadelere karşı daha duyarlı ve daha dikkatli hareket etmelidir.</p>

  <p class="alinti2"><b>Türk Silahlı Kuvvetleri’nde, hiçbir zaman hataları örtme, suçluları koruma durumu olmamıştır.</b></p>

  <p class="alinti2"><b>Gün birlik, beraberlik ve bütünlük günüdür.</b>”</p>

  <p>Bu ifadelerde, ne hükümet aleyhine söylenmiş ne de yargılamayı etkilemeye yönelik bir söz vardır. Aksine itidal, duyarlı ve dikkatli hareket edilmesini tavsiye ve işbirliği önerisi vardır.</p>

  <p>Deniz Kuvvetleri personeline yönelik “Kafes Eylem Planı” ile ilgili soruşturmaya 5 Kasım 2009 tarihinde başlanmıştır. 19 Kasım 2009 tarihinde de, yine gizlilik ihlal edilerek bir gazetede “Kod Adı Kafes” manşeti ile soruşturmaya ait haberler, sayfa sayfa yayımlanarak adı geçen personel adeta mahkûm edilmiştir.</p>

  <p>29 Kasım 2009 tarihine kadar geçen sürede de 29 Deniz Kuvvetleri personeli “Poyrazköy” davası nedeniyle ifadeye çağrılmıştır. Bu olayların Deniz Kuvvetleri personeli üzerinde olumsuz etkiler yarattığı ortadadır. Bu durumlara karşı bir Genelkurmay Başkanı‘nın sessiz kalması düşünülemez. Oruç Reis Firkateyni’nde, 17 Aralık 2009 tarihinde bir konuşma yapmasından da daha doğal bir şey olamaz.</p>

  <p>Burada esas doğal olmayan, isyan edilmesi gereken başka olaylar vardır. Soruşturma safhasında insanların teşhir edilmesi, aşağılanması ve yargısız infaz edilmelerine ısrarla karşı durmamıza rağmen savcılar ne yapmışlardır? Deniz Öğretmen Yarbay Ali Tatar, 5 Aralık 2009’da tutuklanmış, 16 Aralık 2009’da ise serbest bırakılmıştır. İşin garibi, Trabzon konuşmasından bir gün sonra 18 Aralık 2009’da hakkında tekrar yakalama kararı çıkarılmıştır.</p>

  <p>Kendilerine yöneltilen suçlamalar arasında iddia edilen, kamuoyuna o şekilde yansıtılan, “Amirallere Suikast” davası da vardır. Böyle ağır bir ithamı kabullenemeyen onurlu, şerefli Türk subayı Ali Tatar intihar etmiştir.</p>

  <p>Geçtiğimiz günlerde ise, bu davayı yürüten mahkemenin “Amirallere Suikast diye bir dava yoktur” dediği basında yer aldı. Şimdi soruyorum: “Savcılar bu işlenen insanlık suçu karşısında ne yapmışlardır? Ne düşünüyorlardır?”</p>

  <p>Mütalaada yer alan, suç unsuru olarak görülmeye çalışılan ikinci konu ise, bir gazetede yer alan röportajdır. Savcılar röportajdan şu kısmı almışlardır:</p>

  <p class="alinti2">“Ama işte bunlar sabrı taşırıyor. Bütün bunlar benim askerimin moralini bozuyor. Ben askerimin moralini bozan herkesle savaşırım.”</p>

  <p>11 Şubat 2010’da yapılan röportajda şu konulara değindim:</p>

  <p class="alinti2">“Deniz Kuvvetleri sürekli gündemde. Kendi komutanına suikast yapmayı planlayan bir yapı olur mu? Deniz Kuvvetleri üzerinde ciddi bir karalama kampanyası var. Aşırı maksatlı. 5. İddianamede suikast suçlamasına yönelik ceza istenilmesi var mı? Yok. Aylarca suikast diye bağırdılar, yokmuş. Yeter yahu!</p>

  <p class="alinti2">Karadeniz’in önemi gittikçe artıyor. Doğu Akdeniz’deki zaten malum. Denizler önemli. Benim kaygım yok. Deniz Kuvvetlerimiz çok güçlü. Modern. Ama son olaylarda Deniz Kuvvetlerindeki personelimizin moral durumunda ciddi sıkıntılar, ciddi sorunlar var. Hepsinin komutanı olarak bu beni rahatsız ediyor. Askerin morali sadece benim sorunum değildir. Bu ülkenin sorunudur. Morali bozuk bir Ordu, ülkenin sorunudur.</p>

  <p class="alinti2">Ben askerimin moralini bozan herkesle savaşırım.”<a href="../Text/YazarNotlari.htm#YazarNotu16" id="YazarNotu16_">*</a></p>

  <p>Evet, ben bugün de bu sözlerimin arkasındayım. Genelkurmay Başkanlığı görevinden ayrıldığım son dakikaya kadar yetki ve sorumluluklarım çerçevesinde haksızlıklara karşı mücadele ettim. Bu yapılanlara karşı hiçbir zaman sessiz kalmadım. Bu, benim Türk ordusuna komuta eden bir komutan olarak görevimdi, sorumluluğumdu. Aksini düşünenlere şaşarım.</p>

  <p>Savcılara göre yapılan bu konuşmalarla iki suç işlenmiştir. Birincisi, Ergenekon Terör Örgütüne yönelik soruşturma ve kovuşturmalar etkilenmek istenmiştir. İkincisi, böylece devlet yöneticileri baskı altına alınmaya çalışılmıştır. Konuşmalar ortadadır. İki iddia da temelsizdir. Ama hâlâ bu konuda ısrar edilmek isteniyorsa, şu sorulara cevap verilmesi gerekir: Eğer bu konuşmalarda savcıların iddia ettiği suçlar işlenmişse, konuşmaların akabinde neden ilgililer tarafından gerekli yasal yaptırımlara başvurulmamıştır. Çünkü bu konuşmalar doğrudan kamuoyuna aksetmiş, aleni şekilde yapılan konuşmalardır. Neredeyse dört sene geçtikten sonra bu konuşmalara dört elle sarılmaya çalışmak, bir hukuk devletinde olacak bir şey değildir.</p>

</body>

</html>