<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>19 Mart 2013</b></p>

  <p><br/></p>

  <h2>TÜRK MİLLETİNE SAVUNMA I</h2>

  <p><br/></p>

  <p>Cumhuriyetin savcıları, mahkemeye sunmuş oldukları mütalaada Türkiye Cumhuriyeti’nin 26. Genelkurmay Başkanı‘nı şu şekilde suçlamaktadırlar:<a href="../Text/Dipnotlar.htm#DipNot22" id="DipNot22_"><sup>22</sup></a></p>

  <p class="alinti2">“Sanık Mehmet İlker Başbuğ‘un iddianamede belirtildiği ve mütalaanın ilgili bölümlerinde anlatıldığı şekilde;</p>

  <p class="alinti2">• Ergenekon Terör Örgütünün yöneticilerinden olduğu ve Ergenekon Terör Örgütünün amaçları doğrultusunda askeri bir darbe ortamı oluşturmak amacıyla;</p>

  <p class="alinti2">1. Belirtilen internet siteleri ve bu siteleri meşrulaştırmak amacıyla düzenlenen andıç vasıtasıyla, kara propaganda ve dezenformasyon faaliyetlerini icra ve organize ederek,</p>

  <p class="alinti2">2. Örgütün amaçları doğrultusunda yapmış olduğu basın açıklamaları ve değişik faaliyetlerle devam eden Ergenekon Terör Örgütüne yönelik soruşturmaları ve kovuşturmaları etkilemek amacıyla alenen sözlü veya yazılı beyanda bulunarak,</p>

  <p class="alinti2">3. Devlet yöneticilerini baskı altına almak, devlet otoritesini zaafa uğratmak ve bu hususta gerektiğinde kamu düzenini bozup ülkede kaos ve düzensizlik ortamı oluşturmak ve halkı devlet yöneticilerine karşı kışkırtmak ve anarşi ortamı oluşturarak,</p>

  <p class="alinti2">• Ergenekon Terör Örgütünün nihai hedefi olan cebir ve şiddet yöntemleri ile Türkiye Cumhuriyeti Hükümetini ortadan kaldırmaya veya görevlerini yapmasını kısmen veya tamamen engellemeye teşebbüs etme suçunu işlediği anlaşılmaktadır.</p>

  <p class="alinti2">Türk Ceza Kanunun 312.1 maddesine göre cezalandırılması. “<a href="../Text/YazarNotlari.htm#YazarNotu15" id="YazarNotu15_">*</a></p>

  <p>Türk ordusunun komutanına yöneltilen bu suçlama, Genelkurmay Başkanlığı Karargâhı‘nda onun emrinde görev yapmış olan orgeneral rütbesinden albay rütbesine kadar 14 silah arkadaşı için de ileri sürülmüş ve bu kişiler hakkında da Türk Ceza Kanunu’nun 312/1 maddesine göre ağırlaştırılmış müebbet hapis cezası istenmiştir.</p>

  <p>Türkiye’de idam cezası kaldırılmamış olsa idi, Cumhuriyetin savcıları hiç tereddüt etmeden, yukarıdaki “ciddi” suçlamaları göz önünde bulundurarak Türk ordusunun komutam ile onun 14 silah arkadaşı için idam cezası isteyeceklerdi. Mütalaada açıkça görüleceği gibi, terör örgütü yöneticiliği suçlaması aynen durmaktadır. Buradan geri adım atılması söz konusu değildir. Sadece yapılan, Yargıtay İçtihatları göz önünde tutularak terör örgütü yöneticiliği suçlamasından dolayı Türk Ceza Kanunu’nun 312/1 maddesi gereğince ceza verilmesinin istenmesidir.</p>

  <p>Savunmamıza yarın kaldığı yerden devam edeceğiz.</p>

</body>

</html>