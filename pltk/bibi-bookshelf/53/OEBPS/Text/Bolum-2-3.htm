<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>11 Mart 2012</b></p>

  <p><br/></p>

  <h2>ÖZGÜRLÜK SADECE DIŞARIDA OLMAK DEĞİLDİR</h2>

  <p><br/></p>

  <p>Hakkımda tanzim edilen iddianamenin sonuç bölümüne bakılırsa, Genelkurmay Başkanı olarak, iddia edilen Ergenekon Terör Örgütünün amaçları doğrultusunda hareket ettiğim, bu faaliyetleri yönetmekle suçlandığım görülür.</p>

  <p>Evet ben, yalnızca bir farkla, Genelkurmay Başkanı‘nın görev ve sorumlulukları doğrultusunda, Türk Silahlı Kuvvetleri’ni yıpratmak, sindirmek ve itibarsızlaştırmak maksadıyla yürütülmekte olan “asimetrik psikolojik harekâta” karşı mücadele ettim.</p>

  <p>Evet ben, varlığı halen kanıtlanmamış bir terör örgütüne atıfta bulunarak Türk Silahlı Kuvvetleri personelinin “masumiyet karinesi” hiçe sayılarak kamuoyunda haksız ithamlarla yıpratılmasına ve itibarsızlaştırılmasına karşı çıktım.</p>

  <p>Evet ben, Genelkurmay Başkanlığı görevinde bulunduğum süre boyunca, Türk Silahlı Kuvvetleri’nin birlik ve bütünlüğünü ve disiplinini bozabilecek her türlü olumsuz etkilere karşı, Türk Silahlı Kuvvetleri’ni korumak için var gücümle çalıştım.</p>

  <p>Evet ben, bu süreçte karşılaştığımız sorunlara ilişkin görüş ve tekliflerimi yetkili makamlara ilettim. Zaman zaman da, bu konuya ilişkin görüşlerimi, yaptığım konuşmalarla kamuoyuyla paylaştım.</p>

  <p>Benim yaptığım, yapmaya çalıştığım budur.</p>

  <p>Ancak bugün, inanıyorum ki yapmış olduğum bu faaliyetler ve konuşmalar nedeniyle adeta “konuştuğum için” emekli olduktan neredeyse iki yıl sonra, Silivri’de tutuklu bulunuyorum.</p>

  <p>Bu suçlamanın kişisel boyutta kaldığı düşünülemez.</p>

  <p>Anayasa’nın 117. maddesine göre Genelkurmay Başkanı silahlı kuvvetlerin komutanıdır.</p>

  <p>Bir kimseye hem Türk Silahlı Kuvvetleri’nin komutam hem de silahlı terör örgütünün yöneticisi demek, her şeyden önce Türk Silahlı Kuvvetleri’ne de yöneltilen ağır bir suçlamadır.</p>

  <p>Soruşturma ve kovuşturma safhasında karşılaştığımız hukuk sürecinin bu şekilde yönetilmesinin ve isnat edilen suçların, Türk adalet sistemi üzerine gölge düşürdüğüne dair kamuoyunda önemli bir mutabakatın şekillendiğini görmemek mümkün değildir. Bunlar, kamuoyu vicdanının rahatsız olduğunun işaretidir.</p>

  <p>Şu an cezaevi ortamının getirdiği kısıtlayıcı koşullar altında yaşıyorum, fakat bu koşullar kendimi özgür hissetmemi hiçbir şekilde engellemiyor.</p>

  <p>Özgürlük sadece dışarıda olmak değildir.</p>

  <p>Mustafa Kemal Atatürk’ün söylediği gibi;</p>

  <p class="alinti2">“Hayat demek mücadele ve müsademe demektir. Hayatta başarı kazanmak, mutlaka mücadelede başarı kazanmaya bağlıdır.”</p>

</body>

</html>