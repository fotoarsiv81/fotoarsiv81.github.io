<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti2"></p>

  <p class="alinti"><b>16 Ağustos 2013</b></p>

  <p><br/></p>

  <h2>26. GENELKURMAY BAŞKANI’NA VE SİLAH ARKADAŞLARINA DARBECİ DİYENLERİ TARİH AFFETMEYECEKTİR!</h2>

  <p><br/></p>

  <p>12 Haziran 2007 tarihinde İstanbul Ümraniye’de bir gecekondunun çatı katında bir sandık el bombası bulundu. İhbar Trabzon’dan gelmişti. İstanbul Emniyeti ihbarı nedense Ümraniye Savcılığı‘na değil, Beşiktaş‘taki Özel Yetkili Savcılara bildirdi. Ve işte düşlenen “Ergenekon davası” böyle başladı.</p>

  <p>Savcılara göre ortada silahlı bir terör örgütü vardı. Örgütün amacı da, darbe yapmaktı. Aslında bu davanın sonu baştan belliydi. Sonuca uygun oyun ve oyuncular seçildi. Peş peşe gelen gözaltılar, sorgulamalar, tutuklamalar, havalarda uçan iddialar ve hazırlanan iddianameler neredeyse her gün kamuoyu gündemini işgal etti. Ancak iki yıl sonra bir gün görüldü ki, darbe yapacak örgütün askeri ayağı çok da güçlü değildi! Bir neden yaratılarak bu eksiklik derhal tamamlanmalıydı. Aranan “neden” bulundu. İnternet Andıcı…</p>

  <p>İnternet Andıcı soruşturması, ortada birçok savcı varken Ergenekon davasını soruşturan Özel Yetkili Savcıya verildi. Bu durum, İnternet Andıcı soruşturmasının Ergenekon davası torbasına atılacağını gösteriyordu. Böylece 2013 yılına gelindi. Ergenekon davası iddia edilen birbiriyle ilgisiz suç ithamları, suç fiilleri ve bu fiiller etrafında, birbiriyle herhangi bir somut eylemsel bağ kurulamayan, aralarında hiçbir hukuki ilişki bulunmayan insanların bir araya getirildiği, içine atılanın ise bir daha kolaylıkla içinden çıkamayacağı, belki de dünyanın en tuhaf, en haksız, en acımasız ve anlaşılması en güç torba davası haline getirildi.</p>

  <p>Savcılar, kişiler arasındaki somut bağı ortaya koymuyor, koyamıyor, ancak hepsinin Ergenekon örgütü içinde olduğunu ileri sürüyorlardı. Herkes, hatta görevi başındaki bir Genelkurmay Başkanı dahi, bir biçimde Ergenekon örgütü tarafından kullanılan bir “araç“tır! Ortada somut hiçbir tespit ve bağ yoktur. Ancak savcılar bir çeşit “genel örgüt tanımı“nı yeterli görmektedirler. Devletin istihbarat birimlerinden hiçbiri, “Ergenekon Terör Örgütü” diye bir örgüt duymamıştır, böyle bir örgütü bilmemektedirler. Oysa savcılar için bu pek de önemli değildir. Artık Türkiye’de yargı neredeyse devlet olmaktadır. Yargı o kadar güçlüdür ve ön plana çıkmaktadır ki 6 Haziran 2012 tarihinde Sayın Başbakan şunları söylemek zorunda kalmıştır:</p>

  <p class="alinti2">“Demek ki bu madde, CMK 250. maddesi, haddinden fazla yetki doğuruyor ve adeta biz devlet içinde devletiz havasına sokuyor bu işi. Yani, devlet bilmiyor, ancak devlet içinde devlet olanlar bilebiliyor.”<a href="../Text/YazarNotlari.htm#YazarNotu19" id="YazarNotu19_">*</a></p>

  <p>Bu tespit ile ilerideki süreçte bütün özel yetkili mahkemeler kaldırılıyor, “Balyoz” ve ‘“Ergenekon” gibi davalara bakmakta olan mahkemeler ise görevlerine devam ettiriliyor. Neden? Gerçekten neden? Yargıda “Devlet içinde devletiz” havasında olanlar var. Bunlar güçlerini nereden almaktadır? Bu şartlarda görevini sürdürmesine müsaade edilen 13. Ağır Ceza Mahkemesi 5 Ağustos 2013 tarihinde Ergenekon davasına ilişkin hükmünü yani kararını açıkladı. Hüküm tutanağında şahsımla ilgili şunlar yazılmıştı;</p>

  <p class="alinti2">“Sanık, Mehmet İlker BAŞBUĞ hakkında TCK 314/1 ve 312/1 maddeleri gereğince ayrı ayrı cezalandırılması talebi ile kamu davası açılmış ise de, sanığın eylemleri bir bütün halinde TCK 312/1 maddesindeki suçu oluşturduğu anlaşıldığından, sanığın eylemine uyan; cebir ve şiddet kullanarak Türkiye Cumhuriyeti Hükümeti’ni ortadan kaldırmaya veya görevlerini yapmasını kısmen veya tamamen engellemeye teşebbüs etmek suçunu işlemiş olduğu sabit olduğundan, TCK 312/1 maddesi gereğince ağırlaştırılmış müebbet hapis cezası ile cezalandırılması, yargılama sürecindeki tutum ve davranışları nedeniyle, ceza indirimi yapılarak neticeten müebbet hapis cezası ile cezalandırılması…”</p>

  <p>Mahkemenin bu kararını bir kez daha açıklamaya çalışalım:</p>

  <p class="alinti2"><span style="font-family: Wingdings;">ü</span> Mehmet İlker Başbuğ Ergenekon Terör Örgütü yöneticisidir.</p>

  <p class="alinti2"><span style="font-family: Wingdings;">ü</span> Terör örgütü yöneticisi suçlaması ile açılan kamu davası düşmemiştir. Bu suçlamanın düşmesi mahkemenin beraat kararı vermesi ile gerçekleşebilir.</p>

  <p class="alinti2"><span style="font-family: Wingdings;">ü</span> Mehmet İlker Başbuğ, terör örgütü yöneticisi olmasına rağmen, Yargıtay içtihatları dikkate alınarak kendisine ayrıca bu suçtan da ceza verilmemiştir.</p>

  <p>Unutulmamalıdır ki terör örgütü yöneticisi veya üyesi gibi, iddia edilen Ergenekon terör örgütü ile herhangi bir şekilde ilişkilendirilemeyen kişileri Ergenekon davası içinde tutamazsınız. Bu diğer bir deyişle “İnternet Andıcı” davasının, Ergenekon davası dosyasından ayrılması demektir. Bu, hiçbir zaman mahkemenin düşünüp, değerlendirip, kabul edebileceği bir durum olmamıştır. Mahkeme vermiş olduğu kararla, bizleri hükümete karşı suç işlemekle itham etmektedir. Hüküm açıklama tutanağı 503 sayfadır. Bütün sanıklar bu hükümle şunları öğrendiler:</p>

  <p class="alinti2"><span style="font-family: Wingdings;">ü</span> Siz TCK’deki şu suçu veya suçları işlediniz.</p>

  <p class="alinti2"><span style="font-family: Wingdings;">ü</span> İşlediğiniz bu suç veya suçlardan dolayı da şu cezaları aldınız.</p>

  <p>Peki mahkemenin bu kararlara ulaşmasının gerekçeleri nelerdir? 503 sayfalık tutanakta gerekçelere ilişkin bir kelime bile yoktur. Harp Akademilerinde öğrencilere taktik meseleler üzerinde çalışırlarken önce karar verip sonra gerekçelerini yazmalarının son derece yanlış olduğu öğretilmektedir. Başta Türkiye’deki hukuk fakültelerinin dekanları olmak üzere, tüm değerli hukuk adamlarının bu konuyu değerlendirip, konu üzerinde tartışacaklarını umuyorum.</p>

  <p>Ceza Muhakemeleri Kanunu’nun 231. maddesine göre “Duruşma tutanağına geçirilen hüküm fıkrası okunarak, GEREKÇESİ ANA ÇİZGİLERİYLE anlatılmalıdır”, hüküm buna amirdir. Bu maddeye göre gerekçenin bütünüyle değil, ana çizgileriyle anlatılması gerekmektedir. Bu madde uygulanmamıştır. Müebbet hapis cezasına çarptırılan kişiler, bunun gerekçelerini, ana çizgileriyle de olsa bilmemektedir. Acaba hâkimler bizim Harp Akademilerinde yapılmamasını istediğimiz şekilde, önce karar vermişler, şimdi de gerekçelerini yazmakla mı meşgullerdir? Muhtemelen hâkimlerin karar şablonu şöyleydi: Kimilerine ağır cezalar, kimilerine ise hafif cezalar verilecektir. Ağır ceza verilecekler, terör örgütü yöneticisi olarak değerlendirilecek, hükümete karşı suç işlemekle suçlanacaktır. Diğerleri ise terör örgütü üyesi olarak değerlendirilecek, üyelikten suçlanacaklardır. Örgütte yönetici veya üye olmanın kriterleri nelerdir? Herhalde gerekçede açıklanır…</p>

  <p>Diğer yandan mahkemenin yedek hâkimlerinden biri<a href="../Text/YazarNotlari.htm#YazarNotu20" id="YazarNotu20_">*</a> 10 Ağustos 2013 tarihinde <i>Milliyet</i> gazetesine yaptığı ilginç açıklamada müzakere sürecine katıldıklarını ve yedek hâkimler olarak gerekçeye dönük olarak çalıştıklarını söylemiştir. Bu açıklamadan iki nokta anlaşılmaktadır. Yedek hâkimler Ceza Muhakemesi Kanunu’nun 227. maddesini kesinlikle ihlal ederek müzakerelere katılmış ve gerekçelerin yazılması üzerinde çalışmışlardır. Hâkimler arasında “çok güzel” bir iş bölümü yapılmış gibi gözüküyor. Bu durumun, hukuk devletinde kabul edilmesi mümkün müdür? Hemen her zaman olduğu gibi, bu “çok açık” kural ihlalini de savunmaktan çekinmeyenler ortaya çıkıveriyor. Davaların başlangıcından bu yana ekranlarda boy gösteren ve “çok bilen” bir isim “Özel yetkili mahkemelerde üyelerin müzakereye katılıp katılmama durumunun takdiri mahkeme başkanına aittir” diyor. O zaman tutanakta bu hâkimlerin isimlerinin de yazılması gerekmez mi? Bu yorumu yapan, hüküm tutanağına bakarsa tutanakta sadece üç hâkimin adının yazıldığını görecektir. Hüküm tutanağında gerekçeler görülmemektedir. Ceza Muhakemesi Kanunu’nun 232. maddesine göre, mahkeme, hükmün tam gerekçesini 15 gün içinde dava dosyasına koymakla yükümlüdür. Ancak Türkiye’de özellikle usule yönelik amir hükümler sadece yazılmakla kalındığı için, genellikle gerekçenin sunulması ayları almaktadır. Bazıları bu hususu önemli görmeyebilir. Ancak, bu uygulama ile dava dosyasının Yargıtay’da ele alınması aylarca geciktirilmekte, belki de sanıkların lehine olabilecek durumların öncelikle gerçekleştirilmesi de engellenmektedir. Mahkemenin yazacağı gerekçe de, büyük bir ihtimalle savcıların mahkemeye sunduğu esas hakkındaki mütalaa ile örtüşecektir. Büyük farklar beklenmemelidir. Mütalaada da mahkemenin kararı, bizleri hükümetin görevlerini yapmasına engel olmaya teşebbüs etmekle suçlamaktadır. Nasıl mı? Devlet yöneticileri üzerinde baskı oluşturmaya çalışarak. Bunu nasıl mı yaptık? Savcılara göre esas itibariyle iki şey yapmıştık:</p>

  <p class="alinti2"><span style="font-family: Wingdings;">ü</span> Birincisi, internet siteleri üzerinden kara propaganda ve dezenformasyon faaliyetleri icra ettik.</p>

  <p class="alinti2"><span style="font-family: Wingdings;">ü</span> İkincisi ise, Ergenekon Terör Örgütüne yönelik soruşturma ve kovuşturmaları etkileme amacıyla, alenen sözlü ve yazılı beyanlarda bulunduk.</p>

  <p>Bunlar iddialardır. Peki ya gerçekler ne söylüyor? Mütalaanın içinde, Ağustos 2008-Ağustos 2010 dönemine ilişkin internet üzerinden yapıldığı tespit edilen tek bir kara propaganda veya dezenformasyon faaliyeti yoktur. Olamaz çünkü Eylül 2008’de Bilgi Destek Dairesi’nin lağvedilmesi direktifi verilmiştir. Ağustos 2008’den önce açılmış olan siteler de Şubat 2009’da kapatılmıştır. İnternet Andıcı ile kurulması planlanan dört adet siteye ilişkin hazırlık çalışmalarına da Haziran 2009’da son verilmiştir. İnternet sitelerinin olmadığı bir ortamda internet üzerinden kara propaganda ve dezenformasyon faaliyetleri nasıl yapılabilir? Fakat çok açık olan bu gerçek göz ardı edilmektedir. Suçlama için bir neden bulunmalıdır. Aranan “neden” bulunmuştur: İnternet Andıcı…</p>

  <p>İnternet Andıcı, yasal, hiçbir suç unsurunu içinde bulundurmayan, tamamlanmamış bir karargâh çalışmasıdır. İki sayfadır. Zaten çok kimse de, bu iki sayfalık andıcı okuyup gerçeği öğrenme zahmetine bile girmez. Maalesef gerçekte böyle yaşanmaktadır.</p>

  <p>Sözlü veya yazılı beyanlara gelince; bu konuşmalarda öncelikle hükümet aleyhine söylenmiş bir tek söz bile yoktur. Konuşmaların bütününe dikkatle bakılırsa da, yargılamaları etkilemeye çalışıldığı kanaatine ulaşmak da mümkün değildir. İleri sürülen iddiaların kamuoyunun gözünde değer kaybetmesi üzerine de son bir çare olarak iddia sahipleri ve onun savunucuları, iddia edilen “İrtica ile Mücadele Eylem Planı“na dört elle sarılmaya başlamışlardır.</p>

  <p>Anılan Plan 7 Haziran 2009 tarihinde bir ofiste bulundu. Bulunan bir fotokopi idi. Kolay bulunabilecek bir şekilde masanın üzerindeydi. Üzerinde herhangi bir tarih bulunmuyordu. 12 Haziran 2009 tarihinde de bu konu basında yer aldı. Ondan sonra yaşananlar şöyle gelişti:</p>

  <p class="alinti2"><span style="font-family: Wingdings;">ü</span> Aynı gün Genelkurmay Askeri Savcılığı‘na soruşturma açılması emri verildi. İddia edilen planın Genelkurmay Karargâhı‘nda hazırlanıp hazırlanmadığı bilgisayar kayıtlarının temizlenip temizlenmediği, delillerin karartılıp karartılmadığının ortaya çıkarılması istenildi. Bu aslında bir ilkti. Doğrudan askeri soruşturma yolu tercih edilmişti.</p>

  <p class="alinti2"><span style="font-family: Wingdings;">ü</span> Askeri Savcılık 6 general, 32 subay, 2 astsubay, 13 sivil memur ve 6 erin şüpheli veya tanık olarak ifadesini aldı.</p>

  <p class="alinti2"><span style="font-family: Wingdings;">ü</span> Soruşturma neticesinde, savcılık böyle bir planın, Genelkurmay Bilgi Destek Dairesi’nde hazırlanmadığı sonucuna vardı. Bu sonuca şüphe ile bakmak ağır bir bühtandır.</p>

  <p class="alinti2"><span style="font-family: Wingdings;">ü</span> Daha sonra, Bilgi Destek Dairesi’nin yaklaşık üç milyona yakın belgesini inceleyen 13. Ağır Ceza Mahkemesi Naip Hâkimi de iddia edilen İrtica ile Mücadele Eylem Planı‘nın bulunamadığını hazırladığı rapora yazdı.</p>

  <p class="alinti2"><span style="font-family: Wingdings;">ü</span> Gölcük’te yapılan aramada “Proje” adlı bir dijital veri, 6 Aralık 2010 tarihinde bulundu. Donanma Komutanlığı bilirkişi raporuna göre bu dijital verinin oluşturma tarihi 15 Temmuz 2009, son kaydetme tarihi ise 22 Mart 2009’du. Bilirkişi raporuna göre tüm veriler manipülatif amaçlı olarak başka bir bilgisayarda oluşturularak yerleştirilmişti.</p>

  <p>İddia ise son kaydetme tarihinin 21 Mart 2009 günü olduğuna dayanıyordu. Ancak, ne gariptir ki bu dijital veriyi hazırladığı ileri sürülen kişi de o gün, o saat ve dakikada ABD ile ortak işletilmekte olan karargâhta bulunuyordu ve işlemi orada yapması da mümkün değildi. Proje adlı dijital veriyle iki şey iddia ediliyordu: Birincisi, iddia edilen İrtica ile Mücadele Eylem Planı bu “proje” adlı dijital veriye dayanıyordu. İkincisi ise, bu konu “Gnkur. Bşk.‘na arz” edilen konular içindeydi. Ortada hiçbir somut delil yahut belge olmamasına rağmen, sadece sahte bir dijital veriden hareket edilerek iddia edilen planın, Genelkurmay Başkanının bilgisi dahilinde Genelkurmay Karargâhı‘nda hazırlandığını ileri sürmek büyük bir haksızlık ve hukuki açıdan da kabul edilemez bir durumdur. Demokrasiye, asker-sivil ilişkilerine yaklaşımı, dünya görüşü, iç ve dış olaylara bakışı bilinen, iddia edilen “İrtica ile Mücadele Eylem Planı“nın basında yer alması üzerine tereddüt etmeden soruşturma açtıran, daha sonra ortaya çıkan ıslak imzayı Jandarma Kriminal’a gönderen bir kişinin ve karargâhının, üzerinde tarih bulunmayan bir ihbar mektubuna dayanılarak, iddia konusu edilen planın Nisan 2009’da hazırlandığı kabul edilerek ve üretilmiş bir dijital veriye dayandırılarak ilişkilendirilmeye çalışılması her şeyden önce bizlere yöneltilen bir hakarettir ve asla kabul edilemez bir durumdur. Son günlerde çaresizlik içine düşen bazı çevreler de şahsımı 28 Şubat süreci ile ilişkilendirmeye çalışmaktadırlar. Yalan ve dolanla haber üreten bu şahıslar biraz araştırsalar şahsımın,</p>

  <p class="alinti2"><span style="font-family: Wingdings;"><b>ü</b></span> <b>1995-1997 yıllan arasında yurtdışı</b> görevinde,</p>

  <p class="alinti2"><span style="font-family: Wingdings;"><b>ü</b></span> <b>1997-1999 yılları arasında da 2. Kolordu Komutanlığı</b> görevinde bulunduğumu öğrenebilirlerdi.</p>

  <p>Tarih, bizlere asılsız ve haksız iddialara dayanarak “darbeci” damgasını vurmaya çalışanları en az, bizlere “terörist” demekten çekinmeyenleri andığı kadar lanetle anacaktır.</p>

</body>

</html>