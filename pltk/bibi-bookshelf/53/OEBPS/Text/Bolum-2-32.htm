<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>26 Temmuz 2013</b></p>

  <p><br/></p>

  <h2>HAKKIMDA YAPILAN YORUMLAR</h2>

  <p><br/></p>

  <p>14 Nisan 2009 tarihinde, Harp Akademilerinde “Yıllık Değerlendirme Konuşması“nı yaptım. Yaklaşık iki saat süren konuşma üç ana başlık altında hazırlanmıştı. Bunlar Sivil-asker ilişkisi, terörle mücadele ve laiklik karşıtı hareketlerdi. Toplantıya katılan davetli sayısı 400 civarındaydı. Davetlilerin yarısına yakını da medya mensubuydu.</p>

  <p>Konuşmanın bütününde terör, din, Türkiye, demokrasi, cumhuriyet ve etnisite kavramları öne çıkmıştı. Teröre 95, dine 63, Türkiye’ye 55, demokrasiye 45, cumhuriyete 44 ve etnisite kavramına ise 41 defa değinmiştim. Naklen yayınlanan konuşma dokuz ulusal kanalın büyük ilgisini çekmişti. Konuşmaya ilişkin 100’ün üzerinde köşe yazısı çıktı. Muhalefet partilerinden konuşmaya ilişkin fazla değerlendirme yapılmazken, iktidar partisinin önde gelen kişilerinin bazı değerlendirmeleri şöyle olmuştu:</p>

  <p><br/></p>

  <p>- Başbakan Yardımcısı Cemil Çiçek:</p>

  <p class="alinti2">“Ben konuşmayı canlı olarak izleyemedim. İnternetten metni alıp okudum. Önce şunu söylemek isterim, çok ince, ayrıntılı bir hazırlıktan sonra oluşturulmuş bir konuşma.</p>

  <p class="alinti2">Zaman ve emek harcanmış. Akademik yönü olan bir konuşmaydı. Bilimsel atıflar dikkat çekici. Ayrıca ben konuşmayı gerçekçi buldum. Türkiye gerçeklerini kapsayan bir konuşmaydı. Objektif bir konuşmaydı.”<a href="../Text/Dipnotlar.htm#DipNot29" id="DipNot29_"><sup>29</sup></a></p>

  <p><br/></p>

  <p>- AKP Grup Başkan Vekili Bekir Bozdağ:</p>

  <p class="alinti2">“Genelkurmay Başkanı uzun, kapsamlı, kendi içinde analizleri tutarlı ve entelektüel derinliği olan bir konuşma yaptı. Üst ve alt kimlikten söz etti. Genelkurmay Başkanı‘nın yaklaşımı demokrasiyi güçlendirici bir yaklaşım.”<a href="../Text/Dipnotlar.htm#DipNot30" id="DipNot30_"><sup>30</sup></a></p>

  <p><br/></p>

  <p>Bazı köşe yazılarında ise yıllık değerlendirme konuşmasına ilişkin şu değerlendirmeler yapılmıştı:</p>

  <p><br/></p>

  <p>- Eyüp Can:</p>

  <p class="alinti2">“Demokrasi ile laikliği karşı karşıya getirenlere apaçık yanlış yapıyorsunuz dedi. Öyle ki bir Genelkurmay Başkanının konuşmasında ben, ilk defa bu kadar kapsamlı bir demokrasi vurgusu ve analizi gördüm.</p>

  <p class="alinti2">Dini cemaatlerin sivil toplum hareketi olduğunu söylerken, analizini Weber’e dayandırdı. Esposito ve Touren gibi düşünürler dini cemaatlerin modern dünyada sivil toplum işlevini gördüğünü söylüyor.</p>

  <p class="alinti2">Başbuğ, iki saati bulan derinlikli konuşmasında sorunların farkında, analitik bakış açısına sahip, çözümcü, gerçek bir entelektüel asker portresi çizdi.”<a href="../Text/Dipnotlar.htm#DipNot31" id="DipNot31_"><sup>31</sup></a></p>

  <p><br/></p>

  <p>- Umur Talu:</p>

  <p class="alinti2">“Yıllardır tanık olduğum en olgun Genelkurmay Başkanı konuşması idi. Dünkü konuşma çok açıdan önemliydi. Tehditsiz cümleler, kendi kullandığı ifadeyle katı prensiplerden ziyade sağduyu, darbeci heveslere bir göz kırpmanın bulunmaması, yargı bağımsızlığı ve hukukun üstünlüğünün telaffuzu, düşman edebiyatından uzaklık.</p>

  <p class="alinti2">Cumhuriyetin sadece laiklik açısından değil; demokrasi ile birlikte telakkisi de.”<a href="../Text/Dipnotlar.htm#DipNot32" id="DipNot32_"><sup>32</sup></a></p>

  <p><br/></p>

  <p>- Yavuz Donat:</p>

  <p class="alinti2">“Org. Başbuğ, içinden çıktığı halka saygılı, siyaset kurumuna saygılı, halkın iradesine saygılı, diyaloğa açık, kucaklayıcı bir profil sergiledi.</p>

  <p class="alinti2">Bugün, İlker Başbuğ‘un şahsında maksadı bağcı dövmek değil, üzüm yemek olan bir ocağa sahibiz… Peygamber ocağına.”<a href="../Text/Dipnotlar.htm#DipNot33" id="DipNot33_"><sup>33</sup></a></p>

  <p><br/></p>

  <p>- Fatih Altaylı:</p>

  <p class="alinti2">“TSK, Obama’nın Türkiye ziyaretinin anlamını siyasetçilerden daha iyi yorumlamış gibi görünüyordu.</p>

  <p class="alinti2">İlk kez bir Genelkurmay Başkanının bir yabancı ülke liderinden, ABD Başkanı‘ndan bu kadar fazla alıntı yaptığını gördüm. Obama’nın sözlerine, açıklamalarına, siyasi tavrına değindi.”<a href="../Text/Dipnotlar.htm#DipNot34" id="DipNot34_"><sup>34</sup></a></p>

  <p><br/></p>

  <p>- Taha Akyol:</p>

  <p class="alinti2">“Başbuğ, laiklik meselesini irticadan tek kelime bile bahsetmeden anlattı. İç düşmanla savaşan bir militan gibi değil, sosyal bir sorunu irdeleyen cumhuriyetçi bir entelektüel gibi konuştu.</p>

  <p class="alinti2">Cemaatler konusuna, görüldüğü yerde ezilmeli mantığıyla bakmadı.</p>

  <p class="alinti2">Yanlış ve Anayasa’ya aykırı bulduğu şeyin, dinin toplumsal düzeni belirleyen bir sistematik olarak düşünülmesi olduğunu söyledi.”<a href="../Text/Dipnotlar.htm#DipNot35" id="DipNot35_"><sup>35</sup></a></p>

  <p><br/></p>

  <p>- Reha Muhtar:</p>

  <p class="alinti2">“Türkiye’de bugüne kadar yapılmış en demokratik, bir numara konuşmaydı. Bu ülkenin bazı sivilleri boşuna Başbuğ gibi komutanlardan maceracı ve darbeleri çağrıştıracak hareketler falan beklemesinler.</p>

  <p class="alinti2">Böyle bir şey olmaz.”<a href="../Text/Dipnotlar.htm#DipNot36" id="DipNot36_"><sup>36</sup></a></p>

  <p><br/></p>

  <p>- Nagehan Alçı:</p>

  <p class="alinti2">“Kürt konusunda sergilediği bütünleştirici ve kalıpları yok edici üsluba karşılık, cemaat ve laiklik konusunda yarıştırıcı ve düşman tanımlayıcı bir tavır takındı.”<a href="../Text/Dipnotlar.htm#DipNot37" id="DipNot37_"><sup>37</sup></a></p>

  <p><br/></p>

  <p>- Yılmaz Öztuna:</p>

  <p class="alinti2">“Liberal, çağdaş, tehdit etmeyen, ağırbaşlı, kavga değil anlaşma arayan bir konuşma idi.”<a href="../Text/Dipnotlar.htm#DipNot38" id="DipNot38_"><sup>38</sup></a></p>

  <p><br/></p>

  <p>- Mehmet Altan:</p>

  <p class="alinti2">“Konuşmada daha cömertçe ifade edilen demokrasi sözcüğünden de anlaşılacağı gibi, henüz hamleye dönüşmemiş iyi niyetli bir kıpırdama görülüyor.</p>

  <p class="alinti2">Milli devlet anlayışına bağlı, diğer yanı ise kayıtsız kalınamayacak çoğulcu, renkli ve farklı liberal toplum talepleriyle boğuşmakta. İlk gözüme çarpan da bu sıkışmışlık ve onun getirdiği çelişkiler.”<a href="../Text/Dipnotlar.htm#DipNot39" id="DipNot39_"><sup>39</sup></a></p>

  <p><br/></p>

  <p>- Şamil Tayyar:</p>

  <p class="alinti2">“Genel hatlarıyla demokrasiyi önemseyen, temel hak ve özgürlükleri referans alan bir general vardı karşımızda. Uzlaşmacı, sorgulayıcı, birleştirici bir yaklaşım içinde dargın veya kırgın olduğu her kesimle barışmak ister gibiydi. Tek istisnası vardı; o da dini cemaatler. İrtica kavramını kullanmaktan kaçınması dikkat çekiciydi. İrtica tartışmasına akılcı ve gerçekçi yaklaştı. Peygamber ocağı olarak orduyu tanımlaması çok dikkat çekiciydi. Her şeye rağmen, Başbuğ‘un dünkü demokratik açılımı, TSK tarihi açısından bir kırılma noktasıdır.”<a href="../Text/Dipnotlar.htm#DipNot40" id="DipNot40_"><sup>40</sup></a></p>

  <p><br/></p>

  <p>- İbrahim Karagül:</p>

  <p class="alinti2">“Kuşatıcı, esnek, bütünleştirici, ortak alanları güçlendirici, farklılıkları ayrışmaya dönüştürme girişimlerini boşa çıkarıcı bir döneme girildiğinin izlerini taşıyor.”<a href="../Text/Dipnotlar.htm#DipNot41" id="DipNot41_"><sup>41</sup></a></p>

  <p><br/></p>

  <p>- Fehmi Koru:</p>

  <p class="alinti2">“Org. Başbuğ, farklı bir çerçeve çizdi laiklik için; dinin istismarına yol açmadığı takdirde geniş bir özgürlük alanı sağlayabilecek bir çerçeve bu.”<a href="../Text/Dipnotlar.htm#DipNot42" id="DipNot42_"><sup>42</sup></a></p>

  <p><br/></p>

  <p>- Ali Bayramoğlu:</p>

  <p class="alinti2">“Olumlu, çatışmacı olmayan, askeri otoritenin doğal alanı dışına taşmamaya gayret eden, siyasi meselelere güvenlik üzerinden değinen bir konuşma. Biraz vesayetçi, biraz modernist, ama yasalcı ve yumuşak.”<a href="../Text/Dipnotlar.htm#DipNot43" id="DipNot43_"><sup>43</sup></a></p>

  <p><br/></p>

  <p>- Hakkı Devrim:</p>

  <p class="alinti2">“Dünkü konuşma, yalnız bugünün şartları altında değil, Türkiye’nin yarım asırdır beklediği, bir aydınlığa çıkış işaretidir. Dünkü konuşma, askerlerden dinlediğim bilgiden ve dengeden yana en sağlıklı ve en aklı başında konuşmaydı.”<a href="../Text/Dipnotlar.htm#DipNot44" id="DipNot44_"><sup>44</sup></a></p>

  <p><br/></p>

  <p>- Akif Beki:</p>

  <p class="alinti2">“İrtica lafını hiç almadı ağzına. Milletin diniyle, değerleriyle barışık bir laiklik. Asker konuştu evet… Ama demokrasiye bağlılığını ilan ederek.”<a href="../Text/Dipnotlar.htm#DipNot45" id="DipNot45_"><sup>45</sup></a></p>

  <p><br/></p>

  <p>- İsmet Berkan:</p>

  <p class="alinti2">“İlker Başbuğ bilinen, doğal ve olağan olan ama çok da telaffuz edilmeyen şeyi söyledi: Anayasaya, yasalara ve demokrasiye saygılıyız, son sözü sivil otorite söyler.”<a href="../Text/Dipnotlar.htm#DipNot46" id="DipNot46_"><sup>46</sup></a></p>

  <p><br/></p>

  <p>- Lale Sarıibrahimoğlu:</p>

  <p class="alinti2">“Modern cumhuriyet ancak demokrasiyle gerçekleşir yolundaki Başbuğ‘un sözleri Türkiye’nin istikrarı açısından umut verici bir mesaj olarak okunmalı.”<a href="../Text/Dipnotlar.htm#DipNot47" id="DipNot47_"><sup>47</sup></a></p>

  <p><br/></p>

  <p>- Mümtaz’er Türköne:</p>

  <p class="alinti2">“Genelkurmay Başkanının konuşmasının, Türkiye’nin artık daha çok demokrasinin ve hukukun egemen olduğu bir evreye girdiğinin bir kanıtı olarak okunması doğru olacaktır. Başbuğ‘un profesyonellik üzerine yaptığı analizler, aslında demokratik bir ülkenin ordusunun standartlarını özetliyor. Soğukkanlı ve makul analizlerin çoğalması gereken bir alan cemaatlerin boy gösterdiği alan. Daha fazla dikkat, özen lazım.”<a href="../Text/Dipnotlar.htm#DipNot48" id="DipNot48_"><sup>48</sup></a></p>

  <p><br/></p>

  <p>- Mustafa Ünal:</p>

  <p class="alinti2">“Genelkurmay Başkanı, klasik bir paşa gibi değil entelektüel donanıma sahip üniversite hocası gibi konuştu. Dinsel gruplarla ilgili söyledikleri ayrı bir tartışma konusu. Merak ettiğim, dini gruplar derken acaba Alevi cemaatini de kastetti mi?”<a href="../Text/Dipnotlar.htm#DipNot49" id="DipNot49_"><sup>49</sup></a></p>

  <p><br/></p>

  <p>- Emre Aköz:</p>

  <p class="alinti2">“Genelkurmay Başkanı, kendini bir düşünce geleneğinin içine yerleştirmeye çalışıyor. Çok çeşitli fikir akımları arasındaki konumunu belirliyor. Bu açıdan saygıyı hak ediyor.”<a href="../Text/Dipnotlar.htm#DipNot50" id="DipNot50_"><sup>50</sup></a></p>

  <p><br/></p>

  <p>- Kadri Gürsel:</p>

  <p class="alinti2">“Başbuğ‘un konuşmasında en çok etkilendiğim nokta, her pozisyonu ahlaki veya hukuki meşrutiyet zemini üzerinde durarak açıklama gayreti oldu.”<a href="../Text/Dipnotlar.htm#DipNot51" id="DipNot51_"><sup>51</sup></a></p>

  <p><br/></p>

  <p>- Mehveş Evin:</p>

  <p class="alinti2">“Demokrasi vurgusunun, bazı muhalefet parti temsilcilerinden daha ileri noktada olduğunu düşünenlerdenim.”<a href="../Text/Dipnotlar.htm#DipNot52" id="DipNot52_"><sup>52</sup></a></p>

  <p><br/></p>

  <p>- İsmail Kapan:</p>

  <p class="alinti2">“Demokrasiye ve sivil otoriteye bağlılığı vurgulayan bu sebeple de askerin siyasetten uzak durmasını öngören bu konuşma, çok önemli ve olumlu bir açılımdır.”<a href="../Text/Dipnotlar.htm#DipNot53" id="DipNot53_"><sup>53</sup></a></p>

  <p><br/></p>

  <p>- Mustafa Karaalioğlu:</p>

  <p class="alinti2">“Böyle gitmez arkadaşlar diyor. Dindarlarla savaşamayız. Demokratikleşmeden kaçamayız. Askeri politikanın içine sokamayız.”<a href="../Text/Dipnotlar.htm#DipNot54" id="DipNot54_"><sup>54</sup></a></p>

  <p><br/></p>

  <p>- Murat Birsel:</p>

  <p class="alinti2">“Ne anladığımı notlar halinde vereyim:</p>

  <p class="alinti2">Silahlı kuvvetlerin darbe yapması gibi bir konu kitapta yazmamaktadır. Bu fasıl kapanmıştır. Ülkede kimse darbe yapamaz, demokrasinin bu anlamda da teminatıyız.”<a href="../Text/Dipnotlar.htm#DipNot55" id="DipNot55_"><sup>55</sup></a></p>

  <p><br/></p>

  <p>- Ahmet Kekeç:</p>

  <p class="alinti2">“İlk kez, bir general siyaset kurumuyla çatışmacı bir ilişki içinde görünmedi. Bu yeni bir şeydi. Sonuçta, olumlu bir konuşmaydı.”<a href="../Text/Dipnotlar.htm#DipNot56" id="DipNot56_"><sup>56</sup></a></p>

  <p><br/></p>

  <p>- Hasan Celal Güzel:</p>

  <p class="alinti2">“Karşımızda son derece seviyeli, ölçülü, bilgili bir devlet adamı, demokrasiye ve hukuka bağlı bir komutan vardı. Darbeler dönemini kapatmak istemektedir.”<a href="../Text/Dipnotlar.htm#DipNot57" id="DipNot57_"><sup>57</sup></a></p>

  <p><br/></p>

  <p>- Ekrem Dumanlı:</p>

  <p class="alinti2">“İlker Başbuğ‘un son konuşmasıyla ortaya koyduğu genel hava daha demokrat, daha liberal, daha özgürlükçü bir yol haritası gibi algılanıyor. Bu umut verici bir gelişme. Ancak, bu yaklaşımın her kesim için yapılması lazım ki inandırıcı ve kalıcı olsun.”<a href="../Text/Dipnotlar.htm#DipNot580" id="DipNot58_"><sup>58</sup></a></p>

  <p><br/></p>

  <p>- Mehmet Metiner:</p>

  <p class="alinti2">“Başbuğ‘un konuşması, devrimsel nitelikte yeni perspektifler de içeriyordu. Laik demokrasi bahsinde söyledikleriyle de yeni bir askeri aklın mücessem ifadesi olarak duruyordu karşımızda.”<a href="../Text/Dipnotlar.htm#DipNot59" id="DipNot59_"><sup>59</sup></a></p>

  <p><br/></p>

  <p>- Etyen Mahçupyan:</p>

  <p class="alinti2">“Gerçekten de ilk kez bir Genelkurmay Başkanı demokrasinin, cumhuriyetin temel ilkelerinden biri olduğunu söyledi.”<a href="../Text/Dipnotlar.htm#DipNot60" id="DipNot60_"><sup>60</sup></a></p>

  <p><br/></p>

  <p>- İrfan Yıldırım:</p>

  <p class="alinti2">“Genelkurmay Başkanı, ordu içi kamuoyu ile ülke ve dünya kamuoyu arasında denge kurarak, orduyu darbecilik batağından kurtarmaya yönelik tavrını devam ettiriyor.”<a href="../Text/Dipnotlar.htm#DipNot61" id="DipNot61_"><sup>61</sup></a></p>

  <p><br/></p>

  <p>- Ali Bayramoğlu:</p>

  <p class="alinti2">“Eski asker konuşmalarıyla karşılaştırılacak olursa, demokrasinin değerlerine daha yakın duran bir dil benimseyerek bir imaj tazeleme yoluna girdi.</p>

  <p class="alinti2">Cemaatlerle ilgili vurgusuyla da gücünün altını çizmeye yönelmiştir, ordu.”<a href="../Text/Dipnotlar.htm#DipNot62" id="DipNot62_"><sup>62</sup></a></p>

  <p><br/></p>

  <p>- Şahin Alpay:</p>

  <p class="alinti2">“TSK mensupları seçimle gelmiş, meşru iktidarları şu veya bu şekilde devirmeye kalkışmayacak, hiçbir şekilde yargısız infaz yapmayacak.”<a href="../Text/Dipnotlar.htm#DipNot63" id="DipNot63_"><sup>63</sup></a></p>

  <p><br/></p>

  <p>- Önder Aytaç, Emre Uslu:</p>

  <p class="alinti2">“Başbuğ‘un en önemli söylemi, PKK ile bile barışa varım ama The Cemaat’i -hukuki yoldan- bitirene kadar da savaş şeklinde özetlenebilir.”<a href="../Text/Dipnotlar.htm#DipNot64" id="DipNot64_"><sup>64</sup></a></p>

  <p><br/></p>

  <p>- Niyazi Öktem:</p>

  <p class="alinti2">“Türkiye’de sözde aydın zaten sürekli ordu müdahalesini istemektedir. Başbuğ konuşması bir anlamda onlara da yanıt vermektedir:</p>

  <p class="alinti2">Biz artık siyasete karışmayanız.</p>

  <p class="alinti2">Evet, Montesquieu bağlamında, kuvvetler ayrılığına dayalı demokrasinin önemini vurguladı. Weber’e yer vermiş olması da, inanç boyutunun ne kadar güçlü bir sosyal olgu olduğunun vurgulanmasıdır. İnanç olgusunun temsilcisi olan cemaatlerin yerine sosyal devleti oturtmak istiyor. Olabilir, ama sosyal devletin güçlü olduğu ülkelerde örneğin İngiltere’de cemaatler hâlâ önemli konumdadır. Yeter ki rejimle ters düşmesinler, ortalığı karıştırmasınlar, manipülasyonlara alet olmasınlar.”<a href="../Text/Dipnotlar.htm#DipNot65" id="DipNot65_"><sup>65</sup></a></p>

  <p><br/></p>

  <p>- Yalçın Akdoğan:</p>

  <p class="alinti2">“Başbuğ profesyonel, ciddi, ilkeli, ölçülü karakteriyle kendini işine ve TSK’ya adamış bir vazife ve görev adamı görüntüsü sergilemektedir. Dünya ve Türkiye gerçeklerine teorik ve pratik vukufiyetle yaklaşması, farklı görüşleri dinleme meziyeti, yeniliklere açık yapısı, kurumsal başarıya odaklanan TSK’yı kamuoyu önünde yeni bir imaja taşımaktadır. Genelkurmay Başkanı‘nın sergilediği görüntü, dine saygılı, demokrasiye saygılı, topluma saygılı, siyasete saygılı bir ordu imajı üretmektedir. Demokratik rejimin yıpranmasına izin vermemekle eşanlamlı olarak görülmelidir.”<a href="../Text/Dipnotlar.htm#DipNot66" id="DipNot66_"><sup>66</sup></a></p>

  <p><br/></p>

  <p>14 Nisan 2009 tarihinde yapılan konuşmaya ilişkin işte bazı yorum ve değerlendirmeler böyleydi. Daha sonra ne mi oldu? 26. Genelkurmay Başkanı İlker Başbuğ “Demokrasi düşmanı” ilan edilerek 6 Ocak 2012 tarihinde tutuklandı.</p>

  <p>Hakkında hazırlanan 2 Şubat 2012 tarihli iddianamenin kapağında ise şu hususlar yazılıydı:</p>

  <p><br/></p>

  <p style="text-decoration:underline">Suçları:</p>

  <p>Silahlı Terör Örgütü Kurma veya Yönetme ve Türkiye Cumhuriyeti Hükümeti’ni Ortadan Kaldırmaya veya Görevini Yapmasını Engellemeye Teşebbüs Etme.</p>

  <p><br/></p>

  <p style="text-decoration:underline">Suç Tarihi:</p>

  <p>2009 yılı ve öncesi.</p>

  <p><br/></p>

  <p>Buraya kadar olan bölümde, konuya ilişkin farklı dünya görüşlerine sahip kişilerin yazdıklarına, söylediklerine hiçbir yorum yapılmaksızın aynen yer verilmiştir. Yazıyı, Dan Brown’ın son kitabı <i>Cehennem</i>‘in giriş bölümünde de yer alan, Şair Dante’nin <i>İlahi Komedya</i> adlı eserinden bir alıntıyla bitirelim:</p>

  <p class="alinti2">“Cehennemin en karanlık yerleri, buhran zamanlarında tarafsız kalanlara ayrılmıştır.”</p>

  <p>Olayların, yaşananların yorumu size yani okuyucuya aittir…</p>

</body>

</html>