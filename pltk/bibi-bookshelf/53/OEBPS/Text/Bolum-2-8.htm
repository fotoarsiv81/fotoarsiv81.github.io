<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>25 Mayıs 2012</b></p>

  <p><br/></p>

  <h2>AMERİKALI SAYGIN BİR DİPLOMAT KADAR OLAMAYANLAR</h2>

  <p><br/></p>

  <p>Türkiye’yi ziyaret eden Amerikan-Türk Konseyi Başkanı Emekli Büyükelçi Sayın James Holmes’ın Sayın Mehveş Evin ile yaptığı bir söyleşi, 9 Mayıs 2012 tarihli <i>Milliyet</i> gazetesinde yayımlandı. Söyleşinin bir yerinde Sayın Holmes’ın şu değerlendirmesi de yer almaktaydı:</p>

  <p class="alinti2">“Başbuğ‘a üzülüyorum. Tanıdığım kadarıyla hakiki bir insan, dürüst bir askerdi. Türkiye’nin yararına olmayacak bir şeye kalkışacağını düşünmüyorum. Onu, bir terör örgütünün parçası gibi gösteren şeylerle suçlanması, hakaret gibi.”</p>

  <p>Sayın Holmes’ın söyledikleri, beni duygulandırdığı kadar düşünmeye de zorladı. Özellikle Genelkurmay 2. Başkanlığı ve Genelkurmay Başkanlığı görevlerim esnasında, görevlerim gereği olarak çok sayıda siyasetçi, akademisyen, bürokrat, işadamı ve medya mensubu ile bir arada bulundum. Kamuoyuna en açık Genelkurmay Başkanlarından birisiydim. Dolayısıyla, çeşitli vesilelerle bir arada bulunduğum isimlerin, benim düşünce ve icraatlarımı yakından tanıma olanağına sahip olduklarını düşünmekteyim.</p>

  <p>6 Ocak 2012 tarihinde tutuklandım. Neredeyse 5 aydır tutuklu olarak bulunuyorum. Bu süreçte hakkımda çok şey söylendi, yazıldı ve medyada yer aldı. Hepsini de saygı ile karşılıyorum. Benim buradaki sorum, ülkemde en azından beni yakinen tanıdıklarını düşündüğüm isimlerin, gerçeği ve doğruyu aramaya çalışanların, gerçeği ve doğruları öğrendikten sonra da düşüncelerini söylemekten çekinmeyenlerin sayısının neden bir elin parmaklarıyla sayılacak kadar az olduğudur. Özellikle hakkımda hazırlanan iddianamede şahsıma yöneltilen bu suçlamalar ortaya döküldükten sonraki süreçte, bu soru daha geçerli ve haklı olmaktadır. İşte, Sayın Holmes’ın söylediklerinin bana düşündürdüğü nokta budur.</p>

  <p>26. Genelkurmay Başkanı olarak, Türk Silahlı Kuvvetleri personeline karşı yöneltilen haksız suçlamalara her zaman karşı çıktım. Hazırlanan iddianameye bakılırsa, bu gerçek kolaylıkla anlaşılabilir. Sayın Taha Akyol, bu konuyu şöyle değerlendirmiştir:</p>

  <p class="alinti2">“Komutan olarak, Türk Silahlı Kuvvetlerini koruma refleksi içerisinde yaptığı açıklamalar bile örgüt faaliyeti sayılmış ve terörist nitelemesi yapılmıştır.”</p>

  <p>Asıl soruya geri dönersek, ülkemde insanlar neden gerçeği ve doğruyu aramaya çalışmıyor veya gerçeği ve doğruyu öğrense de neden bunları açıklamaktan çekiniyor? Hele suçlanan kişi askerse bu çekingenlik kat be kat artıyor? Önyargılar mı hâkim oluyor? Tabii burada herkese karşı da haksızlık yapmayalım. Tutuklama kararı sonrasında şahsımı ve görev anlayışımı yakinen bilenlerden uğradığım haksızlığa karşı açıklama yapanlar oldu. Ancak, neredeyse yedi yıl çok yakın çalıştığımız bir bakanın, tutuklanmamın hemen sonrasında kendisine yöneltilen soruya “No Comment” (Yorum yok) şeklindeki cevabının nedenini anlamakta da zorlanıyorum.</p>

  <p>Medyada, gerçekleri ve doğruları aramaya çalışanların, ulaştıkları sonuçları da objektif olarak yazanların sayısının az olmaması, giderek de bu sayının artmakta oluşu ise elbette sevindiricidir. Sadece bir iki örnek olarak değinilebilecekler şöyle sıralanabilir:</p>

  <p>Sayın Taha Akyol:</p>

  <p class="alinti2">“Başbuğ‘un hükümete karşı hiçbir tehdit, cebir ve şiddet eylemi bulunmamaktadır.”<a href="../Text/Dipnotlar.htm#DipNot11" id="DipNot11_"><sup>11</sup></a></p>

  <p>Sayın Mehmet Ali Birand:</p>

  <p class="alinti2">“Kamuoyu vicdanı Başbuğ‘la ilgili yaklaşımı hiç mi hiç kabul etmeyecektir.”<a href="../Text/Dipnotlar.htm#DipNot12" id="DipNot12_"><sup>12</sup></a></p>

  <p>Sayın Nazlı Ilıcak:</p>

  <p class="alinti2">“2008 de Genelkurmay Başkanı olan İlker Başbuğ, faaliyete geçmeyen internet siteleri nedeniyle yargılanıyor.”<a href="../Text/Dipnotlar.htm#DipNot13" id="DipNot13_"><sup>13</sup></a></p>

  <p>Sayın Mehmet Y. Yılmaz kamuoyunda İnternet Andıcı davası olarak bilinen davanın, 1. Ergenekon davası ile birleştirilmesi üzerine yazdığı yazıda şöyle diyordu:</p>

  <p class="alinti2">“Sanıklar arasında örgütsel ilişkinin açıklıkla ortaya konulmadığı, suçların birbiriyle ilişkisinin varsayımlar üzerinden yürütüldüğü torba dava yıllarca sürer.”<a href="../Text/Dipnotlar.htm#DipNot14" id="DipNot14_"><sup>14</sup></a></p>

  <p>Bu liste elbette daha da uzatılabilir.</p>

  <p>2009 Haziran ayı başında ABD Genelkurmay Başkanı Oramiral Mullen’ın resmi davetlisi olarak ABD’ye gittim. Bu ziyaretim esnasında, birçok üst düzey ABD yetkilisi ile görüşme olanağım oldu. <span style="font-size: 12pt; line-height: 1.5em; text-indent: 1.7em;">O sırada, Amerikan-Türk Konseyi’nin 1 Haziran 2009’daki toplantısına, ABD Genelkurmay Başkanı ile birlikte şeref konuğu olarak katıldık. O toplantıda yaptığım konuşmada da şunları söyledim:</span></p>

  <p class="alinti2">“Türkiye’nin laik, demokratik ve istikrarlı bir ülke oluşu, onu farklı ve etkili kılmaktadır.</p>

  <p class="alinti2">Laik yapısı, modernizasyon hedefleri, dinamizmi ve 100 yılı aşkın demokrasi kültürü, Türkiye’yi bölgesinde özel ve seçkin bir duruma getirmektedir.”</p>

  <p>12 Haziran 2009’da da, üzerinde hiçbir tarih olmamasına rağmen Nisan 2009’da hazırlandığı ileri sürülen ve sadece “iddia edilen” İrtica ile Mücadele Eylem Planı bir gazetede yer aldı. Belki bu gelişmeler tamamen tesadüf belki de değil. Yorumunu okuyuculara bırakıyorum…</p>

</body>

</html>