<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>15 Ağustos 2012</b></p>

  <p><br/></p>

  <h2>ÜÇ SİYASİ PARTİ BAŞKANI BİR KONU ÜZERİNDE ANLAŞTI</h2>

  <p><br/></p>

  <p>Başbakan Sayın Recep Tayyip Erdoğan, 6 Ağustos 2012 tarihinde yaptığı bir konuşmada şöyle dedi:</p>

  <p class="alinti2">“Türk Silahlı Kuvvetleri’nde Genelkurmay Başkanlığı makamına gelmiş bir insan için örgüt elemanıymış, bir örgütün mensubuymuş gibi yakıştırmaların ve benzetmelerin doğru olmadığını ve insaf dışı olduğunu kesinlikle düşünüyorum. Daha önce söyledim, tutuklu yargılanmasını, yargıda olmasına rağmen söylüyorum, doğru bulmuyorum.”</p>

  <p>Sayın Kemal Kılıçdaroğlu’nun 15 Ocak 2013 tarihinde söyledikleri ise şöyleydi:</p>

  <p class="alinti2">“Başbuğ‘un tutuklanması doğru değil. Hele hele emekli olduktan sonra terör örgütü yöneticisi suçlaması ile tutuklanması doğru değil. Akılla ve mantıkla alakası yok. Genelkurmay Başkanı‘ndan terörist mi olurmuş?”<a href="../Text/YazarNotlari.htm#YazarNotu4" id="YazarNotu4_">*</a></p>

  <p>Sayın Devlet Bahçeli de 14 Ocak 2013 tarihinde şunları söyledi:</p>

  <p class="alinti2">“Türk Silahlı Kuvvetlerinin en yüksek mevkiinde iki yıl görev yapan değerli komutanımız, ne yazık ki terör örgütü kurmak ve yönetmek suçlamasıyla bugün demir parmaklıklar arkasındadır.</p>

  <p class="alinti2">Bu haksız, mesnetsiz ve insafsız iddianın adalet duygusunu rencide ettiği ve zedelediği tümüyle ortadadır.</p>

  <p class="alinti2">Sayın Başbuğ, yargı tarafından kaçma veya delilleri karartma ihtimalleri hesaba katılmadan tutuklanmış ve özgürlüğünden alıkonulmuştur.”<a href="../Text/YazarNotlari.htm#YazarNotu5" id="YazarNotu5_">*</a></p>

  <p>Üç liderin konuşmalarında iki ortak nokta bulunmaktadır:</p>

  <p>- Genelkurmay Başkanlığı yapmış bir kişinin terör örgütü kurmak ve yönetmekle suçlanması akıl ve mantık dışı bir olaydır.</p>

  <p>- Tutukluluk durumunun devam ettirilmesi yanlıştır.</p>

  <p>Partilerini temsil eden siyasi parti liderlerinin sözleri kendi partilerini bağlar. Dolayısıyla, üç parti liderinin yukarıdaki sözleri aslında Türkiye Büyük Millet Meclisi’nin büyük çoğunluğunun görüşü olarak da kabul edilebilir. Elbette Türkiye, gerçek anlamda yargı alanındaki uygulamalarıyla bir hukuk devletiyse, hukukun üstünlüğü her şeyin üzerindeyse, yargının bağımsızlığı tartışma konusu olamaz. Ancak, yargı alanındaki bazı uygulamalar, özellikle 3. Yargı Paketi’nin mahkemeler tarafından uygulanma tarzı dikkate alınırsa, Türkiye’de yargı alanında ciddi sorunların olduğunu kimse yadsıyamaz.</p>

  <p>Mahkemeler, hiçbir geçerli nedene dayanmadan yapılan talepleri neredeyse otomatik olarak reddetmektedir. Bu kararların alınmasında gerçek hukuki nedenlerin olduğunu söylemek imkânsızdır. O zaman acaba “Devlet içinde devletiz” havasında olanlar mı böyle kararların alınmasını istemektedir? Bu durum daha ne kadar devam edecektir?</p>

</body>

</html>