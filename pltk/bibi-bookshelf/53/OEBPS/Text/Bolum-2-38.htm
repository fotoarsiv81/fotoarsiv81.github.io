<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>28 Eylül 2013</b></p>

  <p><br/></p>

  <h2>OYUN</h2>

  <p><br/></p>

  <p>Tuncay Güney Ergenekon davasını şu şekilde tanımladı:</p>

  <p>“Bir oyun ve bu oyunda herkes üstüne düşeni yapar.”</p>

  <p>Bu oyun nasıl başladı? Birinci perdesi nasıl bitti? Aslında bu sorulara verilecek cevaplar Ergenekon davasının ne olduğunu açıkça ortaya koyacaktır. Tuncay Güney 1 Mart 2001 tarihinde gözaltına alındı. Evi arandı. Evinde bulunanlar arasında “Ergenekon Lobi” belgesi de vardı.</p>

  <p>“Ergenekon Lobi” belgesi, 12 Mayıs 2001 tarihinde, Aksiyon dergisinde şu başlıkla yayımlandı:</p>

  <p>“Yeniden Yapılanmanın Aktörü: Ergenekon”</p>

  <p><i>Aksiyon</i> dergisi bu belgeye nasıl ulaştı?</p>

  <p>Beş yıl geçti. 12 Temmuz 2006’da, e-posta ile “Piyade Kurmay Yarbay” adıyla gönderilen ihbar mektubu, Ergenekon soruşturmasının başlatılmasına neden oldu. Neden beş sene beklendi? Piyade Kurmay Yarbay nerede? Ne arandı ne de bulundu. Tuncay Güney’de ele geçirilen belge 13 sayfaydı. <i>Aksiyon</i> dergisinde yayımlanan ise 19 sayfaydı. Asıl önemlisi, Tuncay Güney’de ele geçirilen belgede bulunmayan bazı hususlar, <i>Aksiyon</i> dergisinde yayımlandı. Ve şu cümle özellikle dikkat çekiciydi:</p>

  <p class="alinti2">“TSK bünyesinde faaliyet gösteren Ergenekon’a bağlı olarak…”</p>

  <p>Yani gizli bir el, belgeye ilaveler yapmıştı. İlavelerden de, TSK’nın Ergenekon davasında hedef alınacağı açık şekilde görülüyordu. Ergenekon davası işte böyle karmaşık bir şekilde başladı. Gittikçe de içinden çıkılamayacak şekilde karmaşık ve anlaşılamaz hale getirildi. Karanlık olayları aydınlatması, “derin devleti” ortaya çıkarması beklenen Ergenekon davası, ilgisiz 23 iddianamenin birleştirilmesi, “devlet içinde devlet” tavırlarının sergilenmesi, hukuk cinayetlerinin işlenmesi ile aslında hiçbir zaman karanlık olayları aydınlatma gayesinde olmadığını, gerek yargılama sürecinde gerekse 5 Ağustos 2013 tarihinde açıklanan kararıyla gösterdi. Oyunun birinci perdesi, böylece 5 Ağustos 2013 tarihinde kapandı. Nasıl mı?</p>

  <p>Mahkemenin o gün açıkladığı karar ile, Danıştay Başkanlığındaki görevi başında Sayın Mustafa Yücel Özbilgin’in şehit edilmesinde azmettirici rolü oynadığı, ağır ceza mahkemesi tarafından hükme bağlanan kişinin beraat ettirilmesi, 21. yüzyıl Türkiye’sinin tarihine kara bir leke olarak geçti. Bu durum, Türk milletinin büyük çoğunluğu tarafından kabul görmedi. Gezici araştırma şirketinin yaptığı araştırmada, kişilere yöneltilen sorulardan birisi şöyleydi:</p>

  <p class="alinti2">“Ergenekon davası kapsamında müebbet hapis cezasına çarptırılan Genelkurmay eski Başkanı Org. İlker Başbuğ‘un ceza almasını nasıl yorumluyorsunuz?”</p>

  <p>Sonuç şöyleydi:</p>

  <p>“Hayır, yanlış buluyorum” diyenlerin oranı yüzde 67,8 idi. Bu cevap, Türk milletinin yüzde 70’e varan çoğunluğunun, 26. Genelkurmay Başkanı‘na terör örgütü yöneticisi ve darbeci denilmesini vicdanen ve aklen kabul etmediğini gösteriyordu. Toplum, Genelkurmay Başkanına ve dolayısıyla TSK’ye yönelik kini ve düşmanlığı açık olarak söylemek yerine, ortaya uyduruk “İnternet Andıcı” davasının konulduğunun farkındaydı. Kendi döneminde, Genelkurmay internet sitelerinin hiçbirinde hükümeti hedef alan bir kara propagandanın yer almadığı, aksine önceden var olan sitelerin kapattırıldığını neredeyse herkes anlamıştı.</p>

  <p>İddia edilen İrtica ile Mücadele Eylem Planı için de aynı durum söz konusudur. Hemen soruşturma açılmıştır. Bilgisayarlara el konulmuştur. İddia edilen planın izine rastlanılamamıştır. Nitekim 13. Ağır Ceza Mahkemesi Naip Hâkimi de aynı sonuca ulaşmıştır. Ortada yalnızca maniple edilmiş, çürük bir dijital veri vardır. Toplum bunun da farkındadır. Darbeye teşebbüsle suçlanıyoruz. Mağdur durumunda bulunan hükümetin başkanı ise şunları söylüyor:</p>

  <p class="alinti2">“Silahlı kuvvetlerle münasebetlerimiz, Başbuğ Paşa’yla da iyi yürüdü.”</p>

  <p>Görüldüğü gibi mahkemenin kararı böyle. Mağdur durumunda bulunan ise farklı şeyler söylüyor.</p>

</body>

</html>