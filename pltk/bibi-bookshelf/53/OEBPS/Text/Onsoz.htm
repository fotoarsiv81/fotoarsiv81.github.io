<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <h2>ÖNSÖZ</h2>

  <p>6 Ocak 2014 tarihinde, Silivri Cezaevi’nde geçirdiğim ikinci yılı da tamamlayacağım.</p>

  <p>Ortada, çalınan kocaman iki yıl var.</p>

  <p>Benim hayatımdan, ailemin hayatından ve yakınlarımın, sevenlerimin yaşamından çalınan koca iki yıl…</p>

  <p>Daha bu hırsızlık, gasp ne kadar devam edecek onu da bilmiyorum.</p>

  <p>Benden iki yıl çaldılar, ama yaşamından daha fazla yıl çalınan o kadar kişi var ki, onları unutmak mümkün mü?…</p>

  <p>Bu tarihi süreçte;</p>

  <p>Yargı aldığı kararlarla sınıfta kaldı.</p>

  <p>Siyaset, sadece konuşarak ve seyrederek sınıfta kaldı.</p>

  <p>Medya, gerçeklere dokunmaktan çekinerek sınıfta kaldı.</p>

  <p>Türk Silahlı Kuvvetleri, muvazzafı ve emeklisi ile silah arkadaşlarına vefasızlık göstererek sınıfta kaldı.</p>

  <p>Cezaevlerinde bulunanlar ise, aileleri ve sevenleriyle hep dimdik ayakta kaldılar. Ne eğildiler ne de büküldüler.</p>

  <p>Bu iki yıl içerisinde yüreğimi, aklımı ve vicdanımı kullanarak tarihe not düşmek üzere, zaman zaman düşünce ve değerlendirmelerimi kamuoyuyla paylaştım.</p>

  <p>Başlangıçta, ilk bölüm için kısa bir değerlendirme yazmayı düşündüm. Ancak, yazmaya başlayınca kalemimi durduramadım. Ortaya “Tarihe Düşülen Notlar” başlıklı bölüm çıktı. Elinizdeki bu kitabın birinci bölümünde, “Tarihe Düşülen Notlar”ı okuyacaksınız. Bu bölümün amacı kimseyi karalamak veya suçlamak değildir. Sadece tarihe not düşülmeye çalışılmıştır.</p>

  <p>İkinci bölümde ise, hem hapishanede hayatın nasıl devam ettirildiğine dair anılarım, iki yıllık sürecin değerlendirmesi ve saptamalarım hem de bir kısmı medyaya da yansıyan ve hayatımdan gasp edilen bu iki yılda yazdıklarım bulunmaktadır.</p>

  <p>Bunların bir kitap içinde derlenip toparlanması ile kitabın, ileride bu dönem üzerinde inceleme yapacak ve yazacaklar için bir kaynak oluşturulması düşünülmüştür.</p>

  <p>Silivri Cezaevi’nde bulunduğum birinci yıl içerisinde, <i>20. Yüzyılın En Büyük Lideri Mustafa Kemal (1881’den 1923’e)</i> ve <i>20. Yüzyılın En Büyük Lideri Atatürk (1923’ten 1938’e)</i> adlı iki ciltlik kitabı yazdım.</p>

  <p>Ebedi Başkomutanım Mustafa Kemal Atatürk için bir şeyler yapabilmenin, yazabilmenin bana verdiği sonsuz mutluluğu kelimelerle izah etmekte zorlanırım.</p>

  <p>Eğer elimizde, Kaynak Yayınları‘ndan çıkan ve otuz ciltten oluşan <i>Atatürk’ün Bütün Eserleri</i> olmasaydı, inanınız ki <i>20. Yüzyılın En Büyük Lideri Mustafa Kemal</i> ve <i>Atatürk</i> adlı kitapları yazamazdım.</p>

  <p>Bu vesileyle, <i>Atatürk’ün Bütün Eserleri</i> çalışması için Kaynak Yayınları‘na teşekkür ediyorum.</p>

  <p><br/></p>

  <p style="text-align: right;">İlker BAŞBUĞ</p>

  <p style="text-align: right;">Silivri, Aralık 2013</p>

</body>

</html>