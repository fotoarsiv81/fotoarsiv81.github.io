<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <p><br/></p>

  <p class="alinti"><b>30 Nisan 2012</b></p>

  <p><br/></p>

  <h2>TÜRKLÜĞÜMLE VE MÜSLÜMAN OLMAMLA İFTİHAR EDERİM</h2>

  <p><br/></p>

  <p>Mahkemedeki ilk duruşmamda, savunma yapmayacak ve hiçbir soruya cevap vermeyecek oluşumun nedenini açıklayan konuşmamdan sonra, tarafıma yöneltilen ilk sorunun Ağlama Duvarı‘nda çekilen fotoğrafla ilgili olmasını ve bu konunun yargılama konusu iddialarla ne gibi bir irtibatının olduğunu hâlâ anlayabilmiş değilim.</p>

  <p>Ancak duruşmayı müteakip bu konunun özellikle sosyal medyada bazı kişiler tarafından yoğun şekilde kullanıldığı ve halen kullanılmaya devam edildiği görülmektedir. Gerekli olanlara yasal haklarımız çerçevesinde suç duyurusunda bulunulmaktadır. Bunun yanında zorunlu olarak bu konuya ilişkin aşağıdaki açıklamanın yapılması da gerekli görülmüştür.</p>

  <p>İslam dinini en son ve en mükemmel din haline getiren en önemli nedenlerden biri, kutsal dinimizin, dini, Allah ile kul arasında olan bir konu olarak kabul etmesidir. Allah ile kul arasına girmeye cesaret edenler bu yetkiyi nereden almaktadır?</p>

  <p>Musevilik, semavi dinlerden birisi olup Kudüs’teki Ağlama Duvarı da kutsal bir yerdir. Bu kutsal yeri ziyaret eden herkesin Musevi olabileceğini ileri süren cahiller, herhalde İstanbul’da Sultanahmet Camii’ni ziyaret edip, orada dua eden herkesin de Müslüman olduğunu düşünüyor olmalılar.</p>

  <p>Bugün ben Türklüğümle ve elbette Müslüman olmamla da iftihar ederim. Aynı gezi esnasında dinimizde özel bir yeri ve anlamı olan Mescid-i Aksa’yı da ziyaret etmiş olmaktan mutluluk ve huzur duydum.</p>

  <p>Ancak, benim Türklüğümle ve Müslüman olmamla iftihar etmem, bu ülkenin vatandaşı olsun olmasın farklı etnik kökene dahil veya dini inanca sahip olan kimseleri küçümseme ve onların bu durumlarını sorgulama hakkını bana asla vermez. Herkes Türk milletinin bir bireyi olmaktan gurur duymalı, kendi etnik kökeniyle ve dini inancıyla övünebilmelidir.</p>

  <p>Bana göre insanların inançlarının ve etnik kökenlerinin, diğerleri tarafından sorgulanması, her şeyden evvel bir insanlık suçudur.</p>

</body>

</html>