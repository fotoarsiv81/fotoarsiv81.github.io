<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-8.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b4cc3970-9bcb-4713-87ee-2a97f47f07b5" name="Adept.expected.resource" />
</head>

<body>
  <div id="x5-8.html" xml:lang="tr-TR">
    <div class="Basic-Text-Frame">
      <p class="BB" id="toc_marker-9">K-L</p>

      <p class="Style18-2 para-style-override-45" xml:lang="en-US"><span class="Font-Style88-2" xml:lang="tr-TR">Kara Çete (İttihat ve Terakki Gıda Bakanı Kara Kemal’in çetesine verilen ad):</span> <span class="Font-Style89-2" xml:lang="tr-TR">Gıda Bakanı Kemal Bey, İttihat ve Terakki’nin en ilginç simalarından biriydi. Mil­letvekili olmayan tek hükümet üyesi olan Kemal Bey, halk arasında “Zülüflü” veya “Kara Kemal” lakaplarıyla anılı­yordu. İttihat ve Terakki’nin Genel Merkezi’nde Talat Pa-şa’ya “Büyük Efendi”, Kemal Bey’e de “Küçük Efendi” de­niliyordu. Kara Kemal, parti içinde olağanüstü örgütlen­me yeteneğiyle tanınmıştı ve savaş sırasında da fırıncı, bakkal, manav, kasap gibi esnaf ve sanatkar kesimini ör­gütlemişti. Esnaf örgütünü güçlü bir yapı hâline getirmiş, eski loncaları canlandırmış ve esnaf arasında birlikteliği sağlamıştı. Hamallar Teşkilatı ise bir tür komando kuvve­tiydi. Babıâli Baskını’nda Enver Paşa’nın sivil militanlarını Babıâli’nin kapısına yığan da ondan başkası değildi. Sait Halim Paşa ve Talat Paşa kabinelerinin kuruluşu sırasında, en önemli rolleri üstlenmişti. Resmî hiçbir sıfatı olmadığı hâlde kendi çevresinde yarattığı güç sayesinde İttihat ve Terakki’nin İstanbul Örgütü aracılığıyla çok güçlü bir de­rebeylik düzeni kurmuştu. Kara Kemal yeri geldiğinde, Talat, Enver ve Cemal’den oluşan üçlü yönetime gözdağı vermeyi de ihmal etmiyordu. Kendisinin istediği yapılma­dığı takdirde, emrindeki ayak takımına dayanarak her şe­yi alt üst edecek güçte olduğunu hissettiriyordu. Kara Ke­mal, görevinin ilk döneminde İstanbul’un sadece beslen­mesini tekeline almış bir kişiyken, daha sonraları İstan­bul’un ekonomik yaşantısının tek düzenleyicisi hâline gel­di. İddialara göre Kemal Bey, zenginleştirmeye karar ver­diği insanları, kendisine olan bağlılıklarına göre değerlen­diriyordu. Bu dönemde bulgur krallarından, pirinç, yağ ve şeker krallarına kadar savaş zengini bir zümre oluşturul­du. Yapılanların ardında “Kara Çete” olduğu değerlendi­rilmesi yapılırken, İttihatçıların tüm yargılanmalarında (1918, 1919, 1926) Kara Kemal’in şirketleri boy hedefi seçil­di. Ağır ve somut bir suç saptanamayınca, bazı küçük suiistimaller üzerinde duruldu. Ankara İstiklal Mahkeme-si’nde verdiği ifadesinde, iktisat ve maliye uzmanı olması­na rağmen kendisine hiçbir şekilde danışılmadığından ya­kınan dönemin Maliye Nazırı Cavit Bey de, Kara Kemal ve arkadaşlarını “Her partiye musallat olan asalaklar” olarak niteledi. Tarık Zafer Tunaya’ya göreyse, Kemal Bey’in giri­şimleri yarım kalmış bir devletçilikti.</span></p>

      <p class="bosluk"></p>

      <p class="Style60 para-style-override-70" xml:lang="en-US"><span class="Font-Style88-2" xml:lang="tr-TR">KİT’lerin Zararları (Bir ekonomi efsanesi):</span> <span class="Font-Style89-2" xml:lang="tr-TR">Türki­ye ekonomisi, 24 Ocak Kararları’yla yapısal bir değişim sü­recine girmişti. Devletin küçültülmesi de, özelleştirme</span> <span class="Font-Style89-2" xml:lang="tr-TR">politikalarıyla adım adım hayata geçirilecekti. Kararlara göre, kamu yatırımları tasfiye edilecek ve KİT sistemi politikacı­ların ellerinden kurtarılacaktı. Bu aşamadan sonra Cumhu-riyet’in ilk yıllarında kurulan ve ülkenin yeniden kurulu­şuna ilk harcı koyan kamu kuruluşları, ekonomik krizlerin nedeni olarak gösterildi ve suçlu ilan edilmeye başlandı. Halkın birikimleriyle oluşan KİT’ler, her türlü kaynaktan yoksun bırakılıp fiilen zarar ettirilmeye çalışıldı. Bu dö­nemde bütçe açıklarının sorumlusu olarak gösterilen KİT’ler, borç tuzaklarına sürükleniyordu. KİT’lerin sahibi konumdaki Hazine, kendi kuruluşlarına yatırım ve serma­ye artırımı için kaynak aktarmıyor ve bu kurumlar iç ve dış piyasalardan borçlanmaya zorlanıyordu. Oysa daha önce gördüğümüz gibi devlet, iflas ettirilen, batırılan, hortumla-nan onlarca özel sektör işletmesini ve bankasını devralmış ve milyarlarca doları bulan zararlarını üstlenmişti. Devlet bankalarının özel sektöre bol keseden kredi dağıtması da işin cabasıydı. Bu durum, ilk bakışta görev zararlarının oluşmasına neden oluyor gibi gözükse de gerçekte bu ku­rumların zarar etmediğini kanıtlamaktaydı. Bu kurumlar, uluslararası rekabete hazırlanmamış, yağmalanmış ve par­tizanlık yapılarak kadroları şişirilmişti. Bütün bunlara rağ­men, zarar ettikleri öne sürülen KİT’lerin bütçeye katkıları hiç de az değildi. Örneğin, 1999 Başbakanlık Yüksek Denet­leme Kurulu yıllık KİT raporlarında, Türkiye’nin toplam vergi gelirlerinin yüzde 29,50’sinin KİT’ler tarafından sağ­landığı belirtiliyordu. 1980’li yıllar, KİT’lerin “zarar” ettiği</span> <span class="Font-Style89-2" xml:lang="tr-TR">yönündeki ideolojik bombardımanın da yapıldığı yıllardı. KİT’lerin kurumlar vergisi içindeki payı yüzde 30 civarın­da olmasına rağmen, sistemli olarak KİT’lerin bütçe üze­rindeki yükünden bahsediliyor ve zarar ettikleri ileri sürü­lüyordu. ANAP iktidarı bu propagandayla özelleştirmeyi dayatmak istiyordu. Nitekim, özelleştirme uygulamaları program olarak benimsenerek hayata geçirildi.</span></p>

      <p class="bosluk"></p>

      <p class="Style18-2 para-style-override-37" xml:lang="en-US"><span class="Font-Style88-2" xml:lang="tr-TR">KİT’leri Özelleştirme (Kârlı kuruluşların özel­leştirilmesinin mantığı hâlâ çözülemedi):</span> <span class="Font-Style89-2" xml:lang="tr-TR">1930’lu yıl­ların başında devlete ait fabrikalar ileride özel sektöre dev­redilmek üzere birer birer açıldı. Fakat başta II. Dünya Sa­vaşı gibi olağanüstü bir dönemden geçilmesi nedeniyle, bu konu uzunca bir süre ülke gündemine gelmedi. 1950­1960 yılları arasında Türkiye’de liberal ekonomi tam ma­nasıyla uygulamaya konmuş, serbest piyasaya dayalı ka­pitalist bir kalkınma modelinin ilk adımları atılmıştı. 1950’de Demokrat Parti, KİT’leri özelleştirme sloganıyla iktidara gelmişti ancak yaşanan süreç karşısında kamu ya­tırımlarını artırmak zorunda kaldı. 1951-1960 yılları ara­sında 13 yeni kamu iktisadi teşebbüsü kuruldu. Aslında hükûmet 1950’lerin başında bu kuruluşları özel sektöre devretmeye çalışmıştı. Fakat özel sektör bu kuruluşları devralmaya hiç niyetli değildi. Hatta bazı özel sektör tem­silcileri, kamu kuruluşlarının hisse senetlerinin alımını hü-kûmet bonolarından daha az riskli ve daha kârlı hâle geti­recek hiç de gerçekçi olmayan ayrıcalıklı koşullar talep et­mişlerdi. Hatta Başbakan Menderes 1954’te şu sözleri söy­lüyordu:</span></p>

      <p class="Style18-2 para-style-override-26" xml:lang="en-US"><span class="Font-Style89-2" xml:lang="tr-TR">“Ülkede o kadar çok kârlı yatırım olanağı vardı ki bu koşullarda bile, özel sektörün kamu işletmelerini devral­ma fikrine ilgi gösterme ihtimali pek yüksek değildi.”</span></p>

      <p class="Style18-2 para-style-override-67" xml:lang="en-US"><span class="Font-Style89-2" xml:lang="tr-TR">Özelleştirmelerin ülke gündemine girebilmesi için 1980’li yıllara kadar beklenmesi gerekiyordu. Özelleştirme kamuoyuna sürekli değişen gerekçelerle sunuldu. Fakat gerçekte satılanlarsa, en kârlı kurumlar oldu.</span></p>

      <p class="bosluk"></p>

      <p class="Style18-2 para-style-override-19" xml:lang="en-US"><span class="Font-Style88-2" xml:lang="tr-TR">Koç-Sabancı Rekabeti (İki büyük sermaye gru­bunun bitmek bilmeyen mücadelesi):</span> <span class="Font-Style89-2" xml:lang="tr-TR">Türkiye’nin iki büyük topluluğu arasında yüksek sesle ifade edilmese de bir çekişmenin varlığı bilinen bir gerçektir. Bu rekabet, sa­nayi sektöründeki çekişmeden, ticari bankaların hisse se­netlerinin toplanmasına ve hatta sanat eserlerinin satın alı­mına kadar çok çeşitli alanlara yayılmıştı.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">Çekişmeye ilişkin ilk somut adım 1970’li yıllarda atıl­dı. Bu yıllarda Odalar Birliği, ithal kotalarının paylaştırıl-masında önemli bir yetkiyle donatılmıştı. 1971’e kadar de­vam eden bu uygulamada özel sektöre tahsis edilen döviz, odalar aracılığıyla dağıtılmaktaydı. Bu yetkiler, odalara hâkim olma yarışını da kızıştırıyor, oda yönetimine ege­men olan, olmayana göre çeşitli avantajlar sağlıyordu. Mustafa Sönmez’den ödünç aldığımız bilgilere göre, oda yönetiminde bulunan Sakıp Sabancı, Odalar Birliği’ndeki</span> <span class="Font-Style89-2" xml:lang="tr-TR">konumunun sağladığı avantajı kullanarak Koç’un yabancı bir ortakla Türkiye’de aynı malın üretimi için izin alması­nı engellemiş oldu.</span></p>

      <p class="Style33 para-style-override-71" xml:lang="en-US"><span class="Font-Style89-2" xml:lang="tr-TR">Türkiye’nin en büyük iki sermaye grubunun ilişkileri her zaman rekabete dayalı olmadı. Zaman zaman işbirliği­ne de yönelmişlerdi. Sabancı ve Koç Holding uzun yıllar, Garanti Bankası’nın yönetimini birlikte yürüttü. 1980’li yıllarda, Türkiye’nin en büyük iki grubunun finans sektö­ründeki ortaklığı o dönemin flaş gündem konularından biriydi. Her şey iyi başlamış ve iyi gideceğe benziyordu. Ta ki Koç Grubu Garanti Bankası’nda sermaye artırımı is-teyinceye kadar. Mevduatı büyütmek, şube sayısını artır­mak ve bankayı daha ileri noktaya taşımak için sermaye artırımı şarttı. Ancak ortada ciddi bir sorun vardı. Sabancı Grubu sermaye artırımına karşı çıkıyordu. Koç ailesinin çabaları sonuç vermeyecek ve sermaye artırımı gerçekleş­meyecekti. Sonuçta anlaşamayan iki ortak, bankayı 1983’te Ayhan Şahenk’e sattı.</span></p>

      <p class="Style33 para-style-override-20" xml:lang="en-US"><span class="Font-Style89-2" xml:lang="tr-TR">1993’te Gümrük Birliği tartışmaları Koç ve Sabancı gruplarını bir kez daha karşı karşıya getirdi. Toyotasa Yö­netim Kurulu Başkanı Özdemir Sabancı’nın “Biz Gümrük Birliği’ne hazırız” demesiyle başlayan Koç-Sabancı kavga­sı, Koç Holding İdare Komitesi Başkanı İnan Kıraç’ın, “Öz-demir Bey herhâlde daha sanayici olmadı” suçlamasıyla tırmandı. Kıraç, “Koç grubu olarak Gümrük Birliği’nden korkmuyoruz ama otomotiv yan sanayii henüz hazır de­ğil” dedi. Gümrüklerden Sorumlu Devlet Bakanı Nafiz</span> <span class="Font-Style89-2" xml:lang="tr-TR">Kurt da GB’ye giriş konusunda görüş ayrılığına düşen Koç ve Sabancı gruplarının tartışmalarına karışarak şunları söyledi:</span></p>

      <p class="Style18-2 para-style-override-48" xml:lang="en-US"><span class="Font-Style89-2" xml:lang="tr-TR">“Bu tartışmalar kendi aralarında, bizi hiç ırgalamaz. Türkiye’yi Sabancı ile Koç idare etmiyor. İtalya’da üretilen Fiat otomobili ile Tofaş’ın ürettiği Fiat aynı mı? Onlar da aynı standardı getirsinler. Kuyruklarına basınca ağlaya­caklar mı?”</span></p>

      <p class="Style18-2 para-style-override-27" xml:lang="en-US"><span class="Font-Style89-2" xml:lang="tr-TR">2005’te iki topluluk bir kez daha ortak iş yapmaya ka­rar vermişti. Koç Grubu, Gima’yı almak için Fiba Holding ile görüşmeler sürdürdüğü sırada, Gima ve Endi mağaza­lar zincirinin yüzde 40 hissesinin Sabancı grubuna ait Carrefoursa’ya satılmasıyla, Türk Telekom ve Milli Piyan­go özelleştirmelerinde birlikte hareket etme kararı alan iki grubun oluşturduğu ortaklık sona erdi.</span></p>

      <p class="bosluk"></p>

      <p class="Style18-2 para-style-override-19" xml:lang="en-US"><span class="Font-Style88-2" xml:lang="tr-TR">Konut İkramiyeleri (Bankacılıkta lotarya uygu­lamalarından biri):</span> <span class="Font-Style89-2" xml:lang="tr-TR">1944’de kurulan Yapı ve Kredi Ban-kası’nın ilk kez 1945’te uygulamaya başladığı gayrimenkul ikramiye çekilişleri, kumbara sahiplerine ikramiye olarak para dağıtılmasından ibaretti. Yapı Kredi Bankası yeni gir­diği bankacılık sektöründe İş Bankası ve Ziraat Bankası ile rekabet edebilmek için çekilişlerde ikramiye olarak konut vermeye başladı. Bankanın başlattığı bu yeniliği kısa süre­de diğer bankalar da uygulamaya başladı. Murat Koral-türk’e göre, savaşın ardından 1950’li yıllarda banka mev­</span><span class="Font-Style89-2" xml:lang="tr-TR">duatlarındaki artışta ikramiye çekilişlerinin önemli katkısı oldu. İkramiye uygulamasının bankacılık sektörüne oldu­ğu gibi kentleşme sürecine de olumlu yansımaları oldu. O günün şartlarında modern konutlarda oturmak isteyenler bu uygulamayla teşvik gördü. Dolayısıyla bir yandan ta­sarruflar teşvik edilirken, diğer yandan da yeni şehirli bir sınıfın hiç değilse küçük bir parçasının oluşumuna da bu uygulamalarla katkıda bulunulduğu bir gerçektir.</span></p>

      <p class="bosluk"></p>

      <p class="Style18-2 para-style-override-19" xml:lang="en-US"><span class="Font-Style88-2" xml:lang="tr-TR">Kot, Kot Değildir (Türkiye’de blucinin yaratıcısı Muhteşem Kot’un reklam sloganı):</span> <span class="Font-Style89-2" xml:lang="tr-TR">İkinci Dünya Sava­şı sonrası dönemde Amerikan kültürü, dünyanın her tara­fına hızla yayılıyordu. Levi Strauss’un 1800’lerin sonunda Amerika’yı demiryolu döşeyerek kat eden işçiler için tasar­ladığı blucin, Karaköy’deki Necati Bey Caddesi’nden İstan­bul çevresine, Ankara’da da Hergele Meydanı ve Samanpa-zarı’ndan Anadolu’ya yayılıyor, işçi ve köylünün iş elbise­si ihtiyacını karşılıyordu. Blucinler birçok ülkeye kaçak yolla giriyordu. Türk gençlerinin ilgisini gören “Amerikan pazarları” bu fırsatı değerlendirmekte gecikmedi ve kısa sürede bir “ikinci el” blucin sektörü oluştu.</span></p>

      <p class="Style18-2 para-style-override-21" xml:lang="en-US"><span class="Font-Style89-2" xml:lang="tr-TR">Kamu kuruluşlarına ve orduya personel giysisi sağla­yan tüccar-terzi Muhteşem Kot, blucini 1940’da Fransa’da tanımıştı. Taş gibi sağlam, olağanüstü dikişleri olan bu ra­hat ve bakımı kolay pantolonu Amerika’da çiftçilerin ve sı­ğır çobanlarının giydiğini öğrenen Kot, Türk işçi ve köylü­</span><span class="Font-Style89-2" xml:lang="tr-TR">sünün de aynı rahatlıkta bir ürüne ihtiyacı olduğunu dü­şüncesiyle Türkiye’ye döner dönmez üretim yapmaya ka­rar verdi. Bütün olumsuz şartlara rağmen ilk pantolonu yapmayı başardı. Pantolonların etiketi Levi’s benzeriydi, bir pantolonu iki tarafından ayrı yönlere çeken atlar vardı. Bu simge, dayanıklılığı ifade eden bir göstergeydi.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">1958’de soyadını verdiği “Kot” markasını tescil ettirdi, 1960’da da Kot adı markalaştı. Pantolonların çok sağlam olması, üç dikişli makinelerle dikilmesi, temizlenmesinin kolaylığı, ütü istememesi gibi nedenlerle özellikle köylü ve işçilerin ısrarla aradığı pantolon hâline geldi. İlk blucin­ler renk olarak bugünküleri andırıyordu, ama aynı değildi. Çünkü “denim” denen blucin kumaşı, Hindistan’da aynı adlı bitkiden elde edilen “indigo” boyalı iplikle dokunma­dığı için yıkanma ve aşınmayla rengi açılmıyordu. Ancak Muhteşem Bey’in ürettiği kot pantolonlar, blucinler gibi giyildikçe beyazlamak yerine lacivert rengini koruyor, çok yıkandığında ise sararıyordu. Gerçi, Türk işçi ve köylüsü için bu durum önemli bir sorun teşkil etmiyordu, ancak yeni yetişen genç nesil için beyazlamayan bir blucin giy-mektense, hiç giymemek daha iyiydi. Hemen çözüm bu­lundu. Muhteşem Bey’in oğlu Aytaç Kot, anlatıyor:</span></p>

      <p class="Style18-2 para-style-override-72" xml:lang="en-US"><span class="Font-Style89-2" xml:lang="tr-TR">“Çamaşır makinesinin içine attık ponzalarla pantolon­ları; çok küçük açılmalar oldu, o kadar. Bu arada 30 tane marangozların kullandığı zımpara makinelerinden alıp 2 bin pantolonu tek tek ağarttık. Derken kimya mühendisle­ri ponzanın yanı sıra bazı formüller geliştirdi de biz de Av­</span><span class="Font-Style89-2" xml:lang="tr-TR">rupa’dakiler gibi üretime başladık. Bu mamullerle 1979’da Rumeli Caddesi’ndeki dükkân açıldığında büyük izdiham oldu, polis zor baş edebildi. Vitrinde bir çamaşır makine­siyle Silivri’den toplattığım çakıl taşları ve ağarmış blucin­ler vardı. Olay çıktı, işte gerçekten “stonewash” (taş yıka­ma) idi. Başta Samanyolu Sokak’taki tekstilciler olmak üzere bunu gören herkes blucinlerini makinelerde taşla yı­kamaya başladı, hâlbuki alakası yok.” (Yener Süsoy,</span> <span class="Font-Style81-2" xml:lang="tr-TR">Hürri­yet,</span> <span class="Font-Style89-2" xml:lang="tr-TR">10 Mart 2003)</span></p>

      <p class="Style18-2 para-style-override-19" xml:lang="en-US"><span class="Font-Style89-2" xml:lang="tr-TR">Ünlü blucin markalarının 1980’lerden itibaren Türki­ye’ye yasal yoldan girmeye başlamasıyla o zamana kadar iyi satış rakamlarına sahip olan Kot marka blucin artık ikinci sınıf oldu. Kot’un üretimine 1992’de son verildi.</span></p>

      <p class="GMO"><span class="Font-Style88-2"><img alt="14.png" class="image" height="200" src="../Images/14_fmt.jpeg" width="507" /></span></p>

      <p class="Style28 para-style-override-62" xml:lang="en-US"><span class="Font-Style87" xml:lang="tr-TR">Amerikan blucinine Türkiye’de “Kot” denir. Kot, aslında pantolon adı değil, tek başına bir markanın adıydı.</span></p>

      <p class="bosluk"></p>

      <p class="Style18-2 para-style-override-18" xml:lang="en-US"><span class="Font-Style88-2" xml:lang="tr-TR">Kriz Yılları (1970’li yıllara genel olarak takılan ad):</span> <span class="Font-Style89-2" xml:lang="tr-TR">Petrol krizleri, ekonomide yaşanan gerilemeler ve sosyal çalkantılar, 1970’lerin belirleyicisi oldu. 9 Ağustos 1970’te devalüasyon yapılarak, Türk lirasının dolar karşı­</span><span class="Font-Style89-2" xml:lang="tr-TR">sındaki değeri 9’dan 15 liraya düşürüldü. 1973-1974 petrol bunalımı, ekonomiyi derinden sarstı. Bunalımın ekonomi­yi etkilemesini ertelemek amacıyla, yurtdışından kısa va­deli ticari krediler ve dövize çevrilebilir mevduat (DÇM) sağlanması yoluna gidildi. 1970’li yıllarda sanayileşme stratejisi ithal ikamesine dayanmasına karşın, ekonominin dışa bağımlılığı arttı. Hızlı yatırım temposu, beraberinde ithalat artışını getirdi. Öyle ki, ihracatın ithalatı karşılama oranı, yüzde 60’lardan yüzde 30’lara kadar düştü. Özellik­le 1970’lerin ikinci yarısında, enflasyon 3 haneli rakamlara kadar ulaştı. Türkiye’nin 70’li yıllarına ekonomik kriz damgasını vurunca ekonomi durma noktasına gelmişti. Fabrikalar ya düşük kapasiteyle ya da hiç çalışmıyordu. Türkiye, 1979’un sonunda borç erteletmeksizin borç öde­yemez hâle geldi ve uluslararası finans piyasasında kredi güvenirliğini yitirdi. Dönemin Türkiye ekonomisinin fo­toğraflarını, benzin, sana yağ ve tüp kuyrukları en iyi şe­kilde süslüyordu.</span></p>

      <p class="bosluk"></p>

      <p class="Style18-2 para-style-override-37" xml:lang="en-US"><span class="Font-Style88-2" xml:lang="tr-TR">Kurtarma Operasyonları (Özel zararları kamuya mal etmenin bir yöntemi):</span> <span class="Font-Style89-2" xml:lang="tr-TR">Türkiye’de ilk şirket kurtar­maları 1930’lu yıllarda yaşandı. Süreyya İlmen Paşa, Tür­kiye’de girişimci sınıf yaratılmasının öncülerinden biriydi. Türk havacılığının gelişimine de öncülük eden Süreyya Paşa, ordudan ayrılarak, devlet yardımı almadan 1914’te, İstanbul Balat’ta kurduğu Süreyya Paşa Mensucat Fabrika­sı ile de Türkiye’nin ilk sanayicilerden biri oldu. 1927’de</span> <span class="Font-Style89-2" xml:lang="tr-TR">sinema ve tiyatro salonu açan Paşa, 1940’lardan itibaren de bugün kendi adıyla anılan Süreyya Paşa Göğüs Hastalık­ları Hastanesi, Süreyya Plajı, Süreyya Paşa Sanatoryumu gibi kuruluşların gerek arazilerinin gerekse mülklerinin de sahibiydi. Ne yazık ki örnek girişimci Süreyya Paşa’yı sı­kıntılı günler bekliyordu. Paşa’nın Mensucat Fabrikası, 1936’da büyük bir mali sıkıntı yaşıyordu, fabrikanın satıl­ması ya da kapatılması gerekiyordu. 1937’de Celal Ba-yar’ın Başbakanlığı döneminde, devlet tarafından şirket kurtarma operasyonlarından ilki bu fabrika için gerçekleş­tirildi. Fabrika, 1943’te borçlarından kurtarılarak aileye teslim edildi. Türkiye’de girişimciliğin öncülerinden olma­sına rağmen Süreyya Paşa’nın sosyal amaçlı olanlar dışın­daki teşebbüsleri ayakta kalamadı. Malvarlığını büyük oranda bağışlaması ve Adalet Mensucat fabrikasında ge­rekli yatırımlara gidememesi, Cumhuriyet’in ilk girişimci­lerinden birinin sonunu getirdi.</span></p>

      <p class="Style18-2 para-style-override-27" xml:lang="en-US"><span class="Font-Style89-2" xml:lang="tr-TR">Türkiye’de şirket kurtarma operasyonları 1980’li yıl­larda da sürdü. Faizlerin 1981’de serbest bırakılmasıyla hızlı reel faiz artışları, “paradan para kazanma” işlerini ca­zip hâle getirmişti. Piyasadaki daralma sonucu paraya sı­kışan iş adamları ve özellikle de müteahhitlerin faiz hadle­rine dikkat etmeden borçlanmaları 1982-1983 yılları ara­sında ciddi bir “para piyasası krizi” yarattı. Yüksek faizin cazibesine aldanan binlerce kent insanı, malını mülkünü satarak faize yatırmıştı. Kriz sonrası Meban ve Kastelli gi­bi çok sayıda büyük ve küçük banker iflas ederken para</span> <span class="Font-Style89-2" xml:lang="tr-TR">yatıranların çoğu paralarını geri alamadı. Bu arada Hisar-bank, Odibank, İstanbul Bankası, İşçi Kredi Bankası, Bağ-bank gibi küçük bankalar da iflas ettiler. Bu bankaların dördü iştirakleriyle birlikte Ziraat Bankası’na, İşçi Kredi Bankası da İş Bankası’na devredildi. Türkiye Sınai Kalkın­ma Bankası’ysa İş Bankası’nın iştirakiyle kurtarıldı. Bu yıl­larda verilen türlü destekler yetmeyince, birçok şirket ta­mamen ya da KİT’lerin iştirakiyle kurtarıldı. DİSÜTAŞ, TOE ve Asil Çelik gibi üç şirket, üstelik üst üste iki kez kurtarıldı. Bu kurtarılma işlemleri sonunda olanlar tabii ki hiç kimseyi şaşırtmadı. Türkiye Emlak ve Kredi Bankası ve Anadolu Bankası ayakta duramaz hâle geldiler ve birleş­mek zorunda kaldılar.</span></p>

      <p class="bosluk"></p>

      <p class="Style18-2 para-style-override-24" xml:lang="en-US"><span class="Font-Style88-2" xml:lang="tr-TR">Küçük Amerika (Türkiye’nin kendini görmek istediği bir model):</span> <span class="Font-Style89-2" xml:lang="tr-TR">“Küçük Amerika olma” sevdası, po­püler ekonomi tarihimizin en önemli sayfalarından biridir. Rüyalar, düşler ve zenginlikler ülkesi ABD’nin bu imajı di­ğer milletler gibi Türkleri de etkilemiştir. Onun için, zen­ginliğin ve refahın simgesi ABD gibi olmak, 1950’li yıllar­da Türklerin en büyük düşüydü.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">Küçük Amerika deyimini Celal Bayar meşhur etmişti ancak ilk kullanan o değildi. Sözün isim babası CHP’nin Başbakan Yardımcısı Nihat Erim’di. Erim, 19 Eylül 1949 ta­rihinde İzmit’te iyimser bir konuşma yapıyor, ancak tarih vermeden bu sözü ilk kez kullanıyordu:</span></p>

      <p class="Style18-2 para-style-override-73" xml:lang="en-US"><span class="Font-Style89-2" xml:lang="tr-TR">“Eğer bir dış felakete uğramazsak, ben memleketin ya­kın geleceği için çok ümitliyim. Yakın bir gelecekte, Türki­ye küçük bir Amerika hâline gelecektir”.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">Aradan üç yıl geçti ve Türkiye’de köprünün altından akan sular değişti ve demokratlar iktidara geldi. Başbakan Adnan Menderes, “Amerika ne verirse alacak, ne yaparsa kabul edeceğiz,” diyordu. Demokratlar ayrıca her mahal­leden zengin yaratmayı düşünüyor ve bu sayede Türki­ye’nin de ABD gibi zenginlikler ülkesi olacağını vaat edi­yorlardı. 22 Ağustos 1952’de DP iktidarının Sağlık ve Sos­yal Yardım Bakanı Ekrem Hayri Üstündağ, Samsun’da ve­rem hastanesinin temel atma töreninde, küçük Amerika ol­mak için kesin bir tarih verdi:</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">“Bu gidişle on yıl sonra Türkiye küçük Amerika ola­caktır.”</span></p>

      <p class="Style18-2 para-style-override-27" xml:lang="en-US"><span class="Font-Style89-2" xml:lang="tr-TR">Sağlık bakanının yaptığı konuşmanın üzerinden bir­kaç sene daha geçti ve bu sefer Cumhurbaşkanı Celal Ba-yar, 20 Ekim 1957 tarihinde Taksim’de küçük Amerika ol­mak için yeni bir süre koydu.</span></p>

      <p class="Style18-2 para-style-override-26" xml:lang="en-US"><span class="Font-Style89-2" xml:lang="tr-TR">“Biz memleketimizde Amerikalıların ilerleyişleri sey­rini takip ederek çalışmaktayız. Öyle ümit ediyoruz ki, otuz sene sonra bu mübarek memleket 50 milyon nüfusu ile küçük bir Amerika olacaktır.”</span></p>

      <p class="Style18-2 para-style-override-19" xml:lang="en-US"><span class="Font-Style89-2" xml:lang="tr-TR">Bayar’ın bu sözleri, Türk iç politikasında uzun yıllar öylesine yer etti ki, silahlı banka soygunlarının ve çeşitli suçların artması üzerine, 19 Ağustos 1961 tarihinde</span> <span class="Font-Style81-2" xml:lang="tr-TR">Cum­</span><span class="Font-Style81-2" xml:lang="tr-TR">huriyet</span> <span class="Font-Style89-2" xml:lang="tr-TR">gazetesinde Ali Ulvi, karikatüründe Erim ve Ba-yar’ın bu sözlerini işleyerek altına; “Türkiye bir gün küçük Amerika olacaktır” diye yazdı. 2000’li yıllara gelindiğinde, Türkiye hâlâ “Küçük Amerika” olamamıştı. Zaten siyasi­lerden hiçbiri de ille “Küçük Amerika olalım” demiyordu.</span></p>

      <p class="bosluk"></p>

      <p class="Style30-1 para-style-override-74" xml:lang="en-US"><span class="Font-Style88-2" xml:lang="tr-TR">Lan Terbiyesizlik Yapma: (Bkz. Erdoğan Üslubu).</span></p>

      <p class="bosluk"></p>

      <p class="Style18-2 para-style-override-24" xml:lang="en-US"><span class="Font-Style88-2" xml:lang="tr-TR">Lockheed Rüşvet Skandalı (Sadece Türkiye’de soruşturulamamış bir rüşvet olayı):</span> <span class="Font-Style89-2" xml:lang="tr-TR">Aslında bütün her şey, ABD Senatosu Alt Komite üyesi senatör Frank Church’un, Lockheed uçak şirketinin Japonya, İtalya, Hol­landa, Türkiye ve Belçika’da 1968’den itibaren sekiz yıl içerisinde 15 milyon dolar rüşvet dağıttığını açıklamasıyla başladı. Şirketin Türkiye’de dağıttığı rüşvet ise 13 milyon liraydı. İddialara göre de, 1970’lerde üçüncü kişilere “he­diye” dağıtılması için Nezih Dural adında bir kişiye 876 bin dolar aktarılmıştı. Konunun Türkiye için bir onur so­runu olduğunu belirten 14 CHP milletvekilli, skandalı Meclis’e taşıdı ve bir meclis araştırması yapılmasını istedi. Adalet Bakanlığı da Ankara Cumhuriyet Savcılığı’nı hare­kete geçirerek, Lockheed’ın Türkiye temsilcisi David Cater’ın defterlerine el koydurdu. Bu arada Genelkurmay Başkanlığı da bir açıklama yaparak rüşvet konusunda so­ruşturma açıldığını bildirildi. İlerleyen günlerde, Nezih Dural’ın banka hesaplarına el kondu ve hakkında soruş­turma başlatıldı.</span></p>

      <p class="Style18-2 para-style-override-18" xml:lang="en-US"><span class="Font-Style89-2" xml:lang="tr-TR">ABD ile Türkiye arasında, skandalın araştırılmasıyla ilgili olarak bilgi alışverişinde bulunmak üzere anlaşma yapılmıştı. Anlaşmanın ön hazırlıkları sırasında ABD yö­netimi, Hollanda hükümetiyle yaptığına benzer tarzda, “Meclis’e bilgi ve belge verilmesini” sağlayan özel bir hü­küm konulmasına gerek olup olmadığını sormuş, ancak Başbakan Demirel “buna gerek olmadığını” söylemişti. Ya­pılan anlaşmaya göre de, ABD’nin göndereceği belgeler sadece adli kovuşturma yapan birimlere verilecek, aksi şe­kilde hareket edildiği takdirde bilgi ve belge akışı ABD ta­rafından durdurulacaktı. Anlaşma sonrası ABD sözünde durdu ve rüşvetle ilgili istenen belgeler Türkiye’ye gelme­ye başladı. Fakat bilgi ve belgeler, anlaşmanın şartları bi­linmesine rağmen, Başbakan Demirel’in onayıyla TBMM’deki komisyona teslim edildi. Bunun üzerine, ABD’den belge akışı durdu. Belge akışının durmasıyla da kaçınılmaz olarak, Meclis denetimi için yapılacak çalışma­lar aksamaya başladı. Bu arada, Amerika’dan bilgi ve bel­ge almak üzere Meclis Soruşturma Komisyonu’ndan bir­kaç kişinin ABD’ye gitmesi için Yılmaz Alpaslan’ın verdi­ği önerge Meclis tarafından reddedildi.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">Bu sırada, 1977’de Meclis Lockheed Komisyonu çalış­malarını bitirdi. Komisyon, Başbakan Demirel ve Millî Sa­vunma Bakanı Ferit Melen’i sorumlu buldu ve haklarında soruşturma açılmasını istedi. Komisyon Başkanı CHP’li Yılmaz Alpaslan, Amerika’dan gelen belgeler arasında yer alan rüşvet listesinin kayıp olduğunu açıkladı. Bu sırada</span> <span class="Font-Style89-2" xml:lang="tr-TR">ülkede yapılan seçimler ve hükümet değişikliklerinin ar­dından Lockheed ile ilgili gelişmeler bir süreliğine gün­demden düştü. Lockheed rüşvet skandalında adı geçen ül­kelerde skandala karışanlar yargılandı ve çeşitli cezalara çarptırıldı. Türkiye’de ise, rüşvet alanlar çeşitli nedenlerle yargılanamadı. Bir skandalın daha üstü arkasında yüzler­ce soru işareti bırakılarak kapatıldı.</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">Meclis Lockheed Komisyonu’nun Başkanı Yılmaz Al­paslan’a göre rüşvet skandalı soruşturmasının kapanma­sında birçok siyasinin etkisi vardı:</span></p>

      <p class="Style18-2 para-style-override-20" xml:lang="en-US"><span class="Font-Style89-2" xml:lang="tr-TR">“O zaman bu rapor çeşitli yollarla engellenmeye çalı­şıldı. Bir kere Başbakan Demirel, Genelkurmay’dan belge­leri yollatmadı. Genelkurmay Başkanı Semih Sancar ile Millî Savunma Bakanı Ferit Melen de, aynı havada oldular. Belgeleri verdiğim Faruk Sükan’dan hiçbir ses çıkmadı. Belgeleri geri istedim. Bana yandığını söyledi. Ne yazık ki bir müddet sonra Faruk Bey istifa ederek, Demirel’in par­tisine tekrar döndü. Kısacası Ecevit’in basiretsizliği, Sü-kan’ın becerisi, Demirel’in transferi ile Lockheed Skandalı da kapandı. Meclis’te görüşülemedi.”</span></p>

      <p class="Normal-2" xml:lang="en-US"></p>
    </div>
  </div>
</body>
</html>
