<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATIN KULLANDIĞI OLAYLAR</h3>
<p>Hrant Dink’in Öldürülmesi Olayı</p>
<p>Hrant Dink’in öldürülmesiyle ilgili İstanbul 14. Özel Yetkili Mahkemesinde verilen karar kimseyi memnun etmedi. ÖYM’lerde yürütülen soruşturmalarda adli sürecin nasıl işlediği ve geliştiği genel hatlarıyla herkes tarafından bilinmektedir. O güne kadar her olayda ÖYM’ler birçok kişiyi; öğrenciyi&#160;sadece poşu taktığı, protestoya katıldığı için, gazetecileri yazdığı yazılardan dolayı ve en küçük protesto olayında insanları&#160;terör örgütü üyesi diye damgalarken, bu olayda 14. ÖYM kendi mantığına ve olayları niteleme ölçüsüne uymadan, sanıklar&#160;arasındaki ilişkiyi tarif etmeden “olayda örgüt yoktur” dedi.&#160;Sanıklardan birini unutarak karar verdi.</p>
<p>Hrant Dink davasında adli sürecin böyle garip gitmesi bir yana, olayla ilgili idari soruşturma da düzgün yürümüyordu.&#160;Olayda, Emniyet mensuplarının veya diğer kamu görevlilerinin varsa hata ve eksiklerini tespit ederek, hem adli yargılanmaları hem de disiplin cezaları almaları konusunda araştırma&#160;yapmak üzere iki Mülkiye Müfettişi görevlendirilmişti.</p>
<p>Hatırlanacağı üzere, Hrant Dink’in öldürülmesinden önce Trabzon Emniyet Müdürlüğünün yaptığı bir istihbari faaliyette milliyetçi görüşlere sahip, bu görüşlerinden dolayı daha&#160;önce de Mcdonals’a patlayıcı madde koymuş, bu suçtan yakalanıp ceza almış Yasin Hayal’in Hrant Dink’e yönelik silahlı&#160;eylem yapacağına dair bir elemanlarından (YIE) bilgi alınmıştı. Alınan bilgi aslında Hrant Dink’in öldürüleceği şek-</p>
<p>Ündeydi. Buna rağmen Trabzon Emniyeti bu bilgiyi İstanbul Emniyetine aktarırken “Hrant Dink'e yönelik ses getirecek&#160;bir eylem yapılacak” diye yazmıştı. Bunun içerisine her türlü eylem biçimi girebiliyordu. Ama aynı olayla ilgili Ankara&#160;İstihbarat Daire Başkam'na yazdıkları yazıda “Hrant Dink’i&#160;öldürmeye yönelik bir eylem yapılacağı” belirtilmiş, yani aynı&#160;istihbari bilgi iki farklı birime, iki ayrı şekilde aktarılmıştı.</p>
<p>Hrant Dink’e eylem yapılacağıyla ilgili YİE'den alınan ilk istihbari bilgi sonrasında uzunca bir süre Trabzon'da bu insanlar dinlenmiş, izlenmiş, takip edilmişti. Yapılan takipten,&#160;öldürme olayıyla ilgili ortaya çıkan yeni bilgiler, gelişmeler,&#160;duyumlar vs. hiçbiri İstanbul'a aktarılmamıştı. Ama bu bilgilerin kısmi oranda Ankara'ya aktarıldığı belli oluyordu.</p>
<p>Hukuki mevzuat ve görev gereği İDB tüm illerdeki faaliyetleri koordine etmek ve yönetmekle sorumlu olduğu için, böylesi önemli bir olayda toplantı yapması, bu olayla ilgili teferruatlı bir&#160;planlama oluşturması gerekirken bunları da yapmamıştı.</p>
<p>Mülkiye Müfettişleri soruşturmaya başladıklarında, bu olayların tamamını görmek Trabzon, Ankara ve İstanbul da&#160;yapılan tüm işlemlere bakarak her birimin varsa kusurunu&#160;saptamak yerine sadece İstanbul ilinde kusur aramış ve “İstanbul Emniyet Müdürü, İstanbul İstihbarat Şube Müdürü&#160;ve İstihbarat Şube Müdürünün altında görevli olan kişiler&#160;görevlerini yapmamışlardır, görevi ihmalden yargılanmaları&#160;gerekir” diye rapor tanzim etmiştir.</p>
<p>Müfettişlerin bu raporu İstanbul Valisine intikal ettiğinde, Emniyet Müdürü Celalettin Cerrah Bey'in bu olaydan önce&#160;Trabzon ilince alman ve İstanbul İstihbarat birimine yazılan&#160;yazıdan ve verilen bilgiden haberdar edilmediği için Hrant’ın&#160;öldürülmesi olayında ihmalinin söz konusu olmadığı gerekçesiyle yargılanmasına gerek olmadığı ama İstihbarat Şube</p>
<p>Müdürü Ahmet İlhan Güler ve onun astı diğer görevlilerin yargılanması gerektiğine karar verilir.</p>
<p>Yargılanmasına karar verilen Ahmet İlhan ve arkadaşları idari yargıya gittiklerinde, Bölge İdare Mahkemesi, “böyle&#160;karmaşık bir olayda görev ve sorumlulukları belirleyecek bilirkişi incelemesi yapılmadan karar verildiğini” belirterek, verilen kararı bozar.</p>
<p>Bu karar üzerine, tekrar aynı müfettişlerce yapılan soruşturma sonunda verilen aynı mahiyetteki karar yine idari yargıya intikal eder. Olayla ilgili olarak atanan bilirkişileri,&#160;olayda kusurlu görülme ihtimali olan İstihbarat Daire Baş-kanı’nın astı olmaları dolayısı ile tarafsız olamayacakları için&#160;karar Bölge idare Mahkemesince yeniden bozulur.</p>
<p>Üçüncü defa yapılan soruşturmada bilirkişilere “siz sadece İstanbul’da suç varsa onu belirtin, Trabzon’la Ankara’ya karışmayın” denilerek tek taraflı bilirkişi raporu istendiğinin&#160;ortaya çıkması üzerine karar üçüncü defa bozuldu. İdari soruşturma süreci böyle devam ederken, Mülkiye Müfettişleri&#160;olayın sadece İstanbul boyutunu görmek, oradaki görevlileri suçlamak anlayışıyla hareket ettiklerinden aylar sonra bile&#160;olayda rolü olan herkes hakkında yeterli, objektif, vicdanları&#160;memnun edecek bir soruşturma yapılmamıştı. Soruşturmaları arka planda etkileyen Cemaat, Trabzon ve Ankara’da hiç&#160;kimsenin bu olay dolayısıyla kusurlu görülmesini istemiyor,&#160;aksine bu olayı fırsat bilerek zaten değiştirmeyi planlayıp bir&#160;türlü yapamadığı İstanbul Emniyet Müdürü ve İstihbarat yöneticilerini toptan ilden uzaklaştırmak, yerine kendi istediği&#160;personeli atamak için fırsat olarak değerlendirmek istiyordu.&#160;Cemaat’in müdahalesi dolayısı ile de idari soruşturma usulüne uygun yapılamıyordu.</p>
<p>Hrant Dink’in yakınları ve avukatları Başbakanlığa mü-</p>
<p>racaat ederek soruşturmanın iyi yürütülmediği hususunda şikâyette bulundular. Bunun üzerine Başbakanlık Teftiş Kurulu Başmüfettiş Mehmet Akın, Başmüfettiş Ayşegül Genç&#160;ve Müfettiş Yasemin Tuğçe inanı Hrant Dink cinayetiyle&#160;ilgili kamu görevlilerini araştırmak üzere görevlendirdi. Bu&#160;müfettişler Trabzon, Ankara ve İstanbul’da geniş çaplı ve çok&#160;ayrıntılı bir araştırma yaptılar.</p>
<p>Müfettişler İstanbul’a geldiklerinde, kendilerine tahsis edilen odada, Emniyet’te bu soruşturmada bulunmuş Terörle&#160;Mücadele, İstihbarat ve Güvenlik şubedeki görevlileri çağırıp,&#160;Başbakan imzasıyla yetkilenmiş görev belgelerini göstererek&#160;bazı belge ve evrakları istiyorlar. Çünkü İstanbul Emniyet’i&#160;Hrant Dink soruşturmasını yaparken, Trabzon’dan getirdiği şüpheliler içerisinde bulunan Erhan Tuncel’in “kendisinin&#160;polis ajanı olduğunu, bu olayla ilgili birçok defa istihbari bilgi&#160;verdiğini, çok teferruatlı anlatımlarda bulunduğunu ve bu olayın ihbarcısı olduğunu” söylediği tutanaklar tutmuş ve bu olay&#160;resmiyete intikal etmişti. İşte müfettişler bu tutanakları, diğer&#160;belge ve bilgileri öğrenmek ve almak istiyorlar. Terör Müdürü&#160;ve Güvenlik Müdürünü çağırarak belgeleri istiyorlar, onlar da&#160;saygiyla “tamam” diyorlar.</p>
<p>Ancak zamanın İstanbul İstihbarat Şube Müdürü olan Ali Fuat Yılmazer’i çağırıp Başbakanlık imzası olan evrakı göstererek “Biz Hrant Dink soruşturması dolayısıyla buradayız. Bu&#160;soruşturmayı yapacağız. Başbakanın yetkilendirdiği, imzaladığı evrak budur. Sizden şu şu evrakları istiyoruz” dediklerinde, Ali Fuat Yılmazer biraz da garip bir tavırla müfettişlere&#160;“Başbakan sizi göndereceğine, Ergenekon soruşturmasına&#160;sahip çıksın” diyor. Böyle garip bir cevap alan müfettişler irkilerek, “Sen galiba anlamadın. Bak, bu elimizdeki yazı Baş-bakan’ın imzasını taşıyor ve biz Başbakan adına burada soruş-</p>
<p>turma yapıyoruz. Senden bilgi istiyoruz” diyorlar. O yine aynı tavır ve söylemini sürdürüyor. Böyle garip bir durum karşısında müfettişler rahatsız oluyorlar ama yine de sadece belgeleri&#160;istediklerini söylüyorlar.</p>
<p>Aradan epey bir zaman geçiyor. Her şey araştırılıyor, bütün ifadeler alınıyor. Akla gelebilecek bütün konular irdeleniyor. Daha önce müfettişlerin yaptığı tüm soruşturmalar inceleniyor. Başbakanlık Müfettişleri merkeze dönüp topladıkları bilgilere göre raporlarını hazırlarken, Teftiş Kurulu Başkanı&#160;Muttalip Ünal, müfettişleri sık sık ziyaret edip neredeyse onlarla beraber çalışarak, soruşturma içeriğini öğrenmeye, soruşturmadan ne çıkacağına bakmaya ve soruşturmadan belli&#160;kişilere kusur izafe edilmemesine uğraşıyor.</p>
<p>Raporun hazırlandığı Ankara'da, belli görevlilerin de görevlerini ihmal ettiği ve dolayısıyla sorumluluklarının olduğu kanaatinin yazılacağı aşamada Teftiş Kurulu Başkanı diyor&#160;ki, “Bu soruşturmadan Ramazan Akyürek ve Ali Fuat'ı çıkarın. Onları dahil etmeyin.” Raporda onların isimlerinin bulunmasının istenmediğini söylüyor. Müfettişler bunun uygun&#160;olmayacağını, bu kişilerin de olayda kusuru bulunduğunu, raporu ona göre tanzim ettiklerini söylediklerinde, bunun Başbakanın isteği olduğunu söyleyerek, ısrar ediyor. Müfettişler&#160;ise “Hayır, biz raporu olduğu gibi yazarız, asla böyle bir şey&#160;yapmayız. Bizim raporumuz makama sunulur. Makam raporu beğenmezse işleme koymaz. Takdir sayın Başbakanlık&#160;makamına aittir. Ama biz raporu olduğu gibi yazmak mecburiyetindeyiz” diyorlar.</p>
<p>Müfettişler raporlarını tanzim ederken, Hrant Dink soruşturmasıyla ilgili olarak İçişleri Mülkiye Başmüfettişlerince yapılan soruşturmada görülen eksiklik, hata ve yanlışları birkaç madde halinde yazıyorlar. Bu maddelerden birinde</p>
<p>“Hrant Dink olayı iyi soruşturulmamıştır ve iyi araştırılmamıştır daha önceki soruşturmalar layıkıyla ve tarafsız yapılmamıştır” bir diğer maddede “İDB’nin bu soruşturma dolayısıyla gösterdiği dijital bilgiler güvenilir değildir” diyorlar. Ve sonunda birtakım gerekçeleri saydıktan sonra “bu olaya&#160;yönelik teferruatlı bir inceleme ve soruşturmanın yeniden yapılması gerektiğini” belirtiyorlar. Yeni soruşturma ve raporu&#160;da teklif olarak kendilerinin yapabileceklerini ima ediyorlar.&#160;Ancak daha sonra, Başbakanlık Teftiş Kurulu Başkanı “Her&#160;şeyi Başbakanlık Teftiş Kurulu olarak yapacak değiliz, biz görevleri ortaya koyduk. Başbakanın imzasıyla içişleri Bakanlığına yazı hazırlayalım, içişleri Bakanlığı, Başbakanlık Müfettişlerinin yaptığı çalışmalar doğrultusunda yeniden olayı&#160;araştırsın, oraya gönderelim” diyor.</p>
<p>Başbakan ın imzasıyla hazırlanan bu rapor ve bu rapora dayanarak yapılması gerekli işlemler içişleri Bakanlığına gönderiliyor. içişleri Bakanlığı yine iki Mülkiye Müfettişi atıyor. Ama bu müfettişler, Başbakanlık Teftiş Kurulu raporuna rağmen yine aynı şekilde sadece İstanbul’u sorumlu tutup, Trabzon ve Ankara'yla ilgili hiçbir suç bulmuyorlar ve Başbakanlığa cevap olarak yazıyorlar.</p>
<p>Bu arada Başbakanlık Teftiş Kurulu Başkanı, Başmüfettiş Mehmet Akın ve Başmüfettiş Ayşegül Genç e mealen “Kendi durumunuza dikkat edin. Tedbirli olun, tedbirli yaşayın”&#160;diyor. Bunun üzerine başmüfettişler “Biz zaten tedbirliyiz ve&#160;zaten bu soruşturma dolayısıyla son derece rahatsız ediliyoruz. Rahatsızız. Bize verilen dış tepkilerden dolayı da oldukça huzursuzuz” diyorlar. Başbakanlık Teftiş Kurulu Başkanı&#160;“Yanlış anladınız. Ben onu kastetmiyorum. Sizin hayatınızla&#160;ilgili tehlike, fiili bir durumdan bahsediyorum. Size karşı fiili&#160;bir olay olabilir” diyor. Kendisini telefonla direkt İstihbarat</p>
<p>Daire Başkanı Ramazan Akyürek’in aradığını söylüyor. Bunun üzerine kendisine “Yani siz ne demek istiyorsunuz? Bizim canımıza kasteden, bize yönelik bir eylem mi yapılacak?” dendiğinde “Ben size hayatınızın tehlikede olduğunu, bunun&#160;için tedbir almanız gerektiğini söylüyorum” diyor. Yani Başbakanlık Teftiş Kurulu başmüfettişleri, ölümle tehdit ediliyor.&#160;Bunu söyleyen ise Başbakanlık Teftiş Kurulu Başkanı. Daha&#160;sonra bu durum savcılıklara intikal ediyor.</p>
<p>2015 yılında ortaya çıkan duruma göre; bu tehdit olayının olduğu tarihlerde İDB’nin, Başmüfettiş Ayşegül Hanım ile&#160;Müfettiş Tuğçe Hanım’ı Hizbullah örgütü mensubu olmak(!)&#160;iddiasıyla sahte isimler ve IMEI numarası üzerinden Ankara&#160;11. ACM’den aldıkları kararla dinledikleri kesinleşti. IDB&#160;tarafından onların da takip edildiği ve özel hayatlarının araştırıldığı anlaşılmaktadır.</p>
<p>İstanbul Başsavcılığı, Avrupa İnsan Hakları Mahkemesinin verdiği karar sonrası Hrant Dink cinayetiyle ilgili yeniden soruşturma başlattığında, ifadeye çağrılan Başmüfettiş Ayşegül&#160;Hanım, “Evet” diyor. “Bizi Başbakanlık Teftiş Kurulu Başkanı çağırdı. Hayatımızla tehdit edildiğimizi, can tehlikemizin olduğunu, kendimizi korumamız gerektiğini ve bunun da&#160;Hırant Dink soruşturması dolayısıyla olduğunu söyledi.” Aynı&#160;konuyla ilgili Teftiş Kurulu Başkanı savcılığa çağırıldığında ise&#160;“O günlerde Ankara’nın havasından öyle anlaşılmıştır. Öyle&#160;yorumlanmıştır” diyerek olayı farklı yöne çekmeye çalışıyor ve&#160;gerçekten fiili bir tehdit olduğunu söylemiyor.</p>
<p>Hayatları ile tehdit edilmelerine, “raporun değiştirilmesini Başbakan istiyor” diye yapılan baskıya, raporu istenildiği şekilde yazarak veya istenilen kişileri içişleri müfettişleri gibi&#160;rapordan çıkararak, sadece “İstanbul’daki Emniyetçiler sorumlu, görevlerini ihmal etmişler” dediklerinde el üstünde tutulup,</p>
<p>takdir edileceklerini bilmelerine rağmen, raporlarını değiştirmeyen, bundan dolayı hayatları zorlaşan, dışlanan bu Başbakanlık Başmüfettişleri gerçeğin ortaya çıkması, Cemaat planlarının bozulması bakımından önemli katkı sağlamışlardır.</p>
<p>Hrant Dink cinayetinde polisin ajanı olanı Erhan Tuncel olayına gelirsek; aslında İstihbarat operasyonlarını ve İstihbarat&#160;faaliyetlerini bilenler iyi bilir ki böyle bir elemandan 10 defa&#160;bilgi alınmışsa, alman bilgiler, söylediği her şey, bütün buluşmalar mutlaka her seferinde, merkeze bildirilir. Olay sonrasında basına sızmıştı, İstihbarat elemanı Erhan Tuncel ile ilişkileri&#160;sağlayan Muhittin Zenit isimli polis memuru, Hrant Dink’in&#160;öldürüldüğü gün Erhan Tunceli telefonla arayarak olayla bir ilgisi olup olmadığını konuşurken “Hani olay yerinden kaçmayacaktı, olay yerinde bayrak çıkaracaktı?” gibi bir söylemle, olayın&#160;nasıl yapılacağıyla ilgili bilgiye sahip olduğunu belli ediyordu.&#160;Çok açık ki polis memuru olayın nasıl gerçekleşeceğiyle ilgili&#160;bilgiyi daha önce elemandan almıştı. Yani Erhan Tuncel ona&#160;anlatmıştı. Yine çok açık ki Muhittin Zenit bu bilgiyi almışsa&#160;mutlaka F3, F4 standart formlarla merkeze bunu aktarmıştır,&#160;olayın nasıl olacağını kendine saklamamıştır.</p>
<p>Yine basına sızdığı kadarıyla, aslında Hrant Dink’i öldürmek üzere önce Yasin Hayal kendisi gitmek ister. Bunu Trabzon İstihbarat öğrendiği zaman Erhan Tuncele “Sen bu kişiyi vazgeçin İstanbul polisi seni tanır. Seni daha önce İstanbul’da&#160;yakaladı, Trabzon’a teslim etti. Sen orada görülürsen kameralar vs. onun için gitme” der. Ve Erhan Tuncel, Yasin Hayal’i&#160;olaydan caydırır.</p>
<p>Bir müddet sonra Zeynel denen başka bir gencin olayı yapacağı söylenir. Zenit, bunu da bildirir. Zeynel’in, İzmit’e kadar başka sebeplerle geldiği öğrenilir. Yine Trabzon Emniyet’i dolaylı yöntemlerle Zeynel’in ailesine ulaşarak onu engelle-</p>
<p>-r—'•</p>
<p>meye çalışır. Daha sonrasında başka bir kişi araştırılırken, Emniyet şubedeki görevlilerin değişimi sebebiyle bir kopukluk olur ve Erhan Tuncel İstihbarat ajanlığından çıkarılır. Erhan Tuncel daha çok Jandarma ve JİTEM görevlilerine bilgi&#160;vermeye başlar. Ama görünen şudur ki, ilk bilginin alınması&#160;üzerine Erhan Tuncel, Yasin Hayal ve bu olaya karışan insanlar Trabzon Emniyeti nce bir yıla yakın dinlenmiş ve takip edilmiştir. Yapılacak eylem konusunda Erhan Tuncel’den&#160;birden çok bilgi alınmıştır. En güzel örneği, çok açık olarak&#160;Muhittin Zenit’le Erhan Tuncel arasında geçen, olayın nasıl&#160;olacağı, nasıl yapılacağıyla ilgili; yapıldıktan sonra kaçılmayacak, ateş edildikten sonra bayrak çıkarılacak vb. içerikli telefon konuşmalardır. Bu konuşmaları özetle şöyleydi:</p>
<p><span style="font-weight:bold;">Birinci konuşma:</span></p>
<p><span style="font-weight:bold;">Tuncel: </span>Reis, nasılsın?</p>
<p>Zenit: İyi kardeşim, sen nasılsın?</p>
<p><span style="font-weight:bold;">Tuncel: </span>Valla iyidir.</p>
<p>Zenit: Me-se-ne'ye açık mısın? Müsait misin?</p>
<p><span style="font-weight:bold;">Tuncel: </span>Abi me-se-ne'ye müsait değilim de. İşyerine geçeceğim birazdan.</p>
<p>Zenit: Hee... Me-se-ne'den görüşmemiz lazım.</p>
<p>TuncekBiraz önce de aradılar da.</p>
<p>Zenit: Hımmm.</p>
<p><span style="font-weight:bold;">Tuncel: </span>Bi numaralar var da. Onlara ulaşamadım...</p>
<p>Zenit: Belki bizimkiler aramıştır... Biliyorsun ya konuyu.</p>
<p><span style="font-weight:bold;">Tuncel: </span>Yok, yeni söylediler.</p>
<p>Zenit: Hee hee hee.. İnanıyım mı lan?</p>
<p><span style="font-weight:bold;">Tuncel: </span>Valla bizle alakası yok abi.</p>
<p>Zenit: Ulan oğlum herkesi s.... de bizi s... leme.</p>
<p><span style="font-weight:bold;">Tuncel: </span>(gülerek) Yok abi bizle alakası yok.</p>
<p>Zenit: I- hhı..</p>
<p><span style="font-weight:bold;">Tuncel: </span>Biz çalışıyoruz, işimizde gücümüzdeyiz abi... Tamam,</p>
<p>bir onlarla görüşeyim de. Seninle görüşürüz abi. Tamam?</p>
<p><span style="font-weight:bold;">İkinci konuşma..</span></p>
<p>Zenit: Kardeşşş...</p>
<p><span style="font-weight:bold;">Tuncel: Hı</span></p>
<p>Zenit: Bi acil görüşmemiz lazım seninle. Yani oradan (MSN) görüşmemiz lazım.</p>
<p><span style="font-weight:bold;">Tuncel: </span>İnternetten mi?</p>
<p>Zenit: He, he.</p>
<p><span style="font-weight:bold;">Tuncel: </span>İyi tamam. Bir 15 dakika sonra gelirim? 10-15 dakika değil de bir yarım saat falan. Çünkü fotokopi çektirip öyle çıkacağım. Tamam abi?</p>
<p>Zenit: İyi, sen bilirsin... Yani konuyla uzaktan yakından bir ilgin yok diyorsun.</p>
<p><span style="font-weight:bold;">Tuncel: </span>Gerçekten yok. Bizimkilerin de yok. Gerçi ben görüşmüyordum. 20-25 gündür aramız bozuktu. Sanmıyorum yani. Çünkü gördüm de.</p>
<p>Zenit: Şey. McDonald's nerede? (buraya daha önce bomba koyduğu için Yasin Hayal'i kastediyor)</p>
<p><span style="font-weight:bold;">Tuncel: </span>O işte, şeydeydi... Burada... Trabzon'da.</p>
<p>Zenit: öyle mi?</p>
<p><span style="font-weight:bold;">Tuncel: </span>Hı- hı. Yani onlarla da alakası yoktur... Gerçi aram bozuktu da...</p>
<p>Zenit: Niye?</p>
<p>Zenit: Hıı.</p>
<p><span style="font-weight:bold;">Tuncel:</span>... Yalnız sanmıyorum onların olacağını.</p>
<p>Zenit: Konuştuğumuz konu var ya. Kaç defa konuştuk da. O zamanda söyledik de. Biliyorsun. İster istemez o tarafa&#160;doğal olarak yüklenme olacak, (soruşturma oraya yönelir&#160;demek ister)</p>
<p><span style="font-weight:bold;">Tuncel: </span>Yooo. Yüklensinler bir şey çıkacağını zannetmiyorum istedikleri gibi. Çünkü şu an çıkış olmadı buradan yani. Zannetmiyorum da... Ama bir hataları olmuşsa da gider bakarım yani. Ama zannetmiyorum yani...</p>
<p>Zenit: O çocuk vardı da bir tane...</p>
<p><span style="font-weight:bold;">Tuncel: </span>He. O buradaydı yani, bir çıkış olmadı.</p>
<p>Zenit: O düşündüğü çocuk. Neydi onun adı?</p>
<p><span style="font-weight:bold;">Tuncel: </span>Zeynel diye bir çocuk vardı da. Sonra bir tane daha</p>
<p>çıktı da. Zannetmiyorum. Çünkü eğer onun dediği şekil. Benim bildiğim şöyle yani, paylaşmak istediğim şey şöyle&#160;olur. Yani vurulma şekli belliydi, vurulacak şekil belliydi,&#160;eğer öyleyse bunlarla alakalıdır da zannetmiyorum. (Eylemin nasıl yapılacağı konusunun daha önce bilindiği anlaşılıyor)</p>
<p>Zenit: Ne oğlum, direkt kafaya sıkmışlar.</p>
<p><span style="font-weight:bold;">Tuncel: </span>Öldü mü?</p>
<p>Zenit: Tabii canım. Tek farklılık, kaçmayacaktı ama bu kaçtı. <span style="font-weight:bold;">Tuncel: </span>Yakalandı mı peki?</p>
<p>Zenit: Yok canım.</p>
<p><span style="font-weight:bold;">Tuncel: </span>Hımmm... Zannetmiyorum abi bunların olduğunu ya.</p>
<p>Zenit: Valla bilmiyorum.</p>
<p><span style="font-weight:bold;">Tuncel: </span>Yani şeyden değil de. Bizim yani devlete karşı boynumuz kıldan incedir. Paylaşırız.</p>
<p>Zenit: Kardeş şimdi konuştuğumuzla o birbirinden farklı da. <span style="font-weight:bold;">Tuncel: </span>Konuştuğumuz farklı da, herkesin hedefinde vardı.&#160;Zenit: Biliyorum ben. Sen şimdi benle muallaklı konuşuyorsun. Koyayım ... mına gebermişse gebermiş. 'Onu kim gebertti?' diye sorgulamıyorum. O konuda samimiyetimden&#160;şüphe duyuyorsan o ayrı bir şey.</p>
<p><span style="font-weight:bold;">Tuncel: </span>Yok abi yok kesinlikle. Eğer bizle alakalıysa araştırırım ederim, getirir uygun bir şekilde size de teslim ederim yani.</p>
<p>Zenit: Ulan oğlum niye getiriyorsun? Getirmenin ne gereği var?</p>
<p><span style="font-weight:bold;">Tuncel: </span>Eğer bizle alakalıysa... İnternette konuşuyordum. Beni aradılar. Üç saat kaldım internette anladın mı? Sınavlar&#160;var, final zamanı.</p>
<p>Zenit: Hı. İyi tamam kardeş. Paylaşayım dedim. Nedir ne değildir diye.</p>
<p><span style="font-weight:bold;">Tuncel: </span>Tamam abi, Allah razı olsun. Sizin aklınızla düşünmeniz daha sağlıklı.</p>
<p>Zenit: Yoo sen şeyli bakıyorsun şimdi. Benim ona moralim bozuldu ortak.</p>
<p><span style="font-weight:bold;">Tuncel: </span>Bayağı da sizinkilerle görüşmüyordum. Biraz burukluk vardı. Biraz önce aradılar.</p>
<p>Zenit: İyi tamam, biz değerlendirelim dedik.</p>
<p><span style="font-weight:bold;">Tuncel: </span>Bizimle alakalı olduğunu zannetmiyorum da. İnşallah da değildir. Ama yapanın da eline koluna sağlık.</p>
<p>Zenit: öyle tabii canım orası öyle.</p>
<p><span style="font-weight:bold;">Tuncel: </span>İyi tamam abi görüşürüz.</p>
<p>Zenit: Görüşürüz...</p>
<p>Muhittin Zenit bu konuşmayla ilgili ifadesinde Ankara’da İDB’de C Şube Müdürü Ali Fuat Yılmazerin talimatıyla,&#160;olayı daha önce bilgi verdiği Yasin Hayal grubunun yapıp yapmadığını öğrenmek için Erhan Tuncel’i aradığını söyler. Polis&#160;memuru Muhittin Zenit daha sonra İDB’ye tayin olur, ancak&#160;2015 yılında Adalet Müfettişlerinin yaptığı soruşturmada&#160;onun da IDB tarafından sahte isimlerle dinlemeye alındığı&#160;ortaya çıkarılır. Böylece daire başkanlığının onun olay hakkında bir yerlere bilgi verip vermediğini takip etmekte olduğu&#160;anlaşılmaktadır.</p>
<p>Aslında bu konuda daha önce de merkeze verilen bilgiler vardır, bunların mutlaka bir yerlere aktarılmış olması gerektiği, memurun yanına kalmayacağı çok açıktır. Bu bilgiler&#160;mutlaka İDB’ye aktarılmıştır. İDB’nin bunları inceleyerek&#160;İstanbul Emniyetini daha fazla aktive etmesi, her gelişmeden haberdar etmesi hatta bu olaya yönelik bir koordinasyon&#160;toplantısı yapması, farklı görevler alması gerekiyordu. Bunları&#160;yapmadıkları çok açıktı.</p>
<p>İşte tüm bunların görülerek en azından ihmalleri olanlar veya ihmali aşan bir davranış varsa bundan sorumlu olanlar&#160;hakkında işlem yapılması gerekirken, maalesef Cemaat’in&#160;zorlamasıyla sadece İstanbul Emniyeti suçlanmıştır.</p>
<p>Hrant Dink olayını Cemaat bir fırsat olarak değerlendirmişti. İstanbul’a birtakım görevlileri göndermek istediğinde, İstanbul Emniyeti her seferinde karşı çıkıyordu. Cemaat İstanbul’a müdahale etmek istiyordu. İstanbul Emniyet</p>
<p>Müdürünün İstanbul’daki diğer irtibatları, görev nedeniyle Başbakanla yakınlıkları, İstanbul Valiliğini vs. etkilemesi dolayısıyla buraya gelecek görevliler konusunda mutlak söz sahibi olmak istiyordu. Özellikle Emniyet Müdürünün disiplinli&#160;tavırları, buraya Cemaat’in müdahale etmesini engelliyordu.&#160;Cemaat bu olayı inanılmaz bir fırsat olarak değerlendirdi.</p>
<p>İstanbul İstihbarat Şube Müdürü, Hrant Dink olayından bir müddet önce Ankara’ya çağrılmış, “Sen bu görevden ayrıl. İstiyorsan seni İzmir’e verebiliriz, başka ile de verebiliriz.&#160;Biz buraya başkasını göndermek istiyoruz” denilmişti. Bu da&#160;çok açıktı. İstanbul’a en azından kendilerine yakın olan, Cemaat’ten birini göndermek için fırsat kolluyorlardı. Örneğin,&#160;Danıştay olayı onlar için bir fırsattı, bunu kullanarak Emniyet&#160;Müdürünü, İstihbarat Şube Müdürünü, İstihbarat amirlerini&#160;değiştirmek istemişlerdi. İşte İstanbul Emniyetinde istenilen&#160;tayinler olmayınca, her fırsatta gönderilen müfettişler seçildi.&#160;Ve o müfettişler hazırladıkları raporlarda sadece İstanbul’un&#160;kusurunu anlatıp olayların diğer taraflarım anlatmadı, böylelikle de yeterli, tarafsız, objektif bir soruşturma önlenmiş&#160;oldu.</p>
<p>Hrant Dink yargılamaları sırasında mahkemenin de bu konulara girmesine, bu konuları irdelemesine, konuyla ilgili&#160;kişilerin çağrılıp mahkemede tanıklık yapmasına, avukatların&#160;soru sormasına da fırsat verilmedi. Halbuki bu konuşmaları&#160;söyleyen, bilen bütün kişiler mahkeme huzuruna şahit olarak&#160;çağrılabilirdi. Veya IDB’deki konuyla ilgili tüm yazışmalar,&#160;Trabzon’daki tüm yazışmalar mahkemeye getirilerek, herkes&#160;ifadeye çağrılır ve buradaki ihmaller ortaya çıkarılabilirdi.&#160;Ama maalesef mahkeme de bu konuda geride durdu.</p>
<p>Malatya, Zirve Olayı</p>
<p>Cemaat’in ikinci istismar ettiği konu Malatya Zirve olayıydı. Aslında olayın failleri, olayın yapılışı her yönüyle çok açıktı. Ama Cemaat bunu bir fırsata dönüştürmek, bu olayı&#160;bir yerlere bulaştırmak, birçok kişiyi bu olayın içine çekmek&#160;ve hedefindeki insanlarla bağlantılandırmak istiyordu. Zaten&#160;Odatv tahkikatıyla birlikte Malatya’daki Alay Komutanı ve&#160;oradaki ilahiyat fakültesi görevlileri ile üniversitedeki bazı&#160;akademisyenlerin gözaltına alınmasıyla ilgili başlayan zincirleme olay, belliydi. Misyonerlik aleyhine sürdürülen faaliyetleri ve oradaki ordu karargâhının faaliyetlerini bu olaya dahil&#160;etmek istiyordu.</p>
<p>Malatya olayı dolayısıyla bulunan Gizli Tanık Deniz Uygar kod isimli İlker Çınar ifadesinde “Genelkurmayca TUS-HAD isimli, hiç kimsenin bilmediği, duymadığı bir birim olduğunu ve bu birimin talimatıyla cinayetin işlendiğini, kendisinin de burada görevli olduğunu, emekli olsa bile TUS-HAD’ı Hurşit Tolon Paşanın kurup yönettiğini, birkaç kilisede devlet adına görev aldığını” belirtiyor, makul olmayan&#160;şeyler söylüyordu.</p>
<p>Bu kişinin mahkemede verdiği ifadesi özetle şöyleydi:</p>
<p>&quot;EĞİTMENİM LEVENT ERSÖZ'DÜ&quot;</p>
<p>Çınar ifadesinde şu iddiaları ileri sürdü:</p>
<p>&quot;Yıllarca hizmet ettiğim ve devlet olarak bildiğim TUSHAD (Türkiye Ulusal Stratejiler ve Harekat Dairesi) hakkında açıklamalar yapmaya beni zorlayan; bu yapının devlet değil de&#160;devlete sirayet etmiş gizli bir örgüt olduğunu anlamamdır.&#160;Ben bu yapıyı gizleyemezdim, azınlıklara ve Hıristiyanlara&#160;yönelik gerçekleştirilen bütün menfur olayların arkasında&#160;bu yapı vardır ve asla devlet değildir. TUSHAD, Ergenekon&#160;Terör Örgütü'nün silahlı kanadıdır. TUSHAD yaptığı mani-pülasyonlar ile devlette farklı bir misyonerlik algısı oluşturup bu konuda devletin istismar edilmesini sağlamıştır.</p>
<p>TUSHAD koordinatörlüğünde görev yapan Özel Kuvvetler Komutanlığımın sivil kolu olan Beyaz Kuvvetlerin çalışanları ile JİTEM arasında bilgilendirme ve dayanışmanın oluşturulması yine TUSHAD Koordinasyon Başkanlığı tarafından&#160;sağlanmaktaydı. 1993 yılı sonlarında Genelkurmay Başkanlığı bünyesinde Ahmet Hurşit Tolon tarafından kurulan&#160;TUSHAD'a bağlı olarak Beyaz Kuvvetler Komutanlığıma&#160;katıldım. İlk eğitimimi Tuzla Piyade Okulumda, ikinci eğitimimi Güvercinlik Jandarma Okulumda aldım. Bu eğitim sırasında eğitmenim Levent Ersöz'dü. Levent Ersöz ile misyonerlik ve istihbarat teknikleri konusunda birebir muhatap&#160;oldum ve talimatları bu kişiden aldım.</p>
<p>&quot;CİNAYETTEN ÖNCEKİ TOPLANTIDA, DOSYADA EMRE GÜNAYDININ FOTOĞRAFI VARDI&quot;</p>
<p>Sanık İlker Çınar, Malatya'da Zirve cinayetleri öncesinde yapılan toplantılar hakkında da bilgi vererek, &quot;Mehmet Ülger, misyonerlikle ilgili bir çalıştay oluşturulduğunu, bu çalışta-yın misyonerlik faaliyetleri üzerine bir laboratuvar çalışması&#160;yapacağını, bana da bir görev verildiğini, ödülümün büyük&#160;olacağını, kendisinin de bu çalışma ile ilgili olarak üst makamlara brifing vereceğini söyledi. Bu toplantıda dönemin&#160;Emniyet İstihbarat Müdürlüğümü yapan ve bir zamanlar&#160;Trabzon Emniyet Müdürlüğümü yapmış olan Ramazan Ak-yürek hakkında konuştular. Bu toplantıda Ruhi Abat çantasından Zirve Yayınevi ile Kayra şirketine ait broşürler, belgeler ve resimler çıkarttı, bu argümanları bana gösterdi. Bu&#160;resimler arasında 'Emre Günaydın' isimli bir kişi de vardı.&quot;</p>
<p>&quot;TOPLANTIDA ZİRVE İÇİN KORKUTMA EYLEMİ YAPILACAK DENDİ&quot;</p>
<p>Malatya'da katıldığı toplantıda Zirve Yayınevi'ne yönelik olarak bir korkutma eylemi yapılacağının konuşulduğunu&#160;ileri süren İlker Çınar, &quot;17 Mart 2007 tarihinde Malatya'ya&#160;gittim. Toplantı sırasında Mehmet Ülger'e Murat Göktürk'ün Ruhi Abat hakkında bana söylediklerini anlattım.&#160;Toplantının devamında Mehmet Ülger, 'yukarıdan gelen&#160;bir talimat daha var, sansasyonel bir eylem için altyapı&#160;çalışması yapılacak' dedi. Ben bu çalışmanın ne olacağını kendisine sorduğumda Mehmet Ülger, Türkiye'deki&#160;misyonerlik faaliyetlerinin önlenmesi ve misyonerlere bir&#160;gözdağı vermek için Zirve Yayınevi ile ilgili Necati Aydın,&#160;Tilman Geske, Uğur Yüksel'e yönelik bir korkutma yapılacak. Bu korkutma eyleminin kimler tarafından ve ne şekilde&#160;gerçekleştirileceğini sorduğumda ise, Ruhi Abat Mehmet&#160;Ülger'in yüzüne bakıp gülerek, 'Emre Günaydın eylem için&#160;hazır, Emre Günaydın'a yapılacak eylemle ilgili gerekli talimatlar verildi, eylemi gerçekleştirmesi için de psikolojik&#160;olarak hazırlandı. Ben o an Zirve Yayınevi'ne yönelik yapılması planlanan eylemin öldürme amaçlı olduğunu anlaya-bilseydim kesinlikle buna müdahale ederdim.&quot;</p>
<p>&quot;ŞEREFSİZLER, VURUN DEDİK ÖLDÜRMÜŞLER&quot;</p>
<p>İlker Çınar ifadesini şöyle sürdürdü:</p>
<p>&quot;Zirve Yayınevi'ne yönelik menfur saldırıyı 18 Nisan 2007 tarihinde medyadan duydum. Çok şaşkındım ve öfkeliydim. Malatya'da bir katliam yapılmıştı ve katliamı yapan kişiler&#160;arasında Emre Günaydın isimli bir kişi de vardı. Ben çok sinirli ve üzgündüm, yapılan iş düpedüz planlı bir çalışmaydı.&#160;Daha sonra da her görüşmemizde bu öfkemi dile getirecektim. Telefonda verdiğim tepki üzerine Ruhi Abat bana çok&#160;sert bir üslupla, 'bak abiciğim, güzel kardeşim, beni iyi dinle, kafanın bir köşesine şunu yaz, bu işten artık dönüş yok,&#160;korkutma amaçlı yapmasını istediğimiz bir olayı; şerefsizlere vurun dedik öldürmüşler, bu yüzden sen de bize yardım&#160;edeceksin tamam mı' şeklinde tehditvari sözler söyleyerek&#160;asıl amaçlarını gizlemeye çalıştı. Bu sözlerden sonra ben bu&#160;tehditlerin ne kadar ciddi olduğunu, artık dönüşümün olmadığını ve ne kadar büyük bir tehlike içerisinde olduğumu anladım. Mehmet Ülger toplantı esnasında, 'Zirve'nin, Hrant'ın,&#160;Santoro'nun bir operasyon olduğunu, yapılan bu sahte istihbarat belgeleriyle Zirve olayının AKP ve Gülen cemaatine yıkılacağını, zaten Hrant'ın da Ramazan Akyürek'e yıkılacağını,&#160;eğer yıkılmazsa gerekenin kendisine yapılacağını' söyledi.&#160;Bu sözleri kendinden emin ve mağrur bir şekilde söyledi ve&#160;bunu söylerken de elinde kalın bir tespihi vardı. Ben bu söz&#160;üzerine ona ne yapılacağını sorduğumda ise Mehmet Ülger,&#160;'bu basit bir şey, gerekeni yaparız, defterini düreriz' dedi.&#160;Ayrıca bir ara Mehmet Ülger, Emre Günaydın'ın bulunduğu&#160;hastaneye gitti ve geldi. Geldiğinde Haydar Yeşil'e ve Ruhi&#160;Abat'a 'kamera kayıtlarının silindiğinden ve verdikleri bir sim&#160;kartının değiştirildiğinden' bahsetti. Kendi aralarında sevinçle ve sessizce yaptıkları konuşmaya tanık olmuştum. Hatta&#160;cinayetlere kurban giden kişilerin isimleri geçtikçe kahkahalarla gülüyorlardı.&quot;</p>
<p>&quot;EGEMEN BAĞIŞ İÇİN SAHTE BELGE HAZIRLANDI&quot; Cinayetler sonrasında geldiği Malatya'da katıldığını iddia&#160;ettiği toplantılar hakkında detaylı bilgiler veren İlker Çınar, &quot;Bu toplantıda Egemen Bağış'ın sanki misyonerlerin&#160;bursları ile okutulduğu ve AK Parti içine yerleştirildiği sahte&#160;belgesi de bu tarihte hazırlanmıştı. Misyonerler bölücü örgüte destek veriyormuş gibi vurgulanıyordu ve 'BOP, GO-KAP, Kürdistan Hristiyan Birliği, Ortadoğu Hristiyan Birliği'&#160;gibi sahte birlikler sahte rapor haline getiriliyordu. BOP'un&#160;amacı olan Kuzey Kürdistan'ın kurulmasını misyonerlerin&#160;hızlandırdığı yönünde sahte belgeler hazırlanıyordu.&quot;</p>
<p>&quot;TUSHAD HALEN AKTİFTİR, ARINÇ'A YÖNELİK EYLEMDEN SONRA DA DAĞILMADI&quot;</p>
<p>İlker Çınar, &quot;Ben Müslümanım. Hristiyanlığı bilerek, isteyerek inceleyip ikna olarak seçmiş değilim. TUSHAD tarafından görevlendirilmem nedeniyle görevli olarak Hristi-yanlığı seçmiş gibi davrandım ve burada yükseldim. Ben Kur'an-ı Kerim'i öğrendim. Aynı zamanda Hristiyanlık dinini, Tevrat'ı, Yahudiliği ve bunların felsefesini bilirim. Bunlar&#160;üzerine çalıştım, diplomalarım da vardır. Bana görev verilmesi nedeniyle Hristiyanlık dinine geçmiş gibi göründüm.&#160;TUSHAD halen aktiftir, halen gizlidir. Bülent Arınç ve onun&#160;gibi düşünenleri yanıltma amacıyla bu yapılmıştır. Mehmet&#160;Eymür de Ankara'da verdiği ifadesinde bunu beyan etmiştir&quot; iddialarını aktardı.</p>
<p>Mahkeme heyeti, sanık ve tanık İlker Çınar için, tanık koruma kapsamında olduğu, tehdit aldığını ve can güvenliğinin olmadığını söylemesi ve talebi üzerine, duruşmalardan muaf kararı verdi. Mahkeme, Çınar'ın daha sonra tanık olarak ifadesini alacak.</p>
<p>Malatya olayının belgeleri el altından basına sızdırıldı. Bugün Gazetesi Ankara Temsilcisi Adem Yavuz Arslan bu&#160;belgelere dayanan “Bir Ermeni Var” isimli bir kitap yazdı.&#160;Sonra da bu kitap dolayısıyla tehdit edildiğini, postayla birkaç&#160;tane kaleşnikof mermisi gönderildiğini söyledi.</p>
<p>Hiçbir zaman doğru konuşmadığı, hatta psikolojik olarak sağlıklı olmadığı belli olan bir kişinin, öğretilmiş olduğu anlaşılan beyanlarına dayanılarak Hurşit Paşaya kadar bağlantı&#160;kuruldu, olayın içine Genelkurmay da kimsenin adını sanını&#160;duymadığı garip birimler konulmaya kalkışıldı. Anlatılanların&#160;makul olmadığı, hiçbir şekilde teyit edilmediği çok belliydi. Bütün kurumlarla mahkemenin yazışmasına rağmen, orada zorlanarak bir kişinin anlattığı, hiçbir şekilde teyit edilemeyen, akıl&#160;ve mantık ölçeğinde de doğru olmayan bazı küçük gariplikleri&#160;alıp kullanarak, o olayın içerisinden büyük bir şey çıkarmaya&#160;çalıştılar. Genelkurmay içinde adı sanı duyulmamış birtakım&#160;örgütlenmelerin varlığını ve onlarla bağlantılı olarak da eskiden&#160;beri hedef seçtikleri emekli ve çalışan görevlileri işin içine dahil&#160;ederek olayı mecrasından çıkarttılar.</p>
<p>Malatya olayı dolayısı ile tutuklanan, olayla fiili hiçbir bağı olmayan emekli askerler, akademisyenler yıllarca cezaevinde&#160;kaldılar. Hiçbir şey bilmeye gerek yoktu. Sadece yazılan, ortaya çıkan bilgilere bakıldığında baştan sona suni, katma ve&#160;organize bir olay olduğu belliydi.</p>
<p>Tabii orada birtakım hedeflere, birtakım yerlere varma zorlaması, gerçek faillerin adil bir şekilde yargılanmasına&#160;ve cezalandırılmasına da mani oldu. Ortaya çıkarılan garip örgütler, adı sanı duyulmamış şeyler bunu engelledi. Bu&#160;olay teferruatıyla incelense ve anlatılsa eminim kitaplar dolusu usulsüzlük çıkar. Ama en önemlisi Malatya olayı, Alay&#160;Komutanına, İlahiyat Fakültesi Akademisyeni Ruhi Abat a,&#160;Hurşit Tolon Paşaya ve diğer insanlara zulme dönüşen, olay-</p>
<p>la hiç alakası olmayan insanların da bulaştırılmaya çalışıldığı Cemaatm yaptığı en büyük provokasyonlardan bir tanesidir.</p>
<p>Özal’m Ölümü</p>
<p>Cemaat’in kötü niyetle davrandığı olaylardan bir tanesi de Özalın ölümüdür. Cumhurbaşkanı rahmetli Özalın ölümünün, en azından dış görünüşünün, onu çok yakından tanıyan&#160;ve bilenlerin anlattıklarıyla birlikte değerlendirildiğinde tabii olduğu görülür. Ben, Özal’ın koruma müdürüyle ve yakın korumasında çalışan diğer insanlarla birlikte iki yıl görev&#160;yaptım. Onların Özal’a olan bağlılıklarını, Özal’ı ne kadar&#160;sevdiklerini, onun yanında bulundukları dönemde ne kadar&#160;rahat ve mutlu olduklarını anlattıklarını duydum. O insanlar hakikaten Özal ı candan seviyorlardı. Koruma Müdürü&#160;Musa Bey ve yanındaki diğer polislerle AKKM (Emniyet&#160;Genel Müdürlüğü Ana Komuta Kontrol Merkezi) Dairesinde&#160;birlikte çalışmıştım. En ufak şüphe olsa, o insanlar hayatları pahasına Özal’la ilgili bir olayda her şeyi anlatır, gereğini&#160;yaparlardı. Özal’ın kriz geçirmesi sonrası hastaneye intikali,&#160;tedavisi, ölümünün anlaşılması sonrası yapılan işlemlerde birtakım gariplikler var ise de, bu ölümün bir cinayet olduğunu&#160;asla söylemiyorlardı. Yine Özal’ı çok seven, yakınında gezen&#160;gazeteciler, Özal’ın son Orta Asya gezisindeki durumunu ve&#160;yakın zamanda kalp ameliyatı geçirmesine rağmen beslenme&#160;konusunda yeterli hassasiyetin gösterilmediğini o tarihte gördüklerini yazmışlardı. Özalm en yakınında bulunan Cemil&#160;Çiçek, Ali Coşkun, Abdülkadir Aksu gibi bakanlık yapmış&#160;siyasi kişilerin olayın tabii olduğu konusunu konuştuklarım&#160;Yavuz Donat köşesinde yazmıştı</p>
<p>Yani yaşananlara bir bütün halinde bakıldığında, belki sağlığıyla ilgili olarak birtakım tedavilerin yapılmasından, rahatsızlanmasıyla hastaneye acil kaldırılması sırasında umulma-</p>
<p>dik şekilde olaylar yaşanmasından dolayı eksik ve yanlışlıklar varsa da Özalı öldürmeye yönelik bir kastın asla olmadığı görülebilir. Aksini ispatlayacak bir emare yoktu. Böyle bir emare&#160;bulununcaya kadar, en azından olayı kendi mecrasında seyrettirmek gerekirken; Cemaat, Özal’ın zehirlendiği, öldürülmüş&#160;olduğu iddialarını sürekli dillendirerek birtakım hedeflere&#160;varmak istiyordu. Yapamadığı, saldıramadığı birçok kişiyi&#160;bu olaya katmaya çalışıyordu. Devlet başkanını bile öldüren&#160;devlet içinde bir yapı icat edip ona dayanarak istediği kişi ve&#160;grupları soruşturmaya katmaya çalıştı.</p>
<p>Sürekli “Özal ölmedi, öldürüldü, zehirlendi” gibi temelli/ temelsiz her şeyi abartarak, ayağa kaldırarak; onun üzerinden birtakım yerleri vurma, birtakım kişileri tutuklama ve bir&#160;operasyon arayışı içindeydi. Bu iddialarını o kadar zorladılar&#160;ki uyduruk raporlar almaya, bilirkişi raporlarını çarpıtmaya&#160;kalktılar. Ve en sonunda, tamamen saçma olduğu herkesçe&#160;görülen bir kişinin beyanlarına dayanarak Ozaliti eşini ve&#160;oğlunu olayın faili yaptılar. Aylarca dinleyip sonunda da mahkemeye çıkardılar.</p>
<p>Gerçekte bir insanı, oğlunun ve karısının öldürebilmesi için çok ciddi sebepler ve böyle bir suçlama için de çok ciddi&#160;emareler gerekir. Halbuki hiçbir ciddiyeti olmayan anlatım&#160;ve beyanlarla bu suçlama yapılmıştır. Özal ın eşi ve oğlu tarafından öldürüldüğü iddiası, bir gizli tanığın Malatya Zirve&#160;davasıyla ilgili ifade verirken söylediği “Bana General Levent&#160;Ersöz bir konuşma sırasında ‘biz adamı karısına ve oğluna zehirletir. .. öldürtürüz’ dedi” mealindeki sözüne dayanır.</p>
<p>Düşünün bir kez, bir devlet görevlisi, bir Jandarma Generali Cumhurbaşkanını öldürtmüşse, bunu sokaktaki bir insana, kendisinin şu veya bu şekilde ilişkide olduğu sıradan birine, “biz cumhurbaşkanını eşine, çocuğuna, karısına&#160;öldürtürüz” deyip övünerek söyleyebilir mi? Bu kadar gayrı</p>
<p>ciddi olabilir mi? Bu kadar sokağa düşmüş bir söz olabilir mi? Böyle bir şey denilmiş olsa dahi, bunun hiçbir teyidi, hiçbir&#160;belgesi olmadan, sadece beyana dayanarak devlet başkanının&#160;öldürüldüğü iddia edilemez; devlet başkanının eşi ve oğlu da&#160;suçlanamaz. Ama bu ülkede maalesef bunlar da yapıldı. Cemaat bunu herkesin gözünün önünde yaptı.</p>
<p>Aslında polis olmaya da gerek yok, sokaktaki sıradan insan bile bu anlatılanlardan böyle bir mana çıkarmazdı. Olayla ilgili şüpheye düşse dahi en azından sadece bir şüphe olduğunu&#160;düşünür ve devlet başkanı nasıl öldürüldü diye sorardı. Ama&#160;olayı hiç görmemiş, hiç bilmeyen sadece bir yerde birinin anlattığını söyleyen, “Jandarma Generali bana böyle böyle söyledi” gibi birinin lafına dayanarak bir cinayet yaratmak; asıl&#160;amaçlarının bir yerlere varmak olduğunu gösteriyor. Cemaat&#160;mensupları o zamana kadar operasyon yapamadıkları, tutuk-layamadıkları, içeri alamadıkları, bertaraf edemedikleri birtakım kesimleri ve kişileri bertaraf etmek için Özalın ölümünü&#160;çok kötü bir şekilde kullanıyorlardı.</p>
<p>Muhsin Yazıcıoğlunun Ölümü</p>
<p>Cemaat’in kötü şekilde kullandığı olaylardan biri de rahmetli Yazıcıoğlunun bir kaza sonucu ölmesi olayıdır. Eski ülkücü ve aynı zamanda Büyük Birlik Partisi Başkanı olan&#160;Muhsin Yazıcıoğlu, seçim çalışmaları için Maraş’tan Yozgat a&#160;giderken içinde bulunduğu helikopter düşmüş ve bu elim kazada hayatını kaybetmişti. Aslında olayın oluş biçiminin kaza&#160;olduğu çok belliydi. Hatta Meclis komisyonu bu olayı epey de&#160;araştırmıştı Ama Cemaat bu kazayı “mutlaka birileri öldürdü,&#160;birileri suikast yaptı’ya dönüştürmek istiyordu. Daha çok da&#160;askeri birimlerin, hatta bazı jet uçaklarının yaptığı manevraların helikopterin düşmesine sebebiyet verdiğini iddia etmeye&#160;çalışıyordu.</p>
<p>Muhsin Yazıcıoğlu askerin hakim olduğu, her şeyi yapabildiği, her şeye hükmedebildiği 28 Şubat döneminde bile, gerçekten yiğitçe bir çıkışla, onların yaptıklarının yanlış olduğunu söyleyerek açıklama yapmıştı. Refah Yol hükümetinin askerlerce sıkıştırıldığı dönemde asker içinde bir kliğin bu&#160;işleri yaptığını açıktan söylemişti. Yazıcıoğlu 28 Şubat anlayışına açıkça tavır koymuştu; askerin o zamanki hükümete gösterdiği saldırgan tavırlarına karşı da bunun yanlış olduğunu&#160;söyleme cesaretini göstermişti. O zaman fiili bir davranışta&#160;bulunmayan, Muhsin Yazıcıoğluna hiçbir şey yapmayan askerin, yıllar sonra normal bir hayat sürdüren Muhsin Yazıcıoğ-lu’na saldırıda bulunmasının hiçbir mantığı yoktu. Niye yapsınlar ki? Velev ki yapılsa dahi ortada hiçbir delil ve doküman&#160;yoktu. Çok iyi olmayan, belki o kadar ağır şartlarda kullanılmayacak bir helikopter, orada, bizim bugün bilemediğimiz bir&#160;nedenle kaza yapmıştı. Kazaya müdahale, kaza sonrası uzun&#160;süre helikopter enkazının ve ölülerin yerinin bulunamaması,&#160;tespit edilememesi tabii ki insanlarda bir rahatsızlık yaratmıştı. Ama bunlar, bir kazanın suikast olarak gösterilmesi için&#160;yeterli nedenler değildi. Cemaat bu olayın içerisinden bir suikast çıkarabilmek, bu suikastı bahane ederek birtakım birimleri, kurumlan suçlamak ve insanları tutuklamak için olağanüstü gayret sarf etti. Bu olay dolayısıyla her yere saldırmaya&#160;kalkışıldı. Kaza yerine gelen ve inceleme yapan insanlar, basit&#160;hataları gerekçe gösterilerek Malatya ÖYM tarafından tutuklandılar. Ulaştırma Bakanlığı görevlileri ise kazada ihmalleri&#160;olduğu gerekçesiyle tutuklandılar, aylarca içerde kaldılar.</p>
<p>Bu olayın bir cinayet olamayacağı daha önce yapılan Meclis araştırmasında ortaya çıkmıştı. Veya en azından bir cinayet, bir suikast olduğuna dair ortada hiçbir emare yoktu. Buna rağmen Cemaat bunu kullanmak, birtakım yerlere varmak&#160;uğruna elinden gelen bütün haksızlıkları yapabildi.</p>
<p>Daha sonra OYM’lerin kalkması, oradaki dosyaların</p>
<p>TMK’ya göre kurulan mahkemelere intikali ve en sonunda bu mahkemelerin de lağvedilmesi ile OYM’lerde bulunan&#160;faili meçhul ve diğer faaliyetlerle ilgili bütün dosyalar normal mahkemelere intikal etti. Bir müddet sonra da, yıllarca&#160;bekletilmiş bu dosyaları alan savcılıklar bu olaylar hakkında&#160;takipsizlik kararları vermeye başladılar.</p>
<p>İşte o zaman Cemaat basını “faili meçhul olaylar kapatılıyor, suçların üzeri örtülüyor, nasıl takipsizlik kararı verilir” demeye başladı. Halbuki dosya dört yıldır ellerindeydi. Bu&#160;süre içinde hiçbir şey yapmadıkları ve dava bile açmadıkları dosyaların ömür boyu açık mı kalması gerekiyordu? Onlar&#160;yıllardan beri kendi savcılarının veya kendilerine yakın savcı&#160;ve hakimlerin elinde bulunan bu dosyalara hiçbir şey yapılmamasını değil, tersine bir şey olmadığı halde yıllarca insanların kafasında Demokles’in Kılıcı gibi sallanan bu dosyaların&#160;kaldırılmasını garip bir olayla kapatılıyormuş gibi gösterdi.</p>
<p>Aslında Cemaat bu ve benzeri birçok olayı çok kötü biçimde suistimal ederek, bunlarla bir yere varmak istiyordu; amaçları bu olayları aydınlatmak, faili meçhulleri çözmek değildi. Onlar, birtakım hedefleri vurmak, birtakım insanları&#160;operasyonlarına hedef yapmak için bu olayları kullanmak istiyorlardı. Ve amaçları da buydu. Olayları aydınlatmak gibi bir&#160;dertleri olduğunu zannetmiyorum.</p>
<p>Aslında Cemaat’in kullanmaya kalktığı çok daha fazla olay saymak ve bu olaylardaki eksikleri ortaya çıkarmak mümkün.&#160;Ama bunların en önemlileri bu saydıklarımızda ve büyük bir&#160;kısmını da kamuoyu zaten bildiğinden, olayların tamamını&#160;tek tek saymamak için böyle kısa tutuyoruz.</p>
<p><span style="font-variant:small-caps;">Beşİncİ Bölüm</span></p>
<p>CEMAAT, NEDEN, SONUÇ</p>
</body>
</html>