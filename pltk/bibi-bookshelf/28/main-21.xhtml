<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATİN ÇÖZMEK İSTEMEDİĞİ</h3><h3><a id="bookmark1"></a>OLAYLAR</h3>
<p>Cemaat’in aslında çözmesi gerekirken, çözme imkânı varken çözmediği, ertelediği ve ciddi yürütmediği davalara gelirsek.</p>
<p>ÖYM’lerin genel politikalarını belirleyip oradaki soruşturmaları yönlendiren Cemaat, aslında faili meçhuller konusunda çok büyük mesafe alabilirdi. Bazı görevlilerin toplumu rahatsız eden, başlangıçta terörle mücadele ediyormuş gibi&#160;gösterip daha sonra çeteleşmeye, mafyalaşmaya, tamamen kişisel maddi para teminine yönelerek, gerek batı illerinde gerekse Güneydoğu’da yaptıkları azımsanmayacak sayıda faili&#160;meçhul olay vardı. Bunların bir kısmı, PKK-Hizbullah çatışması neticesinde meydana geldi. Bir kısmı da polis, asker ve&#160;diğer güvenlik güçlerince “hukuki yollarla mücadele olmaz,&#160;teröriste onun anladığı dille cevap vermek gerekir” anlayışıyla&#160;yapılan infazlardı. Ayrıca, Susurluk çetesi denen, terörle mücadelede sivil ve resmi güçlerin oluşturduğu karışık grupların,&#160;terör örgütlerine destek veren, yardım eden kişilere yönelik&#160;infaz olayları da vardı.</p>
<p>Aslında faili meçhullerle, özellikle Güneydoğu’daki olaylarla ilgili elde çok önemli bilgiler vardı. Örneğin İbrahim Babat, fiilen içinde yer almış olduğu birçok olayın kimler tarafından, nasıl yapıldığını çok açık biçimde, tek tek isim ve&#160;yer vererek anlatıyordu.</p>
<p>Yine benim iki defa verdiğim ifadede, Güneydoğu’daki bazı olaylara ve Ankara'da Cem Ersever ile diğer infaz olaylarına karışan kişiler, görevliler, suçlular ve delilleri hakkında, soruşturma başlatmaya yetecek kadar çok önemli bilgiler&#160;vardı.</p>
<p>Ergenekon, Balyoz, Devrimci Karargâh vb. davalarda bir gram ciddi delil olmaksızın, uydurma sebeplerle yüzlerce insanı tutuklayan, yüzlerce ağır mahkûmiyetler veren OYM’ler,&#160;Güneydoğu ve batı illerindeki faili meçhul cinayetlerle ilgili&#160;o kadar sağlam bilgiler olmasına rağmen, bu konuda hiç istekli davranmadılar; söz konusu olaylara dair ciddi araştırmalar yapmadılar. Sadece içlerinde, kendilerinin hedef gördüğü,&#160;General Bahtiyar Aydının öldürülmesi, Cemal Temizöz’ün&#160;karıştığı iddia edilen olaylar gibi bir iki olayı irdelemek, bakmak ve büyütmek istediler. Ama gerçekten araştırabilecekle-ri, bakabilecekleri, delilleri ve şahitleri olan, araştırıldığında&#160;ispatı, belgesi bulunacak olaylara ise hiç yaklaşmadılar; hiç&#160;bakmak istemediler.</p>
<p>OYM’ler, istese çok şey araştırma imkânına sahipken, ne Güneydoğudaki faili meçhullere, ne batıda bulunan Susurluk çetesinin yaptığı faili meçhul olaylara, hiçbirine bakmadı;&#160;mevcut tanıkları doğru dürüst dinlemedi, eldeki mevcut delilleri kullanmadı, hatta onları açmadı ve kamuya bile vermedi. Başka olaylarda çarşaf çarşaf tüm belgeleri yayınlarken,&#160;bunları ortaya bile çıkarmadı; bir kenara koydu ve bu olayların ortaya çıkarılmasına da engel oldu. Sadece belli çevrelere&#160;karşı ellerinin altında bu dosyaları bulundurarak, onları tehdit&#160;altında tutarak, “bu dosyaları açabiliriz, bu dosyaları soruşturup sana doğru gelebiliriz” der gibi korkuttular, dolaylı olarak&#160;onlara karşı kullandılar. Bunu, dosyaların içeriğinde, bütün&#160;belge ve delillerde görmek mümkün.</p>
<p>ÖYM’ler kalkınca, zamanında bakmayıp yıllarca arşivlerde beklettikleri; delilleri, tanıkları kayıp olmuş, delilleri bozulmuş dosyalar; delil yetersizliği, zaman aşımı vs. sebeplerle, dosyaları devralan TMK 10 a göre kurulan Ağır Ceza Mahkemeleri ve savcıları tarafından kapatılırken, bu defa da failleri sanki kendi savcıları iyi takip etmiş gibi, yeni gelen savcılar&#160;hakkında “dosyalara bakmıyor, faili meçhuller kapatılıyor...”&#160;vb. biçiminde yazdılar.</p>
</body>
</html>