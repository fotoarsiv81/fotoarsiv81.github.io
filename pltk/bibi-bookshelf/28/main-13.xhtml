<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAAT ÖYM'LER ARACILIĞIYLA HUKUKU NE HALE GETİRDİ?</h3>
<p>Cemaat OYM’ler vasıtasıyla Türkiye’de hukuku yerle bir etti. Bu alandaki bütün uygulamaları, akıl-mantık ölçüsünün&#160;ve hukukun dışına taşırarak Türkiye’deki adalet sistemini tarihinin en kötü noktasına getirdi.</p>
<p>Birçok kişi OYM’leri ve kararlarını tartışırken, Sıkıyönetim Mahkemeleri ve DGM’lerle kıyaslıyor, birbirinin aynısı olduğunu ve benzeri hukuk ihlalleri yaptıklarını dile getiriyordu. Ancak OYM’ler Cemaat tarafından o kadar kötü kullanıldı ki Sıkıyönetim Mahkemelerinin ve DGM yargılamalarından onlarca kat daha kötü bir tablo ortaya çıktı. Bu&#160;bir abartı değil. Çünkü Sıkıyönetim Mahkemeleri olduğu zamanlarda Türkiye’de ve dünyada hukukun durumu farklıydı.&#160;O zamanlar Türkiye’de daha geri bir hukuk anlayışı vardı.&#160;Şiddet dahil toplumsal olaylar çok daha yaygındı. Ülkede ve&#160;idarede bir sıkıyönetim anlayışı vardı. Sıkıyönetim havasının&#160;gerektirdiği durumla, 2000’lerin, 2010’ların ÖYM’li Türkiye’si çok daha farklıydı. Avrupa’da gelişen hukuk normları ve&#160;Türkiye’nin AB’ye uyum sürecinde yaptığı hukuk reformları, her gün hukuk konusunda daha ileri giden özgürlükçü bir&#160;anlayışın yaygınlaşmasını sağlarken OYM’ler, Sıkıyönetim&#160;Mahkemeleri ve DGM’lerden daha kötü kararlar veriyordu.&#160;Evet, orada da haksızlık, hukuksuzluk vardı; verilen kararlarla&#160;birçok kişi mağdur edildi, kötü şeyler yaşandı. Ama o günün&#160;şartlan, hukuk işleyişi, dünyada ve Türkiye’deki özgürlük</p>
<p>anlayışı, demokratik sistem düşüncesi ve demokrasi bilinci günümüzle kıyaslandığı zaman OYM uygulamalarının çok&#160;daha kötü olduğu görülür.</p>
<p>Bunları, bazı örnek karar veya örnek mahkeme usul yöntemleri üzerinden baktığımızda daha açık görebiliriz. Askeri yönetim Sıkıyönetim dönemlerinde yargıya bu boyutta müdahale etmemişti. Savcı ve hakimler hakkında böyle hukuk&#160;dışı soruşturmalar ve işlemler yapılmamıştı. Ama OYM zamanında HSYK ve Adalet Bakanlığı kullanılarak Cemaat’in&#160;tahrik ettiği çok daha ağır uygulamalara tanık olduk. Ankara,&#160;İstanbul, Konya dahil birçok ilin başsavcıları dinlendi. Savcı&#160;yardımcıları, emrinde oldukları kendi savcılarının dinletilmesi&#160;için karar çıkarıyorlardı. Hatta Adanada OYMnin savcı vekilini de dinlediler. Hakimlerin özel hayatlarıyla ilgili birçok bilgi Emniyet İstihbarat vasıtasıyla çıkarılıp, basma sızdırıldı ve&#160;haklarında olumsuz bir hava yaratılarak, o hakimler psikolojik&#160;baskı altına alındı. Cemaat'in istediği doğrultuda karar vermeyen, tutukla dediği zaman tutuklamayan, daha baskıcı bir anlayışı yansıtmayan hakimler ve savcılar, Cemaat'in direkt hedefi&#160;oldu. Örneğin Ergenekon davasına bakan Mahkeme Başkanı&#160;Koksal Bey hakkında basına yansıyan iddialar, yine benzeri&#160;şekilde hakim ve savcıların ta Hukuk Fakültesinde okuduğu&#160;yıllarda karıştığı öğrenci olayları veya ona benzer iddialar bile&#160;basına sızdırılmak suretiyle o kişiler üzerinde baskı yaratılmaya çalışıldı. Daha öncesinde hatırlanacağı üzere, bazı hakim&#160;ve savcıların özel hayatları ile onların birtakım ilişkileri basma&#160;yansıtılarak psikolojik harekat uygulanmıştı.</p>
<p>ÖYM’lerde Cemaat yanlısı hakim ve savcılar çoğaldıkça, diğerleri üzerinde daha baskıcı bir anlayışı yansıtmaya başladılar. En son 11. ÖYM Başkanı Şeref Akçay dayanamayarak,&#160;basına bazı hakim ve savcıların kendisine selam vermediğini</p>
<p>söyledi. Hatta kendisinin tecrit edildiğini, kenara atıldığını, dolaylı yöntemlerle rencide edilmeye çalışıldığını iddia etti.&#160;Diğer bütün yargı mensupları ÖYM'lerden çekilmeye ve istifaya zorlandılar. Bir kısmı başka gerekçeler kullanarak oradan&#160;ayrıldılar ve o mahkemelere çoğunluğu Cemaat yanlısı olan&#160;hakim ve savcılar doluşmaya başladı.</p>
<p>Bu mahkemelerde uygulanan tedbirlere bakarsak; mesela bir arama kararının uygulanmasını incelersek; ÖYM’ler-de arama kararları Cemaat'in hakim olmadığı zamanlarda usule uygun alınıyordu. Edirne'de görev yaptığım dönemde&#160;ÖYM'den arama kararı talep ettiğimiz zaman bize, “bu arama kararını illerinden, arama yapacağınız yerin mahkemesinden, savcısından veya oradaki Sulh Ceza Mahkemesinden&#160;alın” diyorlardı. İstanbul'da 5 ayrı ilçede arama yapmak gerektiği zaman 5 ayrı yerden karar alıyorduk. Veya yaptığımız&#160;bir çalışma birden fazla ili ilgilendiriyorsa, her ile gidip, üstelik savcılıkta dosya olmadığı için tek tek dosyaları, Özel Yetkili Savcının yazdığı yazıları götürüp anlatarak, ikna etmeye&#160;çalışıyorduk. Sonradan, pratikte yaşanan bu zorluklar karşısında ÖYM’ler sadece kendi görev sahalarına giren konularda&#160;ve görevli oldukları illerde arama kararı vermeye başladılar.</p>
<p>ÖYM'de Cemaat yanlıları veya Cemaat mensubu olan hakim ve savcıların çoğunlukta olduğu ve polisin de Cemaat'in hazırladığı operasyonları yapmaya başladığı zaman artık&#160;arama kararlarında bir ölçüsüzlük başlamıştı. ÖYM’ler kendi sınırlarını da aşarak, Türkiye'nin her yerinde arama kararı&#160;verebiliyorlardı. Kanunların aradığı, arama kararı verebilmek&#160;için gerekli olan asgari şartların hiçbirine bakmıyorlardı. Şüpheliler hakkında yeterli delil olmasını, makul şüphe bulunmasını veya kanunda yazılı olan aramayı gerektirecek hiçbir&#160;hususu incelenmiyorlardı. Sıradan, hiçbir mantığı olmayan</p>
<p>bir ihbar mektubu, hatta bir ihbarın varlığının söylenmesi, iki tane polisin tutacağı basit bir tutanak, herhangi bir kişinin&#160;ifadesinde adının geçmiş olması veya suçlu olduğu dahi belli&#160;olmayan bir kişiyle bir telefon irtibatının varlığı gibi her konu&#160;aramaya gerekçe olabiliyordu. Hatta sadece şahsın işyeri ve&#160;evinde değil, onunla irtibatı olsun olmasın her yerde arama&#160;kararı verebiliyorlardı. Özellikle kendi mıntıkalarını, coğrafi&#160;olarak yetkili oldukları sınırları aşan illerin tamamı için karar&#160;vermeleri hukuku yerle bir eden, yasaları çiğneyen anlayışlarını yansıtıyordu.</p>
<p>Artık arama kararları bir delil bulmak için değil, şahıstan delile gitmek içindi. Kim hedef seçilmişse, kimin hakkında&#160;bir suçlama yürütülüyorsa, ne arandığı önemli değildi; ona ait&#160;her yer aranacak ve ona ait bir suç bulunmaya çalışılacaktı.&#160;Ve son zamanlarda artık suç da aranmıyordu... Aranan yerlere&#160;polis tarafından suç delilleri konulmaya ve bunlar “bulunmaya” başlandı. Bu bir iki kez değil, hemen hemen her olayda&#160;artık kişiyi suçlayacak bazı dijital deliller, dijital malzemeler,&#160;hatta bazı davalarda silah ve malzemeler polis tarafından konulup sonra “bulundu” yapılıyordu. Bugün yavaş yavaş ortaya&#160;çıkan, polisin koyduğu konusunda hiç tereddüt olmayan dijital delillerin kendileri tarafından konulduğu ispatlandı. Yani&#160;arama aslında delil bulma değil, delil koymaya ve koyduğunu&#160;bulmaya dönüşmüştü. Hem sınır, şehir tanımayan hem de yasal hiçbir dayanağı olmayan arama kararları veriliyor; hiçbir&#160;ölçeğe ve anlayışa sığmayacak şekilde delil veya belge koyarak&#160;insanların suçlanması için kullanılıyordu.</p>
<p>ÖYM’lerdeki ikinci garip uygulama gizlilik kararıydı. Yasalara göre daha soruşturmanın başlangıcında, bazı delillerin kaybolma, etkilenme riski varsa ve delillere zarar verilebileceği kanaatinde olunursa, istisnai durumlarda, ancak mahkeme</p>
<p>kararıyla bazı dosyalar için gizlilik kararı verilebilir ve bu karar belli süreyle sınırlı olabilirdi. Bu karar 3 gün, 5 gün veya süresiz verilir sonra itiraz üzerine veya savcılık kendiliğinden&#160;gizlilik kararını kaldırabilirdi veya gizlilik kararı sınırlı olabilirdi. Ama OYM’ler her yaptıkları soruşturmada gizlilik kararı aldılar. OYM’lerde gizlilik kararı alınmayan hiçbir dava&#160;hatırlamıyorum. Varsa da ben duymamışımdır. Duyduğum&#160;ve bildiğim bütün davalarda, soruşturmaların hepsinde, dosyanın tamamına gizlilik kararı verildi. Sadece yasanın saydığı kadar; kendi ifadeniz, bizzat huzurunuzda yapılan arama tutanağınız gibi bir iki şey dışında, dosyada hiçbir şeye&#160;bakma imkânınız yoktu. Dosyadaki hiçbir şeyden haberiniz&#160;olmuyordu. Bunlar, 3 gün 5 gün değil, iddianame hazırlanıp&#160;mahkemece kabul edilip dava açılıncaya kadar hiçbir gizlilik&#160;kararını kaldırmadılar.</p>
<p>Aslında yasada gizlilik kararları istisna idi. Yani ancak özel durumlarda, gerçekten delillerin kaybolması gibi kamuya zararı olacak hallerde gizlilik kararı verilmesi gerekirken,&#160;OYM’lerde bunlar genel uygulama haline geldi ve kaldırılması bir süreye tabi değildi. Ne zaman dava açılırsa, o zaman kaldırılıyordu. Başka hiçbir şekilde dosyaların üstündeki&#160;gizlilik kararı kaldırılmadı. Gizliliğin kaldırılmasıyla ilgili yapılan bütün itirazlar reddedildi. Ve daha sonra davalar&#160;açıldığında görüldü ki, aslında ilk soruşturmaya başlanıldığı&#160;zamanla davanın açıldığı süre arasında dosyaya hiçbir delil&#160;konulmamıştı. Yani gizlilik gerektirecek hiçbir şey yoktu! Soruşturmanın başından itibaren savcının ve polisin iddia ettiği,&#160;elinde olan deliller neyse, dava açıldığı zaman da aynıydı. Bu&#160;da şu anlama geliyordu: Dosyada gizlilik kalksa da delillerin&#160;kaybolması, zarar görmesi veya soruşturmayı aksatacak hiçbir&#160;durum yoktu.</p>
<p>İnsanlar ilk suçlandıkları zaman dosyada çok önemli bilgiler, çok önemli deliller varmış gibi, çok ciddi suçlar işlemişler gibi bir hava yaratılması açısından bu gizlilik kararlarını sonuna kadar uyguladılar. Benim hakkımda açılan her iki davada da dosya incelenip iddianame hazırlanıp dava açılıncaya&#160;kadar gizlilik kararı hiçbir şekilde kaldırılmadı. Ve kalktığı&#160;zaman gördüğüm şey ilk başta ifadem alınırken bana yöneltilen suçlamalar, deliller neyse, dava açıldığı zaman da aynı&#160;olduğuydu. Yani gizlilik gerektirecek hiçbir şey yoktu ama&#160;maalesef bu uygulandı.</p>
<p>ÖYM’lerde uygulanan üçüncü tedbir de el koyma kararlarıydı. Kişilerin evinde veya işyerinde yapılan aramalarda yalnızca iddia edilen suçla veya soruşturmayla değil, hiçbir suçla alakası olmayan her şeye el konuluyordu. Örneğin sinema filmleri, müzik CD’leri, belgeseller, görevinizle ilgili olduğu&#160;konusunda hiç tereddüt olmayan, üzerinde bunun yazılı olduğu bütün CD’ler, belgeler, dijital dokümanlar yani yazılı olan,&#160;akla gelebilen, evde bulunan her şeye el konuluyordu. Bunun&#160;amacı aslında orada bir suç bulmak veya delil araştırması yapmak değildi. Dosya öyle bir şişiriliyordu ki hiçbir itirazın,&#160;hiçbir talebin incelenip kabul edilmesi mümkün olmayacak&#160;hale getiriliyordu. Aynı gün 3-4 tane itiraz olduğu düşünülürse, her davanın 30, 40, 50, 100 klasörü olduğuna bakılırsa,&#160;hangi mahkeme, hangi hakim bunların üç dört tanesini aynı&#160;gün inceleyip de karar verecekti? En iyisi reddetmekti! Çünkü&#160;nasıl olsa daha önce reddedilmişti, hiçbir sorumluluğu yoktu. Ondan dolayı davalar ve dosyalar öyle şişirildi ki, kimse&#160;bunları inceleyemesin diye bakılmayacak hale dönüştürüldü.&#160;Benimle ilgili ev arama tutanağında, el konulan malzemelerin listesine şöyle bir bakıldığında, yalnızca hakkımdaki suçlamalara değil, hiç kimse için soruşturmaya konu olmayacak&#160;malzemeler olduğu çok açık görünüyordu. Yine aynı şekilde</p>
<p>birçok kişinin ev aramasında el konulan malzemelere bakıldığı zaman, bunların olayla, suçla alakası olmadığı çok netti. Amaçları dosyayı büyütmek, dosyayı abartılı bir hale getirerek, içinden çıkılmasını ve daha sonrasında başkalarının incelemesini engellemekti. Bunların daha başka çok işlevleri vardı ve sanıyorum ki çok işe yarıyordu. Kişilerin özel hayatıyla&#160;ilgili her türlü fotoğraf, film, anı, not, telefon rehberi hepsi&#160;yazılı hale gerilip dosyaya konuluyordu.</p>
<p>Ayrıca birçok kişinin evindeki bilgisayarlara ve dijital dokümanlara el konulduğu esnada suretlerinin çıkarılarak bir örneğinin arama yapılan ev sahibine veya kişiye verilmesi gerekirken bu da yapılmıyordu. Çeşitli bahaneler göstermek suretiyle, ya bilgisayarda şifre var deyip Emniyet e götürülüyor ya da hiçbir şey demeden götürülüyordu. Daha sonra da bilgisayarların&#160;içine o insanlara ait olamayacak, kimilerine suç unsurları, kimilerine ise çocuk pornoları vs. yüklüyorlardı. Bu yapılanların&#160;bir kısmı zaman içerisinde ispatlandı ve ortaya çıktı ki, bunları&#160;bizzat polis yüklüyordu. insanların onurlarını kıracak, bulundukları ortamlarda onlar aleyhinde menfi bir intiba uyandıracak her şeyi yapıyorlardı. İnsanların itibarlarıyla oynuyorlardı.&#160;Ne kadar itiraz edilse de diğer insanların kafasında hep bir&#160;şüphe kalıyordu. Evet, gerçekten var mıdır, acaba yapmış mıdır şüphesi uyanıyordu. Bizim davamızda bu şekilde bilgisayara&#160;yüklenen çocuk pornosuna dair belgeler hakkında bizzat maddi&#160;belgeleriyle de ispatlayacak şekilde mahkemeye dilekçe verdim.&#160;Bu çocuk pornosunu bilgisayarlara polisin kendisi koymuştu.&#160;Başka türlü olması imkânsızdı. Çünkü bir saniyede 6 görüntüye, bir saniyede 5 ayrı filme bakılmış gözüküyordu ki bunun&#160;bilimsel olarak yapılması mümkün değildi.</p>
<p>ÖYM’lerin uyguladığı tedbirlerden en kötüsü de dinleme kararlarıydı. Özellikle telefon dinleme konusu, inanılmaz şe-</p>
<p>kilde pervasızca yapılıyordu. Cemaatsin hakim olmadığı dönemlerde, eskiden görevli olduğum ilde ÖYJVTlerden talep ettiğimiz birçok dinleme kararı reddediliyordu. Kanuni unsurların oluşmadığı, dinlemenin en son çare olmadığı, başka&#160;çareler araştırıldığına dair yeterli kanaati uyandıracak rapor&#160;ve belge olmadığı iddia ediliyordu. Çünkü yasalarımıza göre&#160;telefon dinlemenin veya bir yere dinleme cihazı koyarak kayıt&#160;almanın en son çare olması gerekiyordu. Yani diğer bütün yol&#160;ve yöntemleri kullanacak, diğer hususları araştıracak, bilgileri&#160;ve delilleri toplayacak, tüm araştırma yöntemlerini uygulayacaksınız; bütün bu yöntemlerle yeterli delili toplayamazsanız,&#160;o zaman son çare olarak telefon dinleme, işyerlerine böcek koyarak dinleme vb. kararları alacaksınız.</p>
<p>Cemaat yargıda hakim olduktan sonra dinleme kararının reddedildiğine hiç rastlamadım. Hele istihbari dinlemeler konusunda o kadar pervasızdılar ki, sahte isimlerle, IMEI numarası üzerinden, hiç isim olmaksızın, ismin sadece bir kısmı, ad&#160;ve soyadı olarak veya isimleri değiştirerek, telefon rehberinden&#160;hiç alakası olmayan isimler kullanılmak suretiyle her türlü hukuka aykırı yöntemle dinleme yapıldı. Bugün ortaya çıkanlar,&#160;gerçekte olanların yüzde 30 u, yüzde 50 si diyorsak, geri kalanın ne boyutlarda olduğunu tahmin etmek çok daha zor.</p>
<p>Dinleme gerekçesi olarak artık son çare falan değil, suç işlendiğine dair yeterli emarelerin bulunması veya suç şüphesinin olması da değil, sadece iddianın olması yeterliydi. Kim&#160;tarafından gönderildiği belli olmayan, akla ve mantığa uymayan, hiç kimse tarafından makul kabul edilmeyecek, her ihbar&#160;mektubu, hatta ihbarla ilgili e-mail, 155 e isimsiz yapılan her&#160;ihbar dinlemeye gerekçe olarak kullanılabiliyordu. Sınırsızca,&#160;bir kişi de değil, olayla alakası olsun olmasın herkes hakkında&#160;dinleme kararı veriyorlardı. Somut verilere bakıldığında bu-</p>
<p>gün, hiçbir şekilde yasaya uygun olmayan ve yasal olarak hiçbir şart taşımayan her konuda sınırsız dinleme kararı verildiği belgelerle ortaya çıktı.</p>
<p>OYM’lerin uyguladığı en kötü tedbir kararlarından bir tanesi de tutuklamaydı... Yasalarımıza ve diğer modern ülkelerin yasalarına göre tutuksuz yargılama genel kuraldır.&#160;Tutuklama istisnadır. Ama Türkiye’de Cemaat’in OYM’lere&#160;hakim olduğu dönemde esas olan tutuklu yargılama ilkesiy-di; tali ve istisna olan, çok nadir uygulanan ise tutuksuz yargılamaydı. Bütün davaların sanıkları tutuklu yargılanmaya&#160;başlandı. Haklarında dava açıldığı için yurtdışından gelen,&#160;davanın daha önceki aşamalarında sürekli mahkemelere gelip&#160;giden, kaçmayacağına dair her türlü intibaı uyandıran meslek sahibi ve sabit işyeri olanlar dahil herkes tutuklanıyordu.&#160;Hem de toplu tutuklamalar yapılıyordu. Artık ölçü ve sınır&#160;aşılmıştı. Eski Genelkurmay Başkanı bile sadece internet sitesi açmaktan ve bununla ilgili iddiadan dolayı tereddütsüz&#160;tutuklanıyordu. Basın mensupları da tutuklanıyordu, öğrenciler, öğretim görevlileri, memurlar da... İddia edilen suçlarla&#160;ilgili hiçbir ciddi delil, o suçların işlendiğine dair ifade, şahit&#160;beyanı vs. olmaksızın, sadece bir iddia veya bazı şüpheli delillerle insanlar tutuklanmıştı. Aylar yıllar geçmesine, ilk soruşturmalar yapılmasına, tüm deliller toplanmasına rağmen,&#160;tutukluluk kaldırılmıyordu.</p>
<p>Yasalarımıza göre delilleri yok etme, etkileme veya kaçma ihtimali yoksa şahıs tutuksuz yargılanmalıydı. Hatta delilleri etkilemeyecekse, deliller toplanmışsa, kaçma ihtimaline&#160;karşı teminat alınarak veya yurtdışına çıkış yasağı konularak&#160;veya belli günlerde polis birimlerine gidip, imza atmak suretiyle tutuksuz yargılanabilirdi; tutukluluk yerine birtakım&#160;tedbirler alınabilirdi. Bir tek delilleri etkilemesi söz konusu</p>
<p>olduğunda tutuklanma gerekçesi makul görülebiliyordu. Ama OYM’ler, bütün delillerin toplanmasına, hiçbir delil etkileme&#160;söz konusu olmamasına, AIHM kararlarına veya yasalarımıza rağmen herkesi tutukladı.</p>
<p>Dünyada tutukluluğun bu kadar kötü kullanıldığı bir örnek olay veya örnek mahkeme olduğunu zannetmiyorum.&#160;OYM’lerdeki davaların fedakâr avukatları, tutukluluğun&#160;kaldırılması için AIHM içtihatlarından, Anayasa Mahkemesi karalarından hatta modern ülkelerin yüksek mahkeme&#160;içtihatlarından karar örnekleri vererek, her iddia ile ilgili gerekçeler yazarak, tahliye talebinde bulunuyorlardı. Normal&#160;bir mahkemede tutuklunun mutlak tahliyesiyle neticelenecek&#160;davalarda OYMnin bu dilekçelerin çoğunu okuduğunu bile&#160;zannetmiyorum. Yoksa bu dilekçeleri okuyan birinin “bu kadar da haksızlık yapmayalım” diye vicdanı sızlayıp insafa geleceğini düşünüyorum.</p>
<p>OYM’lerde görülen davalarda Cemaat istediği insanların tutuklanması konusunda o kadar ilerleme sağlamıştı ki, istediği karara uymayan hakimler baskı, tehdit ve şantajla yola&#160;getiriliyor veya görev yerleri değiştiriliyordu.</p>
<p>Yıllar sonra karşılaştığım hakim Oktay Kuban bana “Senin davan niye ilk önce 12. Ağır Ceza Mahkemesinde açıldı ve sonra görevsizlik kararı verilerek 9. Ağır Ceza Mahkeme-sine gönderildi, biliyor musun?” diye sordu. “Herhalde davayı&#160;uzatmak için yapılmıştır” diye cevap verdiğimde, Oktay Kuban: “Sizin itirazınız, en son tahliye talebiniz 9. Ağır Ceza&#160;Mahkemesine denk gelmişti. 9. Ağır Ceza Mahkemesinin&#160;iki üyesi Tuncay Aslan ve Yılmaz Alpın odalarında tesadüfen&#160;misafirdim. Dosyanızı ve bütün tapeleri incelemiş, okumuşlar&#160;kendi aralarında konuşuyorlardı. Ben de onların sohbetlerine katıldım. Onlar dosyanın tamamen boş olduğunu, tutuk-</p>
<p>lanmaman gerektiğini ve bu itirazda tahliyen konusunda oy vereceklerini, hatta mahkeme başkanı aleyhte oy kullanırsa&#160;kendileri olumlu karar vereceklerini söylemişlerdi” dedi. Bu&#160;düşünceyle biraz sonra heyet toplantısına geçtiklerini, kendisinin de olumlu bir karar çıkacağını beklediğini söyledi. Ama&#160;sonra çıkan kararda üç üye birden benim tutukluluğumun devamına karar vermişti.</p>
<p>Bu garibine gitmiş ve hakim arkadaşlarına <sup>a</sup>Ne oldu, siz iki saat önce dosyayı incelediğinizi, delil olmadığını, Hanefi&#160;Avcının tahliyesi konusunda karar vereceğinizi söylemiştiniz.&#160;Şimdi üçünüz birden oy birliği ile tutukluğunun devamına&#160;karar verdiniz” diye sorduğunda, kendisine: “Karar vermek&#160;için odasına gittiğimizde mahkeme başkanı bize ‘Polislerin&#160;tüm heyet üyeleri hakkında dosya oluşturduğunu, onlar hakkında geçmişte topladıkları bilgilerin, eğer Hanefi Avcı tahliye edilirse basına verileceğini ve bu suretle aleyhte bir durum&#160;ortaya çıkacağını böyle bir şeyin sıkıntı yaratacağını söyledi.&#160;Ama nasıl olsa bu dava bize gelecek, biz inceleyeceğiz, ilk sorgulardan sonra da birçok kişinin tahliyesi söz konusu olacağından arada Hanefi Avcı’da tahliye edilir, o zaman tahliye&#160;edelim kimse de bir şey diyemez, her şey usule uygun olur&#160;dedi.” Onların da makul karışlayarak buna uyduklarını, nasıl olsa kısa bir süre sonra karar vereceğiz diyerek tahliyeyi&#160;reddettiklerini söylemiş. Bu olayı daha sonra karşılaştığım o&#160;mahkeme üyelerinden bir tanesi de teyit etmişti.</p>
<p>12. Ağır Ceza Mahkemesinde ilk duruşmada, görevsizlik kararı verilerek 9. Ağır Ceza Mahkemesindeki diğer Devrimci Karargâh davasıyla birleştirilmesine ve yürütülmesine karar&#160;verildi. 4 ay sonra 9. Ağır Ceza Mahkemesi nde ilk duruşma&#160;yapıldığında mahkemenin iki üyesi Tuncay Aslan ve Yılmaz&#160;Alp gitmiş, yerlerine yeni üyeler gelmişti. Anlaşılan tahliye-</p>
<p>me engel olmak üzere, davanın önlerine gelmemesi için bu iki hakimin gönderilmesi gerekiyordu ve zaman kazanmak için&#160;kasıtlı olarak ilgisiz mahkemede dava açılmıştı.</p>
<p>İşte böylece OYM’lerde hukukun nasıl uygulandığını, Cemaat olgusunun arka planda nasıl çalıştığını, hakimlerin tayinleriyle birlikte, davaların birleşmesi, ayrışması ve bir tedbir olan tutukluluğun nasıl kullanıldığı gibi konuları nasıl düzenlediklerini de net bir şekilde görmüş oldum.</p>
<p>Hükümet uzun tutukluğu önlemek adına, AB’den ve Batı dünyasından gelen tepkilerle AİHM kararlarına bakarak tutukluluğu azaltacak -sanki tutuklamalar yasalardan kaynaklanıyormuş gibi bir düşünceyle- yargı paketleri hazırlıyordu.&#160;Birinci Yargı Paketi, ikinci Yargı Paketi, Üçüncü Yargı Paketi... Yargı paketlerinin en önemli amaçlarından bir tanesi de&#160;bu tür tutuklulukları önlemekti. Ama yasalarda yapılan bütün&#160;değişikliklere ve tutukluluğun çok istisnai durumlara bağlanmasına rağmen OYM’lerde hiçbir şey değişmedi. İstedikleri&#160;kişileri hiç delilsiz yine tutuklamaya devam ettiler... Tutuk-lananlar hakkında her türlü delilin toplanmasına ve kaçma&#160;ihtimali olmamasına rağmen yine onlar tutuklamaya devam&#160;ettiler... Yani çıkarılan yasalar, yapılan değişiklikler, paketler,&#160;hiçbiri OYM’lerin tutukluluğu kaldırmasına gerekçe olamadı. Maalesef onlar bunu sonsuz derecede kötü niyetli olarak&#160;sonuna kadar kullanmaya devam ettiler.</p>
<p>OYM’lerin yaptığı başka bir uygulama ise diğer özgürlüklerin kısıtlanmasıydı. Yani sadece tutuklamayla yetinmiyor birçok şeyi de yasaklıyorlardı. Bunların en önemlilerinden&#160;bir tanesi Ahmet Şık ın daha basılmamış, hazırlık safhasında olan kitabının yasaklanmasıdır. Sadece o kitabı yasaklamakla kalmadılar; kitabın matbaadaki, editöründeki hatta&#160;avukatındaki suretlerini vermeyi herkese şart kıldılar. Bunu</p>
<p>vermeyenler için de örgüte yardım etmekten dava açarız dediler. Bir kitap sadece Cemaat’i eleştirdiği için yasaklanmış, suç delili, örgüt dokümanı kabul edilmişti. Kitabın bütün nüshaları, editöre veya okuyup görüş bildirsin diye diğer gazetecilere verilmiş olanları dahil bilgisayarlarda arama yapılarak&#160;silindi. Avukatlarındaki suretler alındı. Eğer başka yerlerde&#160;kullanırlarsa, vermezlerse de örgüte yardım etmekten işlem&#160;yapacaklarına dair kendilerine tebligatlar yapıldı. Sonra polis&#160;vasıtasıyla tüm Türkiye ye tamim edildi; “kitabın herhangi bir&#160;sureti, benzeri, içeriğinin benzerini dahi vermeyenler hakkında örgüte yardımdan dava açılacaktır” deyip böylesi bir kararı&#160;tebliğ ettiler ve bu kararı uyguladılar.</p>
<p>Bunların dışında öğrencilerin yaptığı en küçük protesto olayını, bir ikisinin taktığı poşuyu veya giysiyi, birtakım siyasi konularda ders veren hocaların anlattıkları dersleri, seminer&#160;konularını, örgüte yardım etmek, üye olmak veya örgüt adına&#160;suç işlemek olarak kabul edip tutuklama gerekçesi saydılar.&#160;Birçok gazeteci, birçok basın mensubu yazdığı yazılar, yaptığı&#160;haberler dolayısıyla örgüte yardım etmek, örgüt propagandası&#160;yapmak veya benzeri suçlarla yargılanmaya başladı. “Soruşturmanın gizliliğini ihlal ettiler” adı altında birçok kişi hakkında soruşturma ve davalar açıldı.</p>
<p>Öylesi bir ortam yaratıldı ki ÖYM’lerin veya Cemaat’in beğendiği ve tasvip ettiği konularda her şeyi söylemek serbestti; bütün kurallar ihlal edilebilir, gizlilik kararı verdikleri dosyalarda hukuka aykırı olarak her türlü bilgi yazılabilir,&#160;şüpheliler ve sanıklar aleyhinde her türlü suçlamada bulunulabilir ve onlar her zaman rencide edilebilirdi. Ama bu mahkemelerin kendisi eleştirilemezdi! Bu mahkemelerin yönelttiği&#160;suçlamalar ve yaptığı işlemler karşısında herhangi bir eleştiri&#160;getirilemez; Cemaat eleştirilemezdi! Cemaat veya mensupla-</p>
<p>rı aleyhinde hiçbir söz söylenemezdi. Cemaat’in politikaları doğrultusunda yayın yapmak, konuşmak, yazmak serbest ama&#160;onun karşısındaki her şey yasaldı hale dönüştürülmüştü. Resmen Türkiye’de bir sıkıyönetim hali, bence sıkıyönetimi de&#160;aşan daha koyu bir baskı hali vardı. Açıkça yazılmasa, söylenmese de herkes biliyordu ki eğer Cemaat’i eleştirirse “ama bu&#160;Cemaat!” polis ve OYM üzerinden kendisine döner, herhangi&#160;bir olaya monte edilebilirdi. Ya da evinde yapılacak aramada&#160;herhangi bir delil bulunabilirdi. Birçok insan evinde dijital&#160;malzeme bulundurmaktan çekinir hale gelmişti.</p>
<p>Artık Türkiye’de herkes Cemaat tarafından yapılan bu tür komploları biliyordu. Dolandırıcılar bile insanlara telefon&#160;açıp dolandırmak için korkuturken, OYM’lerin görev sahasındaki bir suçu isnat ediyordu. Onları cinayet veya kaçakçılıktan dolayı hakkında tahkikat var deyip dolandırmaya&#160;kalkmıyordu. “Hakkınızda Ergenekon soruşturması var” diyorlardı! OYM’lerin takip ettiği davaların isimleri veriliyordu. Çünkü halk biliyordu ki bu davalar dolayısıyla adınız geçerse, hiçbir şekilde hukuk uygulanmaksızın tutuklanırsınız,&#160;içeri girersiniz ve bir daha çıkamazsınız. O zaman “Aman, bu&#160;konularda ne isteniyorsa verin, kurtulun!” Diğer mahkemeler&#160;ve diğer polis sahasına giren suçlar isnat edilirse en azından&#160;sistem ayıklayabilir, bakar, ifade alır ve alakanız yoksa hakkınızda bir işlem yürütülmeyebilirdi. Bundan dolayı dolandırıcılar cinayet, kaçakçılık veya normal bir hırsızlık iddiasıyla&#160;suç isnat edip kontör dolandırıcılığı vb. yapmıyorlardı. Sadece&#160;OYM’lerin görev sahasına giren konularda yapıyorlardı. Bu&#160;da çok açık ki toplum nezdinde, söylenmese bile OYM’lerin&#160;yaptığı hukuksuzluk ve ölçüsüzlük kabul edilir hale gelmişti.</p>
<p>ÖYM’lerde delil toplanması da çok garipti. Özellikle bilirkişiler dijital deliller konusunda bütün suçlamaların kayna-</p>
<p>ğını yaratıyordu. Emniyet'in dijital deliller konusunda kendi kriminal laboratuvarının data bölümü ve bilgi işlem şubeleri&#160;bulunuyordu. Bilgisayar Suçlarıyla Mücadele şubesi ve daha&#160;sonra Siber Suçlar şubesi ile bu şubede çalışan bilgisayar mühendisi veya yüksek elektronik mühendisleri vardı. Ama Silivri davaları dediğimiz OYM’lerde görülen Odatv, Balyoz ve&#160;Ergenekon vs. davalarda savcılar, kimin tavsiye ettiği ve kimin görevlendirdiği bilinmeksizin, Ankara Kaçakçılık Daire&#160;Başkanlığında çalışan 5-6 kişiyi çağırıp onları bilirkişi tayin&#160;etmişlerdi. Bu kişiler yaptıkları ilk incelemelerde insanları&#160;aklayacak, bilgisayarda onların lehine olacak, oraya başkaları tarafından iftira amaçlı konulduğunu gösteren hiçbir delili&#160;araştırmıyorlardı. Hatta bu konulara hiç bakmıyorlardı. Bu&#160;kendi yazılarıyla teyit edilmiştir.</p>
<p>Sadece sanıkları suçlayacak kadar ve onların suçlanmasını gerektirecek şekilde deliller çıkarıyorlardı. Bir konuyu incelerken orada gösterebilecekleri on ayrı bilginin sadece birini,&#160;o da kişi hakkında şüphe ve suç yaratacak unsurları koyuyorlardı. Mesela bir bilgisayar dosyasının hangi tarihte açıldığı,&#160;hangi tarihte en son düzenlendiği, en son ne zaman erişildiği,&#160;ne zaman print edildiği gibi birçok bilgi (sıradan insanlar bile&#160;o dosyanın özelliklerine bakarak bulabilir) ve bu 4-5 ayrı tarih önünüze konulduğu zaman, buna bakarak fikir üretmek&#160;mümkün. Onların, ellerindeki özel yazılımlar sayesinde, dosyanın oluşturulması, taşınması, başka yere gitmiş olması veya&#160;o dosya üzerinde yapılan değişikliklerle ilgili bizim bilemeyeceğimiz kadar fazla bilgi çıkarma olanağı varken, hiçbirini&#160;çıkarmıyorlardı.</p>
<p>Sonra o bilgisayarda virüs var mı hiç araştırmıyorlardı. Bu bilgisayarlara, bu dijital verileri kötü amaçla birileri koymuş&#160;olabilir mi, asla bu konulara bakmıyorlardı. Sanıklar avukat-</p>
<p>lan vasıtasıyla, özel bilirkişilerden ve üniversitelerin bilgisayar bölümlerinden rapor aldığı zaman savcılar bu raporları kabul&#160;etmiyorlardı. Hatta Odatv davasında savcılar, bilgisayar bölüm başkanları, profesör ve akademisyenlerin verdiği raporları Emniyete yazarak; Emniyetteki komiserlerin, bilgisayar&#160;profesörlerinin yazdığı raporları değerlendirip, eleştirdiği o&#160;bilgileri de dosyaya koydular. Yani bu konuda uzmanlaşmış,&#160;akademisyen olmuş, bilgisayar bölüm başkanı olan bir profesörün, bir doçentin veya akademisyenin verdiği raporları&#160;savcılar, polislere gönderip “siz bu raporlar hakkında ne diyorsunuz, yazın” dediler. Onlar da hiç çekinmeden o profesörlerden çok daha iyi biliyorlarmış gibi raporları eleştiren yazılar&#160;yazmaya kalktılar. Bunun örnekleri Odatv davasında görüldü.</p>
<p>OYM’ler daha sonra bilirkişi incelemelerini, sadece belli Cemaat mensuplarının yoğunlaştığı, hakim olduğu TÜBİTAK’a göndermeye başladı. TÜBİTAK’da bu raporları hazırlamak için belirli bilirkişileri çağırıyordu. Çağrılan insanların&#160;aidiyetleri, evveliyatları konusunda avukatların itirazları vardı&#160;ama mahkemeler dinlemiyordu. İlle o kişilere gidecekti! O bilirkişiler öyle bir rapor yazıyordu ki, aslında masumiyetinizle&#160;ilgili, oraya konan dijital dokümanların dışarıdan biri tarafından kötü niyetle konulduğu, virüsle yerleştirildiğine dair yüzde yüz hiç kimsenin itiraz etmeyeceği kadar açık deliller olmasına rağmen, onları bulanık bir dille, yuvarlak laflarla ifade&#160;ediyor, sanki sizin de koymuş olabileceğiniz gibi tüm teknik&#160;hususları öyle cümlelerle açıklıyorlardı ki, mahkemenin işine&#160;gelecek şekilde sizin tutukluluğunuz devam ettiriliyordu.</p>
<p>Bizim yargılandığımız Odatv davasında verilen raporda, “bu dosyaların hiçbiri bu bilgisayarda açılmamıştır, yazılmamıştır, oluşturulmamıştır hatta açıp okunmamıştır, hepsi silinmiştir, hepsi çok kısa aralıklarla yüklenmiştir” denilmesine</p>
<p>rağmen, orada kullanılan iki üç küçücük cümle yüzünden aylarca, yıllarca tutuklu kaldık.</p>
<p>Yıllarca tutuklu kalan Balyoz sanıkları, birkaç defa TÜBİTAK tarafından birbiriyle çelişen, kendilerinin de izah edemediği garip raporlar verilmesine rağmen en sonunda dava sivil mahkemeye gittiğinde, ilk bilirkişi incelemesinde, tamamının inkâr edilemeyecek şekilde sahte olduğu, iddia edilen&#160;tarihten sonra oluşturulduğu ama eski tarihte oluşturulmuş&#160;gibi işlem yapıldığı görüldüğü için çok kısa bir duruşmayla&#160;beraat ettiler. Ama ÖYM'lerce özellikle gönderilen TÜBİTAK'taki belli bilirkişiler ise, mesleki teknik bilgilerine ve&#160;tüm verilerin açıkça suni üretildiğini, sonradan yaratıldığını görmelerine rağmen öyle cümleler kullandılar ki insanlar&#160;yıllarca tutuklu kaldı. Eğer 17 Aralık soruşturmaları gibi,&#160;hükümetle Cemaat arasındaki büyük çelişkiler oluşmasaydı,&#160;belki insanlar o raporlarla mahkûm olacaklardı. Maalesef 15-20 yıla varan mahkûmiyetler, böylesi iftira belgeleriyle ve bu&#160;bilirkişilerin verdikleri raporlarla olacaktı.</p>
<p>Önümüzdeki süreçte Cemaat'in suni deliller yaratmak suretiyle evlere, işyerlerine, bilgisayarlara sahte deliller koyması gibi, bu sahte delilleri görmesine, yüzde yüz tespit etmesine&#160;rağmen yazmamak ya da yanlış yazmak veya farklı ifade etmek suretiyle masum insanların haklarının gasp edilmesine,&#160;tutuklu kalmalarına, hüküm giymeleri ve mağduriyetlerine&#160;sebep oldukları için, sahte delilleri koyanların, bu raporları&#160;verenlerin yargılanacağı ve tek tek suçlarının ortaya çıkarılacağı inancındayım.</p>
<p>ÖYM'lerde diğer mahkeme usulleri de çok garip işliyordu. Davalar istenildiği gibi birleştiriliyor ya da ayrılabiliyor-du. Ergenekon davasında akıl almaz bir biçimde onlarca dava birleştirildi. Hiç bu davayı ilgilendirmeyen onlarca, yüzlerce</p>
<p>ııo</p>
<p>dosya ve evrak -geçmiş olan, halen devam eden veya bitmiş mahkemelerin evrakları- getirilerek, dosyalar anlaşılmaz hale&#160;dönüştürüldü. Yine normal zamanlarda birleşmesi gereken&#160;davalar birleştirilmiyor; birleştirilmemesi gerekenler ise bir-leştirilebiliyordu. Yani hukukun, kanunun aradığı şartlarla&#160;değil Cemaat’in istediği şekilde davalar birleştiriliyor veya&#160;ayrılıyordu. Arasında ilgi olması, bağlantı kurulması, herhangi bir yasanın şartlarının yerine gelmesi diye somut bir neden&#160;aranmıyordu. Sadece Cemaat’in istemesiyle ve onun keyfine&#160;göre kararlar veriliyordu...</p>
<p>Bu mahkemelerde verilen kararlar da çok tuhaftı. Kararlar, hukukun aradığı şartları taşımıyordu. Örneğin, Ergenekon&#160;davasında müebbet hapse mahkûm edilen kişiler serbest kalırken, sadece örgüt mensubu olmaktan 10 yıl ceza alan gazeteci Merdan Yanardağ tutuklanabiliyordu.</p>
<p>Adli davalarda yaşananlar daha vahimdi. Birlikte aynı cezaevinde kaldığımız, koğuş arkadaşım Şaban Özdaş isimli tutuklu, uyuşturucu taşımaktan dolayı 11 yıla mahkûm oluyor. Ancak samimi anlatımları, suçunu itiraf ettiği ve diğer yargılananların hepsinin suçunu anlattığı için etkin pişmanlıktan faydalanarak cezası 8,5 yıla indiriliyor, 4 yıldır tutuklu olmasına&#160;rağmen tutukluluğun devamına diye karar veriliyordu. Mahkeme, gerçekte uyuşturucunun sahibi olduğuna hükmettiği, her&#160;şeyi inkâr eden, samimi olmayan kişiye 11 yıl veriyor ve o kişi&#160;hep tutuksuz olarak yargılanıp, hüküm almasına rağmen tutuklanmıyordu. Bunun akılla izah edilmesi mümkün değildi.&#160;Her şeyi samimi olarak anlatan, gelip kendi teslim olan kişi&#160;için “tutukluluğun devamına” ama suçunu inkâr eden, doğruyu&#160;söylemeyen hem de 11 sene, yani daha fazla ceza alan kişi için&#160;ise “tutuklama yoktu.” Hangi mantıkla bu karar verilmişti, izahı yoktu. Bu davanın kararı tam 7,5 ay yazılmadı, şikâyet ettik;</p>
<p>ııı</p>
<p>kimse de “niye bu kadar süre bu kararı yazmadın, bu insanların bu kadar hakkını yedin” diye sormadı.</p>
<p>Benimle aynı koğuşta kalan Bedir Balaban ise 19 ay hiç hakim önüne çıkmadan tutuklu kalmıştı. Evet, inanılır gibi&#160;değildi, 19 ay hiç hakim önüne çıkmamıştı! Toplu uyuşturucu&#160;kaçakçılığı yapmak suçundan 20 yıl hapis cezasıyla yargılanmıştı. Sonunda 8 yıl 3 ay ceza almıştı. Yargılamalar boyunca&#160;hiç avukatı olmamıştı. Avukatı olmaması kesin bozma sebebi&#160;olmasına rağmen Yargıtay’da da bu dava onanmıştı. Kişinin&#160;cezası bitmişti ama Yargıtay onaması uzadığı için tahliye olamıyordu. Aynı davanın sanıkları “temyiz hakkımızdan vazgeçtik” diye Yargıtay’a dilekçe gönderdiler. Yeni çıkan 3. Yargı&#160;Paketi gereği erken tahliye olmaları söz konusuydu. Eski yasaya göre cezalarının bitmesine 1 yıl kala denetimli serbestlik&#160;uygulaması gereği tahliye ediliyor, mahkûm son bir yılında&#160;kamu kurumunda vs. çalışıyordu. Yeni yasayla denetimli serbestlik süreleri uzatılmış, cezanın bitimine iki yıl kaldığında&#160;tahliye edilmeleri ve kamu kurumunda çalışma sistemi getirilmişti. Bu insanların yeni çıkan yasaya göre tahliye olmaları gerekiyordu ama olamadılar. Yargıtay’ın kararını bekleyip,&#160;fazladan 3-4 ay daha cezaevinde yattılar. Yargıtay’a defalarca&#160;yazı yazılmasına, dilekçe verilmesine rağmen maalesef bu kişiler hakkında tahliye işlemi yapılmadı.</p>
<p>Devrimci Karargâh davasında örgüte yardım etmekten yargılanıyordum. Mahkeme, örgüt mensubu olan kişilerin&#160;tamamını, benden daha fazla ceza alanları ve örgütün sorumlusu görünenleri dahi tahliye etmişti. Ama yardım etmekten&#160;tutuklu olduğum halde beni tahliye etmiyordu. Yine Odatv&#160;davasındaki iddiaya göre biz, sadece orada bulunan, tesadüfen&#160;ele geçmiş deliller dolayısıyla örgüte yardım etmekten yargılanıyorduk. Delillerin sahteliği teknik raporlarla açıkça orta-</p>
<p>ya çıkmıştı; ayrıca o delilleri yazdığı iddia edilen, delillerin sahibi kabul edilen Soner tahliye olmuştu. Bu dokümanların&#160;bilgisayarında bulunduğu Barış da tahliye olmuştu. Benim de&#160;adımın geçtiği, tesadüfen bulunduğu iddia edilen dokümanlar nedeniyle örgüte yardım etmekten yargılandığım davada&#160;benimle aynı iddialarla, örgüte yardım etmekten yargılanan&#160;Ahmet’le Nedim de tahliye olmuştu. Ama ben tahliye edilmiyordum. Yani kararlarda bir eşitlik, bir ilke, bir esas yoktu.&#160;Sadece Cemaat’in sübjektif görüşü her şeyi belirliyordu ve ona&#160;göre karar veriyorlardı. Cemaat belli insanların çıkmasını istemiyordu. Çünkü onlara çok kızmıştı!</p>
<p>Ahmet Zeki Uçok, Kayseri’de yaptığı tahkikatlarda Cemaat mensuplarının Hava Kuvvetlerinin yazışma sistemine bir evrakı nasıl soktuklarını, komutanın yazmadığı bir evrakı&#160;nasıl yazılmış gibi gösterdiklerini, dört başı mamur ispatlamıştı. O tahkikatı yaparken Cemal Temizöz de Kayseri II Alay&#160;Komutanıydı. Bu iki kişi onların son derece kızdığı, mutlaka&#160;cezalandırılması gereken insanlardı. Haklarında her türlü dava&#160;açılıyor, başka davalar bitmeden yenileri açılıyor ve sürekli tutuklamalarla, cezalarla içeride tutulmaya çalışılıyorlardı.</p>
<p>Cemaat yine Doğu Perinçek ve grubuna fena takmıştı. Onları akıl almaz şeylerle suçluyordu. Bütün örgütlere yapılan&#160;her operasyonda onlarla ilgili bir suç unsuru iddiası mutlaka&#160;vardı. Bizim yargılandığımız Devrimci Karargâh davasında&#160;bile birçok yerde bulunmuş dokümanlarda “Başkanımız Doğu&#160;Perinçek’in talimatları doğrultusunda eylem yapacağız” diye&#160;yazılar çıkıyordu. Yine bu dokümanlarda, “örgütün başkanı-nın Perinçek olduğu, eylem talimatı verdiği” yazıyordu. Her&#160;Ergenekon davasında Doğu Perinçek ve Yalçın Küçük’ün adı&#160;vardı. Onları kafaya takmışlardı. Yargılandığım Devrimci&#160;Karargâh davasında bir tek ben tutuklu kalmıştım. Odatv da-</p>
<p>vasında da sadece Yalçın Küçük’le ikimiz kalmıştık. Cemaat belli insanlara takıyordu. Bu insanlar mutlaka tutuklanacaktı&#160;ve ona göre kararlar veriliyordu. Yoksa tutuklamaların hukukla, kanunla hiçbir alakası yoktu.</p>
<p>OYM’lerde bir de tabii delillerin değerlendirilmesi söz konusuydu. Bu işin kolayını bulmuşlardı. Bulunan her türlü&#160;dijital delil, her türlü yazı ve her türlü not, sadece iki tane polis memurunun -hem de mesleklerinin daha başında oldukları&#160;sicillerinden belli olan- hazırladığı tespit tutanağıyla kullanılıyordu. Tespit tutanağında, “ben bu dokümanı inceledim,&#160;burada şu şu şu suçlar var” diyordu. Mahkeme için bu yeterliy-di, başka hiçbir delil aramaya gerek yoktu! 34 yıllık Emniyet&#160;Müdürüydüm. Kitabımın içeriği hakkında bir akademisyen,&#160;üniversite görevlisi veya bir yazar falan değil, mesleklerinin&#160;daha başında olan iki genç Emniyet görevlisi inceleme yaparak, kitabı okuyor ve “kitabın içeriğinde şu suçlar var” diyordu. Mahkeme de bu yeterli diyordu. Bu suçlar artık vardı ve&#160;tartışılamazdı! O kadar kolayını bulmuşlardı ki hazırladıkları&#160;tespit tutanağıyla suçunuz belirtiliyor, suçlarınız sayılıyor ve&#160;ondan sonra başka bir şeye ihtiyaç kalmıyordu. Savcı tutanaktaki karara uyuyor, mahkeme aynı şeyi söylüyor hatta Yargıtay’da da o tespit tutanağı geçerli oluyordu. O kadar dosyanın&#160;içine kimse bakıp incelemiyordu; iki polis memurunun sizin&#160;hakkınızda hükme esas olan tutanağı geçerli oluyordu.</p>
<p>OYM’lerde asıl işleri yöneten, soruşturmaları yönlendirenlerin savcılar kadar polis de olduğu her zaman hissediliyordu. Savcılar tarafından verilen gözaltı, gözaltı uzatma, yakalama&#160;kararlan ile hakimden alınacak kararların savcılık tekliflerini&#160;çoğunlukla polis hazırlıyordu; savcılar sadece imza atıyordu.&#160;Bu tür belgeleri dava dosyalarında her zaman görmek mümkündü. OYM’lerdeki davaların fedakâr avukatlarından Celal</p>
<p>Ulgen’den, bu tür “polisin hazırlayıp savcının incelemeden imzaladığı” teklif örneklerinden vermesini istedim. Bazılarını bu kitaba koymayı düşünüyordum. Beş on örnek vardır&#160;sanıyordum. Celal Bey’in verdiği dosyayı incelediğimde yüzlerce örnekle karşılaştım. Bu belgelerde Emniyet’in, savcının&#160;vereceği gözaltı, yakalama vb. karaları yazıp, savcılığa veya&#160;savcının o an bulunduğu yere faks çektiği, bir iki dakika sonra savcının evrakı imzalayarak tekrar Emniyete faksladığı;&#160;bu yazıların üstündeki faks kayıtları ve üzerlerine düşülen&#160;notlardan anlaşılıyordu. Yani savcılar Emniyet'in taleplerini,&#160;soruşturma dosyasını, delilleri vs. hiçbir şekilde incelemiyor&#160;sadece polisin savcı adına yazıp, hazırladığı kararı imzalayıp&#160;tekrar Emniyete çekiyordu. Yine polisin talep ettiği bazı arama, dinleme vb. hakim kararları için savcılık talep yazısını ve&#160;hakim kararını polis hazırlıyor, OYM ye fakslıyor, biraz sonra&#160;savcı veya hakim imzalı olarak kararı polise tekrar çekiyordu.&#160;Bütün bunlar dava dosyalarına konulan kararların üzerindeki&#160;faks teyit yazılarıyla, çekme tarihi ve saati ile sabittir.</p>
<p>Özellikle 2010 yılından sonra ve 2011-2012 yıllarında ÖYM’lerde yürütülen hiçbir soruşturma Cemaat denetiminin&#160;dışında değildi. Tamamı Cemaat’in istediği şekilde ve Cemaatin istediği ölçüde yürüyordu. Şike davası, KCK davası, Cüppeli Ahmet Hoca davası ve benzeri adını duyduğumuz, duymadığımız bütün davalar Cemaatin istekleri doğrultusunda&#160;yürütülüyordu. O nasıl istiyorsa öyle karar veriliyordu. Tutuklama istiyorsa “tutuklama”, hüküm istiyorsa “hüküm”, beraat istiyorsa “beraat”ti. Hiçbir zaman bu mahkemelerde kendi halinde yürüyen bir dava olmadı. Bu davalar hukuk adına, yasa adına&#160;değil Cemaatin öngördüğü ölçülerde ve öngördüğü biçimde&#160;yürütüldü. Bu kadar ölçüsüz olmasının asıl sebebi ise yapılan&#160;işlemlere karşı diğer mahkemelere itiraz imkânı olmamasıydı,&#160;insanlar burada alınan tüm kararlar için özellikle de ilk tedbir</p>
<p>kararları, tutuklama, arama, gizlilik vb. için sadece kararı veren ÖYMye ve bir üst mahkemeye itiraz edebiliyordu. Yani karara&#160;itiraz edebileceğiniz ilk yer yine bir başka OYM olabiliyordu.&#160;Aslına bakarsanız son zamanlarda ÖYM'lerin birbirinden farkı kalmamıştı. Çoğu zaman dosyalara ciddi bir şekilde bakılmadan, klasik kalıpla reddediliyordu.</p>
<p>Bu kararları destekleyen ikinci yer HSYK idi. Ama HSYK hiçbir şikâyeti ciddiye almıyor ve gerekli incelemeyi yapmıyordu. Hatta birçok inceleme aylar, yıllar sonra işleme konuluyordu. Ne kadar ağır hukuk ihlali olursa olsun, yapanlar&#160;hakkında HSYK hiçbir işlem yapmıyordu. Ta ki Odatv davasında basın mensuplarına yönelik ölçüsüz hareket yapılıncaya&#160;kadar... İlk defa Zekeriya Öz hakkında işlem yaptılar. Daha&#160;sonra 7 Şubat soruşturmasında, MİT operasyonunu yürüten&#160;savcının görev yerinde değişiklik yapıldı sadece. Bunların dışında o kadar büyük hak ihlalleri, hukuksuzluklar ve ölçüsüzlükler yaşanmasına rağmen hiçbirinde, neden olan kişiler&#160;hakkında işlem yapılmadı.</p>
<p>Verilen yanlış kararların düzeltileceği üçüncü yer Yargıtay'dı. Ama Yargıtay'da da özellikle Cemaat'in denetlediği davaların gideceği daireler önceden dizayn edilerek, oralara&#160;birtakım uygun kişiler seçilerek o yol da kapatılmıştı. Başlangıçta belki bu imkân vardı. Yargıtay kararları bozarak düzeltebilir, yapılanların hukuksuzluğunu ortaya koyabilirdi. Ama&#160;daha sonrasında Yargıtay’da yapılan düzenlemeyle yeni üyeler&#160;seçilmiş ve dengeler değiştirilerek bu yol da kapatılmış oldu.&#160;Ta ki Anayasa Mahkemesi, bireysel başvuru hakkı için yapılan müracaatlarda verdiği kararlarla bu hukuksuzluğu ortaya&#160;koyuncaya kadar...</p>
<p>Aslında ÖYM'ler Cemaat'in bütün politikalarını uygulayacak, her istediğini yapacak uygun bir şekle gelmişti. Cema-</p>
<p>at hangi hedefe yönelmek, hangi grubu, hangi kişiyi bertaraf etmek istiyorsa, çok basit bir iddiayla hemen bir soruşturma&#160;başlıyor, o soruşturmayla ilgili bulunması gereken basit birkaç dijital delil uyduruluyor ve oraya müdahale ediliyordu. Bir&#160;müddet sonra Cemaat, yargının ne kadar büyük güç olduğunu, yargıyı bu şekilde kullanmak suretiyle yapılamayacak hiçbir şey olmadığını ve her şeyin sınırsızca yapılabileceğini görmeye başladı. Evet, yargı hakikaten özelliği gereği sistemin&#160;en hassas noktasıydı. Orada verilen kararlara kimse kolay kolay müdahale edemiyor, hatalar kolay kolay düzeltilemiyordu.&#160;Hele HSYK ve Yargıtay'da da aynı anlayış varsa, Türkiye'de&#160;yapılamayacak hiçbir şey yoktu!</p>
<p>İşte Cemaat yargının bu gücünü fark etti ve yargının, hazırladığı delillerle, soruşturma unsurlarıyla, altyapısıyla ve polisle desteklendiğinde muazzam bir silaha dönüştüğünü&#160;gördü. Yargıtay’daki değişimle elindeki bu silah dünyanın&#160;en güçlü silahına dönüştü. Her istediği gücü, kişiyi ve olayı&#160;istediği tarafa çekebilir, mağdur edebilir, engelleyebilir; istediğini tutuklar, istediğini serbest bırakabilirdi. Ve bu silahı&#160;bir müddet sonra Cemaat çok iyi kullanmaya başladı. Artık&#160;kendisine rakip olabilecek sıradan hiç kimse, hiçbir güç kalmamıştı. Herkes Cemaat’in karşısında hizaya gelmişti. Açıktan değil ama dolaylı bir şekilde herkes bunu hissetmişti ve&#160;Cemaat de bunu biliyordu.</p>
<p>Evet, halen eleştiriler vardı, birçok noktada Cemaat’in yanlışlarını söyleyebilenler vardı ama bu çok önemli değildi&#160;artık. Çünkü o sınır aşılmıştı. Onların sadece eleştirel birkaç&#160;basit sözünün dışında Cemaate hiçbir etkisi ve fiili bir davranışı olamayacaktı. Bu kadar güçlendikten sonra artık karşısında durabilecek bir güç kalmamıştı. Kalan tek güç mevcut&#160;hükümet, mevcut otorite idi. Ve önlerindeki son engel de buy-</p>
<p>du. Eğer o son engeli yıkarsa başka engel de kalmayacaktı. Bunu gördükten sonra Cemaat adım adım yürümeye başladı.&#160;Önce küçük engelleri temizledi; iktidarının önündeki küçük&#160;engellerden bir tanesi, aynı zamanda hükümeti birçok açıdan&#160;yıpratacak olan 7 Şubat 2012 operasyonunu yaptı.</p>
<p>7 Şubat operasyonu aslında tam manasıyla bir devlet kuru-munun ele geçirilip Cemaat tarafına dahil edilmesi; Cemaat hanesine geçirilmesi operasyonuydu. Ama ölçünün kaçırılması,&#160;haddin aşılmasıyla bu belli oranda durduruldu. Sadece durduruldu... Bunu yapanlar ve sistemleri ortadan kaldırılmamıştı.&#160;Yalnızca Cemaat’in o anda vereceği zarara engel olunmuştu.&#160;Cemaate vurulan bu ilk darbeyle sanki iyi bir şey yapılmış, Cemaat önlenmiş sanıldı ama Cemaat daha büyük bir işe kalkıştı.&#160;Artık yapılanlara daha büyük karşılık vermeye, etrafta destek&#160;veren küçük güçlere değil direkt hedefe yönelerek iktidarı kalbinden vurmaya hazırlandı. Ve hükümeti devirmeye yönelik&#160;ciddi hazırlıklar yapıldı. İşte Cemaat’in en büyük silahı, yargının aslında varabileceği son nokta, 17 Aralık’tı. Bu noktaya, tek&#160;tek bütün yargı kurallarını, yargı ve hukuk sistemini ve mantığını bozarak gelmişti. Ve yargının kendi hatalarını düzeltebilecek HSYK, Yargıtay vb. içindeki sistemi de bozulmuştu.&#160;Hukuk adına ne varsa ayaklar altına alınıp çiğnemişlerdi.</p>
<p>Eğer zamanında yargının yanlışlarına bu kadar müsaade edilmeseydi, karşı çıkılabilseydi, bu hukuksuzluğa, haksızlığa&#160;ve mantıksızlığa mani olunsaydı belki işler buraya gelmezdi.&#160;ÖYM’ler adı hukuk, adı mahkeme olan ama gerçekte Cemaat’in elinde tüm toplumu dizayn edecek bir silaha dönüşmüştü; kendi menfaatlerini toplumda uygulayabilmek için kullandığı en güzel araçtı. Polisin ve yargının yaptığı her türlü iş,&#160;sonuçları ve oluşacak tüm masrafları devlete aitti. Cemaat ise&#160;bu kadar büyük bir gücü sadece tetiği çekecek kadar bir zah-</p>
<p>metle, istediği gibi kendi menfaatine kullanıyordu. Sistemin tüm masrafları, polis maaşları, araç gereçleri vb. A’dan Z'ye&#160;her şey devlet tarafından karşılanıyordu ama yöneten akıl Cemaat'ti. Bu Cemaate korkunç bir güç kazandırmıştı. Ve bu&#160;güçle en son hükümete de yönelince, aslında görünmeyen bu&#160;büyük gücün elinde olduğunu, Türkiye'nin gerçek gücünün&#160;kendisi olduğunu herkese hissettirdi. Bunu özellikle iktidarla, mahkemelerle, yargıyla işi olan Türkiye’deki büyük güçler;&#160;basın, holdingler, iş dünyası gördü ve hepsi bir anda Cemaat'e&#160;doğru yöneldi. “Yarın benim de bir işim düşebilir” mantığıyla,&#160;Cemaat ikinci otorite oldu.</p>
<p>Aslında Cemaat, paralel devlet, belki ikinci devlet ya da farklı adlarla anılsa da ikinci bir otorite, ikinci bir güçtü.&#160;Kendi söylemlerindeki gibi “hakimiyetin şenni müdahaleyi&#160;reddeder.” Yani bir tek hakim olabilir, aynı anda iki hakim olmaz. Ama onlar aynı anda iki hakim oldular, bir süre birlikte&#160;yürüdüler. En sonunda o kurala uyup tek hakimin kendileri&#160;olması gerektiğine, ikinci hakim görünen hükümeti yok etmek gerektiğine karar verdiler, hükümeti düşürmeye teşebbüs&#160;edinceye kadar bu gücü tepe tepe de kullandılar.</p>
<p><span style="font-variant:small-caps;">Üçüncü Bölüm</span></p>
<p>CEMAATİN ESKİ OPERASYONLARINDA&#160;YENİ GELİŞMELER</p>
<p>CEMAATİN YAPTIĞI KUMPASLARDA ORTAYA ÇIKAN YENİ GELİŞMELER</p>
<p>Emin Arslanın, Emniyet Genel Müdür Yardımcısıyken İstanbul OYM Savcılığınca hakkında yapılan soruşturma ve&#160;tutuklanması olayında bahsedilen konu şuydu: Emniyet Genel Müdürlüğü, uyuşturucu faaliyetleriyle ilgili olarak kendisine yapılan bir ihbar üzerine ilk defa 21.12.2008'de ope-rasyonel bir çalışmaya başlamıştı. O soruşturma sırasında&#160;izlenen kişilerden Habip Kanat ile Emin Arslanın 2009 yılı&#160;ortalarında telefonla konuştuğu, ayrıca KOM’da çalışan bazı&#160;Emniyet mensuplarının da bu uyuşturucu işini yapan Habip&#160;Kanat ile irtibatının olduğu, bundan dolayı bu kişilerin olaya&#160;dahil edildikleri söyleniyordu.</p>
<p>Yani onlar uyuşturucu tahkikatı yapıyorlar, uyuşturucu tahkikatı yaparken Kaçakçılık Daire Başkanlığında çalışan&#160;Murat Nemutlu, Mustafa Aral ve bazı şube müdürlerinin bu&#160;kişilerle irtibatının olduğunu, ilerleyen zamanlarda bu uyuşturucu çetesinin içerisinde takip ettikleri bazı kişilerle Emin&#160;Arslanın da irtibatta olduğunu iddia ediyorlardı. Fezleke bu&#160;şekilde tanzim edilmişti, savcının iddianamesi de bunun üzerine kurgulanmıştı. Bu iddia üzerine üç kişi tutuklandı.</p>
<p>2014 yılı yazında Ankara'da Adalet Başmüfettişinin yaptığı soruşturmalar da bu olayların tam tersini gösteriyordu. Emin Arslanın telefonları, bu soruşturmanın başlamasından, bu dosyada adı geçmezden önce, İstihbarat Daire Başkanlığınca İBDA-C ve Hizbullah örgütü mensubu olarak</p>
<p>07.04.2008'de Ankara 11. ACM’den alınan 2008/2081 numaralı karar ile ilk önce İsmail Korkmaz sonra da İsmail Çalışkan ismiyle IMEI numarası üzerinden istihbari olarak&#160;dinlenmişti.</p>
<p>Emniyet Genel Müdür Yardımcısı Emin Arslan, Emniyet Genel Müdürünün ve İçişleri Bakanının haberi olmadan, onlara bilgi verilmeden, IDB'deki bir şube müdürü ve başkan&#160;yardımcısının yazdığı raporla dinleniyor, görevle ilgili yaptığı&#160;tüm işlemlerin güvenliği ihlal ediliyor ve ona kurulacak kumpasın bilgileri toplanıyor.</p>
<p>Yine bu soruşturmada uyuşturucu işi yapan Habip Kanat ile irtibatlıdır diye dinlemeye alındığı söylenen KOM Daire Başkanlığında görevli Şube Müdürü Murat Nemutlu ve&#160;Mustafa Aral'ın bu adli tahkikatın başlamasından aylar önce,&#160;2008 yılının başında organize örgüt mensubu olarak İstihbarat Daire Başkanlığınca IMEI numaraları üzerinden dinlemeye alındığını görüyoruz. Yani önce Emniyet mensupları&#160;sahte isimlerle istihbari olarak dinleniyor, buradan elde edilen&#160;bilgiler üzerinden, kimlerle irtibatlandırılır, kimlerle ilgili bir&#160;suç tasnii yapılabilir diye düşünülüyor. &quot;Bunun üzerinden kaçakçıyı dinliyoruz, onunla irtibatlandırıyoruz” denilerek daha&#160;sonra Kaçakçılık Daire Başkanlığınca bir adli çalışma yapılıyor. &quot;Bu kişilerin bunlarla irtibatı var, uyuşturucu işine destek&#160;oluyorlar” diye olaya dahil ediliyorlar.</p>
<p>Hatırlanacağı üzere kitabımın 440. sayfasında bu konuyla ilgili olarak şunları yazmıştım: <span style="font-style:italic;">“Milliyet'te bu haberin yayınlanmasından sonra tahkikatı yapan KOM Daire Başkanı Ahmet Pek&#160;beni telefonla aradı ve Ben de sizin gibi düşünüyorum kesinlikle&#160;Emin Bey masum. Hakkında delil deyoky sonunda beraat eder. Yukarısı [istihbarat Daire Başkanlığını kastederek] baştan beri konuyu&#160;takip edip izlemiş<sub>y</sub> konu bize sonradan devredildi</span>, <span style="font-style:italic;">onlar çok fazla</span></p>
<p><span style="font-style:italic;">iddiada bulundu. Bana göre Habip bu işin içinde fakat bu olayda Habip'le uyuşturucu kaçakçılığı arasında ciddi bir bağ da kurulamadı, delil yok, bana göre o da beraat eder. Biz Emin Bey hakkında hiçbir işlem yapmadık, ismini yazmadık, savcı yazdı.' dedi ” O&#160;</span>zaman bu konuşmayı hem soruşturma yapan müfettişlere hem&#160;de adli safhada söyledim. Ama Ahmet Pek bunu inkâr etmişti,&#160;böyle bir şey demediğini söylemişti. Şimdi yaşanan bu olaylar&#160;ve olgular beni doğruluyor. Önce istihbarat Dairesi bir çalışma&#160;yapmış, istihbari olarak izlemiş ve dinlemiş, elde ettiği bilgiler&#160;üzerine Emin Bey’i nasıl olayın içinde gösteririz diyerek plan&#160;yapmışlardı. Onun telefonla konuştuğu kişiler hakkında yapılacak bir adli soruşturma üzerinden “uyuşturucu gruplarıyla&#160;ilişkisi var” denilerek işlem yapılmış, tutuklanmasıyla neticelenen komplonun ilk taşları döşenmişti.</p>
<p>Ayrıca Cemaat o tarihte KOM dairesinde çalışan, Cemaatçi gözükmeyen bütün şube müdürlerini, Mehmet Ali Keskinkı-lıç’ı, Cem Cehtoğlunu, Mustafa Aralı, Murat Nemutluyu ve&#160;KOM’dan sorumlu Emniyet Genel Müdür Yardımcısı Emin&#160;Arslanı dinleyerek hepsini böyle bir olayla bağlantılı göstermek&#160;suretiyle bertaraf etmişti. Bu şekilde KOM dairesinde kendi&#160;hâkimiyetlerini sağladıkları çok açık olarak gözükmektedir.</p>
<p>Yine İzmir'deki soruşturma dolayısıyla Emniyet Genel Müdür Yardımcısı Mustafa Gülcü ve Emniyet Genel Müdür&#160;Yardımcısı Celal Uzunkaya, organize suç mensubu olan kişilere destek oldukları, onlara yardım ettikleri gerekçesiyle yargılandılar. Hatta tutuklanmaktan zor kurtuldular ve İzmir’de&#160;yapılan ve İrfan Erbarıştıran’ın adının karıştığı bir olay dolayısıyla görevlerinden alındılar. O tarihteki iddia şuydu; 2009&#160;yılı sonu 2010 yılları içerisinde Emniyet’in takip ettiği bir&#160;organize grup faaliyetinde İrfan Erbarıştıran isimli kişi bazı&#160;insanlar üzerinde korku yaratarak, Emniyet’te irtibatım var</p>
<p>diyerek, onları tehdit ederek menfaat temin ediyordu. Ve bu iddiayı desteklediği, bu kişilerle görüştüğü, bu kişiye destek&#160;verdiği için de iki Emniyet Müdür Yardımcısı, Mustafa Gül-cü ve Celal Uzunkayaya bu kişilere yardım etmekten dolayı&#160;işlem yapılıyordu. Ama şimdi ortaya çıkan duruma bakıyoruz: Yine Ankara'da Adalet Müfettişinin yaptığı ve belgelerle&#160;kesin ve net olarak belirlenmiş; Mustafa Gülcü, 26.06.2007&#160;tarihinde Ankara 11. ACM nin kararı ile terör örgütü mensubu olarak başlayan, sonra “X kişi” ve &quot;Yaşar Demir” isimleriyle IMEI numarası üzerinden daha sonraki süreçte de sahte&#160;isimlerle Hizbullah örgütü mensubu olarak dinlenmiştir.</p>
<p>Yine Celal Uzunkayanın da bu soruşturmadan çok önce, istihbari olarak sahte isimlerle dinlendiğini görüyoruz. Yani&#160;Mustafa Gülcü ve Celal Uzunkaya hakkında önce istihbari&#160;dinleme yapılarak sadece kendileri de değil, onların yakınları,&#160;akrabaları, ilişkileri takip edilip izlenip, elde edilen bilgiler&#160;üzerinden ihbar mektupları yazılarak Emniyete aktarılmış.&#160;Daha sonra bu yetmemiş, ihbar mektuplarıyla bu kişiler görevden alınamayınca bu mektuplarla elde edilen bilgilerin bir&#160;kısmı İzmir Özel Yetkili Savcılığına ihbarda bulunularak,&#160;Savcılığın bir operasyon dosyası açması suretiyle iki Emniyet&#160;Genel Müdür Yardımcısı nı davaya dahil ederek bertaraf edilmesi sağlanmıştır. Yani Emniyet Genel Müdür Yardımcıları&#160;dinlenip oradan nereye gidebiliriz, kimleri irtibatlı gösterip&#160;tahkikat açabiliriz denilmiştir.</p>
<p>Yine aynı yıllarda Adapazarı Emniyet Müdürü Faruk Unsal hakkında, ilinde bulunan bir organize suç grubunun dinlendiğine dair bilgileri sızdırdığından dolayı, bunlara yardım etmekten işlem yapılmıştı. Özel Yetkili Savcı Mehmet Berk’in&#160;yaptığı tahkikata göre, Faruk Unsalın Adapazarında Emniyet Müdürü iken kendisinin koordinesinde gerçekleştirilen</p>
<p>mafyaya yönelik bir operasyonda bazı hedeflerin dinlendiğine dair konuşma yapmıştı. Aslında açık hiçbir şey yoktu. Sadece&#160;doğru olması mümkün olmayan bir iddia vardı. Buna dayanarak Faruk Unsal hakkında akıl almaz işlemler yapılarak,&#160;tutuklanıp beş ay içeride kalması sağlandı. Ama şimdi ortaya&#160;çıkan bilgilere bakıyoruz ki, sadece Faruk değil, Faruk’la beraber o tarihte görev yapan Şube Müdürü Mustafa Çalışkan&#160;ve bazılarının bu iddialardan çok önce, Adapazarı’nda sahte&#160;isimlerle organize suç gruplarıyla bağlantılı oldukları iddiasıyla ilgili İstihbarat Daire Başkanlığınca dinlendiği, haklarında bilgi toplandığı görülüyor. Yani önce istihbari dinlemişler, onlar hakkında bilgi toplamışlar, daha sonra bunu bir&#160;tahkikata monte etmek suretiyle hukuksal işlem yapmışlardı.&#160;Cemaat’in nasıl tuzak kurduğu, insanlara neler yaptığı açık&#160;olarak görünüyordu.</p>
<p>Yine Cemaat benim olayımda, Eskişehir Emniyet Müdürlüğü’nde hiç alakasız arama yapmak suretiyle orada kasetler bulunduğu iddiasında bulunmuştu. Ama süreç içerisinde çıkan&#160;gelişmeler gösterdi ki kasetleri kendileri alıp oraya koymuşlardı; bu artık bugün bilinen bir olay. O kasetlerin Cemaat arşivinden İstanbul istihbarat birimine ve Ankara’dan getirilerek oraya konulduğu daha yeni maddi belgeleriyle ispatlandı.&#160;Oraya bantları koyanlar arama yapılacağını nerden biliyorlardı&#160;da bantları oraya koymuşlardı? Daha önemlisi hukuki hiçbir&#160;gereklilik olmadan burada yetkisiz bir hakimden arama kararı&#160;alınmıştı. Açık ki bantların oraya konulması ve arama kararı&#160;alınması aynı iradenin yönlendirmesiyle olmuştu.</p>
<p>Yine benzeri olayları artık net olarak görüyoruz. Balyoz davasında tüm sahte belgelerin hazırlandığı, oralara monte&#160;edildiği açık bir gerçeklik haline dönüştü.</p>
<p>Taşhiye operasyonuyla ilgili basında yazılanlarda görüldüğü</p>
<p>kadarıyla polisin bizzat bombaları, patlayıcı maddeleri alarak evlerine koymak suretiyle bu insanları silahlı örgüt mensubuna dönüştürdüğünü görüyoruz. 2010’da bu örgütün silahları,&#160;bombaları bulundu denmişti. O tarihe kadar hayatında bir defa&#160;silahlı olayı olmamış, hiç böyle bir eylemde bulunmamış, böyle bir tarzı olmayan, hiç böyle bir şey savunmayan insanların&#160;zaten evlerinde bomba bulunması mümkün değildi. Ama bugün bakıyoruz ki, arama yapan polisler maalesef kendileri gidip&#160;evlere bu bombaları koymak suretiyle insanları suçlu ve silahlı&#160;terör örgütü mensubu haline dönüştürüyorlar.</p>
<p>Yine birçok operasyonda belgelerin, Cemaat tarafından dijital hale getirilip yazılarak evlere, olay yerlerine konulduğu, artık herkesin bildiği bir gerçeklik haline dönüştü. Bu dijital&#160;belgelerle ilgili Emniyetin kendi laboratuvarlarının data bölümleri özel bilgisayar mühendislerinin çalıştığı Emniyetin&#160;bilgi işlem şubeleri, siber suçlarla mücadele gibi dijital incelemeye ait şubeler, bilişim suçlarıyla ilgili mücadele birimi&#160;olmasına rağmen hep Emniyetle, Ankara’da KOM dairesinde çalışan belli 5-6 insan getirilip bilirkişi yaptırılmıştır. Bu&#160;kişiler bugün artık net, inkâr edilemeyecek biçimde sadece&#160;kişileri suçlu gösterecek raporlar vermiş, o kişilerin masumiyetini gösteren veya belgelerin gerçek durumlarını gösteren&#160;temel bilgilerin hiçbirini yazmamışlardır. Bilgisayarı birazcık&#160;bilen insanın bile bir dosya hakkında üzerindeki özelliklerine&#160;bakarak çıkarabileceği bu dosya ne zaman oluşturulmuştur?&#160;En son değişiklik ne zaman yapılmış, kim ilk defa oluşturmuş, kim değişiklik yapmış, ilk oluşturulan bilgisayar adı gibi&#160;birtakım temel bilgileri sıradan bir insan bile çıkarabilirken,&#160;onlar ellerinde 10 bin, 20 bin dolarlık sadece bu işlere uygun&#160;özel güvenlik yazılımları olmasına rağmen, dosyanın sadece&#160;tarihini yazmak suretiyle, insanları suçlu gibi gösteren işlemleri yapmışlardır. Daha sonrasında OYM’ler, Cemaat’in et-</p>
<p>kişindeki mahkemeler, sadece TÜBİTAK’a gönderme, başka hiçbir yere bir şey göndermeme yolunu seçmişlerdir. TÜBİTAK’ta da bugün ortaya çıkanlara baktığınız zaman tamamı&#160;Cemaat’e yakın olan bilirkişilere vermek suretiyle, eldeki tüm&#160;verileri insanları suçlayacak şekilde yorumlamışlardır. Vahim&#160;bir şekilde uzman insanlar çok açık, net maddi verilere, teknik&#160;verilere rağmen insanları suçlayacak raporlar verdiler.</p>
<p>Bugün TÜBİTAK’taki o insanların hepsi paralel yapının mensupları olarak kovuldular, atıldılar. Suçları da çıkıyor.&#160;Belki gelecekte çok daha ciddi suçları çıkacak. Ama bu insanlar, polisin verdiği bu tek yanlı raporları doğrulayacak raporlar&#160;vererek, eğer bugün değişiklik olmasaydı, 17 Aralık sonrası olaylar olmasaydı bu belgelere dayanarak binlerce insanın&#160;mahkûmiyetine neden olacaklardı. Binlerce insan akıl almaz&#160;cezalara çarptırılacaktı. Şimdi bütün bunların sahteliğini gerçek bilirkişiler ortaya çıkarıyor. Üniversitelerdeki, dünyanın&#160;her yerindeki bilgisayar mühendisleri tarafından bu belgelerin&#160;sahteliği, bu belgelerin güvenilir olmadığı, sonradan tanzim&#160;edildiği artık ayan beyan ortaya dökülüyor. Ama bir dönem&#160;bunların hepsi Cemaat kontrolündeki polis, yargı ve bilirkişi&#160;marifetiyle insanların dünyasını karartmak üzere hazırlandı,&#160;tanzim edildi ve o hale getirildi.</p>
<p>&quot;YAN YANA GELSE BİRBİRİNİ ISIRACAK İNSANLARDAN<a id="footnote1"></a><sup><a href="#bookmark1">1</a></sup><sup></sup> OLUŞAN&#160;ERGENEKON ÖRGÜTÜ</p>
<p>Ergenekon davası, yargılama sırasında yapılan hukuksuz işlem ve faaliyetler bir kitapta, hatta birkaç kitapta anlatılamaz. Sadece nihai kararı (hüküm) 16 bin sayfa olan, klasör&#160;miktarının sayısı bilinmeyen, belki de yüz binler civarında klasörü ve yüzlerce sanığı olan, bu kadar geniş kapsamlı&#160;bir davayı anlamak, anlatmak, her boyutuyla ortaya koymak&#160;mümkün değil. Ama bu dava, büyük hukuksuzlukları boyutuyla Türkiye’nin son dönemde yaşadığı resmin en güzel tasvirlerinden biri; Türkiye’de Cemaat’in polis ve yargıyı kullanarak yaptığı en büyük operasyonlardan bir tanesidir.</p>
<p>Eskiden Celal Kazdağlı ve Can Dündar’ın Ergenekon’la ilgili yazdığı, mahiyeti bugünkü dava içeriğinden tamamen&#160;farklı olan Ergenekon isimli kitabın haricinde, böyle bir örgütün varlığıyla ilgili ilk bulgular 2000’li yıllarda başka bir olayı&#160;soruşturmak üzere Tuncay Güney’in evinde yapılan aramada bulunan, üzerinde, <span style="font-style:italic;">“Ergenekon: Analiz-Yeniden Yapılanma,&#160;Yönetim ve Geliştirme Projesi, İstanbul, 29 Ekim 1999</span>” yazan,&#160;kitapçık halindeki not ve bazı dokümanlardır.</p>
<p>Adil Serdar Saçan’ın İstanbul Organize Suçlar Şube Müdürü olduğu 2000 yılında Tuncay Güney’in ifadesi alınmış,</p>
<p>ayrıca yaptığı açıklamalar bir videoya kaydedilerek, bu video bandı daha sonra kâğıda dökülmüş, ikinci ifade tutanağı haline dönüştürülmüştü. Onun sübjektif, başka hiçbir şeyle teyit&#160;edilemeyen anlatımları dışında, Ergenekon operasyonu başlayıncaya kadar herhangi bir belge, delil vs. de bulunamamıştır.</p>
<p>Ergenekon denen örgütün varlığına dair ilkyazı 30.04.2001 tarihinde Yeni Şafak gazetesindeki köşesinde Fehmi Koru tarafından Taha Kıvanç ismiyle yazılan “Hayaller Gerçek Galiba” başlıklı makaledir, ikinci yazı Yeni Şafak gazetesinde</p>
<p>01.05.2001 &#160;&#160;&#160;tarihinde yine Taha Kıvanç müstear ismiyle yazılan “Deli Saçması Sanmayın” isimli makaledir. Üçüncüsü de&#160;Aksiyon dergisinde 12.05.2001 tarihinde yayınlanan Harun&#160;Odabaşı’nın “Sivil Ergenekon” başlıklı yazısıdır. Harun Odabaşı açıkça Ergenekon örgütünün varlığından bahsederken&#160;ellerinde Tuncay Güney’de bulunan, <span style="font-style:italic;">“Ergenekon: Analiz-Yeni-den Yaptlanmciy Yönetim ve Geliştirme Projesi</span>, <span style="font-style:italic;">İstanbul\ 29 Ekim&#160;1999<sup>n</sup></span> isimli kitapçık ve diğer belgelerin olduğu anlaşılıyordu.&#160;Harun Odabaşı’nın Aksiyondaki makalesi, bu belgenin kısa&#160;özeti ile aynı zamanda daha sonra yapılan Ergenekon operasyonlarında bulunduğu söylenen <span style="font-style:italic;">Lobi Belgesi</span> ve Bilderberg&#160;mason örgütlenmesi hakkındaki notların içeriğini de anlatan&#160;genişçe bir yazıydı.</p>
<p>Ergenekon hakkındaki ilk bilgileri Cemaate yakın kişiler kamuoyuna duyurmuştu. Sonrasında Hikmet Çiçek</p>
<p>06.05.2001 &#160;&#160;&#160;tarihinde Aydınlıkla yayınlanan <span style="font-style:italic;">“CIAnın Ergenekon Yaygarasında Fehmi Koru Başı Çekti</span>” makalesinde, Fehmi Korunun Ergenekon olayını gündeme getirmesini ABD&#160;kaynaklı bir olay olarak niteleyerek eleştirmiştir. Ardından&#160;<a href="http://www.gercekergenekonl.4t.com"><span style="font-style:italic;">http://www.gercekergenekonl.4t.com</span></a> isimli, Cemaat'in kurduğu&#160;ve Ergenekon operasyonu öncesi kamuoyunu yönlendirmek&#160;amacıyla kullandığı internet sitesinde “<span style="font-style:italic;">Gerçek Ergenekon 2002</span>”</p>
<p>başlıklı yazıyla; ileride Ergenekon operasyonlarında suçlanacak, Cemaat’in Ergenekoncu diye yaftaladığı Aydınlık, Pe-rinçek grubu ve ulusalcı çevreler, Ergenekon örgütü mensubu olarak açıkça hedef gösteriliyordu. Sonra Eymür, Atin sitesinde 04.06.2002 tarihinde o güne kadar yazılanları özetleyip&#160;uzun bir yazı yayınladı. Faruk Arslan ise 13.04.2005 tarihinde, <a href="http://www.sonsaniye.com"><span style="font-style:italic;">www.sonsaniye.com</span></a> sitesinde <span style="font-style:italic;"><sup>w</sup>Derinden Koşan Kızılelma&#160;Soslu Yeni Ergenekon!”</span> makalesinde bu konuda ileride suçlanacak kişi, grup ve çevreleri de kapsayacak şekilde Ergenekon soruşturmasının geleceğine dair emarelere yer vermişti.&#160;Görüldüğü üzere Ergenekon yapılanması hakkında ilk belge&#160;ve beyanlar Samanyolu TV’de program da yapmış, bir dönem&#160;Fethullah Gülenin özel kaleminde çalıştığı da söylenen, daha&#160;sonra esrarengiz bir biçimde yurt dışına giden, haham olduğunu belirten Tuncay Güneye aittir.</p>
<p>Ergenekon hakkında hiçbir soruşturma, araştırma yokken, hatta böyle bir örgüt var mı, yok mu sözü bile söylenmezken;&#160;yazı ve içerikleri ile 2001’de Cemaat’in bu amaçla kurup&#160;yönettiği <a href="http://www.gercekergenekonl.4t.com">http://www.gercekergenekonl.4t.com</a> ve 2005’te&#160;<a href="http://www.sonsaniye.com">www.sonsaniye.com</a> gibi sitelerde nasıl ve neye dayanarak Ergenekon örgütü mensubu olarak Perinçek, Aydınlık çevresi,&#160;ulusalcı gruplar, birçok kişi ve çevre suçlanıyordu? Bu bilgilerin kaynağının Cemaat’in kendi örgütlü yapısı olduğu çok&#160;açık belli oluyordu.</p>
<p>Sonra 2003 yılında İstihbarat Daire Başkanı olan Sabri Uzuna astları, nereden bulunduğu belli olmayan bilgi ve çalışmaya dayanarak Ergenekon şemaları çiziyor ve “bunu operasyona dökelim” diyorlardı.</p>
<p>MİT Müsteşarlığına kimliği belirsiz kişiler Ergenekon örgütüyle ilgili ihbarlar ve CD gönderiyordu. MİT’in kendisinin araştırıp bulmadığı bir örgüt ve faaliyeti, hangi güç,</p>
<p>hangi kurum araştırıyor, buluyor ve hakkında bilgi gönderiyordu? MIT’ten, İstihbarat’tan iyi bilgi toplayan, onlardan önce bilgi sahibi olanlar kimlerdi? Bugün çok açık olarak biliyoruz ki bunu yapan Cemaat, hiçbir ciddi bilgiye dayanmadan Ergenekon örgütünün varlığını ve kimlerin bu örgütün&#160;mensubu olduğunu daha 2000 yılında tayin etmiş; kurduğu&#160;internet siteleri vasıtasıyla bu konuda yazılar, iddialar yaymış,&#160;örgüt şemaları çizmiş ve sonra Emniyetteki elemanları vasıtasıyla bu şemaya dayanarak operasyonlar yapmak istemişti.</p>
<p>Danıştay’a yönelik saldırı sonrasında bu olayla Ergenekon örgütü arasında bağlantı kurulmaya çalışıldı. Danıştay olayının failleri ile ilişkide olduğu iddiasıyla kimin nasıl bağlantı&#160;kurduğu, neye dayanarak bu iddialarda bulunduğu belli olmayacak biçimde Muzaffer Tekin ve bazı kişiler olayla ilgili&#160;olarak gözaltına alınıp soruşturmaya dahil edilmek istendi;&#160;ama yargıda hiçbir bağ kurulmadığından serbest bırakıldılar.</p>
<p>Mahkemenin Danıştay saldırısı ve Cumhuriyet gazetesine patlayıcı atmak olaylarında verdiği kararda ağır ceza alan Osman Yıldırım’ın başka hiçbir şekilde teyit edilemeyen değiştirdiği ifadesi ile Danıştay olayı Ergenekon eylemi kabul&#160;edilip, sonrasında başlayan operasyonlarda ilk tahkikatla birlikte arka arkaya dalgalar gelmeye başladı.</p>
<p>1. Ergenekon Dalgası, 2. Ergenekon Dalgası, 3. Ergenekon Dalgası ve her yeni iddianameyle, grup grup insanın gözaltına&#160;alınmasıyla sayı büyüdü. Mahkeme, Türkiye’nin gelmiş geçmiş, uzak ya da yakın tarihte gerçekleşmiş her olayıyla ilgili&#160;evrakı, belgeyi, dokümanı istedi ve bu evraklar Ergenekon&#160;dosyasına yığılmaya başlandı. Bir insanın fiilen okumasına&#160;ömrü yetmeyecek derecede evrak vardı.</p>
<p>Ergenekon iddiaları o kadar abartılıydı ki, onların iddiasına göre Türkiye’de gizli bir yapılanma vardı ve bu yapı-</p>
<p>lanma şimdiye kadar olmuş bütün menfi olayların sebebiydi. Türkiye’deki bütün illegal yapıları bu Ergenekon örgütü yönetiyordu. Sol örgütlerden, yani DHKP-C, TİKKO, MLKP,&#160;PKK’dan sağ örgütlere hatta İslamcı örgütlere, Hizbullah a&#160;kadar hepsini Ergenekon yönetiyor gibi bir anlayış yansıtılmaya çalışılıyordu.</p>
<p>Bu örgüt devleti, demokrasiyi, hukuku her şeyi allak bullak edecek, her şeyi yok edecek, arka planda bir heyula gibi tarif&#160;ediliyordu. Aslında bu anlattıklarını teyit eden hiçbir beyan,&#160;hiçbir ifade, hiçbir belge de yoktu. Sadece yine kimin yazdığı&#160;belli olmayan, Ergenekon un Reorganizesi (yeniden yapılandırılması) adı altında bir <span style="font-style:italic;">Lobi Belgesi</span> dışında hiçbir şey yoktu.&#160;İlk iddialarla birlikte Ümraniye’de bir gecekonduda bombaların bulunduğu ve bu bununla ilgili yapılan soruşturmada Er-genekon’a ulaşıldığı söylendi. Ancak eldeki maddi ve somut&#160;veriler bu iddiayı doğrulamıyordu. Aslında çok önceden Ergenekon örgütü hakkında bazılarının, daha doğrusu Cema-at’in kafasında böyle bir fikir vardı. Bu mutlaka bir operasyona dönüştürülecek, bu operasyon içerisine birçok şey katılarak&#160;yürütülecekti. Çünkü 12 Haziran 2007’de Ümraniye’de bir&#160;gecekonduda bulunduğu iddia edilen el bombaları daha Terör&#160;şubesine getirilmeden, Üsküdar’da karakolda masaya yayılıp&#160;Terörle Mücadele şubesi veya Olay Yeri şubesi tarafından iki&#160;ayrı kamerayla kaydedilirken, orada bulunan görevlilerin kendi aralarında yaptıkları konuşmalar da video banda yansımıştı. Görevliler “Eğer bu bombalar Ergenekon’a aitse, savcı da,&#160;hakim de...” deyip galiz küfürlü bir laf etmişlerdi. Yani görevliler bu bombaların Ergenekon’a ait olduğunu daha o anda&#160;bilmekte, kendi aralarında konuşmaktadırlar. Ergenekon örgütü söz konusu oldu mu, savcının, hakimin dahi farklı davranmaya mecbur olduğunu küfür ederek söylüyorlardı. Aslında bu kısa konuşma o kadar önemliydi ki, daha soruşturmaya</p>
<p>başlanmamış, resmi olarak Ergenekon hakkında hiçbir şey yapılmamışken oradaki Emniyet mensubu, “Ergenekon örgütü söz konusu ise her şeyin farklı, özel yürüyeceğini” söylüyor&#160;ve o gün, 2007-2013 yılları arasında sürecek olan Ergenekon&#160;davasına belli çevrelerce verilen önemi anlatıyordu. Ergenekon un ne kadar önemli olduğunu, o söz konusu olunca akan&#160;suların duracağını söylüyordu. O gün bu kanaatin kaynağı&#160;neydi? Herhalde hiç resmiyeti olmayan Cemaat kaynaklarının yarattığı algıdan başka bir şey değildi.</p>
<p>Bu arada Ergenekon soruşturmasını yürüten savcılar “Ümraniye’de bombaların bulunmasına kadar Ergenekon örgütü hakkında hiçbir şey duymadık, bilmiyorduk” diyorlardı. Bütün ısrarlı iddialara rağmen savcılık, “Hayır, asla biz burada bir Ergenekon örgütü bilmiyorduk. Bu bombalar ihbar&#160;üzerine bulundu” diyordu. Ama daha tek bir ifade almadan,&#160;hiçbir adli işlem yapmadan o bombaların filmini, fotoğrafını&#160;çeken polisler, bombaların Ergenekon örgütüne ait olduğunu&#160;biliyordu. Yani polise göre örgüt belliydi, bomba da örgüte&#160;aitti. Bu örgütün nasıl bir örgüt olduğu da onların kafasında&#160;belliydi... Daha hiçbir tanık yok, ifade alınmamış, tahkikata başlanmamış, Ergenekon adı geçmemiş ama onlar, Ergenekon dendiği zaman ne hakim ne savcı, hiç kimsenin karşı&#160;koyamayacağını kendi aralarında konuşuyorlar. Bu da çok net&#160;gösteriyor ki aslında orta yerde önceden belirlenmiş bir Ergenekon anlayışı ve Ergenekon örgütü var. Şimdi onun tek&#160;tek belgelerinin bulunmasına başlanacak demektir. Yani savcılığın dışarıya verdiği bilgiler maddi gerçeklerle çelişmekte,&#160;savcılık doğruyu söylememektedir.</p>
<p>Milli istihbarat Teşkilatı, Başbakanlık ve Genelkurmaya yazarak, kendilerine postayla intikal etmiş bir CD’den ve içerisinde bulunan Ergenekon’la ilgili bilgilerden bahsetmekte-</p>
<p>dir. Peki, Ergenekon’la ilgili ilk açıklamayı Tuncay Güney yaptığına, bu kayıtlar Emniyet’te çekilip banda kaydedildiğine ve ifade orada alındığına göre bu CD’nin MIT’e yine&#160;dolaylı bir şekilde -bence MIT’i harekete geçirmek için- Emniyet içindeki Cemaatçiler tarafından gönderildiği çok net.&#160;O tarihte MIT’e muhtelif ihbar, CD ve belgeler göndererek&#160;MIT’i harekete geçirmek istemişlerdir.</p>
<p>2003 yılında Sabri Uzunun İstihbarat Daire Başkanı olduğu zaman kendi anlatımları ve kitabında<a id="footnote2"></a><sup><a href="#bookmark2">2</a></sup><sup></sup> yazdığına göre, önüne bir Ergenekon şeması getirilir. Denir ki, “Bu şemayı&#160;uygulayalım. Türkiye’de, başta ordu içerisinde olmak üzere&#160;böyle bir yapılanma vardır. Bu yapılanmaya yönelik operasyon&#160;yapalım.” Sabri Bey bu belgeyi görmüş, tanık olmuş, ifadesinde ve kitabında anlatmıştır.</p>
<p>Aynı şekilde Hrant Dink’in öldürülmesi olayı meydana geldiğinde Ankara’dan İDB’yc gelen şube müdürleri, olayın&#160;savcılarına bir kroki verirler. Ergenekon örgütü krokisi...&#160;Ve buna dayanarak bu cinayetin işlendiğinden, bunu Erge-nekon’un yaptığından söz ederler. Bu krokiyi gören Siyasi&#160;şube görevlileri, savcı yardımcıları halen görevdedir ve böyle&#160;bir kroki de IDB tarafından o zaman getirilmiş, dosyaya konulmuştur. Yani daha Ergenekon soruşturması başlamadan,&#160;IDB’de Cemaat mensubu oldukları bugün aleni yazılan şube&#160;müdürlerinin çizdiği Ergenekon krokisinin olduğu belgeyle&#160;sabittir.</p>
<p>Ergenekon operasyonu dalga dalga başlarken, Emniyete 21Mart 2008 tarihli Ergenekon dalgasıyla ilgili gözaltına alınacakların listesi, arama kararları, ev ve işyeri adres bilgileri&#160;gelir. Ancak bir gariplik vardır, daha önceki tüm operasyon-</p>
<p>larda kişilerin adresleri, kimlikleri polis tarafından savcılığa yazıldıktan sonra savcılık arama, yakalama, el koyma kararları alıp Emniyete gönderirken; bu defa Emniyet, savcılığa&#160;hiç yazı yazmamış, isim ve adres belirtmemiştir. Savcılık,&#160;nereden bulunduğu, nereden temin edildiği anlaşılmaz bir&#160;biçimde adresleri, isimleri kendisi tespit etmiş, bu adreslerde&#160;arama kararı almış ve Emniyete yazı yazmıştır. Emniyet Terörle Mücadele şubesi bakar ki ellerinde bir liste var; bu listeye&#160;dayanarak adreslere uygulama yapılacak ve Ergenekon örgütü&#160;mensubu diye kişiler gözaltına alınacaktır. Arama gece yapılacaktır. TEM Şube Müdürü bu durumdan rahatsız olur ve&#160;TEM, KOM, İstihbarat birimlerinden diğer müdürleri çağırarak, tutanak tanzim eder ve onlara da imzalatır.</p>
<p>Ümraniye’de bulunan bombalardan sonra eski Özel Harp subayı Fikret Emek’in Eskişehir’de bulunan annesinin evinde&#160;silah ve patlayıcılar bulunur. Bu silahlar bulunurken Fikret&#160;Emek hacca gitmiştir, geldiğinde gözaltına alınır. İfadesinde&#160;yıllarca Güneydoğuda özel timlerde çalıştığını, birden çok&#160;defa yaralandığını (zaten vücudunda çok miktarda yara vardır), emekli olduktan sonra evlendiğini, şükür için Kâbe’ye&#160;gittiğini, annesinin evinde bulunan silahların kendisine ait&#160;olduğunu, bunları Güneydoğu’dayken getirdiğini ama Ergenekon örgütüyle ve bu örgütle ilgili gözaltına alınan kişilerle&#160;hiçbir alakasının olmadığını söyler. Buna rağmen o da Ergenekon çuvalına girmekten ve silahları da Ergenekon örgütü&#160;silahı olmaktan kurtulamaz.<sup>10</sup></p>
<p>Aynı tarihlerde, garip bir şekilde, sürekli bazı yerlerden</p>
<p>10 Ergenekon örgütünün ilk tahkikatları yapılırken beni de ifadeye&#160;çağırmışlardı. Ben de tanık olarak ifadede bulunmuştum. Tabii daha&#160;sonraki yıllarda bütün tanıkların ifadeleri dinlendi ama beni tanık olarak&#160;dinlemek istemedikleri gibi, Odatv davasında ben de Ergenekon örgütü&#160;sanığı olmuştum. Yani aynı dosyada hem sanık hem de tanık olmuştum.&#160;(HA)</p>
<p>bomba, patlayıcı bulunmaya başlandı. Polisler, kendilerine gelen meçhul bir ihbarcının ihbarını değerlendirip, aldıkları mahkeme kararıyla ormanda aramalar yapıyor ve yere gömülmüş silahları çıkarıyordu. Ama bu çıkan silahların şekli&#160;şemaline bakıldığı zaman daha yeni, kısa bir süre önce gömüldükleri anlaşılıyordu. Ayrıca makul bir kişinin, bu işlerle&#160;uğraşan askeri bir kişinin yapmayacağı hatalarla; silahlar yağmur sularının akacağı dere içlerine gömülmüş, mutfak saklama kapları içine konmuş ve üzerinden suların aktığı şekilde&#160;bulunuyordu. Ne gariptir ki bulunan silahlar kimlik tespiti&#160;yapılamayacak durumdaydı. Yani açıktan, üzerindeki seri numarasına dayanılarak takibi yapılacak cinste silahlardan çok&#160;bomba, mermi, lav gibi sadece silah olduğunu gösteren ama&#160;kişiyle bağlantısı ve fabrikadaki imalatıyla seyrine dair takip&#160;edilmesi zor olan şeylerdi.</p>
<p>Bu tür gömüde bulunan silahlardan sorumlu tutulan Yarbay Mustafa Dönmezi cezaevinde aynı odada bilgisayar çalışırken gördüm. Onunla ilgili olduğu iddia edilen Zir Vadi-si’nde bulunan mühimmatlar içerisinde, sadece polisin elinde olan, polisin 15-20 yıl önce kullandığı, üzerindeki kibrit kını&#160;ile ateşlenip elle gösterici kalabalığa atılan, eski tip göz yaşartıcı 9 adet bomba olduğunu gördüm. Adı bomba olan ancak&#160;patlamayan, sadece göz yaşartıcı gaz çıkaran bu mühimmatlar, polisten başka yerde bulunamayacak, bulunsa bile ağır suç&#160;teşkil etmeyen, zaten gömülmesine de gerek olmayacak türden&#160;şeylerdi. Aynı şekilde sadece renkli sis çıkararak yer belirtmek&#160;için kullanılan, bizim de zaman zaman devlet erkânı helikopter vs. ile geldiğinde yer göstermek amacıyla kullanmak&#160;üzere ekiplerde bulundurduğumuz sis kutuları idi. Ve ne garipti ki Mustafa Dönmez aylarca belgeler üzerinde uğraşarak&#160;09.01.2009 tarihinde Gölbaşında İbrahim Şahin’de, ondan 4&#160;gün sonra Ankara Zir Vadisinde Mustafa Dönmez de ve 40</p>
<p>gün sonra da Poyrazköy kazılarında bulunan bir sis kutusunun aynı seri no, aynı kafile, aynı imalat no’lu olduğunu, ayrıca alt&#160;kısmında küçük bir ezikliğin üçünde de bulunduğunu yani&#160;aynı sis kutusunun üç ayrı gömüde de çıktığını tespit etmiş ve&#160;bu üç mühimmatın da getirilmesini ısrarla istemişti. Savcılık,&#160;daha dava bitmeden, tehlikeli malzeme diyerek bunların imha&#160;edildiğini söyler. Mühimmatlar bir araya getirilerek, aynı sis&#160;kutusunun üç yerde de bulunduğunun gösterilmesi ve aslında üç tane sis kutusunun olmadığı, böylece bunları bulanlarla gömenlerin aynı kişiler olduğu ispatlanacak durumdayken&#160;savcılar eliyle deliller yok edilmiştir. Aslında sis kutusunun&#160;tehlike yaratması gibi bir şeyin söz konusu olmayacağı, buluntu resimlerinde gayet iyi durumda oldukları görülmekteydi.</p>
<p>Tabii “Ergenekon Terör Örgütü” diyebilmek için, bu örgütün yaptığı terör olaylarının, silahlı eylemlerin ortaya konulması gerekiyordu. Ama tüm iddialara rağmen, ortada böyle bir örgüt tarafından yapılmış bir olay yoktu. İşte Danıştay&#160;saldırısı, tam da bu ihtiyacı karşılayacak bir olay olarak görüldü. Danıştay saldırısında Ankara Ağır Ceza Mahkemesi karar vermiş, sanıkları mahkûm etmişti. Ancak İstanbul&#160;Savcılığının yaptığı birtakım girişimler neticesinde Yargıtay&#160;9. Dairesi kararı onamadan önce bu davanın İstanbul’daki&#160;Ergenekon davasıyla birleştirilmesi gerektiğine karar verdi.&#160;Mahkemenin itirazına rağmen sonuçta birleştirme kararı çıktı. Tabii bu birleştirme öncesi, Danıştay davasında mahkûm&#160;olan Osman Yıldırım’ın kendisini kurtarmak için yaptığı çok&#160;belli olan, tamamen sübjektif ve hiçbir şekilde maddi belgelerle doğrulanmayan “bu olayı Ergenekon yaptı” şeklindeki ifadesi, onun özel olarak kollanıp korunması neticesinde&#160;“Danıştay olayı bir terör eylemidir, bunu da Ergenekon örgütü&#160;yapmıştır, işte elimizde bir tanık vardır” anlayışıyla, olay buraya getirilmiştir.</p>
<p>Ancak, Danıştay olayında rol alan kişilerin son bir yıllık telefon incelemeleri, bulundukları noktada kimlerle görüştükleri, kimlerle buluştukları ve anlattıkları ifadelerin bunlarla doğruluğu araştırıldığında ise Ergenekon sanıklarıyla Danıştay sanığı arasında asla bir bağlantı kurulamamaktadır. Alparslan Aslan m Muzaffer Tekinle eski tarihli, kısa süreli bir tek telefon&#160;konuşması dışında bağlantı yoktur. Ancak Alparslan Aslan’ın&#160;ve onunla birlikte Cumhuriyet gazetesine bomba atan, birlikte Ankara’ya gittiği kişiler veya bunlara silah temin eden kişiler arasındaki tüm telefon konuşmalarına birebir bakıldığında&#160;farklı bir irtibatın, farklı bir ilişkinin olduğu ortaya çıkıyor.</p>
<p>Bu konuda bütün maddi belgelere, tek tek bütün HTS raporlarına dayanarak, kim nerede kiminle telefonla konuştu, hangi olaydan önce kimlerle beraberdi, hangi yolu izleyerek&#160;hareket etti, olaydan sonra kimlerle irtibat kurdu tespit edilebilir. Haliç’te Yaşayan Simonlar kitabında da belirtmiştim;&#160;telefon kayıtlarına bakıldığında kim kiminle irtibatta çok net&#160;görülecektir. İstanbul polisinin bir analizine dayanarak, Danıştay faili Alparslan Aslan’ın Muzaffer Tekinle değil Şeyh&#160;Salih Kunter’le bağlantısının daha önemli olduğunu fark ettiğini belirtmiştim.</p>
<p>Cumhuriyet gazetesine atılan bombalar ve Ankara Danıştay saldırısı öncesi ve sonrası, olaya karışan kişilerin telefonlarının HTS raporlarının, açılan başka bir davada mahkeme kararı ile getirtilmesi üzerine yapılan analizlere bakıldığında<a id="footnote3"></a><sup><a href="#bookmark3">3</a></sup><sup>&#160;</sup>Danıştay’ın faili, sanığı olan kişiyle, Ergenekon’da yargılanan&#160;Muzaffer Tekin arasında zorlama bir bağlantı kurulduğu,&#160;aksine Alparslan Aslan ile diğer kişilerin çok sık Şeyh Salih&#160;Kunter’le ilişkide olduklarının açık olarak görüldüğü teknik&#160;verilerle tespit edilmiştir.</p>
<p>Ergenekon davası devam ederken sanıkların yeterli hukuki şartlar oluşmadan tutuklandığına, delillerin zayıflığı nedeniyle tahliyesine karar veren bütün hakimler ÖYM’den&#160;birer birer gönderildiler. En son, Mahkeme Başkanı Koksal&#160;Şengün’ün ise etrafı denetlenerek, telefonları dinlenerek elde&#160;edilen, özel hayatıyla ilgili bilgileri, basına yansıtılarak mahkemeden ayrılması sağlandı. Tüm tutuklamalara itiraz eden,&#160;yapılan yargılamaya birçok açıdan karşı çıkan mahkeme başkanı görevden alınarak, hiç kimsenin itiraz etmeyeceği, herkesin tam uyacağı bir mahkeme kuruldu orada.</p>
<p>Uzun yargılamalar neticesinde, sadece bu davaya bakan, başka hiçbir işe bakmayan mahkeme, bu kadar belgeyi, evrakı, dokümanı topladıktan sonra, dört yüz civarında kişi hakkında 16 bin sayfalık anormal bir mahkûmiyet kararı verdi.&#160;Verilen karar ise hukuk âleminde hep şaibeli kaldı. Müebbet&#160;hapse mahkûm edilen, örgütün kurucusu, yöneticisi denilen&#160;Metal-Iş Sendikası Başkanı Mustafa Özbek önce ağırlaştırılmış müebbet, sonra hafifletici sebeplerle müebbet hapis&#160;cezasına mahkûm edildi. Kararın süresi içinde yazılmaması&#160;bir yana örgütün yöneticisinin, kurucusunun serbest halinin&#160;devamına karar verilip tutuklanmasına gerek görülmezken,&#160;Yurt gazetesi Genel Yayın Yönetmeni Merdan Yanardağa&#160;sadece örgüt üyesi olmaktan 10 yıl ceza ve tutuklanmasına&#160;karar verilmesi de başka bir tuhaflıktı. Yanardağ özel olarak&#160;takip edilip, yakalanarak cezaevine konuldu. Yine telefonlarına yanlış bilgiler yüklenen Teğmen Mehmet Ali Çelebi,&#160;örgüt mensubu olmaktan 14 yıl ceza aldı ama o da serbest&#160;olmasına rağmen tutuklanıp cezaevine konuldu. Yani kararın&#160;her yerinde mantık, hukuk sorunları vardı. Her şey çok açıktı;&#160;karara bakıldığında makul olmadığı herkes tarafından net bir&#160;şekilde görülüyordu.</p>
<p>Ergenekon davasında o kadar farklı kişiler bir araya getirildi ki, ortada bir örgüt olsa, kendi aralarında bir bağlantı, bir görev bölüşümü, kod isimleri ve bir hiyerarşi olması gerekirdi.&#160;Ama hiç birbirini tanımayan, hatta yan yana gelmesi dahi imkânsız olan kişiler de aynı davaya dahil edildi. Makul olarak&#160;illegal, hukuka aykırı, gizli bir örgüt varsa ve bu örgüt birtakım faaliyetlerde bulunuyorsa, başka birçok şey daha olması&#160;gerekirdi. Bir defa bu örgütü savunan insanların olması gerekiyordu. Örgütün bir ideolojisi ve bu ideolojiye uygun insanların yetiştirildiği eğitim materyalleri ile bu örgüt mensuplarının hücresel bir şekilde birbirleriyle bağlantılarının olması&#160;lazımdı. Kendi aralarında bir rapor, talimat alışverişi olması;&#160;alttan yukarıya doğru rapor, yukarıdan aşağıya doğru talimat&#160;verilmesi gerekirdi. Yine örgüt mensuplarının, kendilerine&#160;yeni örgüt mensupları kazanma faaliyetleri olması gerekirdi.&#160;Binlerinin bu örgüte alınması, eğitilmesi, yetiştirilmesi ve bu&#160;örgütte belli bir yere taşınması gerekirdi. Bu örgütün malzemeleri, kitabı, bildirisi, ideolojisini anlatan belgeler, evraklar,&#160;dokümanlar olması gerekirdi. İnsanlar nasıl Ergenekona inanacak, nasıl Ergenekonu savunacak? Önlerine bunun yazılı&#160;bir doküman, bir evrak olarak konulması lazımdı.</p>
<p>Örgütün sadece mekanik bir varlık değil, yaşayan bir organizma olabilmesi için o örgütün ruhunu, ideolojisini ortaya dökebilecek belgeler, dokümanlar, evraklar ve eğitim faaliyeti&#160;gereklidir. Ama bunların hiçbiri yoktu. Ortada sadece mekanik, makale türünde yazılmış, kimsenin kabul etmediği ama&#160;bazı kişilerin evine konulduğu anlaşılan, açıktan hiç kimsenin&#160;savunmadığı bir şey vardı. Böyle bir örgüt olabilir mi? En basit,&#160;iki kişilik bir örgütte bile biri çıkar örgütü savunur, ideolojisini savunur. Çünkü örgütler bir inanca dayanır. Zorluklarına&#160;katlanabileceğiniz, fedakârlıkta bulunabileceğiniz, uğrunda bir&#160;şeyler yapabileceğiniz, bir inanç, bir ideoloji sistemidir örgüt.</p>
<p>Peki, nedir bu örgütün ideolojisi? Kimdir, nedir, neyi anlatıyor, neyi savunmakta, bunun belgesi, dokümanı nedir?</p>
<p>Sıradan, faaliyete daha yeni başlamış, basit bir sol örgütte bile binlerce sayfa örgüt dokümanı buluyorsunuz. Siz yüzlerce insanı yargıladığınız, uzun süreden beri devam eden, tüm&#160;Türkiye’deki faaliyetleri, bütün örgütleri yöneten heyula, devasa bir örgütten bahsediyorsunuz ama orta yerde elle tutulan, örgüt ideolojisini, örgütü anlatan doküman yok, materyal,&#160;eğitim faaliyeti yok ve bunu savunan insan yok! Bir kişi çıkıp&#160;da örgüt mensubuyum demiyor. Orta yere konan belgelerin&#160;hepsi sadece kişileri suçlamak adına, uydurma yazıldığı belli&#160;olan; isimlerin bulunduğu, birazcık suç içerecek faaliyetin yapıldığını gösteren anlatımlardır.</p>
<p>Normal bir örgütsel faaliyet olsa örgüt belgelerinin bir işe yaraması lazım, bir yerde kullanılabilir olması lazım. Hiçbir&#160;işe yaramayan, sadece düz bir anlatımla isimlerin yazıldığı&#160;ve belli faaliyetler yapıldığını gösteren bir evrakla insanların&#160;örgüt mensubu olduğunu iddia ediyorlardı. Sonra mahkeme&#160;akıllara ziyan bir şekilde insanları gizli tanık yaptı; Osman&#160;Yıldırım davada hiç olmayacak şekilde olayın hem sanığı,&#160;hem tanığı, hem gizli tanığı yapıldı. Gizli tanığın ismi deşifre olmadan önce savcılık, “gizli tanıkla Osman Yıldırım’ın&#160;ifadeleri birbirini teyit ediyor” diyerek, aynı kişinin ifadelerini&#160;birbirini doğrulayan iki kişi gibi göstererek hileli işlem yapıyordu. İllegal örgüt mensubundan, sıradan askeri bir görevliye&#160;kadar herkes gizli tanıklık adı altında ama somut hiçbir şey&#160;ortaya koymaksızın bir örgütün varlığıyla ilgili ifade verdi.&#160;Gizli tanık diye dinlendiler.</p>
<p>Mahkeme somut hiçbir hukuki irdeleme yapmaksızın yargılanan kişileri tutuklu bulundurmak, bütün itirazları reddetmek suretiyle yargılamaya devam etti. Sonunda OYM’lerin kalkacağı anlaşıldığında aceleyle bir karar verildi. Ancak</p>
<p>o kadar büyük hukuksuzluklar, o kadar büyük yanlışlıklar zinciri vardı ki, Anayasa Mahkemesinin İlker Başbuğun bireysel başvurusu için verdiği hak ihlali kararı üzerine bütün&#160;Ergenekon sanıklarının itirazları İstanbul’da bulunan 20 ayrı&#160;ağır ceza mahkemesinde hepsi için tek tek tahliye ile karara bağlandı. Hem de ağırlaştırılmış müebbetten birkaç defa&#160;mahkûm edilmiş olanlar dahil 2-3 gün içerisinde tahliye edildiler. Bütün İstanbul Ağır Ceza Mahkemeleri yapılan yargılamanın hukuka uygun bir yargı faaliyeti olmadığını, burada&#160;bir haksızlık, hukuksuzluk olduğunu görebildiler ki herkes&#160;tahliye edildi. Bir mahkeme, iki mahkeme değil, 20 ayrı ağır&#160;ceza mahkemesi ayrı ayrı kararlarıyla tüm sanıkları tahliye&#160;etti. Yani hem Anayasa Mahkemesi hem de İstanbul’da bulunan tüm ağır ceza mahkemeleri, ayrıca bu olayı yakından&#160;izleyen, bu olayın hukuksuz yürüdüğünü gören tüm hukuk&#160;insanları böyle bir örgütün varlığına inanmadılar.</p>
<p>O zaman bunları kim tezgâhladı? Kim insanları zorla bu davanın sanığı yaptı? Kim bu sahte belgeleri hazırladı? Aramalarda kolayca bulunan, sonradan, uyduruk yazıldığı çok&#160;belli olan belge ve dokümanları kim yaptı? Bunların amaçları&#160;neydi? Bunları yapan, organize eden, birçok kurumla ve yargıyla bağlantısı olan, belgeler üreten, komploları mahkemeye&#160;götüren bu yapı halen varlığını sürdürüyor... Hâlâ bunları yapanlar ortaya çıkartılamamışsa, gelecekte hepimiz için tehlike&#160;devam ediyor demektir.</p>
<p>O gün bu türden hukuksuzlukları, büyük yanlışlıkları yapan sistem, mekanizma veya grup, gelecekte de benzeri şeyleri yapacaktır. Bunlar tam olarak ortaya çıkarılmadan, teşhir edilmeden, bu ülkede hukuk adına herkesin güvenliği tehlikede demektir. Bu yapı, gözümüzün önünde insanlar hakkında bu kadar sahte doküman oluşturup, hukuksuz bir şekilde</p>
<p>yargılayarak onların özgürlüklerine dokunabiliyorsa gelecekte de benzerini yapmayacağına kimse garanti veremez.</p>
<p>Evet, siyasi desteğini yitirmiştir, toplumsal desteğini yitirmiştir, hukuk camiasında desteğini yitirmiştir ama varlığı devam etmektedir, tehlike halen vardır ve mutlaka ortaya çıkarılması gerekir. Bugün bu ve benzeri davalar sadece günü&#160;uzatılarak, gerçeğin ortaya çıkartılmasına mani olunmaya,&#160;sürece yayılmaya çalışılmaktadır. Şu da bilinmelidir ki bu yapı&#160;ortaya çıkarılmadan bu toplumun hukuk adına hiçbir güvencesi yoktur.</p>
<p><a id="bookmark1"><sup><a href="#footnote1">1</a></sup></a></p>
<p> Ergenekon davasında ilk Mahkeme Başkanı Koksal Şengün'ün basına yaptığı açıklamadan.</p>
<p><a id="bookmark2"><sup><a href="#footnote2">2</a></sup></a></p>
<p> Sabri Uzun, <span style="font-style:italic;">İn: Baykal Kaseti</span>, <span style="font-style:italic;">Dink Cinayeti ve Diğer Komplolar,</span> Kırmızı Kedi</p>
<p>Yayınevi, İstanbul, 2015</p>
<p><a id="bookmark3"><sup><a href="#footnote3">3</a></sup></a></p>
<p> Oktay Yıldırım'ın HTS raporlarına dayanan kitabı <span style="font-style:italic;">Danıştay'dan Ergenekon'a Bir Suikastın İç Yüzü,</span> Kaynak Yayınları, İstanbul, 2013</p>
</body>
</html>