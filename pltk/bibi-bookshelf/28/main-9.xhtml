<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATİN OPERASYONEL BASIN MENSUPLARI</h3>
<p>Türkiye’de belki 20 yıl, 30 yıl, 40 yıl gazetecilik yapmış, bu konuda duayen olmuş birçok gazeteci vardır. Farklı konularda araştırmalar yapan, özellikle toplumdaki yolsuzlukları,&#160;yanlışlıkları, hataları araştıran, TV’lerde programlar yapan,&#160;yılların tanınmış gazetecileri varken, nedense en gizli bilgi ve&#160;belgeler, adları daha duyulmamış, kimsenin tanımadığı, güvenilirlik kazanmamış, deneyimsiz, “haber kaynağını satmaz,&#160;deşifre etmez” gibi sıfatlarla anılır hale gelmemiş, yeni, sıradan insanlara götürülüyordu.</p>
<p>Sadece sıradan bir konu veya bir kurumla ilgili olanlar değil, askeriyede bulunan her türlü belge dahil, en gizli kozmik bilgiler bile derlenip, toparlanıp, bavullarla adı sanı duyulmamış bir gazeteciye veriliyordu. Ayrıca MIT’in en gizli bilgileri ve içindeki en gizli yazışmaları, yine Emniyet’in en gizli&#160;bilgileri, operasyonlarda kullanılan en mahrem görüntüler&#160;bile aynı gazeteciye gidebiliyordu. Nasıl oluyordu da meslekte&#160;yılları geçmiş, kendilerini ispatlamış, birçok program yapmış&#160;insanlara kimse belge götürmezken, bütün bu önemli bilgiler&#160;adı sanı, adresi bilinmeyen insanlara, bu yeni basın mensuplarına taşınıyor ve götürülüyordu?</p>
<p>Şu çok açıktı ki burada bir gariplik vardı. Adını dahi duymadığımız, deneyimsiz, sizden aldığını başka birine&#160;söylemeyeceği hiçbir zaman garanti edilemeyecek bir basın&#160;mensubuna herkes, her türlü bilgiyi taşıyordu. Ama hayatları</p>
<p>boyunca yolsuzlukların, kanunsuzlukların ve hukuksuzlukların üzerine cesaretle giden, o zamana kadar birçok program yapmış, bu konuda kimseye zarar vermemiş, hatta kendisine&#160;bilgi verenlere yardımları olmuş insanlara, meşhur gazetecilere kimse gitmezken, bu gazetecilere neden bu kadar bilginin aktığını kimse sorgulamadı. Kim güvenerek bu bilgileri&#160;derliyor, topluyor, getirip bu insanlara verebiliyordu? Onlara&#160;nasıl güveniyorlardı, nerede, hangi olayda denenmiş ve kendilerini ispatlamışlardı ki güveniliyordu? Bu kadar gizli bilgi&#160;nasıl gidebiliyordu? Bir kurumun değil, devletin bütün gizli&#160;bilgileri aynı kişilere gidebiliyordu. İyi bakıldığında, tüm bu&#160;bilgilerin Cemaat tarafından derlenip toparlandığı ve Cema-at’in kullanacağı bilgiler olduğu görülüyordu. Cemaat kendi&#160;elemanı olan basın mensuplarına bu bilgileri veriyor, böylece&#160;hukuka aykırı yöntemlerle elde edilmiş bilgileri basın üzerinden kullanılır hale getiriyor, bu arada hem kendi güvenliğini&#160;sağlıyor hem de bir elemanını önemli bir basın mensubu haline getiriyordu.</p>
<p>Açık ki bu bir basın faaliyeti değildi. Sadece basının kullanılarak birtakım bilgilerle soruşturmaların yürütüleceği, hukuka aykırı elde edilen bilgilerin hukuki hale dönüştürüleceği yöntemlerden bir tanesiydi.</p>
<p>Yine bu gazetecilere bakıldığında, yıllar önce eğitim görmek, İngilizce öğrenmek amacıyla Amerika'ya gittiklerinden bahsediliyordu. Ama bu gazetecilerin hiçbiri Amerika’da&#160;herhangi bir üniversitede okumamışlar, herhangi bir okulda&#160;eğitim faaliyetine katılmamışlardı. Orada iki yıl kaldıkları,&#160;İngilizcelerini ilerletmiş oldukları söyleniyordu ama hepsinin&#160;Hocanın yaşadığı çiftlikte, Hocanın yanında kaldığı, orada&#160;bulundukları ve Türkiye’ye döndükleri anlaşılıyordu. Yani bu&#160;olaylar başlamadan epey önce, bu çalışmalarda kullanılabile-</p>
<p>cek, basında aktif yer alabilecek, bu tip bilgilerin servis edilebileceği bir basın ve basını kullanmaya aracılık edecek birçok kişi Cemaat tarafından hazırlanmıştı.</p>
<p>Bugün artık çok daha net olarak görülmektedir ki bu insanlar fiilen bir basın görevi yapıyorlarsa da, yaptıkları işin mahiyeti asla gazetecilik değil, tamamen Cemaat politikaları&#160;doğrultusunda yapılacak birtakım işleri teşhir etmek, belli kişileri hedef göstermek ve bu kişiler aleyhindeki haberleri çarpıtarak yazmak, yayınlatmaktı.</p>
<p>En önemlisi de bu basın mensuplarının gayri hukuki yollardan, gizli yöntemlerle, Cemaat’in kamudaki görevlileri tarafından elde edilmiş, toplanmış bilgi ve belgelerin hukuki bir hale getirilmesi yani yargının kullanacağı hukuki belge haline dönüştürülmesinde anahtar olarak kullanılmasıdır. Bu asla&#160;bir basın görevi değildir, anahtar bir görevdir. Eğer insanların&#160;ceza alacakları ve özgürlüklerinin ciddi tehlikeye gireceğine&#160;dair bilgiler varsa ve bu bilgilerin sahteliği, gayri hukukiliği konusunda ciddi tereddüt ve şüpheler bulunuyorsa, basın&#160;mensubu elde ettiği bilginin kaynağını gizleme, açıklamama&#160;hürriyetinden faydalanamaz. Çünkü bu, çok açıktır ki adaleti&#160;yanıltmak, belli kişilerin üzerinde haksız, hukuksuz işlemler&#160;ve yargılama yapmak için kullanılmaktadır. Hukuk kötü niyeti asla korumaz... Hukuk sadece iyi niyeti koruyabilir. Kötü&#160;niyetli olduğu, yapılan işlemlerin hayatın olağan akışına aykırı olduğu baştan belli bir olayda, hiç kimsenin hukuku kendi&#160;menfaatleri veya kendi anlayışı için kullanmaması, kullandırmaması gerekir.</p>
</body>
</html>