<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATİN İFLASI</h3>
<p>Cemaat mensupları kendilerinin İslam’ı en iyi yaşayan grup olduklarına inanırlar, aslında tüm Islami gruplar kendilerinin İslam’ın en iyi uygulayıcıları olduklarını düşünür ve&#160;taraftarlarına da böyle aktarırlar. Peygamberin bir hadisinde&#160;belirttiği &quot;Ahir zamanda ümmetinin 72 fırkaya ayrılacağı, içlerinden bir fırkanın Fırkayı Naciye olacağına” dair sözleriyle&#160;hep kendilerinin kastedildiği yorumunu yaparlar.</p>
<p>Mart ayının son haftası Cuma hutbesinde imam, Peygamberin hadisine dayanarak Müslüman bilinen, İslam’ı yaşayan bazı Müslümanların hesap günü iflas etmiş olduklarını göreceklerini belirtip bu iflasın nasıl olacağını anlatıyordu:</p>
<p>“Huzur-u Mahşerde tüm ameller açılıp hesap yapılırken başkalarına haksızlık etmiş, zulüm etmiş, hak yemiş, kötülük&#160;yapmış inananların iyi amellerinden bir kısmı alınıp, haksızlık yaptığı kişilere verilir, böylece bu dünyada hakkı yenen&#160;kişiye ahirette hakkı iade edilir. Tüm yaptıkları haksızlıkların karşılığı kendi iyi amellerinden alınıp haksızlık yaptıkları&#160;kişilere dağıtılınca, sonunda o kişinin iyi ameli kalmaz ama&#160;hâlâ hakkını almamış, haksızlık yaptığı kişiler varsa bu defa,&#160;haksızlık yaptığı kişilerin günahlarından bir kısmı alınıp bu&#160;kişiye yüklenir. Böylece iyilik tarafında hiçbir şey kalmadığı&#160;gibi, hakkını yediği insanların günahını da yüklenmiş, her&#160;şeyiyle ziyana uğramış olur.</p>
<p>İşte bu kişilere iflas etmiş Müslümanlar denir.”</p>
<p>Bugün baktığımızda Cemaat'in, kendine engel gördüğü insanlara yaptığı haksızlıklar, hukuksuzluklar o kadar çok&#160;ki... Ne kadar insana haksızlık yaptılar, ne kadar insana iftira&#160;attılar, ne kadar insanın hakkını gasp ettiler bunun hesabını&#160;yapmak ve bunu tespit etmek mümkün değil... Ferdi manada&#160;yaptıkları haksızlıklar bir yana, belli bir grubu hedef alarak&#160;yaptıkları haksızlıklar da sayılacak gibi değil. Ayrıca tüm ülke&#160;insanlarının hakkı olan, sınavlarda hile yoluyla, belli makam&#160;ve mevkilere kendilerinin gelmesi için yaptıkları haksızlıklar... Bundan başka, çıkardıkları hukuksuzluklarla, ülkenin&#160;hukuk düzenini, idari yapısını, polisini, yargısını, ordusunun&#160;düzenini bozarak, işlevlerini aksatarak tüm Türk halkına verdikleri zaralar ise hesaplanamayacak kadar çok.</p>
<p>Bütün bu yaptıkları için ilahi adalet önünde bunların hesabını vereceklerine biz de onlar da inanıyorsak, bu hesabı vermekte zorlanacakları çok açık.</p>
<p>Herkes zerre miktarınca iyilik yapmışsa bu iyiliğin, zerre miktar kötülük yapmış ise o kötülüğün hesabını da vereceği&#160;açıkça belirtilmektedir ( Zilzal Suresi, 7 ve 8 ayet), o gün işte&#160;amel defterin, oku! bugün hesap sorucu olarak nefsin yeter&#160;denecektir. Cemaat kötülüğü kolektif yapısı ile işlediğinden&#160;sorumluluğu da kolektif yapısı ile olacaktır.</p>
<p>Bu gün kendilerinin İslam'ı herkesten daha üstün yaşadıklarını söyleyenlerin, biraz da imalı olarak kendileri dışındakileri “ehli dünya” diye yaftalayanların, hesap günü iflas etmiş olarak hesap verecekleri ihtimallerini düşünmeleri gerekir.</p>
</body>
</html>