<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAAT, TOPLUM VE FERTLER</h3>
<p>Geri sosyal toplumlarda insanların ağalar, beyler, aşiret reisleri gibi feodal toplum yöneticileri tarafından güdüldüğü; cahil halkın, gücü elinde bulunduran bu kişilere itaat ettiği, ağa ve beylerin ise toplumu kendi gelenekleri ve menfaatine göre&#160;istediği gibi yönlendirdiği, onların emrinde bulunan diğer&#160;insanların köleler gibi hareket ettiğini biliyoruz. Bu yapının&#160;toplumu baskı altında tutarak her türlü haksızlığı yarattığı;&#160;böyle toplumlarda ne insan onur ve haysiyetine saygı olacağı,&#160;ne insan haklarından ne de özgür insandan bahsedileceği, bu&#160;tip toplumların insanı sosyalleştirmeyen, geliştirmeyen, bir&#160;basamak aşağıda tutan yapılar olduğu bilinir.</p>
<p>insanın bu tip toplumlardan kurtulup sosyalleşmesi, insan onuruna yakışan değerler sistemine ve yaşam biçimine erişmesi, için temel etken eğitimdir. Fertlerin bugünkü manada&#160;üniversite eğitiminden geçmesi ve ekonomik bağımsızlığını&#160;elde etmesidir. Baskıcı ağa ve beylerin etkisinden ancak bu&#160;şekilde kurtulacağı bir gerçektir. Özellikle de toplum normları açısından okuyan eğitilmiş insanın, makul hareket edeceği&#160;kabul edilir.</p>
<p>Yaşadığımız olaylar, bilimsel olarak doğru kabul edilen bu teoriye ne yazık ki ters düşüyor. Ülkemizde eğitim düzeyi en yüksek kesimlerden biri de, neredeyse tüm taraftarları&#160;üniversite okumuş, ayrıca farklı eğitim sistemlerinde ve disiplinlerinde yer almış, günlük olayları ve dünyayı takip etme&#160;açısından ortalamanın üzerindeki fertlerden oluşan Cemaat&#160;mensuplarıdır.</p>
<p>Bu yapı içerisinde rol alan yargı, emniyet mensuplan, bilirkişiler, bunları savunan basın yayın organları ile entelektüel kesimler bugün sahte deliller, kendi yazdıkları ve uyduruk olduğu belli olan ihbar mektupları, akıl ve mantıkla bağdaşmayan gizli tanık ifadeleri ile yüzlerce insanın haksız tutukluluğuna, mahkûmiyetine, özel hayatlarına müdahale edilmesine, insanların şeref ve haysiyetleriyle oynanmasına neden&#160;olmuşlardır. Normal bir insanın diğer insanlara yapılacak bu&#160;haksızlıklara ortak olmaması, katkı sunmaması, en azından&#160;yanlışlığa karşı çıkması gerekirken, bunu yapmamasını nasıl&#160;izah edeceğiz?</p>
<p>Kişisel olarak birine düşmanlık beslemeyi ve bu nedenle yapılan kötülüğü anlamak belki mümkündür, ama bir insanın cemaati “Bu kişi kötüdür” dediği için hiç tanımadığı bir&#160;kimseye haksızlık yapması, yapılmasında rol alması, nasıl bir&#160;mantık ve anlayıştır?</p>
<p>En geri toplumlardaki aşiret reisi veya feodal beylerin bazılarını cezalandırmak istediğinde, yakınındaki herkesin yapılan haksızlığa düşünmeden katkı sunmasıyla bugün yapılan aynı şeydir. Hatta bugün yapılan çok daha kötüdür... Geçmişte fertler yaşadıkları toplumun gelenekleri dışında, farklı bir yaşam biçimini bilmediklerinden mecburen ve doğru&#160;olduğunu zannederek o haksızlıklara katılıyor, feodal beyin&#160;zulmünün uygulayıcısı oluyordu. Bugünün insanları/Cema-at mensupları ise toplumların bu konudaki tarihsel süreçlerini, doğru yaşam biçiminin ne olduğunu görerek, okuyarak,&#160;bilimsel ve dini kaynaklara dayanarak biliyor; buna rağmen&#160;feodal derebeyine itaat eden insanla aynı davranışı göstererek&#160;Cemaat reisinin veya yönetimin belirlediği bu haksızlığın uygulanmasında gönüllü görev alıyor. Bunu yaparken doğru mu,&#160;yanlış mı olduğunu çoğu muhakeme etmiyor, yaptığının kar-</p>
<p>şısındaki insana vereceği acıyı düşünmüyor veya o insanların acı çekmesi hiçbir şey ifade etmiyor. Kötülük kolektif yapıldığında, her şahıs bu kötülüğün yapılmasında küçük roller aldığında kişisel sorumluluk duymuyor, kendi yaptığı ile netice&#160;arasında bağ kuramıyor, ayrıca işin yapılmasına “kutsal kabul&#160;edilen yukarısı” karar verdiği için vicdan azabı değil belki de&#160;görev yapmanın rahatlığını hissediyor!</p>
<p>İnsan akıl, vicdan ve tüm duygularını kullandıkça cisim olarak değil ama mana olarak büyür. Bu duygularını kullan-mayan/kullanamayan ise aynı ölçüde kadük kalıyor, küçük&#160;insanı yaşar. Sevmek, acı çekmek, sevinmek, vicdani ölçüye&#160;sahip olmak gibi insanın duyup hissedebileceği şeyleri yaşamak ve onları iyi manada kullanmak, sadece kendisi için değil&#160;diğer insanlar için de aynı şeyleri hissetmek, empati yapmak&#160;insanı yücelten erdemlerdir.</p>
<p>Hiç düşünmeyen, hiç sevmemiş, sadece iyi beslenmiş ve biyolojik ihtiyaçlarını gidermiş bir insan ancak hayvanla insan&#160;arası bir yapı olabilir. Üzülmek, acı duymak, düşünmek, sevmek gibi insani duygular yaşanmadan tam insan olunmuyor...</p>
<p>Geçmişte insanlar feodal derebeyine karşı çıkamıyor, haksızlıklara itaat ederek bunların devamına yardım ediyor, farkında olmadan kendine, ailesine, geleceğine ve topluma zarar veriyordu. Bugün olanların feodal dönemde yaşananlardan&#160;farkı ne?</p>
<p>Toplumun bir kesimine genel ve kitlesel haksızlık yapacaksın, hem de en güvenilir müesseseleri yargıyı, polisi kullanarak toplumu ayrıştıracak, güveni sarsacak, toplumu böleceksin; sınavlarda kendi taraftarlarının kazanması için hile yapacaksın,&#160;haksız bilirkişi raporu vereceksin... Bütün bunların manası&#160;ne? Bunları yapanların derebeyinin uşağı olanlardan farkı ne?</p>
<p>Bataklıkta birkaç metrekarede gül yetiştirmek, çölde va-</p>
<p>hada bulunan birkaç ağaçla yaşamakla, her tarafın bahçelerle, bağlarla, ormanlarla dolu olduğu bir çevrede yaşamak aynı şey&#160;değildir.</p>
<p>Cemaat basım o günlerde de yaşananları görmüyor, duymuyor adeta üç maymunu oynuyordu. Cemaat basınında haksız tutuklamalara karşı bir tane makale çıkmaz mı? OYM’le-ri eleştiren bir yazı çıkmaz mı? Tüm Türkiye, hatta Avrupa OYM’lerden rahatsız ama Cemaat basınında tek bir makale&#160;yok. Uzun tutukluluk konusuna neden karşı çıkılmaz? Uydurma ihbarlara neden karşı çıkılmaz? Garip bir şekilde uygulanan ‘gizli tanıklığa” neden karşı çıkılmaz?</p>
<p>“Cemaat kendi değer sistemini yaratır ve ona göre davranır” denilebilir. “Bu dini bir oluşum, dini referansları temel alan bir yapı olması nedeniyle Cemaat de kendi doğrularını&#160;yaratmış, onu kendi kitlesine benimsetmiş, ne yapalım böyle&#160;oluyor” diye tarif edilebilir. Eğer dini referans alıyorlarsa tüm&#160;dini metinlerde baskı ve zulmün, katletmekten daha ağır olduğu belirtilir. Bugün kişinin sübjektif dünyasında en küçük&#160;haksızlığa bile dikkat etmesi gerekirken; “Bir masumun hakkı&#160;için dokuz cani serbest bırakılır”ı düstur edindiğini söyleyen&#160;bir toplumda, nasıl olur da bana ceza vermek için dokuz değil&#160;on dokuz kişiye ceza verilir? “Başkasının ayıbını örtün” esası&#160;varken, nasıl başkalarının mahrem hayatları toplanıp çarşaf&#160;çarşaf yayınlanır?</p>
</body>
</html>