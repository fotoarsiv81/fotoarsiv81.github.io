<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>17 ARALIK YOLSUZLUK OPERASYONU</h3><h3><a id="bookmark1"></a>VE ARKA PLANI</h3>
<p>Cemaate göre bu, Türkiye'nin en büyük yolsuzluk operasyonudur. Hükümete göre ise bu bir darbe operasyonudur. Doğrusu nedir?</p>
<p>Mesleki geçmişimde yolsuzluklarla çok ciddi mücadele ettim. Mesleğin başında Terörle Mücadele’de operasyon ve&#160;sorgulama birimlerinde çalıştım. İlerleyen zamanda asli işim&#160;terör istihbaratı olmasına rağmen çıkan her fırsatta en ciddi çalışmamı yolsuzluklar üzerine yaptım. Bu konuda sadece&#160;önemli çalışmalarımdan birkaçını sayarsam; komiser muaviniyken Mersin Terörle Mücadele biriminde çalışıyordum. O&#160;dönem İstihbarat biriminin bize getirdiği, Mersinde hayali&#160;ihracat ve altın kaçakçılığı operasyonunu başlattık. Mersin'de&#160;başlayan ve 1980 yılı sonunda İstanbul'a ve Türkiye'ye yayılan&#160;zamanın en büyük kaçakçılık operasyonuydu. Devlet bakanının ve dört büyük banka genel müdürünün de işin içinde&#160;olduğu, Türkiye genelinde birçok ihracat firmasının ve İstanbul Kapalıçarşı’da önemli miktarda altın kaçakçılığı ve hayali&#160;ihracat yapan büyük ihracatçıların isimlerinin geçtiği bir operasyondu. Bu soruşturmada ortaya çıkan duruma ve adliye-ye yazdığımız fezlekeye göre 12 Eylül ihtilali sonrası, Batılı&#160;ülkelerin ülkemize karşı uyguladığı tavır dolayısı ile döviz&#160;sıkıntısını aşmak amacıyla, o dönem ekonomiden sorumlu&#160;devlet bakanı olan rahmetli Turgut Özal’ın Türkiye'den gizli&#160;yollarla altın çıkarılıp döviz olarak getirilmesine sıcak bak-</p>
<p>ması hatta yardımcı olmaları konusunda bankacıları da gizli teşviki üzerine; ülkede Berber Yaşar ve onun adına hareket&#160;eden Kapalıçarşı’daki bazı kuyumcular tarafından toplanan&#160;altınların, Nasrullah Ayanın da ortağı olduğu, Muhammet&#160;Şekercinin İsviçre’de kurulu Shar-Kargo isimli şirketince alınıp gizlice İsviçre’ye çıkarılması, orada karşılığı olan dövizin&#160;ülkeye sanki ihracat yapılan malların karşılığı prefinansman&#160;döviz havalesi olarak gösterilmesi olayıydı.</p>
<p>İhracatçı firmalar adına bankalar üzerinden gönderilip döviz alım belgesini ihracatçıların aldığı, asıl paranın İstanbul’daki kuyumculara ödendiği, böylece ihracatta kur farkı ve&#160;vergi iadesinin alınması gibi geniş çaplı yolsuzluk olayları ve&#160;bunun akabinde devletten alman düşük faizli krediler vs. konularda usulsüzlükler yapılıyordu. Rahmetli Ozal bunu teşvik&#160;ederken ülkeye döviz girmesini sağlıyor ancak birçok ihracatçı şirket bunu kullanarak çok büyük usulsüzlükler yapıyordu.&#160;Bugün holding patronu olan o zamanın dört önemli banka&#160;genel müdürünün ve çok sayıda ihracatçının adının geçtiği&#160;soruşturmayı tamamladım. Sanıklar önce Sıkıyönetim Mahkemelerinde, ardından Ankara 4 Nolu Sıkıyönetim Mahkemesinde yargılandılar ve sonra af kanunu ile soruşturma bitirildi. Ama bu dava o günlerin en büyük davalarından biriydi.</p>
<p>Mersin’de görev yaptığım dönemde; birçok kaçakçı, Kıbrıs’tan getirilen kaçak malları rüşvet karşılığında gümrükten çıkarıyor, piyasaya sürüyordu. Bunları takip ederek hem 50’den fazla kaçakçının hem de onlardan rüşvet alan polis,&#160;gümrükçü grubu ve görevlilerin suçüstü yakalanmalarını sağladım ve soruşturmasını yürüttüm. Yine Mersin’de Emniyet,&#160;Karayolları, Şoförler Cemiyeti mensuplarının karıştığı ehliyet&#160;yolsuzluğu soruşturmasını yaptım.</p>
<p>Yıllar sonra KOM Daire Başkanı iken soruşturması ben-</p>
<p>den önce yapılmış olan, “Neşter 2 Operasyonu” olarak bilinen tıbbi malzeme yolsuzluğu davasında yargılanan kişilerin rüşvetle kurtarılmaya çalışıldığı soruşturmada ve benzeri birçok&#160;önemli davada görev aldım.</p>
<p>Enerji Bakanlığındaki büyük ihalelerde yapılan usulsüzlüklerle ilgili, Enerji Bakanlığı genel müdürlerinin, hükümete yakın birçok işadamının adının geçtiği, büyük enerji ihalelerine fesat karıştırılması ve rüşvet alınması olaylarının soruş-turulduğu “Enerji Operasyonunu yaptım. O tarihte iktidara&#160;yakın olan birtakım işadamları da tutuklanmıştı. Bunun üzerine görevden alındım, başka bahanelerle Edirne ye sürüldüm.</p>
<p>Edirne'de yıllarca herkesin bilip söylediği, bir türlü önlenemeyen kaçakçılık olaylarıyla ilgili olarak Kapıkule'de görevli polislerin tamamına yakını, gümrükçüler ve diğer kapı görevlilerinin anlaşarak, birlikte, örgütlü olarak rüşvet aldık-ları/irtikap yaptıkları, 5 bin rüşvet alma görüntüsünü kameralara kaydederek 28 polis, 80 kadar gümrükçünün karıştığı&#160;rüşvet soruşturmasını yaptım.</p>
<p>Edirne Belediyesinde yapılan içme suyu imtiyaz hakkının devredilmesi ihalesi ile belediye binası ve arazisinin satışı ihalesine fesat karıştırılması soruşturmasını yürüttüm.</p>
<p>Benzeri birçok olayda soruşturma yaptım, rüşvet ve yolsuzluk olaylarında gösterdiğim hassasiyet, en ufak rüşvet iddiası üzerine en ciddi araştırmaları yaptığım teşkilatça da bilinir.&#160;Bu ülkenin en büyük sorunlarından birinin yolsuzluk olduğuna inanıyorum. Devletin birçok kurumu da ne yazık ki bu&#160;işlere bulaşmıştır. Türkiye’de yolsuzluğu bir anda önlemeye&#160;kalkarsanız ekonominin duracağını “Haliç'te Yaşayan Simon-lar” kitabımda iddia etmiştim.</p>
<p>17 Aralık’ta başlayan operasyonun amacının yolsuzluğu ortaya çıkarmak değil darbe olduğu, rakibini devirmek ve ik-</p>
<p>tidarı ele geçirmek olduğu açıktır. Evet, ortada bir yolsuzluk olabilir, hatta gerçeği ortaya çıkarılandan da büyük olabilir&#160;ama Cemaat, bunun bir kısmını düzenlediği sahte belgelerle&#160;başka yere çekmiş, büyütmüş de olabilir.</p>
<p>Şuna çok eminim ki Cemaatin hiçbir zaman yolsuzluğu önlemek ve bu yönde görev almak gibi bir hedefi olmadı. Hiçbir zaman bu tür görevler almadı. Hatta geçmişte hep yolsuzlukların yapılmasına destek olduklarını, yolsuzluğu çözmeye&#160;kalktığımızda Cemaat'in bunu engellediğini biliyorum, bende belgeleriyle sabittir.</p>
<p>KOM'da Enerji Operasyonu sırasında görev alan, ben de dahil olmak üzere on, on beş kişi vardı. Bunlar içinde sadece&#160;ben ve benim gibi arkadaşlarım bu operasyon dolayısıyla tayin olduk. Halbuki o operasyonda birlikte görev yaptığımız&#160;Mali İşlerden Sorumlu Başkan Yardımcısı, Mali Şube Müdürü, Mali Şube Müdür Yardımcısı ve Emniyet Amirinin tayini&#160;çıkmadı. AKP yöneticilerinin adının karıştığı büyük yolsuzluk operasyonunda bizi Cemaat mensupları sattı, hükümete&#160;yalan ve iftiralarla ihbar etti. Beraber çalıştığımız olayda, son&#160;anda bizim operasyonu hükümet aleyhine faaliyet gibi gösterip, kendileri dışındaki görevlilerin KOM’dan uzaklaştırılmasında kullandı. “Bakın bunlar sizi de dahil edecekler&quot; diye&#160;aleyhimizde kamuoyu oluşturdular.</p>
<p>Cemaat mensuplarının, benim hiç bilmediğim, dinleme yapılan bir yeri tesadüfen arayan, suçla alakası olmayan, iktidara yakın bazı kişilerin telefon konuşmalarını hükümete&#160;taşıyıp, benim dinlettirdiğimi vs. söyleyip KOM’dan sürülmemi sağladıklarını sonradan öğrendim.</p>
<p>2005’te bizler giderken Mali birimde görevli olup da KOM’da kalan amirlerin hepsi 17 Aralık sonrası paralel yapı&#160;mensubu ve taraftarı olmaktan görevden alındılar. Bu da açık-</p>
<p>ça gösteriyor ki o gün başladığımız yolsuzluk operasyonunda bize mani olan ve karşı duranlar Cemaat mensupları idi.</p>
<p>Bizden sonra aynı Enerji Operasyonunun devamı, Cemaat mensuplarının engellemesi nedeniyle il savcısı tarafından ancak Başbakana anlatılarak, zorlukla yapılabildi. Cemaat&#160;mensupları, Enerji Bakanlığında kendi taraftarları olan yöneticilerin adı geçtiği için operasyonu engellemeye kalktılar.&#160;Soruşturmayı esas olarak yürüten Emniyet Amiri Soner’in,&#160;“Hanefi Avcının adamı” denilerek yıpratılması ve görevden&#160;alınması için çalıştılar. Şark tayini için gittiği ilde de çeşitli&#160;bahanelerle onu KOM biriminden uzaklaştırdılar.</p>
<p>Bugün 17 Aralık operasyonunu yürüten Mali Şube Müdürü Yakup Saygılı, o dönemde KOM Daire Başkanlığı nda teknik birimde, komiser sınıfında görevliydi. KOM Dairesinin açtığı obzervasyon (kapalı gözetleme aracı) araçlarının yapılması, donatılması ihalesinde, bitirilmemiş araçlara bitirilmiş&#160;gibi imza atılarak, ödemesi yapılmak suretiyle ihaleye fesat&#160;karıştırıldığı iddiasıyla, bazı kişilerle birlikte ona da soruşturma açmıştık. Kanaatimce kendisine menfaat temin etmemişti ama üstlerinin isteğiyle usulsüz bir işlem yapmıştı. Yakup&#160;Saygılının, kimin talimatıyla bitmemiş araca bitmiş gibi imza&#160;attığını yapılan soruşturmada anlatması gerekiyordu, ancak&#160;asla anlatmadı. Soruşturmaya uğradı ama Cemaat mensuplarının Bakanlık üzerinde yaptıkları kulisler ve müfettişlerin&#160;bakan tarafından yönlendirilmesiyle bu durumdan ucuz kurtarılması sağlandı. Bakan üzerinden soruşturmayı etkileyip,&#160;yolsuzluğa karışanların aklanmasına gayret gösterdiler.</p>
<p>Ankara ilinde, KOM biriminde bulunan, bugün Cemaat mensubu olduğu bilinen polis amirleri, 2000’li yıllarda yapılan Neşter vb. yolsuzluk operasyonlarında, şimdi CHP Muğla&#160;Milletvekili, zamanın DGM Savcısı olan Ömer Süha Aldan a</p>
<p>sürekli zorluk çıkardılar. Soruşturmalar güçlükle ve KOM merkezinin desteği ile yürütüldü.</p>
<p>Edirne Belediyesindeki ihaleye fesat karıştırma soruşturmasında, IDB'ye Cemaat’in hakim olduğu dönemde, yaptığımız soruşturmayı ve yapılacak operasyonu CHP milletvekili Mehmet Sevigen’e sızdırıp, tedbir alınmasını sağladılar. Mehmet Sevigen’in olayın sanığı Belediye Başkanı Hamdi&#160;Sedefçiyi telefonla arayıp “Edirne Emniyet Müdürlüğünün&#160;soruşturma dolayısı ile beraber çalıştığı Ankara'daki daire&#160;başkanlığından öğrendiğini” söyleyerek soruşturma ve operasyonu anlattığı, kayıtlar ve Hamdi Sedefçinin ifadesi ile sabittir. Ben o zaman Daire Başkanı Ramazan Akyürek e direkt&#160;söyledim, “Bizi siz engellediniz, bizim yaptığımız operasyonu&#160;siz sızdırdınız” dedim.</p>
<p>Cemaat'in hiçbir zaman bir yolsuzluk önleme derdi olmadı. Yolsuzluğa bakacağım diye bir derdi de olmadı. Özellikle KOM'da ve İstihbaratla en güçlü oldukları 2005’ten 2013e&#160;kadar Türkiye'de hiç mi yolsuzluk olmadı? Kendilerine hiç&#160;ihbar gelmedi mi? AKP yöneticileri, bürokratları, belediyeleri&#160;bu tarihe kadar hiç mi yolsuzluk yapmadı veya araştırma ile&#160;buralarda yolsuzluk olduğuna dair hiç mi bilgi elde edilmedi?&#160;Hükümetle araları açılıncaya kadar yolsuzluk üzerinde çalıştıklarına dair elde hiçbir veri yok. Hatta bu tür çalışmalar intikal ettikçe bunların üstü kapatılmıştır.</p>
<p>Şimdi, 17 Aralık operasyonunun başlamasına üç gerekçe gösteriyorlar:</p>
<p>Birincisi, “Hanefi Avcı Edirne’de olduğu zaman 12 Şubat 2007 tarihinde, Kapıkule Hudut Kapısından yurt dışına çıkmak isteyen bir TIR’da 202 kilo eroin ele geçirilmişti; Edirne&#160;KOM Şube Müdürlüğünce gerçekleştirilen teknik çalışmalar&#160;sayesinde, kaynağı belli olmayan yüksek miktarda paranın</p>
<p>uluslararası transferinin yapıldığı, bu transferlere Durak Döviz isimli işyerinin kara para akladığı...” hakkında yazılanlar.</p>
<p>İkincisi, 21 Aralık 2010'da Moskova Havalimanında yakalanan, İstanbul'dan Rusya'ya giden kara para iddiası.</p>
<p>Üçüncüsü, aslında, Edirne Emniyetinin, yukarıda anlatılan uyuşturucu yakalanmasıyla başlayan, kara para aklanması soruşturmasının merkez analizi olan KOM Daire Başkanlı-ğı’nın 3 Haziran 2011 tarihli Happani Grubu Değerlendirme&#160;Raporu.</p>
<p>Bu gerekçelerle, yaptıkları kötü niyetli işlemlere meşruiyet kazandırmaya çalışıyorlar. Bu koca bir yalandır. Öncelikle bizim tahkikatımız 2008-2009 yıllarındaydı. Ayrıca biz, Edirne'de kara para aklama, uyuşturucudan elde edilen paranın&#160;aklanması olaylarının da bir kuyumcu üzerinden finanse edildiğini, paranın İran'a bir kuyumcu üzerinden gönderildiğini&#160;tespit ettik. Israrla yazmamıza, resmen yalvarırcasına bu kişileri dinleme, izleme izni istememize, ÖYM savcıları denetiminde örgütlü kara para aklama, soruşturma yapma, bankacılık ve maliye uzmanlarından destek alma isteklerimize, başta&#160;bir iki izin ve karar verilmesine rağmen sonunda bizim taleplerimizi reddedip dosyayı da normal savcılıklara gönderdiler.&#160;Onca soruşturmayı kendileri yapmadılar, “bizim görevimize&#160;girmez, normal savcılıkların görevi” dediler. Şimdi ne oldu&#160;da suçlar aynı kategoriye sokuldu? Bizim o kadar yazmamıza, talebimize rağmen İstanbul Mali Şube işe sahip çıkmadı.&#160;Üstelik o tarihte bu dosya Narkotik Şube'de idi. Talebimiz&#160;üzerine bu konuda Edirne’de yapılan kara para aklaması toplantısına İstanbul Narkotik Müdürü Bülent Koksal katılmıştı,&#160;diğerleri gelmedi. Büyük bir kara para aklama operasyonunun&#160;o zaman yapılması gerekirken destek olmadılar, gelmediler ve&#160;bunu adeta engellediler. Toplantıya bir tek Narkotik şube gelmişti. Bütün bunlar belgelerle sabittir.</p>
<p>2008-2010’daki olayları 2011-2012’de hiç takip etmemişsin sonra bir anda aklına gelmiş. Neden elde bu bilgiler varken iki yıl boyunca soruşturmaya başlanılmamış da Cemaat-Hü-kümet çatışması sonrası başlanmış?</p>
<p>İstanbul Savcılığının “17 Aralık Yolsuzluk Operasyonu” diye bilinen yolsuzluk operasyonuna, 17 Eylül 2012’de savcılığın 2012/120653 No’lu soruşturmasıyla; bakan yakınlarıyla ilgili dinlemelere ise Mart 2013 tarihinden sonra başlanmıştır. Açıkça, 17 Aralık soruşturması eski olaylar dolayısı&#160;ile başlatılan tabii bir soruşturma değil; hükümetle Cemaat&#160;arasında çıkan çelişkiler sonrası, eski olayları delil göstererek&#160;darbe operasyonuna meşruiyet aramadır.</p>
<p>17 ve 25 Aralık a baktığımızda en büyük handikap şu: Bu soruşturmadan II Savcısının, II Emniyet Müdürünün ve diğerlerinin de bilgisi yok. Deniliyor ki bu soruşturmadan başsavcının haberi olsaydı hükümete haber verirdi. Bu çok büyük&#160;bir yalan. Eğer söyledikleri gibi ise daha başlarken hükümet&#160;yetkililerinin işin içinde olduğu bilinmiyordu ki... Bakan&#160;yakını ilk ismin geçmesi, soruşturmaya başlanılan 17 Eylül&#160;2012’den 7 ay sonra Mart 2013’te olduğuna göre, neden 7 ay&#160;ilgililere bilgi verilmemiştir? Diğer operasyonlar hakkında&#160;nasıl işlem yapılması gerekiyorsa onun da UYAPa kaydedilmesi, ilgililere bilgi verilmesi gerekiyordu. Zaman içinde&#160;ilerledikçe bakanların adı geçer ve soruşturma üst düzey bürokratlara dayanırsa o zaman gizlenmesi makul görülebilirdi.</p>
<p>II Emniyet Müdürü hükümete haber verir diye düşünülüyor da niye Mali Şube Müdürü, Organize Şube Müdürü, müdür yardımcıları, diğer görevliler hükümete haber verir&#160;diye şüphelenilmiyor? Onlar da terfi, tayin vs.de hükümete&#160;bağlı değil mi? Neden ve nasıl bu kişilere tam güveniliyor? Bu&#160;güvenin kaynağı nedir?</p>
<p>Zekeriya Öz, Başbakanın özel olarak ödüllendirdiği, zırhlı makam otosunu verdiği, hükümet yanlısı basının her gün övdüğü bir savcı. Peki ona nasıl güveniliyor, bu savcı hükümete bilgi verir diye düşünülmüyor? Eğer böyle bir şey varsa o da&#160;verebilir. Ona güveniyorsunuz ama il savcılarına güvenmiyorsunuz. Bu güvenin kaynağı ne, il savcısına güvenilmemesinin&#160;sebebi ne? Ölçü nedir?</p>
<p>Bu soruşturmanın başta normal savcılıklarda açılması gerekirken, neden Cemaat yanlısı yargı olarak bilinen ÖYM ve TMK 10. Maddeye göre kurulan Ağır Ceza Mahkemeleri’n-de açıldığı konusu da cevapsızdır.</p>
<p>Açıkça görülüyor ki geniş bir ağ içinde konuşlanmış bir örgütün kendi hiyerarşisinin bildiği; fakat devletin normal&#160;görevlilerinden saklanan bu kalkışma, baştan beri hedefi konmuş, titizlikle kurgulanmış ancak son anda gelişen olumsuzluklarla akim kalmış bir darbe girişimidir.</p>
<p>Başka bir önemli konu da 17 Aralık ve diğer yolsuzluk operasyonlarının bütün polislerin görevden alınacağı bilgisi&#160;üzerine erken yapıldığının, aslında daha ileri tarihte yapılacağının açıklamada bulunan her iki savcı tarafından söylen-mesiydi. Operasyon aceleye getirilmişti. Bu konuda bilinen,&#160;Emniyet mahfillerinde söylenen ise operasyonun şubat ayında, hatta 20-24 Şubat’ta yapılacağıydı. Celal Kara ve Zekeriya Öz’ün basına verdikleri röportajlarda bunu görüyoruz:&#160;“Operasyonun erken başlatıldığını, bunun nedeninin de operasyonu takip eden Emniyet görevlilerinin, görevden alınacaklarına dair ciddi duyumları olduğunu, bu yüzden erkene&#160;aldıklarını” söylemişlerdi. Basma yansıyan kendi anlatımlarına baktığınızda geç bile kalınmış. Madem kutular içinde&#160;para olduğu görülmüş, rüşvet verildiği tespit edilmiş, her şey&#160;tamamlanmış, operasyon neden şubat ayında yapılıyor? Mart&#160;ayında seçimler var çünkü.</p>
<p>Devlet görevlileri suçu gördüğü an müdahil olmak mecburiyetindedir. Kişi biraz daha suç işlesin, yayılsın, başkaları da bu işe girsin diye bekleyemez. Suçu görmüşseniz ve ispatlayacak hale gelmişseniz tahkikatın vakit geçirilmeden yapılması&#160;gerekiyor. Eğer müdahale ileri bir tarihe atılıyorsa bunun özel&#160;bir amaçla yapıldığı düşünülür.</p>
<p>Operasyonun zamanlaması ile ilgili burada iki önemli konu bulunuyor:</p>
<p>Birincisi, aslında Cemaat’in ve yolsuzluk operasyonunu destekleyenlerin iddia ettiği olaylarla ilgili tespitler yapılmış,&#160;operasyonun çoktan başlaması lazım. Şartlar olgunlaşmışsa&#160;operasyonun bekletilmesi yanlış. İlla bekleyelim, diğer operasyonlarla hepsini bir arada yapalım, yüzlerce suç işlensin&#160;ondan sonra yakalayalım diyerek pusuya yatmak ve olayın her&#160;yere iyice yayılmasını beklemek makul değildir. Hatta suçun&#160;birçok delili yok bile olabilir. Ceza Muhakemeleri ve Usul Yasası na göre suç tespit edildiği an operasyona dönüştürülmelidir. Bu kişiler cinayet işleseydi yeni cinayetler mi beklenecekti? Yapılan tespitlerin büyük kısmı birkaç ay önce, bir kısmı da&#160;operasyon günü yapılmış. Her operasyon tek tek yapılır. Aynı&#160;tür operasyonları birleştirmek, hatta aynı anda iki operasyon&#160;yapmak bile uygun değildir. Personel yetmez, zamanda sıkışılır, nezaret sorunları olur, deliller iyi toplanmaz. Onun için&#160;önce biri, sonra diğeri, sonra başkası şeklinde sıra ile yapılır.&#160;Aynı anda, arka arkaya aynı amaçla operasyonların yapılması,&#160;burada bir kasıt olduğunu çok açık olarak gösterir.</p>
<p>İkincisi, neden şubat ayı bekleniyor? Seçim öncesi darbe vurup, seçimlerde AK Partinin oylarını düşürmek ve dolayı-sı ile hükümeti sarsmak mı isteniyor? Bu zamanlamayı kim&#160;yapıyor, neden daha önce değil de seçimden bir ay önce? Zaten savcıların dosyaya hakim olmadığı, soruşturma savcısının</p>
<p>dosyayı yeni devraldığı beyanlarından anlaşılmaktadır. Ze-keriya Öz “Ben yalnızca genel koordinesini biliyorum” diyor; Celal Kara “yeni geldim” diyor. Ayrıca bu kadar önemli dosyayı güvenip başsavcıya devretmeyen diğer savcılar neden&#160;Savcı Celal Karaya güveniyor? Bu güvenin kaynağı ne, onun&#160;sızdırmayacağına nasıl emin olunuyor? Aslında operasyon&#160;savcılar tarafından yönetilmiyor, tamamen Emniyet’in kontrolünde. Operasyonu yürüten Emniyet; Emniyet’i yöneten&#160;kim? Cemaat... Bu, hiç de öyle adli bir operasyon değil, arka&#160;planında Cemaat’i görmemek de mümkün değil.</p>
<p>Şubat ayı sonunda yapılması düşünülen operasyonun, operasyonu yapacak Emniyet mensuplarının görevden alınacakları bilgisiyle acele edilip öne alındığı söyleniyor ama bu da doğru değil. Aslında operasyoncular, kendilerini sağlama almak için suç işleyerek yaptıkları şeytani bir planın ürettiği&#160;yanlış bilginin kurbanı oluyorlar. Belgelerle ortaya çıkan duruma göre olay şöyle gelişiyor:</p>
<p>Cemaat’in polis içerisindeki etkinliğinden ve yaptığı işlemlerden rahatsız olan hükümet, bunu kırmak için önce Emniyetle, Cemaat’in en güçlü olduğu IDB ye 30 Nisan 2013’te Ömer Altıparmak yerine Engin Dinç’i atar. 2013 yaz tayinlerinde de Ankara, İstanbul, İzmir gibi on kadar büyük ilin&#160;İstihbarat Şube Müdürlüklerine eskiden Cemaat mensuplarının çeşitli bahanelerle istihbarat birimlerinden uzaklaştırdığı&#160;müdür ve amirleri atayarak bu illerin istihbarat yönetimlerini&#160;değiştirir, ama alt kadrolar olduğu gibi kalmıştır. Hükümet&#160;böylece yeterli tedbiri aldığı kanaatindedir ve başka bir değişiklik yapacağına dair emare yoktur. Zaten geçmişte en ciddi&#160;hata ve kusurların işlendiği zaman da sadece Zekeriya Öz ile&#160;Emniyet Müdür Yardımcısı Ali Fuat Yılmazer’in yeri değiştirilmiştir. Yine 7 Şubat darbesi denen MIT müsteşarları ve di-</p>
<p>ger görevliler hakkında yapılan ve Başbakanın, hedefin kendisi olduğunu söylediği operasyonda bile sadece üç şubenin müdürü ve bazı polis amirleri görevden alınmıştır. Halbuki&#160;olayın arkasında çok kişinin olduğu bellidir.</p>
<p>7 Şubat 2012 MIT’e yönelik operasyon teşebbüsünde rol alan üç şubenin müdürü tayin edilmişti ancak düşünüldüğünde üç şube müdürü nelerine güvenerek MIT müsteşarları&#160;hakkında soruşturma yapacak, MIT’in hükümetin emriyle&#160;yaptığı işi sorgulayacak, kimseye bilgi vermeyecek ve MIT&#160;yöneticileri ve diğer mensupları hakkında bu denli büyük bir&#160;soruşturmaya kalkacak? Bu akıllara ziyan bir şeydir ama hükümetin tepkisi bu kadar basit ve küçük olmuştur.</p>
<p>Buna rağmen, İstihbarat şubelerindeki değişiklik Cema-at’in birçok planını bozuyordu. Çünkü İstihbarat’ın teknik imkânları, bilgisayar sistemi ile tüm operasyonlarda önemli&#160;veriler sağlıyorlardı. Cemaat, İstihbarat’taki kişilerden el altından bilgi alabilir, istediği bilgiyi toplayabilirdi ama yine&#160;de risk vardı. Ayrıca küçük de olsa hazırlanan operasyonlar&#160;hakkında İstihbarata bilgi sızması, İstihbarat’ın kendilerini&#160;takip etmesi ihtimali vardı. İlk kuruluş yıllarında İstanbul&#160;Mali, Organize ve Narkotik şubelerinin dinleme sistemleri,&#160;İstihbarat Dairesi üzerinden geldiğinden, İstihbarat biriminin, dinlemelere bakarak çok şeyin farkına kolayca varacağını&#160;düşünüyorlardı.</p>
<p>Yeni gelen İstihbarat yönetimi kendilerinden olmadığı için, bir süre sonra tekrar başlatacakları dinlemeleri önce hızlı bir şekilde sonlandırıyorlar. Sonra darbe operasyonlarına&#160;İstihbarat şubesi olmaksızın Mali ve Organize şube olarak&#160;devam etmeye karar verip dinleme ve izlemelere tekrar başlıyorlar. Ama İstihbarat şubesi yeni yöneticileri ne yapıyorlar,&#160;acaba bizim yaptığımız şeyleri biliyorlar mı, fark ettiler mi</p>
<p>diye merak ediyorlar. Bu durumda düşünüp çok şeytani bir plan hazırlıyorlar.</p>
<p>İstihbarat şubenin müdür ve yöneticilerinin tamamını telefon dinleme, izleme odalarına böcek koyma, açık ortamda takip yapma suretiyle denetlemeyi nasıl yapacaklarıno planlıyorlar. Bunun için önce İstihbarat şubesinde çalışan bir komiser, İstihbarat biriminde Yardımcı İstihbarat Elemanı (YİE)&#160;denen, ajanlara ödenen, toplamı 600 TL kadar olan beş altı&#160;para ödeme belgesinden bazılarının fotokopilerini alıyor.&#160;Sonra, sanki bu tür ödemelerde zimmetine para geçirme işlemi varmış gibi bir iddia ortaya atacak şekilde rapor tanzim&#160;ediyor. Bu raporu kendi İl Emniyet Müdürüne, Valiliğe ya da&#160;İl Savcısına, Emniyet Genel Müdürlüğüne, İçişleri Bakanlığına değil, direkt bu yolsuzluk soruşturmasını yapan savcıya</p>
<p>08.11.2013 &#160;&#160;&#160;tarihinde iletiyor.</p>
<p>Bu arada aynı konu hakkında 155 ihbarı yapılıyor.</p>
<p>Savcı Muammer Aktaş kendisine gelen evrakı inceledikten sonra Organize Şube Müdürlüğü ne talimat gönderiyor. Organize Şube Müdürlüğü yazıyı alır almaz talimata uygun olarak</p>
<p>21.11.2013 &#160;&#160;&#160;tarihinde istihbarattan sorumlu İl Emniyet Müdür&#160;Yardımcısı Ahmet M.T. ve Şube Müdürü Ahmet A. ile iki yardımcısı dahil yeni atanan sekiz yönetici hakkında teknik araçlarla takip, ses ve görüntülerinin alınması, görevlilerin telefonlarının dinlenmesi için savcılığa müracaatta bulunuyor.</p>
<p>İdari bir olayla ilgili araştırma, soruşturmanın müfettişlerce yapılması gerekirken Cumhuriyet Savcısı, 23.11.2013’te 23. Sulh Ceza Mahkemesine başvurarak aldığı 2013/677 sayılı&#160;kararla bu kişilerin telefonlarının dinlenmesi, fiziki olarak&#160;teknik aletlerle takibi, ses ve görüntülerinin kayıt edilmesi&#160;kararını KOM şubeye gönderiyor ve dinleme, izleme başlıyor.</p>
<p>Bu arada daha anormal yöntemlere başvurulur. KOM un</p>
<p>talebi, savcının onayıyla, İstihbarat şubedeki bazı Emniyet mensupları gizli görevli olarak atanır. Bu görevliler ceplerine&#160;ses kayıt cihazlarını koyarak, kendi müdür ve amirlerini konuşturup, seslerini kaydedip, haklarında suçlayıcı bilgi toplarlar.&#160;Bu kayıtlar çözülür, delil diye dosyaya konur, savcılığa verilir.&#160;Güya tüm bunlar 50-60 TL’lik toplamı 600 TL’lik İstihbarat&#160;ödeneğinin örgütlü bir zimmet soruşturması için yapılır.</p>
<p>Akla ziyan bir konu bahane edilerek yeni atanan, Cemaatçi olmayan İstihbarat biriminin tüm yöneticileri dinleme/izle-meye alınarak yapacakları şeyler hakkında bilgi toplama imkânına kavuşulur. Bunlar yapılırken, bilgi verilmesi gereken İl&#160;Emniyet Müdürü dahil kimseye bilgi verilmez. Usulsüzlüğün,&#160;hukuksuzluğun tarifi imkânsız ölçüye ulaştığı, Emniyetin&#160;tüm iç işleyişinin alt üst edildiği, İstihbaratın güvenilirliğini&#160;temelden bozan bu olay, Cemaatin, devlet güvenliğini kendisi&#160;için nasıl yerle bir ettiğinin tam bir örneğini sergiliyor.</p>
<p>Bu arada 155e gelen ihbar üzerine İDB’den gelen heyet konuyu inceler, suç bulamaz, bu yöntemle idarecilere bir şey&#160;yapılamaz.</p>
<p>Aslında yaptıkları bu işlem, kendilerine hayati hatalarını da yaptırıyor. Emniyet İstihbarat birimini denetlerken, Emniyet içerisinde tayin ve terfi olaylarında rolü olduğuna inandıkları, Emniyet personelini iyi tanıyan emekli bir Emniyet&#160;mensubu hakkında da bu operasyon dolayısı ile dinleme, izleme, işyerlerine böcek koyma kararları alıyorlar.</p>
<p>Eskiden beri Emniyetle hep İstihbarat şubeleri diğer şubeleri inceler, yanlış, usulsüz işlem yapan var mı diye dinleme, izleme yapar zannedilirken dünya tersine çevrilip İstihbarat&#160;teşkilatı Organize şube tarafından denetlenir hale getirilir.&#160;Ancak istihbaratçıları dinleme, izleme yöntemi ile aldıkları&#160;bilgileri yanlış değerlendirerek, kendi operasyonlarını, kendi</p>
<p>hatalarıyla nasıl bozduklarını anlamak için, şeytani planlarının hikâyesini maddi delillere göre anlatmak gerekir.</p>
<p>Emniyetle, Cemaat kadrolarının yarattığı sıkıntıların ve bunların tayin edilmeleri gerektiği konularının sürekli konuşulması Cemaati paniğe sevk eder. Yapacakları operasyondan&#160;Istihbaratln haberdar olduğunu düşünürler. Ayrıca dinledikleri İstihbarat yöneticilerinin ve emekli polisin günlük tayin&#160;değerlendirmeleri vs. hakkındaki konuşmalarından kendilerinin tayin olacağını zannederek, savcılara: “Bizi toptan tayin&#160;edecekler, sağlam bilgi aldık” derler. Bunun üzerine şubatın&#160;son haftasında yapılacak operasyon aceleyle erkene alınır ve&#160;hazırlıklar tam yapılmadan operasyona başlanır. Halbuki hükümetin ve bakanlığın böyle bir tayin yapma niyeti de yoktur,&#160;hazırlık da yoktur. Zaten tayin mevsimi geçtiği için normalde&#160;tayin yapmak özel şartlara bağlıdır.</p>
<p>Bu arada içişleri Bakanının oğlu Barış ile Rıza Sarrafın adamlarının bir takipten şüphelendiklerini Bakana anlatmaları ve onun da İstihbarat birimine “Bir takip var, neyin nesi,&#160;araştırın” talimatı vermesi sonucu; istihbarat biriminin olayın aslını bilmeden “Bakan’ın oğlu ve Sarrafı takip eden var&#160;mı, varsa ne takibi?” diye olayı araştırmak üzere gözetleme&#160;ve araştırma faaliyetlerinde bulunduğunu telefon dinlemelerinden öğrenen Organize şube, İstihbarat’ın ekibini takip ve&#160;fotoğraflama yaparlar. Böylece kim takip ediyor diye gizli takipçileri ortaya çıkaracak olan İstihbarat takip ekibini, Organize şube takip eder ve fotoğraflar. Böylece Organize şube ve&#160;savcılık, “soruşturmamızı deşifre ettiler” diye, İstihbarat birimi yöneticileri hakkında da soruşturmanın gizliliğini deşifre&#160;etmekten soruşturma hazırlar.</p>
<p>İstihbarat şubesinin ne bildiğini bilmeyen Organize ve Mali şube, İstihbarat biriminin çok şeyi bildiğini, yapacakları</p>
<p>operasyonların fark edildiğini zanneder. Panik başlar.</p>
<p>Darbe operasyoncularının, panikle erken operasyon başlatma kararı sonrası kendileri görevden alınır. Tayin olurlarsa ele geçmesin diyerek operasyona başlamadan bir gün önce de&#160;İstihbarat yöneticilerinin bu dinlemelerine son verme kararı&#160;alınır ve aceleyle her şey savcılığa gönderilip, Emniyet’te hiçbir şey yok haline getirilir.</p>
<p>Bu işlem gerçek manada soruşturulsa bu işlemi yapan İstihbarat görevlileri, KOM personeli, savcı ve karar veren hâkimler mahkûm olurlar ama yapılanın ne olduğunun farkına bile varılmamıştır. Olay iyi düşünüldüğünde ne kadar vahim&#160;bir şey yapıldığı idrak edilebilir.</p>
<p>Aslında 17 Aralık operasyonu olmuştur ama iktidar hâlâ onların tahmin ettiği tayinleri yapmayı düşünmemektedir.&#160;Sonunda birileri patlar ve der ki “Bu Cemaatçi müdürleri ve&#160;amirleri görevden almazsanız, yarın öbür gün olacakları tahmin edemezsiniz.” Nihayet düğmeye basılır ama şu önemli&#160;bir bilgidir ki eğer 17 Aralık operasyonu yapılmasaydı Organize ve Mali şube müdürleri ve kadroları belki bir iki kişi&#160;başka sebeplerle tayin olsa da görevlerinin başında kalacaktı.&#160;24 Şubat’ta veya uygun zamanda operasyonlarını rahatlıkla&#160;yapabilirlerdi. Sadece şüpheleri ve panikleri onları yanılttı,&#160;“hepimizi toptan değiştirecekler” diyerek operasyonu erkene&#160;aldılar. Kendi tuzaklarına kendileri düştüler.</p>
<p>Cezaevinden çıktıktan sonra görüştüğüm birçok kişi, Cemaatin açık olarak tüm mensuplarına, hatta destek istediği kişi ve gruplara, “hükümetin martta kesin gideceğini, daha&#160;birçok şeyin, İsviçre’deki banka dekontlarının vs. ortaya çıkacağını” açık açık söylediğini anlatıyordu. Bu operasyonların&#160;darbe amacı yoktu diyorlar ama bu operasyonlarla hükümetin&#160;gideceği, asla hayatta kalamayacağı o kadar çok kişiye anla-</p>
<p>tıldı ki bunu inkâr etmek mümkün değil. Ben Cemaat yanlısı kişilerin isim, adres, yer, tarih vererek, çevrelerine bunu anlattığını çok güvenilir kişilerden duydum.</p>
<p>Aslında 17 ve 25 Aralık’ta arka arkaya yolsuzluk operasyonları yapılacak, bunlarla ayakta kalması imkânsız hale gelen hükümet düşecek, ardından da “Selam Tevhid operasyonu” denen soruşturma ile İran'a casusluk yapmak iddiasıyla yolsuzluğa bulaştırılamayan yüzlerce kişi tutuklanacaktı.&#160;Bütün bunları ortaya atılan belgelerden okumak mümkün.&#160;Hükümete, Başbakan ve yakınlarına, üst düzey AKP’lilere&#160;en büyük darbenin Selam Tevhid operasyonu altında geleceği Cemaat’in sosyal medyaya dağıttığı bu soruşturmayla ilgili&#160;belgelerden görülüyor. Dikkat edilirse yakalanan her polisin&#160;“Acem uşaklarına boyun eğmedik, Aceme hizmet etmedik”&#160;diye, “Acem”le başlayan kötüleme sözleri sıkça duyuluyor. Üstelik bu operasyondaki İran lehine casusluk gibi suçlamalar,&#160;ülkeye ihanet suçlamaları olup, vatana ihanet iddiası her türlü&#160;siyasi dokunulmazlığı hatta Cumhurbaşkanlığı dokunulmazlığını bile kaldıran sebeplerden sayılıyor.<a id="footnote1"></a><sup><a href="#bookmark2">1</a></sup><sup></sup></p>
<p>Antalya’da geçmiş yıllarda, 17 Aralık a kadar iyilik, hayır, hasenat yapmak adına Cemaate sürekli himmet, zekât, burs&#160;kabilinden destek veren iyi niyetli işadamlarıyla Ekim 2014’te&#160;bir yemekte, bir araya geldim. Onların anlattığına göre Cemaat ileri gelenleri, yöneticileri ile zaman zaman toplantılarda bir&#160;araya gelinir; Cemaat’in talebi ile duruma göre sen şu kadar,&#160;sen şu kadar denilerek zekât, himmet ve 20-30 kadar öğrenciye&#160;verilecek bursa karşılık yardım alınır; ramazanda zekât, fitre&#160;olarak, bazen yarım kalan bir okul veya bazen dış ülkedeki bir&#160;okul için para toplanır; o paraların nerede, nasıl harcanacağını&#160;Cemaat tayin eder, onlar manen tatmin olurlarmış.</p>
<p>17 Aralık operasyonundan işadamlarının büyük kısmı rahatsız olup, Cemaate yardımı kesip, irtibatı da koparmak&#160;isteyince ısrarlar olmuş. Önce uzak durmaya çalışmışlar, sonra Cemaat’in bölgede sevilen, Türkiye genelinde bilinen elamanlarından Hüseyin Kara adlı imamın Antalya’ya geleceği, bu gönülsüz kişileri ikna toplantısı yapacağı söylenmiş ve&#160;herkes çağrılmış. Benim görüştüğüm insanlar buna rağmen&#160;gitmemişler.</p>
<p>Ertesi gün onları toplantıya çağıran, kendileri gibi yerel es-naf-işadamı arkadaşları onlara “Siz ne kaçırdığınızı, ne büyük şey kaçırdığınızı bilemezsiniz” der ve anlatmaya başlarlar: “Hüseyin Kara Hoca bize hükümetin içinde ne kadar Iran ajanı olduğunu, muta nikâhı vs. yöntemle bunların nasıl ajanlaştığını,&#160;bu ajanların Iran a nasıl hizmet ettiğini, yolsuzluk operasyonunun içeriğini, yapılacakları, Selam Tevhid örgütü operasyonunun detaylarını anlattı.” Ayrıca MIT Müsteşarından bakanlara&#160;kadar birçok kişinin suçlandığını da anlatmıştır. Ne gariptir,&#160;Hüseyin Hocanın yaptığı iş belli. İstihbarat Şube Müdürü veya&#160;MİT’in bileceği konuları nereden öğrenmektedir? Bu operasyonlarla hiçbir alakası yoktur, bu bilgileri kaynağından aldığı&#160;belli ama bu kaynak savcı ve polisler olmadığına göre bilginin&#160;ve operasyonun asıl kaynağının Cemaat merkezi olduğu çok&#160;açık olarak görülüyor.</p>
<p>Yolsuzluk operasyonları, Selam Tevhid davası gibi davaların tüm teferruatını Cemaat mensupları nereden, nasıl öğreniyor? Bu operasyonların içerikleri önceden nasıl anlatılıyor? Cemaat imamları bu konuda “Hükümet kesin yıkılacak, ayakta kalamazlar, hepsi İran casusu” gibi iddiaları nereden&#160;aldıkları bilgiyle yayıyorlar?</p>
<p>Yolsuzluk yapılmış olabilir, yapılmıştır diyebiliriz. Belki Cemaat’in iddiasından daha büyük bir yolsuzluk da vardır,</p>
<p>suçtur ve mutlaka cezalandırılmalıdır ama bunları gerekçe göstererek mevcut hükümeti değiştirmeye çalışmak, İstihbarat’ın tüm yöneticilerini dinlemek daha büyük suçtur. Yolsuzluklara her zaman karşı oldum, bunu sözle değil görevimde&#160;gayretimle gösterdim, risk aldım, cezasını da aldım ama Ce-maat’in yolsuzlukla mücadele diye bir felsefesinin olmadığını&#160;biliyorum. Şimdi yolsuzlukla mücadele görünümünde hükümeti devirmeye yönelik operasyonda önemli yolsuzlukları tespit etmiş olsalar da asıl niyetlerinin hükümete zarar vermek&#160;olduğu, daha baştan bu amaçla işe başladıkları, buldukları&#160;yolsuzluklar bir suç ise kendi yaptıklarının bundan beş kat&#160;daha ağır bir suç olduğu da unutulmamalıdır.</p>
<p>Ayrıca Cemaat'in ne kadar delil uydurduğunu, nasıl kumpas kurduğunu yaşadığım davalardan ve takip ettiğim Balyoz, Ergenekon gibi davalardan da biliyorum. Ortaya koyduklarının yeniden, iyice incelenmesi, sahte ile gerçek ayıklanarak&#160;soruşturulması, hatta yeni delillerin de araştırılması gerektiğini savunuyorum. Bugün yapılanların ne kadarının yolsuzluk&#160;soruşturması olduğu incelenmeli, araştırılmalıdır. Yolsuzluk&#160;soruşturması adı altında önümüze konulan şeyin, içeriği doğru da olsa asıl niyetlerinin yolsuzluğu ortaya çıkarmak olmadığını, geçmişte hiçbir zaman böyle görevler almadıklarını,&#160;daha önce bunları yapanları nasıl engellediklerini, yolsuzluğa&#160;ne kadar bulaştıklarını da ileride göreceğiz.</p>
<p><a id="bookmark2"><sup><a href="#footnote1">1</a></sup></a></p>
<p> Bkz. Selam Tevhid ve Iran Casusluğu iddiası bölümüne</p>
</body>
</html>