<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CÜBBELİ AHMET HOCA HAKKINDAKİ</h3><h3><a id="bookmark1"></a>SORUŞTURMA</h3>
<p>Cübbeli Ahmet Hocanın konuşmalarında ve vaazlarında, Cemaat’in ve Cemaat lideri Fettullah Hocanın bazı açıklamalarının İslam dinine uygun olmadığına dair yorumları duyuluyordu. Ve bundan böyle Cemaat’in hedefi olması, Cemaat tarafından kendisine bir şey yapılması beklenen kişilerden&#160;biriydi.</p>
<p>Bir gün Cübbeli Ahmet Hocaya yönelik bir operasyon olduğu basına yansıdı. Operasyon asıl olarak bir çete operasyonu veya bir mafya organizasyonu ya da suç işlemek üzere kurulmuş bir örgüte karşı gibi görünüyordu. Cübbeli Ahmet&#160;Hoca da bu örgütten yardım istemiş gibi itham ediliyordu.&#160;Yapılan bütün yıpratıcı faaliyetler, onu teşhir etmeleri, aleyhinde özel hayatına dair yansıtılanlar operasyonun Cübbeli&#160;Ahmet Hocanın şahsına yönelik olduğunu gösteriyordu. Bu&#160;kargaşa içerisinde mahkemeye çıkarıldı ama örgütün şefi, organizasyonun başındaki kişi serbestken, ona yardım eden kişi&#160;konumundaki Cübbeli Ahmet Hoca tutuklandı. Sonrasında&#160;Cübbeli Ahmet Hocayı yıpratacak, onu küçük düşürecek,&#160;toplumda ki itibarını sarsacak bazı fotoğraflar ve takip resimleri el altından, polis tarafından muhtelif yayın organlarına&#160;verildi. Yine Cübbeli Ahmet Hocanın ev aramasında, evindeki lüks eşya görüntüleri özellikle yayılmıştı. Evinde çekilmiş&#160;bazı fotoğraflar basına yansıtılmak suretiyle itibarını sarsıcı&#160;bir politika izlendiği belliydi.</p>
<p>Savcılık soruşturması ve yargılama devam ettiği sırada polisin hiç karışmaması, ilgilenmemesi, yargıya intikal etmiş&#160;bir konunun polis görev sahasında olmaması gerekir iken,&#160;başlangıçta Cübbeli Ahmet Hoca hakkında ifade veren bazı&#160;kadınların daha sonra Afrika ülkelerine, Tunus’a döndükleri&#160;duyulmuştu. Hocanın yakınları bu kişilerin ifadelerinin polis tarafından doğru alınmadığını, kişilerin zorlanarak, baskı&#160;altında ifade verdiğini, gerçek ifadelerinin farklı olduğunu&#160;kanıtlamak için kendi aralarında yardımlaşarak Afrika’ya gitmişlerdi. Bu kişileri bularak onların ifadelerinin yeniden tespiti için elçilikler veya konsolosluklar tarafından mahkemeye&#160;getirilmesine çalışmışlardı. Bu arada polis, yargıya intikal&#160;etmiş bu olayda Ahmet Hocanın yakınlarının Afrika’ya gidişini, onların irtibatlarını, oraya gittikleri zaman kadınların&#160;ifadelerinin değiştirilmesi konusundaki faaliyetlerini takip&#160;etmiş, izlemiş, dinlemiş ve bunları tekrar bir rapor halinde&#160;yargıya göndermişti. Yani polis, Cübbeli Ahmet Hoca davasını sıradan bir soruşturma, bir yargı faaliyeti olarak değil,&#160;ideolojik olarak değerlendirmiş, Hocayı karşısına almış, onun&#160;mahkûm olması, zorda kalması uğruna zorlayarak yargıya&#160;intikal ettirmiş, yargıya intikal etmiş olduğu halde konunun&#160;peşini bırakmamış, devamını getirmeye çalışmıştı. Bu olayın,&#160;aylarca cezaevinde kalan, tüm talepleri reddedilen Cübbeli&#160;Ahmet Hocanın din adamı olmasına, adresinin bilinir olmasına, olayın sorumlusu gözüken asıl örgüt şefleri serbest olmasına rağmen Cübbeli Hocayı tehdit etmek, cezalandırmak&#160;adına Cemaat’in yargıyı kullanarak yaptığı operasyonlardan&#160;biri daha olduğu anlaşılıyordu.</p>
<p><span style="font-variant:small-caps;">Dördüncü Bölüm</span></p>
<p>CEMAATİN YENİ OPERASYONLARI</p>
<p>&quot;POLİS-YARGI OTONOM YAPI&quot;NIN MİTİ ELE GEÇİRME OPERASYONU</p>
<p>Aslında MIT’e ait bir krizin çıkacağı bir süre önce belli olmuştu. Önce internet sitelerine sonra tüm basına intikal eden haberlere göre, 2009-2010 yıllarında Güneydoğu sorununu barışçıl yollarla çözmek için MIT ile PKK temsilcileri arasında bir dizi görüşme yapılmıştı. Bunlardan birine ait&#160;görüşme detaylarının -MIT görevlileri haricinde Başbakanlık&#160;Müsteşar Yardımcısı Hakan Fidan, Başbakanın özel temsilcisi sıfatıyla bu toplantıya katılmıştı- tüm içeriği, önce adı çok&#160;bilinmeyen bir internet sitesine bilgisayar korsanlığı yöntemiyle yüklenmiş, oradan PKK’ya yakınlığı ile bilinen DIHA&#160;haber ajansınca internet sitesinde yayınlanmış ve sonrasında&#160;tüm basında yer almıştı. Bu olayla ilgili her çevreden farklı tepkiler geliyordu. Muhalefet ve milliyetçi çevreler “Devlet, PKK’yla nasıl görüşür?” diye eleştirirken, birçok çevre de&#160;-bana göre de- bunu geleceğimiz açısından olumlu bir girişim&#160;ve olumlu bir davranış olarak görüyordu. Güneydoğuda akan&#160;kanı durduracak, 40 yıldır süren savaşı bitirecek bu tür girişimler değerliydi ve yapanları kutlamak, vatanseverlik adına&#160;takdir etmek gerekiyordu.</p>
<p>Güneydoğu sorunu çözülmeden Türkiye’nin diğer ciddi sorunları çözülemez. Güneydoğu sorunu halledilmeden Türkiye’ye tam demokrasi gelemez; demokratik ve evrensel hukuk&#160;kuralları tam olarak uygulanamaz, TMK kalkmaz, özel mahkeme anlayışından kurtulamayız. Ayrıca ekonomi düzelmez,</p>
<p>Türk siyasi hayatının geleceği çok net ve berrak hale dönüştü-rülemez. Asker kendi asli dış savunma alanına çekilemez ve mutlaka iç meselelerle ilgilenmeye devam eder; bu da tekrar&#160;askeri vesayet veya askerin yönetim üzerinde etkisi demektir.&#160;Yani Güneydoğu olayı, canımızı yakan, birçok insanımızın&#160;hayatına mal olmuş önemli bir sorun olduğu gibi, ayrıca diğer&#160;sorunların çözümünü de engelleyen bir konuydu. Bu mesele&#160;çözülmeden diğer büyük toplumsal sorunlar çözülemezdi.</p>
<p>Güneydoğu da devam eden çatışmalar sadece bir asayiş sorunu değil, bölgenin sosyal yapısını, tarımı, hayvancılığı, eğitimi, sağlığı her şeyi olumsuz etkileyen bir meseledir. Sosyal dokunun zarar gördüğü, binlerce insanın köylerden şehirlere, batı illerine göç ettiği, kiminin korucu olarak, kiminin karşısında&#160;yer aldığı büyük bir olaydır. Sadece Güneydoğunun sosyal, demografik yapısı değil batıya yapılan kontrolsüz ve yoğun göçler&#160;nedeniyle başta sahil illerimiz olmak üzere tüm batı illerinin de&#160;sosyal, siyasal, demografik yapısı bozuluyordu.</p>
<p>1984’ten Aponun yakalandığı 1999a kadar devlet hep şiddet temelinde yönelmiş, en şiddetli yöntemleri kullanmış,&#160;hukuku zorlayan uygulamalar, infazlar ve illegal faaliyetler&#160;olmuş, sorun çözülememiş ve yeterli başarı elde edilememişti.</p>
<p>Aponun yakalandığı 1999 yılına kadar kesin, tavizsiz bağımsızlık isteyen PKK, dünya konjonktüründeki gelişmeleri de iyi okuyarak bağımsız devlet fikrinden vazgeçip demokratik bir ülkede sosyal, kültürel özerklik veya daha gelişmiş&#160;mahalli yönetim yetkileri ile beraber yaşanacağını kabul ve&#160;deklare etmişti. Bu çok önemli bir tespitti. Yıllarca tavizsiz&#160;olarak bağımsız devleti savunan örgütün, yeni dönemde zaten&#160;yapılması planlanan demokratik açılımlarla veya mahalli yönetim yetkileriyle bu fikrinden vazgeçmesi herkes tarafından&#160;kabul görecek bir adımdı.</p>
<p>İç ve dış koşullar, yıllardır süren bu savaşın/sorunun ba-</p>
<p>rışçıl yöntemlerle, siyasi müzakereler ile çözülebileceğini gösteriyordu. Zaten önümüzdeki dönemde ABye girmek için Türkiye'nin yapması gereken reformlar gerçekleştiğinde, örgütün talep ettiği birçok şey karşılanmış olacaktı. Ayrıca bir&#160;şey yapmaya da gerek yoktu.</p>
<p>Barışçıl yöntemler ve siyasi müzakerelerin yürütülmesini engelleyen asıl sorun, yılların acılarının toplumda yarattığı&#160;duygular ve devletin halkı yanma çekmek, terör ile mücadelede halkı kazanmak adına uzun süredir yaptığı propagandanın&#160;etkisiydi. Halk hassasiyet gösteriyordu “dökülen onca kanın&#160;hesabı sorulmalı, ülke bölünecek, bebek katili ile masaya oturulmaz” söz ve anlayışı öne çıkıyordu, ayrıca türlü itirazlar da&#160;vardı.</p>
<p>Eğer Türkiye Güneydoğu sorununu savaşsız, barışçı yollarla çözerse hukuk, demokrasi, ekonomi alanındaki diğer sorunlarını daha kolay çözecek; iç huzuru ve iç dayanışmasını sağlayarak, büyük bir hızla her sahada kalkınacak bir ülke&#160;olabilirdi.</p>
<p>Müzakereler devam ederken Oslo görüşmelerinin içeriğinin internet sitelerine sızdırılması aslında çözüm sürecine yapılmış en büyük kötülüklerden biriydi. Daha çözüm aşamasının başlangıcında, yeni bir şeylerin konuşulduğu, mutabakata varıldığı, aradaki güvensizlik duvarlarının yıkılmaya&#160;çalışıldığı sırada bir anda, bu görüşmelerin yayınlanmasıyla&#160;çözüme en büyük darbe vurulmuş oldu. Birileri bu çözüme&#160;mani olmak istiyordu.</p>
<p>Oslo görüşmeleri öncesi Güneydoğu sorunu konusunda en ciddi çıkışlar Fethullah Hoca Cemaatinden geliyordu. Hoca,&#160;Güneydoğudaki olayların bastırılması için halkın yüzde beşlik kısmı dediği, “kötekle tedip edilecek” kişiler için zora-şid-dete dayalı bir çözümü öneriyor ve bu konuyla ilgili bakışını</p>
<p>açıkladığı bir beyanatında “Bunca yıl orada mücadeleye rağmen, ordunun geçmişte yaptığı baskıya, güç, kudrete rağmen hâlâ orada üç beş eşkıyayı tepeleyememesi ayıptır, utanılması&#160;gereken bir olaydır, üç beş kişi çiğnenemiyor” şeklinde konuşuyordu. Daha doğrusu büyük bir kitlenin Güneydoğu’daki&#160;olayların tarafı olmadığını, küçük bir kitle olduklarını, bunların da köteksiz, dayaksız düzelmeyeceğini belirtiyordu.</p>
<p>Bu arada Cemaat mensubu işadamları Güneydoğu ya çıkarma yapıyordu. Toplu olarak Diyarbakır’a ve bölgeye gidilmiş, gençleri terörden uzak tutma adına okuma evleri, dershaneler&#160;vb. süratle açılmaya başlanmıştı. Yatırım yapılarak, bölge insanı&#160;terör olaylarıyla değil kendi günlük ekonomik faaliyetiyle uğraşsın fikri öne çıkıyordu. Aynı anda polis ve OYM savcılıkları&#160;tarafından KCK operasyonlarıyla, teröre karışsın/karışmasın&#160;PKK ile organik bağı olsun/olmasın siyaseten muhalif olan ve&#160;eylemlere katılanlar PKK- Kongra Gel- KCK yapılanması adı&#160;altında silahlı, ayrılıkçı terör örgütü üyesi olarak tanımlanıyor;&#160;batıda Balyoz, Ergenekon, Devrimci Karargâh, Odatv benzeri&#160;ciddi delil ve belgeye dayanmayan komplo davaları açılıyor, binlerce kadın, erkek, belediye mensubu, siyasetçi tutuklanıyordu.</p>
<p>Güneydoğuda ciddi şehir içi operasyonları başlamıştı. Dağdaki silahlı gerilla değil ama şehir içinde siyasi faaliyet&#160;gösteren, PKKya yakın fikirleri savunan, onlara yakın hareket eden, hiçbir eylemi ve faaliyeti olmamasına rağmen birçok&#160;insan “bunlar milistir, dağdakilerle aynı görüşü savunmaktadır, KCK mensubu, illegal örgüt mensubudur” denilerek&#160;tutuklanıyordu. Olup bitenlere bakıldığında Güneydoğuda&#160;Cemaat’in PKKya yönelik bir çözümü, programı ve faaliyeti&#160;olduğu ortaya çıkıyordu. Bunların bir kısmını devletin organları yıllardır yapıyor ise de asıl olarak son zamanlarda Cemaat’in Güneydoğu olaylarıyla ilgili plan ve program geliştirdiği&#160;ve onu uyguladığı anlaşılıyordu.</p>
<p>Cemaat, bir yandan “Halkın büyük bir kesimi bunun dışındadır, küçük yüzde beşlik bir kesim vardır, bunlar zor&#160;kullanılarak bertaraf edilmelidir. Bu örgütlere destek veren,&#160;şehirlerde lojistik destek sağlayan ve örgüt adına hareket eden&#160;sivil toplum üzerinde etkili olan insanlar ise KCK operasyonları kapsamında tutuklanmalı, cezaevine konulmalı ve onların etkileri kırılmalıdır” derken, diğer yandan da bölgeye&#160;yatırımlarla yardımlar yapacak, açılan okullarla, dershanelerle&#160;dağa çıkma, örgüte katılma azaltılacak ve örgütün etkisi kırılacaktı, bunu hedefliyordu. Aslında geçmişte uygulanan yöntemin biraz daha akıllı ve üzerine yeni şeyler işlenmiş halini&#160;savunuyordu. Cemaat'in anlayışının bu olduğunu, Güney-doğu’da Cemaat e yakın Emniyet ve yargı mensupları ortaya koyduğu gibi, sivil toplum örgütlerinin faaliyetleri de bu&#160;yönde görünüyordu. Cemaat'in farklı bir bakış açısıyla Güneydoğuya geldiğini, olayları farklı yönlendirdiğini PKK da,&#160;diğer siyasi çevreler de biliyordu. Bundan rahatsız olan PKK,&#160;bölgede son zamanlarda yapılanların devletten çok Cemaat'in&#160;politikaları olduğunu, devlet ve sivil kişilerce koordine içinde&#160;uygulandığını kısa sürede görüp, karşı tavır aldı.</p>
<p>Cemaat'in bu politikasına karşı toplumun çok bilmediği ama o gün basına sızan, MIT'in organizasyonuyla PKK yönetimiyle görüşülerek silahın bırakılması, kırdan inilmesi ve sorunun yumuşak geçişle ve siyasi diyaloglarla çözülmesi süreci&#160;farklı bir politikaydı. Hükümetin MIT üzerinden uygulamak&#160;istediği bu politika, bölgede Cemaat'in uyguladığı politikayla&#160;taban tabana çatışıyordu. Bu nedenle “devletin politikasının&#160;doğru olmadığı, örgütle görüşmenin yanlış olduğu” havası&#160;özellikle Cemaat çevrelerince yayılıyordu.</p>
<p>O tarihte Oslo görüşmelerini kimin sızdırdığı konusunda net bilgiler yoktu. Herkes birbirini suçluyordu. Yabancı ülkeler, PKK vs. deniliyordu. Ama genel kanı Cemaat'in bunu</p>
<p>kasıtlı olarak sızdırdığıydı. “Sızdıran barış sürecine karşıdır, yabancı servisler sızdırdı” vb. söylemlerde bulunulsa da sızdıran belliydi. Cemaat bunları, muhtemelen MIT arşivinden&#160;elemanları vasıtasıyla temin etmiş, klasik, eskiden beri uyguladığı yöntemle adı sanı duyulmamış internet siteleri üzerinden kaynak göstererek yaygınlaşmasını sağlamıştı. Daha&#160;sonra KCK operasyonları ile tutuklamaları artırarak sürece&#160;açıkça karşı olduğunu dolaylı yoldan, sessizce gösteriyordu.</p>
<p>Bu bilgiler sızdırılarak “PKK ile gizli görüşmeler yapılıyor, gizli irtibatlar kuruluyor, onlara tavizler veriliyor, ülke bölünme aşamasına götürülüyor” diye, halkın tepkisine neden&#160;olacak bir hava yaratılmak istenmişti. Aslında bu olaylar devam ederken yine Cemaat’in MIT e karşı özel bir operasyon&#160;hazırlığı içinde olduğu da belliydi. Her olayda MIT özellikle&#160;eleştiriliyordu.</p>
<p>28 Aralık 201 l’de, Uludere katliamı olarak anılan, Kuzey Irak’ta PKK mensubu zannedilerek, yanlışlıkla Türk savaş uçaklarının bombalanması sonucunda, Uludereli 34 Kürt gencinin öldürüldüğü elim olay sonrası herkes “Nasıl oldu, bu&#160;kadar büyük hata neden yapıldı?” demeye başladı. Bu olayın&#160;bir hata olduğu, yanlışlık olduğu netti. Ancak Cemaat kaynakları bu yanlışlığı kimin, nerede yaptığı konusunda kararını vermişti; MIT’in verdiği istihbarata göre yapıldığını ve&#160;MIT’in sebep olduğunu açıkça söylüyordu.</p>
<p>Uludere olayının hemen akabinde Cemaat yanlısı yazarlar ve gazeteciler “bu istihbari bilgi MIT’ten geldi, onlar neden&#160;oldu, bu bilgiler kasıtlı verildi” diyerek MIT’e yönelik suçlamalarda bulunuyor, MIT’te bir şeyler yapılmalı diyorlardı.&#160;MIT’in buna benzer konularda, sol gruplar üzerindeki uygulamaları ve mazisi halk nazarında temiz olmadığından, Cemaat’in planlarını bilmeyen çevrelerce bu suçlamalar dikkate</p>
<p>alınıyor, doğruymuş gibi kabul edilebiliyordu.</p>
<p>İşte 7 Şubat 2012 Türk yargı, hukuk, istihbarat, güvenlik ve devlet tarihinde çok önemli gelişmelerin olduğu yeni bir anormallikler zincirinin başlangıcıydı. 7 Şubat günü PKK ile barış&#160;süreci yürüten eski MIT müsteşarı Emre Taner, yeni Müsteşar&#160;Hakan Fidan, Müsteşar Yardımcısı Afet Güneş ve bazı MIT&#160;yetkilileri şüpheli sıfatıyla ifadeye çağrılıyordu. Suçlama ise&#160;“PKK ya yardım etmek, Apo ile PKK arasında haberleşme ve&#160;bilgi akışı sağlamaktı. Ancak gariptir ki OYM Savcısı Sadettin Sarıkayanın MIT müsteşarları ve bazı MIT mensuplarını&#160;şüpheli sıfatıyla ifadeye çağırdığı bilgisi büyük basın organlarına, en çok okunan gazetelere el atından sızdırılarak, diğerlerine&#160;bilgi verilmemişti. Bu kadar önemli bir olayda birincisi, devletin en ciddi istihbarat kurumunun eski ve yeni müsteşarları&#160;gözaltına alınacak veya ifadeye çağrılıyor, İkincisi, hükümetin&#160;desteklediği ve onun kontrolünde giden bir faaliyet yargıya taşınarak sorgulanıyordu. Tüm bunlar olup biterken hiçbir devlet yetkilisinin haberi olmadığı gibi yargının başında bulunan,&#160;tüm soruşturmaları yürütme görevinin asli sorumlusu olan II&#160;Savcısı Turan Çolakkadı’nın da haberi yoktu.</p>
<p>Cezaevinde TV seyrediyorum... II Savcısı Turan Çolakka-dı böyle bir olayın olmadığını, eğer olsa kendisine haber verilmesi gerektiğini söylerken, OYM Savcı Vekili Fikret Seçen de bu olaydan haberinin olmadığını söylüyordu. II valisinin,&#160;emniyet müdürünün, bakanın olaydan haberi yoktu ve yalanlayarak, “böyle bir şey yok” diyorlardı ama sağlam kaynaktan&#160;bilgi alan basın mensupları “haber doğru, savcı MIT müsteşarlarını şüpheli olarak ifadeye çağırdı” diyerek ısrar ediyordu.</p>
<p>Bu devlet geleneğinde rastlanılmış bir durum değildi. İstanbul’da tüm soruşturmaları yürütmekten sorumlu il savcısının haberinin olmadığı, devletin en önemli teşkilatının eski ve yeni</p>
<p>yöneticilerini suçlayan ve ifadeye geldiklerinde tutuklanacaklarına inanılan; ayrıca ileride dalgalarla gelişeceği ve birçok MIT mensubunun tutuklanıp, yargılanacağı bir davaya dönüştürüleceği anlaşılan bu olaydan, iki savcı ve onlarla beraber çalışan&#160;birkaç polis müdüründen başka kimsenin haberi yoktu.</p>
<p>Daha ilk anda herkes bu operasyonu yapanın Cemaat olduğuna inanmıştı. Yoksa bu, bir savcı yardımcısı ile üç Emniyet şube müdürünün kalkışacağı bir şey değildi.</p>
<p>Aslında bu soruşturma ve Oslo görüşmelerinin basma sızmasından epey önce Cemaat'in MIT'i hedefine koyduğu belli oluyordu. Cemaat yanlısı basın, Cemaat adına konuşan, yazan&#160;ve Cemaat kaynaklarından beslendiği anlaşılan bazı gazeteciler sürekli MIT'e saldırıyor, her fırsatta MIT yöneticilerini&#160;suçluyordu. Daha önceki olaylarda olduğu gibi önce kamuoyu&#160;hazırlanıyor, “MIT'e yönelik bir şey yapılmalı'' diye yönlendirme yapılıyor, ardından saldırıya geçiliyordu. Örneğin, önce&#160;‘Hakan Fidan Iran yanlısı’ diye başlayan fısıltı haberleri yayılıyor, sonra da Uludere’de Türk uçaklarının bombalayarak&#160;sebep olduğu toplu ölümlere MIT'in neden olduğu yönünde&#160;haberler yapılıyor, hatta MIT'in bilerek katliam yaptırdığı&#160;manasına gelecek yazılar yazılıyordu. Halbuki MIT istihbarat&#160;vermişti, o istihbaratı uygulamaya koymak silahlı birliklerin&#160;işiydi. Orada yapılan hatadan MIT neden sorumlu olsun ki?</p>
<p>MIT'in bu şekilde suçlanması aslında akıl ve mantığa uygun değildi. Sekiz yıl o bölgede görev yaptım. Eğer arşivlere bakılırsa Diyarbakır İstihbarat Şube’de çalıştığım 1985-1992&#160;yılları arasında hemen hemen her hafta buna benzer birçok istihbarat raporu yazdım. Bu raporlarda, MİT'in Uludere olayı&#160;ile ilgili olarak Cemaat yanlısı basının eleştirdiği istihbarat raporunun benzeri olayları anlattığım görülür. Yalnızca benim&#160;değil Mardin, Şırnak, Hakkari vb. illerin Emniyet İstihbarat</p>
<p>şubeleri ile Jandarma ve MIT'in de bu şekilde yazdığı birçok istihbarat raporu vardır. Bu raporlar 1985-1987 yıllarında Sıkıyönetim Komutanlıklarına ve 1987-1992 tarihleri arasında&#160;OHAL yetkililerine verilmiştir. Benim verdiğim raporların&#160;iki üç katını jandarmanın, onun birkaç katını da MIT'in verdiğini biliyorum. Verdiğimiz haberler genellikle şöyleydi: “15&#160;kadar kişiden oluşan, ... kod adlı militanın komutasındaki&#160;PKK grubunun Kuzey Irak Sınaht mıntıkasından sınırlarımıza doğru yürüyüş halinde oldukları, katırlarında ağır silahları bulunduğu, muhtemelen sınıra yakın korucu köylerine&#160;veya karakollara saldıracakları veya ülkemize giriş yapacaklarının değerlendirilmekte olduğu...” Bu haberlerin bir kısmını&#160;askeri birlikler operasyona dönüştürerek Kuzey Irak’a hava&#160;harekâtı düzenledikleri gibi bir kısmının sınır karakollarında&#160;tedbirlerin arttırılması, korucu köylerinin ve sınır karakollarının özel timlerce desteklenmesi, sınır yollarında özel timlerin&#160;pusu atması şeklinde etkisi oluyordu. Bu bilgiler ve istihbari&#160;duyumlar, o bölgeden kaçakçılık faaliyetleri nedeniyle Kuzey&#160;Irak’a giden insanlardan aldığımız bilgilerdi. Gelip giden&#160;kaçakçılardan gözlemlerini, gördüklerini, bildiklerini öğrenmeye çalışıyorduk ve bunları üst birimlere aktarıyorduk. Devamında giden istihbari bilgiyle ne yapılacağı, orada görevli&#160;yerel birliklerin, Jandarma II Komutanlığının, o bölgede sorumlu birliklerin ya da Asayiş Bölge Komutanlığının işiydi.</p>
<p>Operasyonun yanlış yürütülmesinin MIT'le ne alakası var? O bildiği, gördüğü bir olayı aktarmıştı, bu bilgi teyitli olabileceği gibi eksik ya da hatalı da olabilirdi. Uludere’de köylülerin&#160;direkt jetlerle bombalanmasının MIT tarafından yapıldığı,&#160;MIT’in buna bilerek sebebiyet verdiğinin söylenmesi akla ve&#160;vicdana aykırıdır. Ama Cemaat mensupları bunu sürekli işleyerek kamuoyunu MIT'e karşı bir şeyler yapılmalı noktasında&#160;hazırlamıştı. Bugüne kadar hem polis, hem jandarma hem de</p>
<p>MİT bu raporların benzerlerinden binlerce yazmıştı. Şimdi ne olmuştu da bu haberle MIT’e saldırılıyordu? Çok açık ki&#160;Cemaat tarafından MİTe sistemli ve sürekli bir saldırı organize ediliyordu.</p>
<p>Böyle bir ön safhadan sonra MİT yetkilileri hakkında önce davetiye çıkarıldı. Gelmemeleri üzerine Savcı Sarıka-yaya müracaat edilerek hakimden MİT müsteşarlarının zorla&#160;getirilmesi kararı alındı. Emniyet, mahkeme kararını uygulamak adına MİT merkezlerine giderek, en azından kişiler&#160;burada mı diye tebligat yapmak veya oradalarsa götürmek için&#160;MİT binalarının etrafında görülmeye başlandı. Böyle bir olay&#160;dünyanın hiçbir yerinde yaşanmamıştır. Hükümetin politikalarını uygulayan bir devlet kurumu hakkında, polis ve savcılar&#160;soruşturma yürütüyor ve o kurumun etrafını sararak, oradaki&#160;görevlileri zorla almaya çalışıyordu. İşin garibi böylesi bir operasyon Başbakanın ciddi bir rahatsızlığı dolayısıyla ameliyat&#160;olacağı günlerin arifesine denk getirilmişti. Bunun bir tesadüf&#160;olmadığı, bir üst aklın bunu takip ettiği, Başbakanın tedavi&#160;sürecinden dolayı olayla ilgilenemeyeceğini görüp, zamanlamasının yapıldığı konusunda hiçbir tereddüdüm yoktu. Bence&#160;asıl Cemaat buydu, bir yandan MİTe karşı savcı ve polisle&#160;operasyonu planlarken bir yandan basın üzerinden yapılacaklara haklılık kazandıracak yayınlar yaptırıyordu. Üstelik&#160;Başbakan ın sağlık sorunlarını takip edip, en uygun zamanda&#160;yargıyı harekete geçiriyordu.</p>
<p>MİT e yönelik operasyon çok garipti ama ne de olsa daha önce Erzincan'da MİT Bölge Müdürlüğü uydurma bir gerekçeyle, Erzurum OYM Savcısı ve Erzincan polisleri tarafından&#160;sanki örgüt evi gibi sarılıp zorla aranmak istenmiş, iş çatışma&#160;noktasına gelmişti. Ankara, sonunda “karşı koymayın, aratın”&#160;diyerek Erzincan MİT Bölge Müdürlüğü hiç makul olmayan</p>
<p>şekilde aratılmış, resmen polis ve ÖYM Savcısının zorla girmesine müsaade edilmişti. Türkiye hukuk devletidir; eğer Erzincan MIT'inde suç işlenmiş ise bunun soruşturmasının bir usulü vardır. MIT müfettişleri veya Başbakanlık Teftiş Kurulu&#160;savcının talebiyle gider, orada sadece arama değil tüm iş ve işlemleri sessizce denetler, varsa sonuçları rapor ederdi; en azından devletin resmi görevi ile suç olan kısımları ayırır, usulsüz ve&#160;kabaca işlem yapmazdı. Başbakanlık Teftiş Kurulu müfettişleri, tüm tehditlere rağmen Hrant Dink olayı dolayısıyla verdikleri raporda İstihbarat Teşkilatını eleştirdiler. Hayatları tehdit&#160;altında olmasına rağmen tek kelime ödün vermediler.</p>
<p>Erzincan Alay Komutanlığı da benzeri şekilde hatalı olarak aratılmış, evraklara el konulmuş, sonunda jandarmaya yardım eden köylülerin isimleri internet sitelerinde yayınlanmıştı. Cemaat’in etkin olduğu polis ve ÖYM savcılarına, her türlü&#160;bahane ile devletin her makamına girip her şeyi allak bullak&#160;etme hakkı hukuksuz bir şekilde fiili olarak verilmişti. Aslında Erzincan'da MIT'e hukuka aykırı bir biçimde polis gücüyle&#160;girilmesine dair yapılan hata, 7 Şubat'ta MIT müsteşarlarının&#160;zorla ifadeye çağrılmasına dair yapılan hatanın devamıydı.</p>
<p>Tartışmaya ve üzerinde fazla konuşmaya gerek olmayacak kadar açıktır ki yapılan olayın hukukla, kanunla hiçbir alakası yoktur. Polisi ele geçirmiş, ÖYM'deki savcı ve hakimlerle&#160;devlet içinde istediği gibi uygulamalar yapan Cemaat, MIT'i&#160;ele geçirmek, oraya da hakim olmak istiyordu; epeydir sistemli, organize büyük bir operasyon planlıyordu.</p>
<p>MIT'in özellikle yurtdışındaki görev ve faaliyetleri, hükümetin direktifine ve görevin gerektirdiği özelliğe göre yapılıyordu. MIT'in yurt dışı istihbarat teşkilatlarının gizli&#160;görevlerinin sadece bir kısmına bakılarak değerlendirme yapılamaz. Bazen aldatıcı görev yapabilir bazen gerçek amacı</p>
<p>gizleyerek, dış görünüşünde sanki ülke aleyhine gibi görünen ama esasında ülke menfaatlerini savunan görevleri olabilirdi. Bir istihbarat elamanı yabancı ülke ajanına isteyerek bilgi veriyormuş gibi görünebilir ama aslında bilerek, yanlış&#160;bilgi vermesi merkezin özel bir operasyonu olabilirdi. Böyle bir göreve dışarıdan ilk bakıldığında sanki ülkeye ihanet&#160;ediliyormuş gibi görülebilir. Veya bir görevlinin, yabancı bir&#160;ülkeye gerçekten bilgi sızdırdığı tespit edilebilir ama o anda&#160;şahsı yakalamak değil, onunla irtibatlı tüm şebekeyi ortaya&#160;çıkarmak adına bir süre bilmiyormuş gibi davranılarak, takip&#160;etmek veya bazen bilerek bu kişiye yanlış bilgi vererek, ülke&#160;menfaatine dair farklı uygulamalar yapılabilirdi.</p>
<p>Elbette suç işleyen MIT elemanlarının olması da mümkündür. İstihbarat mensupları, eğer görev sırasında suç işlemişlerse, görevin gerektirdiği tolerans sınırının aşılıp aşılmadığı, aşılmışsa suçun gerçek delilleri kurumun müfettişleri tarafından incelenir ve savcıya tevdi raporu sunulur. Ardından&#160;suç bulunduğu takdirde savcının işlem yapması gerekir. Dünyanın her yerinde en doğru ayıklama bu şekilde yapılır. Yoksa&#160;bir MİT binasına girip oradaki evrakları alarak suç çıkarmak&#160;ne bir savcı ne bir emniyet müdürü için mümkündür. Aynı şey&#160;bütün kurumlar için geçerlidir. Ama o gün devlet geleneği,&#160;devlet kuralları ve bütün hukuk sistemi yerle bir edildi. Züc-caciye mağazasına giren fil misali her şey kırılıp dökülmüş,&#160;polis zoruyla MİT binalarına girilmişti.</p>
<p>Bu ve benzeri durumlar nedeniyle üç tane polis müdürü, bir savcı hiçbir makama bilgi vermeden MİT m tüm yöneticilerini&#160;ve siyasi iradenin talimatıyla yürütüldüğü açıkça belli olan bir&#160;konuyu soruşturma konusu edemez; onların faaliyetlerini öğrenmek adına MİT mensuplarını dinleyemez, izleyemez.</p>
<p>Bu ülkede en güvenilir kişiler üç polis müdürü ile iki</p>
<p>ÖYM savcısı mıdır? Eğer yanlışlık varsa, suç varsa bu ülkenin diğer makamları da en az bu polis müdürleri ve savcı kadar&#160;vatanseverdir ve ülkeye zarar veren kişilere karşı durur, hukuk&#160;önünde hesap vermelerini sağlar.</p>
<p>Bugüne kadar her istediğini yapan, her defasında yaptığı hukuksuzluğu büyüten ve kimsenin bir şey demediği Cemaat&#160;bir adım daha atarak, büyük operasyon yapacak, hiç kimsenin&#160;ummadığı bir biçimde MIT yöneticilerini ve orada kendisine&#160;mani olan, beğenmediği tüm MIT mensuplarını tutuklayıp,&#160;uydurma gerekçelerle mahkûm edecek ve kendisi MIT e hakim olacaktı.</p>
<p>Daha önce yaptığı hukuksuzluklar karşısında kimse bir şey demediği için her defasında hukuksuzluğu büyütüyor, haksız&#160;tutuklama yapıyor, bir şey olmuyordu. Uyduruk sebepler ve&#160;sahte delillerle basın mensuplarını, rektörleri, işadamlarını,&#160;üst rütbeli subayları, generalleri en sonunda internet sitesi açmaktan eski Genelkurmay Başkanı nı tutukluyor yine kimse&#160;bir şey demiyordu. Onlar yaptı mı oluyordu, o zaman neden&#160;MIT yöneticilerini tutuklamasınlar ki?</p>
<p>MIT olayının arka planına bakıldığında Cemaat imamlarının epeydir hazırlık yaptığı, herkese görevlerini dağıttığı ve uzun bir süre üzerinde çalıştığı görülüyordu. MIT operasyonu&#160;için önce MIT aleyhine propaganda faaliyeti yürütülmüştü.&#160;Son elli yıldır hiç olmadığı şekilde bazı Emniyet mensupları&#160;MIT’e atanmış ve orada görevlendirilmişti. Geçmişte iki kurum arasında yapılan centilmenlik anlaşması gereği MIT’ten&#160;Emniyete ya da Emniyet’ten MIT’e kimse gitmiyordu. Ama&#160;bir anda MIT’in ihtiyacı olmadığı halde bir kısım Emniyet&#160;mensupları MIT’e atanmıştı. Savcılık ve Emniyet’in bir süreden beri hiç kimseye bilgi vermeden MIT müsteşarları ve&#160;yöneticilerini dinlemeye aldığı görülüyordu. Devletin bu ka-</p>
<p>dar önemli bir kurumunun böyle bir bahane ile dinlenmesi anormal bir olaydı. Ama sadece savcılık değil Emniyet yöneticileri ve makamları da kimseye haber vermemiş, uyarıda&#160;bulunmamıştı. MIT yöneticilerinin dinlendiğini gören TIB,&#160;bütün dinleme kararlarını tek tek inceleyip yanlış gördüklerine itiraz ederken, bu kez dinleme kararlarına karşı hiç sesini çıkarmamış, itiraz etmemiş, hükümete bilgi vermemiş ve&#160;“böyle saçma şey yapılır mı, siz kimin adına, ne yapıyorsunuz”&#160;dememişti. Görülüyor ki MIT'i suçlu çıkaracak her türlü bilgi&#160;toplanmaya, belge oluşturulmaya başlanmıştı. Barış süreciyle&#160;ilgili MIT'in koordinesinde yürüyen Apo ile Kandil ve diğer&#160;PKK birimleri ve mensupları arasında, silahsız çözüm için&#160;yapılan yazışmaların fotokopileri MIT arşivinden alınmış&#160;ve Diyarbakır BDP binasına konularak bulundu yapılmıştı.&#160;Aslında MIT müsteşarları ve yöneticilerinin, istihbari olarak&#160;gerçek veya sahte isimlerle ne kadar zamandan beri dinlendiğini hâlâ tam bilmiyoruz.</p>
<p>Başbakan’ın ve Cumhurbaşkanının programlarını takip eden Cemaat mensuplarının bildireceği en uygun zaman kollanmış, aksilik olmasın diye OYM nöbetçi hakimi ayarlanmış&#160;ve 7 Şubat'ta operasyona başlanmıştır. 7 Şubat öncesi mahkeme hem arama hem el koyma kararı vermiş, ayrıca gizlilik&#160;kararı almıştır. Savcının yapacağı tüm işlemler için de kararlarını baştan vermiştir.</p>
<p>Normalde Emniyet siyasi veya terörle ilgili bir istihbari çalışma yapacak, operasyona dönüştürecekse önce Merkez Emniyet Genel Müdürlüğü'ne bir operasyon planı yapar ve onay için yazar. IDB bunu inceler, Emniyet Genel Müdürü nün&#160;kendisinden bu çalışma için onay alır ve varsa başka illerde&#160;benzeri çalışmaları koordine eder. Ondan sonra yeni gelişmeler hakkında merkeze bilgi verilir. Her alınan bilgi, her yapı-</p>
<p>lan işlem merkeze sürekli bildirilir; merkez diğer illeri, kurumlan hatta yurtdışını, bu olayı etkileyecek gelişmeleri takip ederek işin sıhhatli yürütülmesini koordine eder. Bu konuda&#160;ajanlardan alınan her bilgi merkeze yazılır, her takip raporu&#160;merkeze bildirilir. Dinlenecek telefon daha dinlenmeye alınmadan sebepleriyle birlikte merkeze bildirilir; merkez inceler,&#160;tamam derse dinlenir veya başka illerde de dinleniyorsa koordine eder. Tüm dinlemeler Emniyet'in merkez birimleri üzerinden illere uzandığından Merkez, IDB ve KOM tüm illerin&#160;dinlediği telefonları ve onların irtibatlarını bilir.</p>
<p>TIB her gelen telefon dinleme kararını inceler, kanuna uygunluğuna bakar, sistem, devlet üst makamlarına ait olup&#160;olmadığını otomatik olarak kontrol eder; hukuka aykırılık&#160;görürse, kararı veren mahkemenin bir üst mahkemesine itiraz eder. Geçmişte böyle birçok karar alınmışken, nedense bu&#160;olayda ne IDB ne de TIB’den hiçbir itiraz olmamış, durdurulmamış ve yanlışlığı hususunda kimseye bilgi verilmemişti.</p>
<p>Bir an için savcılığın bu operasyonu çok önemli gördüğünü ve suç işlemekte olan bazı MIT mensuplarını saklama, gizleme ihtiyacı duyduğunu düşünelim. Ancak bir faaliyete&#160;başlanırken ilk alınan bilgi suçun varlığıyla ilgilidir. Daha&#160;başlangıçta operasyonun nereye gideceği, kimlerin, hangi&#160;kurumların dahil olacağı belli olmadığı gibi “merkez veya&#160;ilgili yerlere sızmasın diye haber vermedik” denirse, bu bir&#160;yalandır. Çünkü operasyona başlarken bunun üst makamlara,&#160;bazı kritik yerlere uzanacağı bilinemez. Baştan bilgi verilse de&#160;süreç içinde operasyonun birtakım yerlere uzanması üzerine&#160;belli oranda gizleme mantığı olabilir. Ama daha başta hiçbir&#160;makama bilgi verilmiyor veya bilgi verilenler de aynı şekilde&#160;olayı gizliyorsa, burada açıkça hukuk dışı bir yapının operasyonu var demektir.</p>
<p>Emniyet birimleri kendi amirlerine, valiye, yeri geldiğinde bakanlığa bilgi verir. Ayda bir kez valinin başkanlığında, Emniyetin, Jandarmanın, MIT’in, silahlı kuvvetlerin yöneticilerinin olduğu toplantıda gelişmeler, alınan istihbaratlar,&#160;yapılacak işlemler vs. tüm ildeki olaylar değerlendirilir ve konuşulur. Her gün saat 11.00’de (asayiş saatinde) vali, emniyet&#160;müdürü, jandarma komutanı ildeki tüm asayiş ve güvenlik sorunlarını konuşur. Yine her gün Emniyet’in kendi içinde yaptığı toplantılarda genel durumlar konuşulur, hazırlık yapılır,&#160;gelişmelere göre diğer devlet kurumlarının yapacağı görevler&#160;bilinsin diye tartışılır. Demek ki epey bir süre devam eden bu&#160;çalışmayla ilgili hiçbir şekilde kimseye bilgi verilmemiş. Ne&#160;bir polis amirinin, ne valinin hiç kimsenin bilgisi yok!</p>
<p>Bu olaya benzer bir çalışmayı KOM Daire Başkanı olduğum zaman, şimdi Yargıtay Ceza Genel Kurulu Başkanı ve Yargıtay Başkan Vekili olan Abdulkadir İnan ile İstanbul&#160;DGM savcısıyken birlikte yürütmüştük. O zamanki iddia&#160;bazı MİT mensupları, ülke dışında yaşayan, çeşitli suçlardan&#160;aranan Alaattin Çakıcı ile irtibatlıydı ve ona kırmızı pasaport&#160;vererek yardım ediyorlar, destek olup yurtdışında rahat hareket etmesini sağlıyorlardı. Durumu önce ana hatlarıyla Emniyet Genel Müdürü Gökhan Aydınere, onun kanalı ile bakan&#160;Aksuya intikal ettirdim. (Evet, sızma ihtimali vardı ama ben&#160;onlardan daha önemli değildim; onlar benim üstüm, devletin&#160;genel müdürü ve bakanı idi, hangi hakla ve niye onlardan olayı&#160;saklayacaktım ki?) Onun tavsiyesi ile bu defa DGM Başsavcısı Abdülkadir İnan Bey’le, ardından İstanbul DGM savcısıyla&#160;ve operasyonun normal kısmını yürüten savcıyla görüştüm.&#160;Operasyon ilerlerken DGM Başsavcısı Abdülkadir Bey “Beni&#160;yalnız bırakmayın, devletin diğer güçleri de bu olayda bana&#160;destek olsun, ben yalnız başıma kalmayayım” dedi. Sonunda&#160;operasyonu yaptık diğer kişileri biz aldık ama MİT mensubu</p>
<p>olan ve onunla irtibatlı kişileri savcı kendisi istedi ve sorguladı; dava açıldı, yargılandılar ve MIT mensubu dahil bazı kişiler ceza aldılar. MIT kendi personelinin işlediği suçtan&#160;dolayı onlara yardım etmedi, yaptığının göreviyle alakasının&#160;olmadığını söyledi. Yani bu ülkede güvenilir insanlar sadece&#160;üç beş Cemaat mensubu polis ile savcı değildir. Devletin diğer&#160;görevlileri de ülkeye zarar veren kişilere karşı tavır alır.</p>
<p>MIT müsteşarlarına dair yapılan bu tahkikata Başbakan m çok sert tepki vermesi ve kendisine yönelik bir işlem olduğunu&#160;söylemesi üzerine, MIT mensuplarını koruyacak kanunlarda&#160;değişikliğe gidildi. “Yapacakları işleri dolayısıyla soruşturma&#160;yapılması Başbakanın iznine tabidir” denilerek soruşturma&#160;durduruldu. Bu soruşturmayı yapan Savcı Sadettin Sarıkaya&#160;görevinden alındı ama aynı mahkemede görevlendirildi. Hatta benim yargılandığım 9. Ağır Ceza Mahkemesinin duruşma savcısı oldu. Bu olaya karışan üç şube müdürü ve amirler de başka yere tayin edildiler. Ama bunu organize edenler&#160;kimlerdi, arkasında kimler vardı ve niye yapıyorlardı? Bu konularda ciddi bir araştırma yapılmayıp sadece tayinle veya yer&#160;değiştirmeyle yetinilerek, etkili bir soruşturma yürütülmediği&#160;için bu sefer MIT Müsteşarı Hakan Fidan, Selam Tevhid soruşturmasında Iran casusu yapılmış, yine telefonları dinlenmiş ve “ülkeye ihanet ediyor, İrana bilgi veriyor” iddiasında&#160;bulunuluyordu. Cemaat bu sefer işin şeklini değiştirerek farklı&#160;bir adım atmış, birçok kişiyi de içine alan, herkesi İran casusu&#160;yapan yeni bir soruşturma başlatmıştı.</p>
<p>Aslında OYM’lerin direkt MİT müsteşarı ve mensuplarını sorgulayamayacağı belliydi. Anayasanın 168. Maddesi<a id="footnote1"></a><sup><a href="#bookmark2">1</a></sup><sup></sup> çok</p>
<p>açıktı; ÖYM’ler görev sahasına girmeyen işlerde her istediğini alıp sorgulayamazdı. Başta herkesin hoşuna gittiği için bu hukuksuzluğa göz yumdular. Normalde yasalar açıktı OYM’lerin&#160;görev alanına giren belli işlerde direkt savcıların soruşturma&#160;açma hakkı vardı ama nasıl yasama dokunulmazlığı, hakimlerin dokunulmazlığı, vali ve kaymakam gibi mülki amirlerin&#160;yargılanmasında özel hükümler varsa ve bunlara uyuluyorsa,&#160;Genelkurmay Başkanı, Kuvvet Komutanları için de Anayasa da özel yargılama makam ve usulleri ile izin mercileri vardı.</p>
<p>Anayasaya göre Genelkurmay Başkanları ve Kuvvet Komutanlarının AYM’de yargılanacakları konusu açık olmasına rağmen “Bu suçlar görev suçu sayılmaz, ihtilal hazırlığı görevden değildir, bundan dolayı yasanın hükmüne göre AYM’de&#160;değil CMK 250. Maddede belirtilen ÖYM’lerin görev alanına giren suçlarda direkt, izin almadan soruşturma yapılabilir” gibi basit hukuki yorumlarla Genelkurmay Başkanı&#160;İlker Başbuğ tutuklanmıştı. Aslında Genelkurmay Başkanı&#160;ve Kuvvet Komutanlarının yerel mahkemede yargılanmasını&#160;kabul etmek makul değildir. Ancak o gün işlerine geldiği için&#160;bu anlayışı devam ettirdiler.</p>
<p>İşte OYM’ler, hukuku istediği zaman ihlal etme, kendi istediği şekilde eğip bükerek uygulama anlayışına ve yaptığı&#160;diğer hatalara karşı çıkılmayınca bugün daha büyük olaylara&#160;neden oldu. Şimdi de aynı yorumla MİT Müsteşarı ve yöneticileri tutuklanmak isteniyordu. Halbuki o gün hukuka&#160;uyulsaydı Genelkurmay Başkanı, hükümetin (Başbakanın)</p>
<p>izni olmadan soruşturulmaz, ÖYM’de yargılanmaz AYM’de yargılanırdı. Bugün de MIT Müsteşarı göreviyle ilgili hususlarda Başbakanın izni olmadan soruşturulmazdı. Çünkü&#160;ortadaki iddia görevle ilgili konu idi, o görevi de en iyi bilen&#160;Başbakandı; ondan habersiz soruşturma yapmak devlet içinde&#160;kargaşa çıkarırdı. Normalde bir MIT Müsteşarını, görev suçu&#160;olsun olmasın sıradan bir mahkemenin yargılaması da makul&#160;değildi. Bağlı olduğu teşkilatın özelliği, sahip olduğu bilgi ve&#160;imkânlardan dolayı, yargının gücü, kudreti açısından bir üst&#160;yargı organında yani AYM’de yargılanması en doğrusudur.&#160;Ama o günün şartlarında Cemaat’in etkin olduğu mahkemelerde yargılama yapılması, istediği şekilde karar çıkartabilmesi ve kanunları işine geldiği gibi kullanması adına, zorlayarak,&#160;yasada olmadığı halde dava OYM’lere getiriliyordu.</p>
<p>7 Şubat a gelindiğinde bu uygulamanın yanlışlığı daha çok gözler önüne serildi. Operasyon başladığında neden gerek du-yulduysa Diyarbakır BDP’de arama yapıldı ve MIT arşivinden çıkarılmış Oslo görüşmeleri ve o görüşmeler çerçevesinde düzenlenen bazı belgeler bulundu. Aslında arayanlar, hep&#160;yaptıkları gibi kendi hazırladıkları belgeleri “orada bulduk”&#160;diyerek suçlama için kullanabilir hale getirmişti. Selahattin&#160;Demirtaş ilk duyduğunda “İmkânsız bizim o gelişmelerden&#160;haberimiz yok, bizde böyle bir belge olması ve bulunmasında&#160;yanlışlık var” diyor birkaç gün sonra olayı öğrendiğinde ise&#160;“Bu komplodur, bizde o belgeler yoktu, partide bulundu diye&#160;tutanak tutulmuş ama bu doğru olamaz” şeklinde açıklama&#160;yapıyordu.</p>
<p>7 Şubat darbesini yapanların haksız, hukuksuz bir şekilde bütün yasaları çiğnemesi, ülkenin güvenliği ayrıca çok önemli&#160;makamların ayak altına alınması ve bu kadar pervasız saldırısına&#160;karşı en temel mesele devletten makam, güç, kudret alan herkes</p>
<p>ve her kurumun ayağa kalkması, tavrını belli etmesi, kendi güç, yetki ve görevlerini kullanması gerekirken bunun yapılmama-sıydı. Hukuk anlayışı ve toplumsal yaşam bilinci bunu gerektirirdi; olayın aslında kendisine yönelik olduğunu anlayan Baş-bakandan ve hükümetten başka ciddi bir tepki gelmedi. Nasıl&#160;karşı gelinebilirdi ki? Adı legal, faaliyetleri illegal bu yanının&#160;korkutarak sindirmesi neticesi herkes susmuştu. Nasıl olsun ki,&#160;her operasyonda susturulan, geri adım attırılan kişiler/kesimler&#160;her türlü faaliyeti bir müddet sonra normalleştirilen bu yapıya&#160;karşı sesini çıkaramamış, yüksek sesle “bu kadar büyük hata&#160;yapılamaz, kimse devletin yetkilerini kendi cemaati, grubu için&#160;kullanamaz” diye karşı duramamıştı. Hatta MIT müsteşarlarını kurtarmak için yasada değişiklik yapılarak “ÖYM’ler izin&#160;almadan soruşturma yapamaz” denilerek, savunmaya dönük bir&#160;anlayış vardı. Neticede özel yasa çıkarılarak MIT müsteşarları şimdilik aslanın ağzından alındı, sonra ÖYM’ler kaldırıldı&#160;ama bunlar mağduru koruyan düzenlemelerdi.</p>
<p>Oysa bu olayları yapan, organize eden kişilerin normalde ağır bir şekilde cezalandırılması, disiplin tahkikatına uğraması gerekiyordu. Peki suçlulara ne yapıldı, sadece görev yerleri değiştirildi! 7 Şubat darbesinde kusurlu görülen Emniyet şube müdürlerinin sadece görev yerleri değişti. Asıl bu işi&#160;destekleyen, bu operasyonu yapan arka plandakiler hiç araştırılmadı; yer değişikliği gibi basit bir ceza ile maalesef süreç&#160;geçiştirilerek devam ettirildi. Örneğin, o kadar hukuksuzluk&#160;yapan Savcı Sarıkaya soruşturma savcılığından alınıp, bizim&#160;yargılandığımız Özel Yetkili 9. ACM ye duruşma savcısı oldu&#160;ve aynı hukuksuzluğu bu defa bizim davalarda gösterdi. Bulunduğu son mütalaa skandali aşan, açıkça hukuksuz ve mi-litancaydı! Kendisini HSYK’ya şikâyet ederek “7 Şubat davasında yargılanması gerekirken, ayrıca benim davadaki kasıtlı,&#160;hukuksuz hareketlerinden dolayı ceza alması gerekirken hâlâ</p>
<p>savcı olarak göreve devam ediyor, yarın başka mağduriyetlere neden olacak” diye yazdım.</p>
<p>Ayrıca Cemaat mensuplarını görevden almak, onların yerini değiştirmek çok önemli değildir. Ahmet alınır yerine&#160;Ahmet’ten daha ileri biri gelir, hem de bir süre tarafsızım diye&#160;aldatıcı da davranır. Kişileri değil onların sistemini kökünden&#160;devlete ve insanlara karşı kullanılamaz hale getirmek gerekir.</p>
<p>Eğer MIT’i ve hükümetin desteklediği, yürüttüğü programı hedef alan, hukuku kullanarak üzerine giden yapıya karşı bir tavır gösterilemezse, bu yapı daha büyük hedeflere yönelecek demektir. Bir müddet sonra daha da büyük bir şekilde&#160;kendisini ortaya koyacaktır. 2009 yılında Erzincan MIT Bölge Müdürlüğüne hukuksuz bir şekilde girilmesi, buna müsaade edilmesi, 7 Şubat’a neden olmuştur; 7 Şubat’ta etkin bir&#160;soruşturma yürütülmemesi Selam Tevhid örgütü soruşturması ve hükümete yönelik 17-25 Aralık operasyonu hazırlığına&#160;zemin teşkil etmiştir. Yaptıklarının karşılığını ödemeyen,&#160;hiçbir zarar görmeyen bu yapı daha büyüğünü yapmaya, darbeye kadar işi götürmüştür.</p>
<p>7 Şubat bazı basın mensuplarının dediği gibi bir darbedir; devletin bir kurumunu ele geçirme, o kurumu kendilerine bağlama çalışmasıdır. Bunda rol alanlar, bu olayda parmağı&#160;olanlar hukuk önünde hesap vermelidir. Basit tedbirlerle ge-çiştirilemez. Geçiştirilmemelidir...</p>
<p>Ayrıca, yine “7 Şubat operasyonunu hazırlayanların yaptıkları doğru şeyler de vardır. Bazı MIT mensupları PKK’nın içinden eleman temin etmiş; bu elemanlar birtakım olaylara karışmış ve suç işlemişlerdir, bundan dolayı suçludurlar”&#160;denilebilir. Elbette, bazı MIT elamanları suça karışmış ve&#160;hata yapmışsa bunun hesabını vermelidir. Geçmişte Emni-yet’in, Jandarmanın ve MIT’in bilgi aldığı elamanlar olaya</p>
<p>karışmadı mı? Çünkü örgütün içinden eleman alıp bundan bilgi alıyorsunuz. Bu kişi aynı zamanda örgütün içinde ve&#160;hiyerarşik yapısına dahildir; örgütün talimatlarıyla hareket&#160;etmek mecburiyetindedir. Örgütün istediği eylemlere katılmak, basit olaylara karışmak zorundadır, aksi takdirde bilgi&#160;alamaz. Geçmişte Emniyetlin çok fazla elemanı bu şekilde&#160;suça karışmıştır. Bu kişiler mahkemeye verildi. Yine örgüt tarafından olaya itilen, eylem yapması istenen bazı elemanları&#160;korumak adına kimi zaman göstermelik işlemler yapılmıştır.&#160;Birçok Emniyet İstihbarat ajanı suça karışmış ve yargılanmıştır. Bunları korumak adına Emniyet, yargı mensuplarıyla&#160;görüşüp, “bilerek suç işlemediler, gerçek örgüt mensubu değildir, bizim ajanımızdır, bilgi vermektedir, manevi olarak&#160;suçun unsuru oluşmamıştır” diye yargıdan destek istemiştir.&#160;Elbette hem ajan görünüp hem de provakatif eylem yapamazlar. Kendilerini kamufle etmek zorundalardır. Genellikle&#160;Emniyet İstihbarat elemanlarının başına bir şey geldiğinde,&#160;suça karıştığında terör şubelerine veya savcıya giderek olayı&#160;anlatırlardı. Onların talimatına göre zaman zaman mahkemeye çıkartılırlardı. Bugün de bazı kişilerin örgüt içinde yer&#160;alıp MİT’le irtibatlı olmaları ve bilgi vermeleri mümkündür;&#160;asıl hata bunların deşifre edilmeleridir. Böyle bir olayı alıp&#160;kullanmak, “MİT mensuplarının kullandığı ajanlar suç işliyor, olay yapıyor” demek kötü niyettir. MİT’in, Emniyet’in ve&#160;Jandarmanın asıl amacı istihbarat temin etmek ve güvenliği&#160;sağlamaktır. Hataları, yanlışları olabilir ama kimse PKKya&#160;destek adına bunu yapmış değildir. Birkaç MİT mensubunun&#160;olayların içinde olmasını savcılık ve polis abartarak, kendi&#160;operasyonlarına meşruiyet kazandırmaya çalışmıştır. MİT’in&#160;yaptığı olayların benzerleri eminim ki Emniyetle iki katı yaşanmaktadır. Basit eylemler yapan, molotof atan ajanlar olabilir; bunu “MİT PKKyı destekliyor” diyerek açıklamak doğruyu, gerçeği söylememektir.</p>
<p>Öncelikle şu bilinmelidir ki 7 Şubat darbesinin amacı suç işleyen MIT mensuplarını cezalandırmak değildir. Bir&#160;kurumu ele geçirmenin uzun süreli hazırlığı MIT ve diğer&#160;kurumların içindeki Cemaat elemanlarından alman destekle&#160;yapılmış büyük bir planın varlığıdır, gerisi kurt kuzu misali&#160;üstteki kurdun suyumu neden bulandırdın diye kuzuya çatma&#160;bahanesidir.</p>
<p>Sabri Uzunun kitabında anlattığı bomba yüklü minibüsü polisin Van’dan alıp Ankara’ya getirerek orada yakalanmış gibi yapmasına ne demeli?</p>
<p><a id="bookmark2"><sup><a href="#footnote1">1</a></sup></a></p>
<p>sek Kurulu ve Sayıştay Öaşkan ve üyelerini görevleriyle ilgili suçlardan dolayı Yüce Divan sıfatıyla yargılar.</p>
<p>(Ek fıkra: 12/9/2010-5982/18 md.) Genelkurmay Başkanı, Kara, Deniz ve Hava Kuvvetleri Komutanları ile Jandarma Genel Komutanı da görevleriyle ilgili suçlardan dolayı Yüce Divanda yargılanırlar.</p>
<p>Yüce Divanda, savcılık görevini Cumhuriyet Başsavcısı veya Cumhuriyet Başsavcı vekili yapar.</p>
</body>
</html>