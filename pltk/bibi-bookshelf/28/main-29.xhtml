<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>HOCA'NIN KUTSALLIĞI</h3>
<p>Cemaat ve mensuplarının yaptıklarını anlamak için Ce-maat’in lideri Fetullah Hocanın Cemaat tarafından nasıl görüldüğünü bilmek lazım. Dışarıdan bakıldığında bunca olup bitenin böyle bir Cemaat tarafından nasıl yapıldığı düşünülebilir. Bunu daha iyi anlamak için Cemaat’in biraz içine girerek, mensuplarının liderlerine bakışlarının nasıl olduğunu ve&#160;değerlendirmelerini bilmek lazım.</p>
<p>Cemaate göre Hoca kutsal bir kişidir. Ona ilahi ilhamlar gelmektedir. Onda olağanüstü birtakım bilgiler, olağanüstü&#160;bir kudret ve olağanüstü güçler vardır. O ne söylüyorsa doğrudur, hiç tartışılamaz. Çünkü onda akıl üstü, ilahi irade tarafından verilmiş bilgiler mevcuttur ve ona kutsallık atfedilir.&#160;Bundan dolayı Hocanın söylediği hiçbir konunun mahiyeti&#160;tartışılmaz, tartışılamaz.</p>
<p>Hatta bu kutsiyet o kadar abartılmıştır ki, Hocanın su içtiği bardakta kalan su asla dökülmez. Onun bardağını bir&#160;anda birçok kişi alıp, o bardaktaki sudan bir damla da olsa içmek isterler. Hocanın çayından artan, bardağın dibindeki çay&#160;asla dökülmez. O çayı da herkes gıdım gıdım yudumlamak&#160;ister. Hocanın kullandığı hiçbir eşya boşa ve çöpe atılamaz.&#160;Hocanın dışarıda bıraktığı gömleği, bir tek kazağı, bir tişörtü, ceketi Cemaat için o kadar kutsal ve değerlidir ki ancak&#160;önemli bir kimseye hediye olarak verilebilir. Hoca Cemaat&#160;içerisinde bu denli kutsaldır... Yaptığı her hareketin bir manası olduğu kabul edilir.</p>
<p>Bir dönem Cemaatsin yöneticilerinden, Hocanın en yakınında bulunan kişilerden olan Latif Erdoğan bir TV konuşmasında “Hoca bana Allah ile konuştuğunu, Kâinatı Hz. Muhammed (SAV) için yarattım senin için de devam ettiriyorum dediğini anlattı” demiştir.</p>
<p>Hoca internette de bulunan, İzmir'de verdiği bir vaazında “rüyasında peygamberi gördüğünü ve bu halimiz ne olacak diye sorduğunda peygamberin biz Türkiye'yi Cemaat'e havale&#160;ettik dediğini” söylüyor.</p>
<p>Benzeri anlatımlara bakıldığında Hocanın kendisine gelen, inanç sisteminde ilham denen duyguların, hislerin, fikirlerin etkisinde kalarak bir inanç ve amel sistemi geliştirdiği, buna göre Cemaate birçok İslam âlimine göre bâtıl sayılan&#160;ameller ve davranışlar önerdiği bilinmektedir.</p>
<p>Özellikle devlette, asker, polis, yargı, mülkiye, güvenlik konularında ileride Cemaat için önemli görevler ifa edecek kişilerin kıyafet, ibadet, İslami yaşam biçimine uymayabileceği-</p>
<p>•</p>
<p>ni söylüyordu. Dışarıya karşı kendilerini farklı göstererek, Islama aykırı yaşayabileceğini, namaz, oruç gibi ibadetleri aleni yapmamalarını, toplantılarda dini aidiyetlerini saklamak için&#160;alkol alabileceklerini, eşlerinin tesettürlü olmamasını tavsiye&#160;ediyor bunları dini açıdan uygun görüyordu.</p>
<p>İslami inanç sisteminde inananların uymak zorunda oldukları iki temel düsturun, Allah Kelamı Kuran-ı Kerim ile Peygamberin sünneti olduğu İslam camiasında herkesin mutabık olduğu konudur. Bu iki konuya aykırı hiçbir hüküm verilemez. Bunlara aykırı eylemi, işlemi bilerek yapanlar günah&#160;işlemiş sayılırlar; bunların yanlış, hatalı olduğunu söyleyen,&#160;bunlara uymayın diyenler ise dini hükümler gereği din dışına&#160;çıkmış olurlar.</p>
<p>Dini hüküm ve amellerin tek amacı Allah rızası olup bu-</p>
<p>nun dışındaki amaçlar ancak dinin kabul ettiği zaruretlerde ve onun kabul ettiği ölçüde olabilir. Hiç kimse kendisine gelen ilham, gördüğü rüya ve kendi ilmi, bilgisine dayanarak&#160;farklı hükümler vazedemez.</p>
<p>Bu konuda Muhyittin Ibnü’l Arabi Fütuhat-ı Mekkiyye adlı eserinde, kendisine ilahi ilhamlarla birçok bilginin verildiği, gösterildiği ama onun amel ederken bu ilhamlara göre&#160;değil, Peygambere uyarak hareket ettiği, esasın Peygamberin&#160;getirdiği olduğunu, bu noktanın çok ince bir husus ve birçok&#160;seçkin, manen üst makamlara/mertebelere yükselmiş kişilerin&#160;ayaklarının kayıp, yoldan çıktığı konu olduğunu anlatırken&#160;şöyle demiştir:</p>
<p>“Allah benim baş ve kalp gözümden ve hayalimden perdeyi kaldırdı. Baş gözüyle sadece onunla görülenleri, hayal gözüyle&#160;sadece hayalle görülenleri, basiret yani kalp gözüyle sadece o&#160;güçle görülenleri gördüm. Böylelikle iman meselesi tarafımdan müşahede edilir hale gelirken taklitle verilen mevhum ve&#160;muhayyel hüküm mevcut hale geldi ve tabi olduğum kimsenin değerini anladım. O, bana gönderilmiş peygamber yani&#160;Hz. Muhammed’di. Âdem’den Hz. Muhammed e kadar bütün nebileri müşahede ettim.</p>
<p>Allah bana ona iman edenlerin hepsini gösterdi, öyle ki, kıyamete kadar onların seçkin ve sıradan olanlarından görmediğim kimse kalmadı. Bütün cemaatin mertebelerini gördüm ve onların değerlerini öğrendim. Ulvi âlemde bulunan&#160;şeylerden genel olarak iman ettiğim hususları gördüm, hepsini müşahede ettim. Gördüğüm ve müşahede ettiğim şeylerin&#160;bilgisi beni imanımdan döndürmedi. Şimdi de Hz. Peygamber söylediği için biliyor ve amel ediyorum; kendi bilgim, görmem ve müşahedem nedeniyle amel etmiyorum. Böylece iman&#160;ve müşahede arasındayım. Böyle bir durum, (peygambere)</p>
<p>uyma hususunda son derece çetin bir durumdur. Büyüklerin ayaklarının kaydığı yer burası, yani iman edilen şeylere dair&#160;müşahedenin gerçekleştiği bu yerdir. Böyle bir insan iman&#160;ederek değil, görerek amel eder ve ikisini bir araya getirmeyi&#160;başaramaz. Bu durumda kemaldeki kadrinin ve mertebesinin&#160;bilgisini yitirir. Böyle bir insan keşif sahiplerinden olsa bile,&#160;Allah ona kendi kadrini göstermemiş, böylece nefsini bilmemiş, müşahede üzere amel etmiştir. Kamil insan ise müşahede&#160;zevkine sahip olsa bile iman ederek amel edip imandan ayrılmayan kimsedir. Müşahede ona etki etmez”<a id="footnote1"></a><sup><a href="#bookmark1">1</a></sup><sup></sup> der.</p>
<p>Hocanın da ayağının burada kaydığı, dini kuralları, açık emirleri, uyması gereken mutlak kuralları bir yana bırakarak&#160;Cemaat menfaatleri adına dini emir ve kuralları değiştirdiği,&#160;Cemaat mensuplarını haksız, hukuksuz uygulama yapmaya&#160;yönlendirdiği, kendisini kutsal kabul eden, kendisine uyan,&#160;tabi olan kişileri komplo operasyonlarıyla görevlerini kötüye&#160;kullanmaya yönlendirdiği anlaşılmaktadır.</p>
<p>Hocanın hitabet yeteneğinden, mevcut bilgisinden ve o bilgiyi anlatış biçiminden kaynaklanan Cemaatm ona inanılmaz bir bağlılığı vardır ve bu bağlılıktan dolayı onun her&#160;söylediği, her anlattığı kutsaldır; her anlattığının ona verilen&#160;ilahi bir bilgiye dayandığı kabul edilir. Hatta Cemaat içinde&#160;“Kuran-ı Kerim’de anlatılan Zülkarneyn’den kastedilenin&#160;kendi Cemaat’leri olduğu imalarla söylenmektedir.</p>
<p>Cemaat-Hükümet kavgasında karşılıklı söylenen ağır sözlere rağmen hiçbir dini grup, ekol, tarikat veya Islami anlayışın Cemaat’i savunmaması, yanlarında yer almaması da dikkati çeken ayrı bir olaydır.</p>
<p>Ancak son zamanlarda Hocanın, özellikle topladığı bil-</p>
<p>gilere dayanarak yaptığı isabetli tahminlerinin yavaş yavaş yanlış çıkar hale geldiğini, bunun Cemaat içerisinde sorgulandığını duymak da mümkün. Çünkü son zamanlarda bütün&#160;Cemaat mensuplarına “Tayyip Erdoğan’ın altı ay ömrünün&#160;kaldığı, Hocanın bunu bildiği, kısa bir zaman içerisinde emrihak vaki olacağı” söylenmişti. Hoca çok açık olarak Cemaat e deklare etmişti. Bunu herkes birbirine aktararak biliyordu. Yine “hükümet mutlaka çekilecek, mutlaka Türkiye’den&#160;kaçacaklar, ülkeyi terk edecekler; biz hükümran olacağız, biz&#160;hâkim olacağız, biz yöneteceğiz” diyorlardı. Onların yurt dışına kaçacaklarını söylüyorlardı. Bu iddialar Cemaat içinde&#160;dalga dalga yayılmıştı. Hatta Cemaat’in içindeki insanlar artık diğer güç odaklarını ikna etmek, hükümete karşı durduğu&#160;belli olan insanlara destek vermek adına bunu çok açık, aleni&#160;dillendiriyorlardı.</p>
<p>Cemaat mensuplarının anlattığı bu konuların, aradan bunca zaman geçmesine rağmen karşılık bulmaması, tersine&#160;her gün geriye gidenin Cemaat olması dolayısıyla Hocanın&#160;her söylediğinin, bildiği her şeyin kutsal olmadığı, onun da&#160;normal insan olduğu, Cemaat tarafından da yavaş yavaş görülecektir zannederim.</p>
<p><a id="bookmark1"><sup><a href="#footnote1">1</a></sup></a></p>
<p> <span style="font-style:italic;">Muhittin İbn Arabi Fütuhat-ı Mekkiye,</span> Litera Yayıncılık, 2010 baskısı 13.</p>
<p>Cilt. Sayfa 53</p>
</body>
</html>