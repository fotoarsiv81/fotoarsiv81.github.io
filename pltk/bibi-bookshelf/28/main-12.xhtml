<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>YARGI CEMAATE BAĞLI OLURSA...</h3>
<p>Bilgiden daha güçlü hiçbir silah yoktur, hiçbir şey bilginin yerini alamaz. Alınan bilgileri kullanacak etkin bir teşkilat ve&#160;yetkin bir akıl varsa, iyi bir plan ve hesap yapılırsa yenilemeyecek bir yapı yoktur.</p>
<p>Devlet içerisinde her türlü bilgiyi toplamak, araştırma yapmak açısından en uygun teşkilatları sıralamak gerekirse, birinci sırada Emniyet İstihbarat birimi, sonra Emniyet KOM birimi, sonra Emniyet TEM ve Emniyet dışından MİT sayılabilir. Emniyet İstihbarat, görevi gereği her sahada araştırma&#160;yapabilmektedir; Emniyet tüm asayiş, terör, kaçakçılık gibi&#160;suç arşivleriyle, pasaporttan, ehliyet, araç tesciline kadar onlarca arşiv bilgisine sahip olmanın yanında, istihbarat amaçlı&#160;başta telefon, elektrik, su abone kayıtları olmak üzere diğer&#160;kamu kurumlarınm bilgilerine kolaylıkla ulaşabilmesi bakımından devasa bir bilgi elde etme imkânını da elinde bulundurmaktadır.</p>
<p>ikinci önemli bilgi kaynağı, yargı dosyalan, soruşturmalar, yargılamalar, mahkeme kararları gibi suç, ceza ve soruşturma bilgilerine ulaşılmasını sağlayan Adalet Bakanlığının kurduğu UYAP’tır.</p>
<p>Bilgi toplamak veya bilgiye kolayca ulaşmak çok büyük bir üstünlük, güç kazandırmakla birlikte, polis ve yargı aracılığıyla bilgiye dayalı uygulamada bulunmak, olağanüstü bir güç&#160;ve kudret yaratmaktadır.</p>
<p>Toplum içerisinde polis ve yargı aracılığıyla sahip olunan bu güç, her şeyi yapmaya muktedir olduğu gibi toplum üzerinde de otorite oluşturur. Bunlara ilave olarak Maliye denetimleri, vergi cezalan gibi yöntemlerle, devletin gücü ve yetkisi kullanılarak, basın organlarına sahip olarak, mutlak güç,&#160;hâkimiyet duygusu yaratarak ve korku salarak, toplumu baskı&#160;altına almayı da kolaylaştırır.</p>
<p>Bundan dolayı daha ilk devlet oluşumlarından itibaren yargının, yöneticiler ve hükümetler emrine verilmemesi ilkesi benimsenmiştir. Modern toplumlarda yargıyı yönetimlerin&#160;emrine verilmek üzere değil, yönetimlerin direkt veya dolaylı&#160;etkilemelerinden uzak tutmak için yargıyı etkileyecek tavsiye&#160;veya telkinde bulunulması yasaklanmıştır. Yargı mensupları&#160;görev, atanma, özlük hakları, disiplin ve ceza soruşturmalarına karşı da özel güvencelere alınmıştır.</p>
<p>Yargı kadar olmasa da zor kullanma ve soruşturma yapması, yargılamanın farklı safhalarında görev alması dolayısı ile polise de direkt yargının emrinde, güvenceli, idarenin etkisinden uzak tutmaya yönelik kurallar getirilmiş, ayrıca polisin acil haller hariç yapacağı tüm işlemler yargı kararı şartına&#160;bağlanmıştır.</p>
<p>Tüm dünyada yaşanan deneyimlerden sonra kişilerin, toplumların özgürlüğü ve haklarının teminatı için yargı bağımsızlığını sağlamaya yönelik anayasal güvenceler bile yeterli görülmez, AIHM gibi daha başka güvence ve teminatlar&#160;aranırken; Türkiye’de yargının, hem de özel yetkili yargının&#160;tamamen Cemaat denetiminde olduğunun herkesçe kabul&#160;edilir olması akılla izah edilemez. Yargıtay’ın bazı dairelerinin Cemaat denetiminde olduğunun söylenmesi,&quot;..... daire”</p>
<p>denilince “oradan Cemaat’in istediği karar çıkar” biçiminde konuşulması, “Yargıtay Başkanlar Kurulu seçiminde Cemaat</p>
<p>büyük çoğunlukla seçimi kazandı, istediği kişileri seçti” veya “HSYK’da Cemaat çoğunlukta” sözlerinin tüm yargı camia-sınca tereddütsüz kabul edilir olması açıklanamaz. Yargı imamı denen yargı mensuplarını Cemaat’in görev, emir, talimat&#160;verip yönlendirmesini; savcıların, hâkimlerin, mahkemelerin&#160;hatta yüksek yargıçların Cemaat emrinde olduğuna toplumun inanmasını, yargının Cemaat emrinde hareket ettiğinin&#160;belgelerle ortaya çıkmasını normal ölçüler içinde düşünen bir&#160;insanın anlaması mümkün değildir. Dünyada bu olayın bir&#160;örneği de yoktur.</p>
<p>Demokratik yolla seçilen hükümet ve devlet başkanının ayrıca parlamentonun bile karışmaması ve etkisinden uzak&#160;kalması için güvence altına alınan yargının, Cemaate bağlanmasını, Cemaatin emrinde görev yapmasını kabullenmek&#160;mümkün olmadığı gibi absürtlüğünü kanıksamak da başka&#160;bir anormallik olsa gerek.</p>
<p>Cemaatin emrindeki bir polis ve yargı ile yapılacaklarda sınır yoktur; toplumda ne huzur, ne adalet inancı, ne düzen&#160;kalır. Toplumda düzen, sistem ve güvence kalmadığı gibi her&#160;şey temelinden sarsılabilir. Bugün Cemaat emri ile karar veren yargı mensuplarının ülkemizde yaptığı gibi...</p>
</body>
</html>