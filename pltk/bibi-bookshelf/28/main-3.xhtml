<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>BU KONUDA YAZMAYACAKTIM</h3>
<p>Eğer yeni gelişmeler olmasaydı, Haliç’te Yaşayan Simon-lar’m devamı sayılacak bu kitabı yazmayacaktım; çünkü yazmak kendimi tekrar etmek olurdu. Cezaevinde geçirdiğim sürenin ürünü olarak, tahmin edilmeyecek, kendimce Haliç’te Yaşayan Simonlar’dan çok daha önemli gördüğüm bir konuda&#160;yazmayı düşünüyordum. Önce bu konuda biriktirdiklerimi,&#160;sonra yine güncel konularda yazmam gerektiğine inanıyordum. Hatta kısa notlar almaya da başlamıştım...</p>
<p>Haliç’te Yaşayan Simonlar’ı yazalı beş yıla yakın bir zaman oldu. Kitap yayınlandığı zaman birçok kişi abartılı bulmasına&#160;rağmen, bu sürede yaşananlar yazdıklarımı tam olarak doğruladı.</p>
<p>Bu beş yıllık sürede ortaya çıkan her yeni gariplik için, “Evet, bunu da öngörmüş, yazmıştım” diyebiliyordum. 17&#160;Aralık operasyonu sonrası ise, gerek basında gerekse kamuoyunda “Hanefi Avcı bunların olacağını tahmin etmiş, yazmıştı” deniliyordu. Kitapta yazdıklarımı aşan, tahminlerimin&#160;ötesinde bir durum olmadığı için yine Cemaat’in yaptığı,&#160;devletin seyrettiği veya biraz destekleyip kötülüğü katmerleştirdiği olayları; Odatv, Balyoz, Ergenekon, Casusluk-Fuhuş,&#160;Devrimci Karargâh davalarında yaşanan anormallikleri yazarak, eski iddialarımı biraz daha kuvvetlendiren ama nihayetinde ilk yazdığımı aynen savunan bir şey ortaya çıkarmış&#160;olacaktım. Belki ileride yine yazabilirdim ama yakın vadede,&#160;en azından yeni bir gelişme olmadan yazmak, hem anlamlı&#160;değildi hem de Cemaat, Hükümet ve siyaset konularına tekrar zaman ayırmak istemiyordum.</p>
<p>Kitabı yazdıktan sonra aynı konuya bir daha dönmeden, Güneydoğu sorununa dair düşüncelerimi yazmak istiyordum.&#160;Sekiz yıl Güneydoğuca mücadelenin içinde rol aldım, birçok olay yaşadım ve gördüm. Orada yaşananlara dair çözüm&#160;önerilerimi, biriktirdiklerimi yazmak ve Türkiye'nin bu büyük sorununun çözümüne katkıda bulunmak, benim için çok&#160;daha önemliydi.</p>
<p>Birçok kişinin yalnızca “Kürt” veya “Güneydoğu&quot; sorunu diye baktığı konu bugün ülkemin en büyük sorunudur. Ben&#160;bunu “Türkiye'nin Sorunu” olarak görüyorum. Bu mesele çözülmeden diğer sorunlarımız istediğimiz gibi çözülmeyecek-tir; ne ekonomi düzeltilebilir, ne siyasi istikrar sağlanabilir ne&#160;de diğer sahalarda yapılan iyileştirmeler kalıcı olur. Demokratik haklar ve kişisel özgürlükler, bu sorun çözüme kavuşmadan geliştirilemez.</p>
<p>Eğer Türkiye, Güneydoğu sorununu çözebilirse AB’ye girme süreci dahil ekonominin düzelmesi, demokratik hayatın gelişmesi, toplumsal ve ferdi özgürlüklerin önündeki engellerin kaldırılması söz konusu olabilir.</p>
<p>Bu sorunun çözümü hakkında yazmam, bir yandan sempatiyle karşılanabileceği gibi diğer yandan ciddi tepkiler doğurabilirdi. Ciddi eleştiriler gelebilirdi, hatta davalar açılabilirdi. Fikirlerimden emin olmama rağmen bazı konuları daha fazla&#160;araştırmalı, olaya farklı cephelerden yaklaşan, çözüm önerileri&#160;olan kişilerle görüşmeli, kitaplar okumalı belki de bölgede dolaşıp görüşmeler yapmalıydım. Ardından toparladıklarımı bir&#160;an önce yazmalı ve redaksiyona vermeliydim...</p>
<p>Bu kadar da olmaz dedirterek şekilde, hakkımda en son iddia edilecek bir davadan tutuklanınca, yazmayı planladığım&#160;bu konuya bir süre ara verdim. Ve Haliç'te Yaşayan Simon-lar'ın ardından yaşanan gelişmeleri kamuoyuyla paylaşmam&#160;gerektiğini düşündüm. Belki, herkesin gözü önünde olan bu&#160;gelişmeleri yazmaya ne gerek vardı denilebilir, ancak:</p>
<p>Birincisi, basına/medyaya kısıtlı imkânlarla açıklayacağım herhangi bir şey, soruşturma konusu yapılıp ceza olarak bana&#160;döneceğinden yeterince konuşamıyordum. Cemaat taraftarları ise internet sitelerinde, kendilerine ait veya yakın basın organları ile hakkımda yalan yanlış her şeyi yayabiliyorlarlardı.&#160;Yazdıkları, söyledikleri ve iddia ettikleri birçok şey yanlıştı.&#160;Bunlara yeterince cevap veremeyince, kamuoyu da yanlış bilgi&#160;sahibi oluyordu.</p>
<p>İkincisi, o kadar desteksiz, abuk sabuk şeyler çok yaygın olarak medyaya servis ediliyordu ki, bunları tek tek cevaplamak mümkün olmadığı gibi tekzip edilmesi için birçok avukatın çalışması gerekiyordu. Tekzip edilse dahi yayınlanacağı şüpheliydi.</p>
<p>Üçüncüsü, cezaevindeyim. Aleyhimde açılan hukuksuz davalar ve yapılan işler, tek tek anlatılıp basın açıklamalarıyla&#160;cevaplanamazdı. Kalıcı olabilmesi için bütün bu olanlar bir&#160;kitapta direkt veya dolaylı cevaplandırılarak yalanlar boşa çıkarılabilirdi.</p>
<p>Dördüncü ve en önemlisi bu artık yalnızca benim meselem değildi. Bu, kamuya mal olmuş, Türkiye’nin sorunu olmuştu.&#160;Kitaptaki iddalarım tahminlerimi de aşarak doğrulanmıştı.&#160;Devletin konuya çok daha duyarlı olması gerekmekteydi ve&#160;bir an önce bir şeyler yapılmalıydı.</p>
<p>Halkın göremediği, basının dahi tam olarak anlatamadığı olay ve eylemleri, Cemaat’in gücünü, olaylara etkisini, böyle giderse ileride olabilecekleri duyurmak, elzem hatta hayati&#160;hale gelebilirdi.</p>
<p>Her şey, her iftira akla gelebilirdi... Belki biraz da yakıştırılacak isnatlarda bulunmaları, sağ bir grup veya örgüte yardım etmiş olduğumu iddia etmeleri de... Peki neden bu kadar mantıksız, bu kadar absürt bir iddia ile suçlanıyordum? Tüm&#160;bunları yazmam gerekiyordu; belki o zaman Cemaat’in Emniyet, Yargı içerisindeki gücünün ve nereleri etkileyerek, neler&#160;yapabildiklerinin görülmesini sağlamak mümkün olurdu.</p>
</body>
</html>