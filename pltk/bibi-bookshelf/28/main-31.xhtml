<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>SONSÖZ YERİNE...</h3>
<p>Yaşanan süreç göstermiştir ki paralel yapının işlediği suçların soruşturulması, olaylara karışan kişilerin yargı önüne çıkarılması, bundan sonra yapacaklarının önlenmesi gibi suçla ilgili unsurların tespiti ve suçluların hukuk önünde hesap&#160;vermelerinin sağlanması gerekmektedir.</p>
<p>Bununla birlikte bu yapının tam olarak farkına varılmadığı 2006-2013 yıllarında, birçok kişinin ve hükümetin, paralel yapının gerçekleştirdiği komplo operasyonlarını “kirli geçmişle hesaplaşma, askeri vesayeti ortadan kaldırma, demokratikleşme” zannettiği süreçte ortaya çıkan haksızlıklar&#160;ve kişisel mağduriyetlerin giderilmesi için hukuki, idari düzenlemelerin yapılması, yaşananların unutulmaması gerekir.</p>
<p>Ama daha da önemlisi; bu denli tahribata sebep olmuş Ce-maat/paralel yapıyı zamanında algılamayan ve bunca uyarıya rağmen durduramayan, en azından Haliç’te Yaşayan Simonlar&#160;kitabımda bu yapının zararlı faaliyetlerini, yaptıklarını ve yapabileceklerini anlatmam, yazılı dilekçeyle Ankara, İstanbul&#160;savcılıklarına bildirmem, dört müfettişe ayrıntılı yazılı ve şifahi bilgi vermeme rağmen hiçbir suçu araştırmayan, kolayca tespit olacak, sahte isimlerle yapılan hukuka aykırı telefon&#160;dinlemelerinin ortaya çıkartılması konusunda hiçbir şey yapmayan savcılık ve müfettişlik sisteminin,</p>
<p>7 Şubat darbesine rağmen Cemaat’in ne yapmak istediğini ve devlet için ne kadar tehlikeli hale geldiğini hâlâ algılamayan güvenlik birimlerinin,</p>
<p>Cemaatin, her türlü gizli belgeyi kolaylıkla alıp dışarı çıkarabildiği, istediği gibi kullandığı, saymakla bitmeyecek şekilde başta MIT, TSK, Emniyet gibi asli işleri güvenlik olan birimler dahil tüm devlet kurumlarının her türlü arşiv bilgisini elde etmiş olduğuna bakarak, tüm devlet kurumlarının,</p>
<p>Cemaat e ve ileride ortaya çıkacak Cemaat benzeri yapılara karşı kendi güvenliklerini sağlayacak sistemler geliştirmesi gerektiği ortaya çıkmıştır.</p>
<p>Adları, görevleri nedeniyle toplumda önem atfedilen güçlü kurumların bile Cemaat karşısında düştüğü durumlara bakarak güvenlik açıklarının giderilmesi zorunludur. Cemaat’in&#160;faaliyetlerine mutlaka devam edeceği, Cemaat durdurulsa&#160;bile başka grupların da ileride benzeri şeyleri yapabileceği hesaplanarak, yaşananlardan ders alıp kurumlarımızın görünüşte, sözde değil, gerçek manada, özünde güçlendirilmesi için&#160;hiçbir sebep ve mazeretin arkasına sığınılmadan tüm sistem&#160;ve yapılarının gözden geçirilmesi gerektiği bilinciyle hareket&#160;edilmelidir.</p>
<p>Ayrıca olayları araştırma, soruşturma ve suçları ortaya çıkarmakla görevli Cumhuriyet Savcılıkları ve Mülkiye Müfettişlik yapılarının da Cemaat’in işlediği büyük suçlara ve her türlü şikâyet ve belgenin önlerine konulmasına rağmen hiçbir&#160;şey yapmadıkları bir gerçek. Tüm bunlar bir yana, haklı ve&#160;şikâyetçi olanları cezalandırdıklarına bakarak bu yapılardaki&#160;zafiyetlerin de görülüp benzeri olaylarda bir daha hata yapmamaları, etkin soruşturma yapabilmeleri, gerçek ve ciddi&#160;tehditlere karşı devleti, toplumu ve fertleri koruyacak güce,&#160;kapasiteye kavuşturulmaları ve eksikliklerin görülerek, tedbirlerin alınması gerekir.</p>
<p>Yaşanan süreç, tüm safhalarıyla iyi analiz edilip, neden bu hatalar yapıldı, eksiklik neredeydi, neden devlet kurumlan bir</p>
<p>Cemaat karşısında yetersiz kaldı ve Cemaat nerede ise tüm toplumu, hükümeti esir alacak hale nasıl geldi, en ciddi devlet&#160;kurumlan nasıl bu kadar ağır darbe aldı gibi hususlar değerlendirilmelidir.</p>
<p>Başbakan, Genelkurmay Başkanı, MIT Müsteşarı... En gizli toplantıları kolayca dinlendi, izlendi; Başbakanın, Dışişleri Bakanlığının toplantı odalarına böcek konulabildi...&#160;Bütün bunlar tüm bakanlıkların ve güvenlik toplantılarının&#160;dinlendiğini, diğer makam ve toplantıların da kolayca dinlenebileceğini ve bunları engelleyecek güvenlik sisteminin mevcut olmadığını ortaya çıkarmıştır. Bu sorunlar enine boyuna&#160;irdelenmeli, zafiyetin tüm sebepleri iyice tahlil edilip benzerlerinin yaşanmaması için yapılması gerekenler teknik, taktik,&#160;eğitim hepsi ayrı ayrı tespit edilip süratle telafi edilmelidir.</p>
<p>Bu, belki de yapılması gereken en önemli ve öncelikli iş kabul edilerek, yaşananlar unutulmamalı, gelecekteki hata ve&#160;emsal olaylara karşı şimdiden tedbirler alınmalıdır.</p>
</body>
</html>