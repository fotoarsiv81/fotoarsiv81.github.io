<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAAT, DEMOKRATLARIN VE LİBERALLERİN DESTEĞİNİ NASIL ALDI?</h3>
<p>OYM’lerde açılan ilk davalar halktan, liberallerden, demokrat kesimlerden ciddi bir destek aldı. Çünkü Türkiye’nin yakın geçmişine bakıldığında askeri darbeleri, askeri müdahaleleri veya askerin siyasete etkisini görmek mümkündü. 27&#160;Mayıs 1960 askeri darbesi, tüm sivil siyaseti yok etmişti. 12&#160;Mart 1971 darbesi yine hükümete ve sivil siyasete müdahale etmişti. 12 Eylül 1980 darbesi siyasete ve topluma yönelik&#160;daha da boyutlu bir müdahaledir. 28 Şubat 1997’de ise, yine&#160;siyasete müdahale vardı.</p>
<p>2002’de seçimler olmuş, AKP büyük çoğunluğu sağlamıştı. Ancak askerin tavırlarından bu gelişmeden memnun olmadıkları anlaşılıyordu. O güne dek siyaset üzerinde askerin gölgesi her dönem hissedilmişti. Siyasetin çözmesi gereken&#160;bütün toplumsal sorunlara, hükümetin halletmesi gereken&#160;meselelere, askerlerin karışması alışkanlık haline gelmişti.&#160;Sağ-sol olayları askerin görev sahasına giriyordu. Güneydoğu olaylarında askerin kırmızı çizgileri vardı, hatta hükümeti&#160;bile karıştırmıyordu. Kıbrıs sorunu, öncelikle askerin sorunuydu ve askerin müdahalesini gerektiriyordu. Dış politikayı&#160;büyük oranda onlar etkilemeye çalışıyorlardı. Her konuda,&#160;her zaman askerin etkisini görmek mümkündü.</p>
<p>Laiklik meselesi, askerin asla karışılmasına müsaade etmeyeceği, kimseyi dokundurmayacağı bir sorun halindeydi. Eğitim faaliyetleri, eğitimin kaç yıl olacağı askerin sorunuydu,</p>
<p>çünkü müfredat dahil, bu alandaki politikalar, yaşanan siyasi gelişmeler onu etkiliyordu. Yine kıyafet konusu, askerin saha-sındaydı. Asker, sivil siyasetin çözmesi, sivil hükümetin bakması gereken her sorunu kendi görev tanımı içine almış, devlet&#160;sorunu haline getirmişti; bunu kendisine bir hak olarak görüyordu. İç Hizmet Kanununun35. Maddesi denilen sıradan bir&#160;maddeye dayanarak Anayasayı, kanunların ve demokrasinin&#160;tüm ruhunu bir kenara bırakarak, bu olaylara müdahale etmeye&#160;hakkı olduğunu düşünüyordu. Ve toplumda büyük bir kesim de&#160;askerin müdahalesini kanıksamış, normal görür hale gelmişti.</p>
<p>Yakın zamanda yaşanan Susurluk olayı, hafızalardaki yerini koruyordu. Her ne kadar Susurluk olayının içinde birçok kurum varsa da, işin fikir, düşünce tarzı bakımından asker tarafından savunulan derin devlet anlayışını temsil ettiği ve bunun çözülmemesi konusunda da askerin ayak direttiği düşünülüyordu. Meclis Susurluk Komisyonuna Teoman Komanm&#160;gelmemesi, askerlerin bilgi vermemesi ve Susurluk sürecine&#160;soğuk bakmaları, yine Susurlukun askerlerce desteklendiği&#160;imajını yaratıyordu.</p>
<p>Güneydoğu’da infazlar, yüzlerce faili meçhul olay vardı. Bunlar bir türlü aydınlatılamıyor, bu konuda sonuç alıcı adımlar atılamıyordu. Güneydoğuda hukuka aykırı, antidemokratik uygulamalar alabildiğine yaygındı. İşte Türk siyaseti içinde askerin böylesine etkili olduğu ve düzeltilmesi&#160;gereken pek çok konunun bulunduğu koşullarda, hükümet&#160;yanlılarının laiklik konusuna bakışları, askerin dini duyarlılıkları ve duruşları nedeniyle seçimde elde ettiği çoğunluğa&#160;rağmen hükümeti ikinci plana atarak her şeyi kendisinin devam ettirmeyi düşündüğünü gösteren gelişmeler yaşanıyordu.</p>
<p>Böyle bir ortamda 2005-2006 yıllarına gelindiğinde, OYM’lerde Ergenekon veya benzeri adlarla başlatılan dava-</p>
<p>larla ilgili “militarizmle hesaplaşma, cuntalarla hesaplaşma, kirli geçmişle hesaplaşma yaşanacak, faili meçhuller çözülecek; Türkiye demokratlaşıyor, Türkiye geçmiş kirli mazisini&#160;temizliyor, bağırsaklarını temizliyor” anlayışı yaygınlaştırıldı.&#160;Bu konuda öyle güçlü bir beklenti oluşturuldu ki demokratların, liberallerin ve mevcut durumdan rahatsız olan geniş halk&#160;kesiminin desteği alındı. Söz konusu kesimler, gerçekten bu&#160;süreçte başlayan davaların geçmişle hesaplaşacağını, Türkiye'de demokrasinin standartlarının yükseltileceğini, demokrasinin ve hukukun geleceğini, askerin Batı ülkelerindeki gibi&#160;asıl olması gereken mevzilerine gideceğini ve sivil siyasetin&#160;hakim olacağını düşünüyorlardı. Bundan dolayı da siviller,&#160;demokratlar ve aydınlar bu gelişmeleri başta desteklediler.</p>
<p>Zaman içerisinde küçük küçük hukuka aykırı şeyler olduğunda veya bazı soru işaretleri uyandığında ise, “bu tip şeyler olabilir, bunlar fevridir, düzeltilebilir, bu boyutta mesafelerin&#160;alındığı, önemli demokratik adımların atıldığı, bu kadar büyük bir hesaplaşma içerisinde küçük hatalar olabilir” düşüncesiyle yine desteklerini kesmediler, devam ettirdiler. Ta ki&#160;bütün bunların bir Cemaat operasyonu olduğu, hukuksuzluk&#160;temeli üzerinde geliştiği su yüzüne çıkana kadar...</p>
<p>Ortaya çıkan bu durum üzerine aydın kesim yavaş yavaş desteğini çekti. Halen bunlara inanan ve büyük hukuksuzlukları görmek istemeyen küçük bir azınlık haricinde Türk&#160;aydını, Türk demokratları, Türk liberalleri, Türk halkı artık&#160;bunların amacının bir demokrasi hamlesi, militarizmle ve*&#160;kirli geçmişle hesaplaşma olmadığını biliyor. Bu davaların&#160;temelinde hukuksuzluk bulunduğunun ve karanlık bir istikamete doğru gidilmekte olduğunun farkına varıldığı, bunlara&#160;artık destek verilmediği; süreç içerisindeki gelişmelerden, bu&#160;davaların aldığı desteği kısa sürede yitirmesinden ve bunları&#160;yapanlara gösterilen tepkiden anlaşılıyor.</p>
</body>
</html>