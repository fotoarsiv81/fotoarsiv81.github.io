<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATLE MÜCADELENİN GERÇEK ARACI: YARGI...</h3>
<p>Cemaat’in bu kadar etkin hale gelmesi ve bunca haksızlık yapması, devlet içinde devlet olmasında pek çok şey etken ise&#160;de en büyük etken yargıyı, her hedefini yok etmek, her kapıyı&#160;açmak için bir silah gibi kullanması ve yargı kararlarının mahiyetidir.</p>
<p>Cemaat tüm kötülükleri yargıyı kullanarak, yargı eliyle yapmıştır. En çok da yargıyı ve hukuk sistemini bozmuştur.&#160;Şimdi de ancak yargı eliyle, hukuk yöntemiyle durdurulacak&#160;ve bozulan sistem yine yargı kanalı ile düzeltilebilecektir.</p>
<p>Elbette tüm sorunların çözümü konusunda en büyük güç ve görev TBMM, hükümet, siyasi partiler ve yüksek yargının&#160;olmakla birlikte, yargının asıl olarak yavaş, uzun vadeli ama&#160;sağlam adımlarla düzeltilmesinin yolu kendi içinden çıkan,&#160;çıkacak hareket ve düşünce akımlarıyla olacaktır.</p>
<p>Bu denli tahrip edilmiş yargı sisteminin bir yandan suçları ortaya çıkartmak ve hukuk önünde hesap sormak, diğer yandan kendi sistemini düzeltmek konusunda çok ciddi sorunları&#160;var ise de yargı içinde umut verici oluşumlar görülmektedir.&#160;Bu oluşumlar başlangıçta Adalet Bakanlığı öncülüğünde kurulmuş gibi gözüken, asıl olarak bakanlık çalışmasından çok&#160;yargının içinde gelişen, Cemaafin bozduğu yargıyı düzeltmek, Cemaat’in yargıyı kullanmasına mani olmak düşüncesiyle yargı mensupları arasında kabul gören, yargıyı yargı</p>
<p>eliyle düzeltme inancının ortaya çıkardığı Yargıda Birlik Platformu ve Demokrat Yargı gibi kurumsallaşma hareketleridir.</p>
<p>Yargıda Birlik Platformu; yargının içinden gelen, yargının sorunlarını en iyi bilen, Cemaat’in yargıda yaptığı tahribatı en&#160;iyi kavrayan kişilerden oluşan, yargıyı kendine ait yöntemleri&#160;kullanarak düzeltebilecek en ideal yapı olarak görülmektedir.</p>
<p>Halen adli, idari kısımları dahil yargının bütün katmanlarında mensupları bulunması sebebiyle en iyi değerlendirmeleri yapacak, en uygun yöntemleri bulacak ideal bir oluşumdur.</p>
<p>Farklı görüş ve düşünceleri içinde barındıran, belli bir grup ya da çevrenin kullanmasına imkân vermeyecek bir çeşitliliğe&#160;sahiptir.</p>
<p>Eğer siyasi iktidar aşırı zorlamaz ise, içeride farklı düşüncelerin olmasının avantajını kullanmak yerine klikleşerek ayrışmaz ise bu ülkede Cemaat’in bozduklarını düzeltmekle&#160;kalmayacak, bir yandan yargının içinde gelişen hukuki yorumları, diğer yandan üniversiteler, AIHM ve benzeri uluslararası mahkeme ve hukuk otoriteleri ile irtibatlı olarak ülkemizde çağdaş hukuk değerlerinin gelişmesine katkı sunacak&#160;bir yapının temeli kabul edilebilir.</p>
<p>Bu platform içinde olan herkes, bu birliğin ne manaya geldiğinin ve oynadığı rolün ülke için ne demek olduğunun&#160;bilinci içinde, küçük sorunlar veya şahsi hesaplar uğruna bozulmaması için fedakârlık yapmalıdır.</p>
</body>
</html>