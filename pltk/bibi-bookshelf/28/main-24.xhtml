<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAAT HÜKÜMETE KARŞI NİYE BAŞARILI OLAMADI?</h3>
<p>17 - 25 Aralık ve daha sonra yapılacak olduğunu tahmin ettiğimiz Selam Tevhid vb. operasyonlar aslında yüzde yüz&#160;hükümeti devirmeye yönelikti. Akıl ve mantık ölçeğinde bakıldığında da kesinlikle bu operasyonlar hükümeti yıkardı.&#160;Hükümetin ayakta kalmasının belki birçok sebebi var ama&#160;aslında şans eseri olduğu görülüyor. Normal şartlarda böyle&#160;bir darbenin önünde kimse duramazdı ve hükümet de mutlaka yıkılırdı.</p>
<p>Elbette hükümet içindeki güçlerin, özellikle de Başbakanın açık tavrı, olaya karşı direnci ve mücadele azmi çok etkili olmuştur ama sadece onun değil, belki geçmişte Cemaatin yaptığı hatalar neticesi kamuoyunun, hükümetin ve&#160;güç odaklarının uyanmasının, küçük hazırlıklar yapmasının&#160;da etken olduğu kanaatindeyim. Yine zamanın Başbakanlık&#160;müsteşarı Efkan Ala ve Hatay Valisi Mehmet Celalettin Lekesiz, Adana valisi Hüseyin Avni Coş ile İstanbul Emniyet&#160;Müdürü Selami Altınok ve İstanbul Emniyetinde görev yapan diğer emniyet müdürleriyle bazı kamu görevlilerinin risk&#160;alarak, açıktan Cemaat e karşı tavır koymalarının da bu olayı&#160;önlediğini düşünüyorum.</p>
<p>Özellikle Cemaat’in yaptığı hatalara gelirsek; hükümetle olan diyaloguna ve onları istediği gibi yönlendirme gücüne güvenen Cemaat birçok konuda özellikle kendini eleştiren ve kendine yönelen herkese karşı akıl almaz bir ölçüde, hatta&#160;ölçüsüzce hareket ediyordu. Mesela benim sadece kendilerini&#160;kitapta eleştirmem ve objektif olarak bazı şeyleri yazmam karşısında akıllara ziyan bir biçimde sol, M-L bir terör örgütüyle&#160;bağlantımın kurulması hiç kimsenin kabul edebileceği, akıl ve&#160;mantığın alabileceği bir şey değildi. Kitabı beğenmeyebilirsiniz, yazdıklarıma yanlış diyebilir veya eleştirebilirsiniz; ama&#160;onların verdiği tepkiyi aklı başında kimse kabul etmemişti.</p>
<p>Yine Emniyet Müdürlüğü odasına dinleme bantlarını koymak suretiyle yaptıkları operasyon da çok inandırıcı bulunmamıştı. Hadi benimki ferdi bir olay, belki kabul edilebilirdi. Ama Odatv operasyonuyla Ahmet ve Nedim'in tutuklanması&#160;ve diğer gazetecilere yönelik operasyon hazırlığı bardağı taşıran son damlaydı. Ahmet ve Nedim basın dünyasında herkesin tanıdığı saygın kişilerdi, onlara yapıştırılmaya çalışılan&#160;“Ergenekon Terör Örgütü” yaftası tutmamıştı. Aklı başında&#160;olan, bu ülkede aydınım diyen herkes buna karşı çıktı. Cemaat'ten etkilenmiş veya bu operasyonların peşine takılarak&#160;fazlaca inanmış birkaç insan dışında, hiç kimse bu operasyonu&#160;makul bulmadı. Odatv davası açıldığında elde hiçbir şeyin olmadığı, sadece basın faaliyetleriyle ilgili suçlama oluşturulduğu görüldü. Dahası bu operasyonun bir ucu açıktı ve gelişerek&#160;başka yerlere gidebileceğine dair emareler vardı.</p>
<p>Eski Genelkurmay Başkanı İlker Başbuğu silahlı terör örgütü kurmak ve yönetmek, hem de bunu Genelkurmay Başkanı olduğu dönemde yapmakla suçlanması hiç makul görülmedi. Evet, dava açılabilirdi, yaptığı işten yargılanabilirdi, eğer suçu varsa Genelkurmay Başkanı da olsa hesabını vermeliydi.&#160;Ama ölçüsüzlüğün haddi o kadar çok aşılmıştı ki, bunun da&#160;Cemaat'in bir kin ve intikam operasyonu olduğu belliydi.</p>
<p>Başbakan’ın, Cumhurbaşkanının ve birçok devlet yetkilisinin, hukukçuların, yeni ceza yasasının kurulmasında etkin</p>
<p>olmuş, Türkiye'de hukuk otoritesi sayılan kişilerin açık olarak bu yapılanların yanlış ve hukuksuz olduğunu söylemesine rağmen, Genelkurmay Başkanı'nın Anayasaya göre Ağır Ceza&#160;Mahkemesinde değil, Yüce Divanda yargılanması gerektiği;&#160;ve MIT olayıyla birlikte hükümetin aynı yasanın içine koyduğu madde ile aldığı tedbirlere karşı, davanın hemen açılıp Er-genekon'la birleştirilmek suretiyle açıkça rest çekilir bir hale&#160;getirilmesi, hükümet cenahını etkili bir şekilde uyarmıştı.&#160;Kamuoyundaki şüpheler artmaya başlamış ve birçok insanda&#160;soru işaretleri oluşmuştu.</p>
<p>Bunların içinde en önemlisi 7 Şubat 2012’de yaşanan MIT kriziydi. Hiçbir şekilde izah edilemeyecek bu olayın, hükümetin onay verdiği ve MIT'in yürüttüğü siyasi bir faaliyeti&#160;abartarak, terör örgütüne yardım etmek ve desteklemek gibi&#160;göstermek suretiyle, bir polis operasyonuyla eski ve yeni MIT&#160;müsteşarlarını, MIT'te çalışan belki yüzlerce insanı tutuklamaya yönelmek, MIT'i komple pasifize etmek ve ele geçirmek&#160;amacıyla yapıldığı çok açıktır. Hatta MIT’i aşan bu görevler Başbakan adına verilmektedir. Hakan Fidanın Oslo'daki&#160;toplantılara Başbakanı temsilen katıldığı açıkken, Başbakana&#160;ve hükümete yönelik, en azından birçok siyasi sonucu olacak,&#160;gelecekte de sıkıntılar yaratacak bu operasyonun başlatılması&#160;ise artık işi çığırından çıkaran bir olaydı.</p>
<p>Artık çok açıktı ki Cemaat, her şeyi yakıp yıkan, her olayda etkin olan, her engeli kırıp dökerek aşmasını sağlayan bir lazer silahı gibi doğrulttuğu, bütün hedefleri istisnasız yok&#160;eden yargı silahını hükümete yöneltmişti. Hükümet bu olayla&#160;birlikte artık çok ciddi olarak Cemaat e karşı tedbir alması gerektiğini biliyordu. Belki açıktan, oy kaybetmemek adına veya&#160;bugüne kadar yapılan operasyonlarla zarar vermek istemediğini düşünmüştü ama kesin olarak tedbir almaya başlamıştı.</p>
<p>Yine Başbakanın odasında böcek bulunması ve bu böceği koyanların da Cemaat yanlıları olduğuna dair kesin bulgular, Cemaat’in artık Başbakana ve hükümete yönelik bir tavrı&#160;olduğunu gösteriyordu. Cemaat’in kamuoyuna intikal etmeyen ancak Başbakan ve çevresince bilinen hükümete yönelik&#160;tavırları ve girişimleri olmuştur. Bu olaylar üzerine özellikle&#160;Başbakanlığın tüm korumalarını, konutlar ve çevresindeki&#160;kişileri değiştirmesi, bu konudaki ciddi tedbirlerden biriydi.&#160;Ama asıl tedbir 2013 yılı yazında İstihbarat Daire Başkanını&#160;ve büyük illerin İstihbarat Şube Müdürlerini değiştirerek&#160;buralardaki Cemaat hâkimiyetinin en azından yönetim düzeyinde kaldırılmasıydı. Belki de bu hükümeti kurtaran en&#160;önemli adımdı...</p>
<p>Eğer gerçekten hükümet, 2013 yılı yazında büyük illerin istihbarat birimlerinin şube müdür ve yöneticilerini değiştir-meseydi, Başbakanın civarındaki korumalar değiştirilmeseydi,&#160;yine İstanbul gibi bazı yerlerde Jandarma Komutanları Cemaat&#160;yanlısı olsaydı, Cemaat’in bu operasyonu başarılı olabilirdi. 25&#160;Aralık operasyonu eksiksiz uygulansaydı, belki de hükümetin&#160;ayakta kalması çok zordu. O arada savcıların jandarmayla görüşüp İstanbul jandarmasından askeri destek istemesi üzerine,&#160;İstanbul jandarması “ben mahkeme kararını, kanunu uygulayacağım veya mahkemenin, savcının talimatını uygulayacağım”&#160;diye ortaya bir bölük askerle çıksaydı işte o zaman felaket bir&#160;durumla karşılaşılırdı; Cemaat başarılı olabilirdi...</p>
<p>Cemaat’in geçmişte yaptığı, bizim kamuoyuna yansıdığı haliyle bildiğimiz ama aslında tamamını bilmediğimiz, hükümete yansıyan onlarca olaydan biri, kitapta yazdığım Hüseyin&#160;Albay m durumudur.<a id="footnote1"></a><sup><a href="#bookmark1">1</a></sup><sup></sup> Orada görüldüğü gibi Başbakan’ın telefonlarının dinletilmesi, Emniyet, diğer kamu kurumlan ve</p>
<p>Cemaat içerisinden hükümete giden istihbaratlar, anlatılanlar; Cemaat’in kendilerine yöneldiğine dair kuvvetli şüpheler, hükümetin basit manada tedbir almasını sağladı. Eğer 18 Aralık günü İstanbul Emniyeti nin önemli, kilit şube müdürleri görevden alınmamış olsalardı, 25 Aralık günü bu Emniyet Müdürleri mutlaka savcıların kendilerine verdiği talimatı&#160;uygulayacaktı. Mahkeme kararı diyerek, belki Başbakanın&#160;yakınlarını da gözaltına alacaklardı. Belki de büyük bir kısmı&#160;tutuklanacaktı. Bu tutuklamalarla birlikte hükümet yerinde&#160;kalamayacağı için işte o zaman asıl tutuklamalar gelecekti,&#160;daha büyük bir dava, Selam Tevhid davası ortaya çıkarılacaktı. Selam Tevhid davasında hükümetin üst düzey yüzlerce bürokratı hatta bazı bakanları, MIT Müsteşarı dahil hepsi Iran&#160;casusluğu yapmaktan gözaltına alınacak ve tutuklanacaklardı.</p>
<p>Vatana ihanet iddiası herkes hakkında dava açmayı gerektiriyordu. Sözü edilen bütün bürokratların, hatta bazı bakanların, Selam Tevhid davasından dolayı Iran casusu oldukları suçlamasıyla gözaltına alınacakları Cemaat tarafından çok&#160;açık dillendiriliyordu. Bunlar bir rivayet veya Cemaafi kötüleme değil; her şey açık, net, eldeki veriler okunarak ortaya&#160;konulan sonuçlardır. Belki bunların teferruatını ve belgeleri&#160;tek tek önümüze koysak herkesin dört dörtlük göreceği bir&#160;manzarayı, bir fotoğrafı ortaya çıkarmak mümkün. Olanlar ve&#160;yapılacaklar belki bu kitabın sınırlarına sığmaz ama gelecekte&#160;araştırılır ve incelenirse kesin hedefin bu olduğu görülür.</p>
<p>Eğer Cemaafin darbe girişimi başarılı olsa ve hükümet düşseydi ilk operasyonlar yapılıp hükümet ve yandaşları içeri&#160;atıldıktan sonra bütün illerde IKK faaliyeti adı altında toplanan, hazır hale getirilmiş bilgilere dayanarak, toplumun sus-turulacağı, muhaliflere birer suç isnat edilip toplumun hizaya&#160;getirileceği daha ileri vadede bu operasyonların yapılacağı or-</p>
<p>taya çıkmıştır. Bunlar ne rivayet ne abartıdır. İstihbarat Teşkilatı, İKK bilgilerini eğer bir gün bu ülkeye açarsa herkes ayan beyan ve çok net olarak bunları görecektir.</p>
<p>Cemaat yönetimince her ilde Emniyet İstihbarat birimleri ve tüm kamu kurumlan tarafından siyasi partiler, STK, üniversiteler, basın mensupları, odalar, borsalar, dini gruplar ve&#160;diğer cemaatler gibi her kurum ve ilde ileri gelen, il eşrafından&#160;olan herkes hakkında bilgiler toplanmış, onlarla ilgili araştırmalar yapılmış, dinleme, izleme faaliyetinde bulunulmuştu. Bazı kişilerin özel yaşamları hakkında bilgi toplanmış,&#160;mahrem sırlarına ulaşılmış ve herkes müspet, menfi açılardan tasnif edilerek, haklarında dosyalar hazırlanmış. Bu IKK&#160;dosyalarında Cemaat’in hükümetten sonra ikinci planda il,&#160;il bütün toplum kesimlerine yönelik yapacağı operasyonların&#160;hazırlık safhalarını görmek, bunu bir fotoğraf gibi seyretmek&#160;de mümkündür.</p>
<p><a id="bookmark1"><sup><a href="#footnote1">1</a></sup></a></p>
<p> bkz. Cemaat'ten Jandarma'ya Hüseyin Albay Komplosu bölümü</p>
</body>
</html>