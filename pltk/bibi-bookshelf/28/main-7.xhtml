<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAAT HÜKÜMETİN DESTEĞİNİ</h3><h3><a id="bookmark1"></a>NASIL ALDI?</h3>
<p>2002 Kasım seçimleri sonrası AKP büyük bir çoğunluğu ele geçirmişti. Hükümet kurulmuştu ama hükmedemiyordu.&#160;Asker, rejimin asıl sahibi olduğu, yeni gelenlerin özellikle&#160;laiklik konusunda yapacağı hiçbir şeye müsaade etmeyeceği;&#160;ileri gidilirse tedip ve müdahale edeceği havasını veriyordu.&#160;Asıl hükmedenin asker olduğu, hükümet ileri giderse asker&#160;tarafından karşı çıkılacağı, hatta fiili bir tavır alınacağına dair&#160;emareler görülüyor ve sözler dolaşıyordu.</p>
<p>İşte bu ortamda bizim bilmediğimiz ama hükümet üyelerinin yaptığı bazı konuşmalardan anladığımız o ki, aslında daha sonra davalara dönüşecek olan birçok askeri belge o sırada Cemaatin elindeydi. Cemaat bunları hükümet yetkililerine, Başbakana, Cumhurbaşkanına, bakanlara ve bazı&#160;makamlara göstererek, nasıl büyük bir tehlike içinde olduklarına, tüm askeri konularda kendilerinin haber ve bilgi aldığına, askerin yapacağı tüm faaliyetler hakkında bilgi sahibi&#160;olduklarına onları inandırdı.</p>
<p>Ardından davaya dönüşecek olan konularda bir kısmı gerçek askeri yazışmalar, bir kısmı söylenti halinde ama “içeriden alman bilgi” şeklinde anlatımlarda bulunarak, askeri kesimde&#160;gelişecek olaylar konusunda sürekli bilgi taşıdılar. Kimsenin&#160;teyit edemeyeceği ama ihtimal dahilinde olabilecek gelişmeleri anlattılar. Bu anlatım ve belgelerle hükümeti ve üyelerini kendilerine bağladılar, hem de çok büyük bir tehlikenin</p>
<p>içinde oldukları, askerin kendilerine tavır alacağı konusunda onları kesinkes inandırdılar. Daha sonra eski Deniz Kuvvetleri Komutanı Özden Örnek’in günlükleri, Jandarma Genel&#160;Komutanlığının brifing notları adı altında, hükümete karşı&#160;askeri tavırların, askeri hareketlerin, hatta ihtilal hazırlıklarının olduğuna dair emareler gösterildi.</p>
<p>Bu belgelerin bir kısmının belki gerçekliği vardı ama bir kısmı sahteydi. Hükümeti tam teslim almak isteyen Cemaat,&#160;daha sonra tamamen sahte belgeler hazırladı. Bir kısmını bizim bilmediğimiz ama bir kısmı sonradan ortaya çıkan sahte&#160;askeri belgeler; Irticayla Mücadele Eylem Planı, AKP ve Gü-len’i Bitirme Planı gibi yine Ergenekon belgeleri adı altında,&#160;asla doğru olmayan Ergenekon örgütünün varlığı, birtakım&#160;faaliyetleri, eylemleri ve davranışlarıyla ilgili belgeler düzenlediler ve o belgeleri teker teker hükümete servis ettiler.</p>
<p>Bu belgeleri başka yerden teyit etme imkânı olmayan hükümet üyeleri bunların çoğunun doğru olduğuna inanıyordu. Kimsenin aklına Cemaat'in sahte belge hazırlayabileceği gelmemişti, hatta bu onlar açısından düşünülemezdi bile. Daha&#160;sonraki yıllarda hatırlanırsa, Amerikan Elçiliği kendilerine&#160;bir kanaldan askeri belgeler geldiğini söylemişti -yine bu belgeler de askerin siyasete müdahale belgeleri gibiydi, öyle ima&#160;ediliyordu- bunu tahkik edip araştırdıklarında, o belgelerin&#160;sahte olduklarını anlamışlardı.</p>
<p>Bugün düşündüğümde, yine 28 Şubat döneminde de zaman zaman askeri belge veya askerlerin kendi arasındaki konuşmaları diye Cemaat’in servis ettiği belgelerin çoğunun mahiyetine bakıldığında aslında doğru olmadığı, sahte olduğu anlaşılıyordu. Ama o günlerde hiç kimse bunların sahte&#160;olduğunu düşünmemişti ve bu akıllarına gelmemişti.</p>
<p>Tabii bu belgelerin ve bu belgelerde anlatılanların aslında</p>
<p>günlük hayatta karşılıkları da vardı. Çünkü baktığınızda askerin hükümete tavrı, zaman zaman bazı komutanların açıklamaları, askeri yetkililerin “Müdahale ederiz. İleri giderlerse asla bu rejimi değiştirtmeyiz, laiklikten taviz vermeyiz. Kim&#160;olursa olsun rejimin sahibiyiz” gibi konuşmalarıyla belgeler&#160;örtüşüyordu. Bazı askerlerin daha kapalı olarak gazetelere beyanatları, “Genç subaylar rahatsız” gibi laflar da bu durumu&#160;etkiliyordu. Yine parti kapatılmasıyla ilgili Cumhuriyet Baş-savcılığının hazırladığı dosyanın savcılık, Emniyet ve hiçbir&#160;resmi makamdan yardım alınarak hazırlanmadığı, el altından&#160;askerler tarafından desteklenen belgeler ve bilgiler olduğu&#160;herkesin bildiği bir olaydı. İşte böylesi bir ortam, askerin kesin ölçüsüz bir tavır içerisinde bulunduğu ve hükümete karşı&#160;olduğu kanısını yaratıyordu.</p>
<p>Artık daha ileri safhaya gidip bazı suikastların olabileceği, bazı hükümet yetkililerine karşı eylem yapılabileceği havası&#160;da verilmeye başlanmıştı. İşte bunlardan ilki, Kozmik Büro&#160;dediğimiz olayda Sayın Bülent Arınça yönelik bir suikast hazırlığı olduğuydu. Bir subayın üzerinden çıkan belgede Bülent&#160;Arınç m evinin adres krokisi olduğu söyleniyordu. Hatta başka devlet yetkililerinin evinin krokisi olduğu da iddia ediliyordu. Bugün bakıldığında bu belgelerin sahteliğinden hiçbir&#160;şüphemiz yok. Ama o gün herkes, oradaki özel harp görevlilerinin bulunuş biçimi ve buna dair kozmik bir aramanın&#160;verdiği psikolojik havanın etkisiyle gerçekten Bülent Arınça&#160;bir suikast hazırlığında olunabileceği veya olunduğu ve bu&#160;belgelerin asker tarafından oraya konulduğunu zannediyordu.</p>
<p>Sonra Atabeyler operasyonunda Başbakanın evinin veya Başbakana çok yakın kişilerin ev ve işyerlerinin krokilerinin&#160;bulunduğundan; ayrıca bazı patlayıcı madde düzeneklerinin&#160;olduğundan bahsedildi. Yani bu kişiler Başbakana veya ona</p>
<p>yakın kişilere karşı eylem yapacaklardı, “işte eylem planları, işte krokiler, işte patlayıcı maddeler” denilerek böyle bir olay&#160;varmış gibi gösteriliyordu.</p>
<p>Daha sonra yapılan her operasyonda yine sağda solda bazı belgeler bulundu. Bazı krokiler bulunduğundan bahsedildi ve&#160;sürekli hükümete yönelik bir suikast girişiminin olduğu söylendi. Bugün Cemaate yakın olan ve tutuklanan bazı polis&#160;müdürlerinin <sup>M</sup>Biz şu kadar suikastı ve Başbakana karşı yapılacak şu kadar eylemi önledik” türündeki açıklamalarının da&#160;aynı sebepten kaynaklandığı inancındayım.</p>
<p>Bunların hiçbiri, bugün gerçek manada bakıldığı zaman doğruluğu teyit edilmiş olaylar değildir. Sadece Cemaat kapalı kapılar ardında, bir kısmı gerçeğe yakın, bir kısmı kendi&#160;ürettiği sahte belgeleri hükümete anlatmak suretiyle hükümeti teslim almıştı. Hükümet bu belgelere gerçekten inanıyordu&#160;ki o günkü şartlarda kim olsa inanırdı. Çünkü dış dünyada&#160;olup biten meseleler de bunu doğruluyordu. Başbakanın evinin yakınındaki bir cami minaresinin hilaline uçak çarpması&#160;gibi, birçok askeri yetkilinin sadece AKP’lilere selam vermemek veya başörtülü olduğu için devlet yetkililerinin hanımlarıyla karşılaşmamak için yaptığı hareketler, basına yapılan&#160;konuşmalar, bazı tavır ve davranışlar bunları destekliyordu.</p>
<p>Bunların dışında sağda solda birçok kişinin “şu tip eylem yapılacak, şu zaman hükümete müdahale edilecek” türünden&#160;konuşmaları vardı. Cemaatin yaptığı birçok telefon dinlemesinde bazı kişilerin ölçüsüz ve abartılı konuşmaları da bizzat&#160;ses kaydı olarak getirilip hükümete dinletilmek suretiyle, ne&#160;kadar büyük bir tehlikenin içerisinde bulunulduğu ve ne kadar büyük bir olayla karşı karşıya olunduğu imajı veriliyordu.&#160;Tabii aynı zamanda Cemaat, “Bütün bu konularda biz bilgi&#160;sahibiyiz, bu bilgileri biz getiriyoruz” diyerek kendisini hükü-</p>
<p>mete mutlak destek veren, hükümetin mutlaka ihtiyacı olan bir grup olarak gösterdi. O günkü şartlarda düşünüldüğü zaman hükümet, Cemaat’in her dediğini kabul etmek, her şekilde Cemaat’i desteklemek ve onların yapacağı her eyleme&#160;katkı sunmak mecburiyetinde olduğunu hissediyordu.</p>
<p>Operasyonlar başladıkça bu daha da abartılı olarak ortaya çıktı. Özellikle soruşturmada elde edilen belgeleri, polisler ve savcılar medyaya el altından dağıtarak, istedikleri gibi pompalayarak ve yayınlatarak toplumda da “hakikaten böyle&#160;karanlık örgütler var, birtakım hazırlıkları var ve bunlar, demokratik olarak gelmiş hükümeti devirecekler. Aynı zamanda suikastlar, sabotajlar yapacaklar, birtakım illegal örgütleri&#160;bunlar yönetiyorlar. İllegal örgütlerin eylemlerini bunlar teşvik ediyorlar, geçmişte yaşanmış her türlü olumsuz olayı bunlar yapıyorlar” havasını yaymışlardı.</p>
<p>İşte o günkü koşullarda hükümet böyle bir ortamda ve böyle bir psikolojinin etkisiyle Cemaate her türlü desteği verdi. Ve Cemaat, ÖYM’ler ve polis üzerinden usulsüz olarak&#160;yapmak istediği her şeyi gerçekleştirdi. Bu noktadan bakıldığında, evet, o günkü şartlarda herkes bu belgelere, bu iddialara ve bu eylem hazırlıklarına inanıyordu; bundan dolayı da&#160;yapılacak ve olup bitecek birçok meselede Cemaat’in haksızca,&#160;hukuksuzca ve belki de ölçüsüzce desteklenmesinin zemini&#160;yaratılmıştı.</p>
<p>CEMAAT KAMUYA NASIL SIZDI, KURUMLARI NASIL ELE GEÇİRDİ?</p>
<p>Cemaatin Emniyetle Örgütlenmesi</p>
<p>Cemaat, Emniyet Genel Müdürlüğü başta olmak üzere tüm illerde kendisine engel olacakları bertaraf etmek ve hedefine koyduğu makamları boşaltmak için Emniyetteki elemanları ile yargıdaki ve diğer kurumlardaki elemanlarının&#160;koordineli çalışmasıyla karalama, ihbar, komplo yöntemlerini&#160;kullanarak herkesi görevden aldırıp, bu makamları işgal etti.&#160;Şimdi hepsi belgeli olan bu yöntemlerin uygulandığı birkaç&#160;örneğe bakalım.</p>
<p>İlk tahkikatların yapıldığı 2009’dan önce Emin Arslan olayında “Biz uyuşturucu kaçakçılığını takip ederken Emniyet Genel Müdür Yardımcısı Emin Bey’in, hakkında uyuşturucu&#160;kaçakçılığından soruşturma yaptığımız Habip Kanat ile irtibatını bulduk, oradan bizim tahkikatımıza dahil oldu. Bir eroin&#160;kaçakçısıyla Emniyet mensubu nasıl görüşür?” diyorlardı.</p>
<p>Adapazarı Emniyet Müdürü Faruk Unsal için “Biz organize suç gruplarını takip ederken bu örgüte yardım eden bir Emniyet yöneticisi olduğunu gördük ve dışarıya bilgi sızdıranın Faruk Unsal olduğunu anladık, ondan dolayı tahkikat&#160;kapsamına alındı ve tutuklandı” diyorlardı.</p>
<p>Mustafa Külcü ve Celal Uzunkaya olayında “Biz İzmir’de bir çete bulduk. Bu çete insanlardan zorla para alıyordu. Bu&#160;kişileri takip ederken Mustafa Külcü ve Celal Uzunkaya bu</p>
<p>çeteyle irtibatlı çıktı, savcılar onların haklarında da soruşturma açtılar” diyorlardı.</p>
<p>Yine KOM Daire Başkanlığında şube müdürleri Mustafa Aral, Murat Nemutlu, Cem Cehdioğlu nun hakkında yapılan&#160;soruşturma ve tutuklanmalarında “Biz uyuşturucu şebekelerini takip ederken uyuşturucu işi yapanlarla Emniyet mensuplarının ilişkide oldukları ortaya çıktı. Ondan dolayı adli&#160;soruşturmaya dahil edilip, telefonları dinlendi, KOM’dan&#160;uzaklaştırıldılar, sonra tutuklandılar” diyorlardı.</p>
<p>2014 yılı içerisinde yapılan soruşturmalarda ortaya çıktı ki Emniyet’te en kritik makamları ele geçirmek isteyen Cemaat,&#160;İstihbarat Dairesi üzerinden hedef seçtiği Emniyet yöneticilerinin telefonlarını çok önceden dinlemeye, onları izlemeye,&#160;bazı aile üyeleriyle çevresindeki arkadaşları da dahil olmak&#160;üzere araştırmaya başlamıştır. Adli tahkikatın başlamasından&#160;aylar önce bu kişilerin telefonlarını bildikleri, zaman zaman&#160;irtibat kurdukları, kendi Emniyet Genel Müdür Yardımcılarını İsmail Korkmaz sahte ismiyle ve Hizbullah, IBDA-C&#160;örgütüne mensuptur diye dinledikleri belgelerle sabittir. Asıl&#160;hedef Emin Arslandır. Onun bağlantıları üzerinden Habip&#160;Kanat a ulaşılmış ve onunla ilgili işlem başlatılmıştır.</p>
<p>Önceden sahte isimlerle yapılan istihbari telefon dinlemelerinden elde ettikleri bilgilerle Emin Beyin “Ergenekona yakındır” gibi dedikodularla yıpratılması ve görevden alınması sağlanmıştır.</p>
<p>Emin Beyin idari mahkemeye müracaat edip mahkeme kararıyla göreve dönmesi üzerine bu sefer “Habip Kanatla&#160;uyuşturucu bağlantısı var, ona böyle bir şey bulaştırabiliriz”&#160;diyerek olayı adli tahkikata dökmesi için KOM dairesinde&#160;Emin Beyle irtibatlandırılacak belli kişiler üzerinden uyuşturucu ticaretiyle ilgili adli soruşturma başlatmışlardır. Habip</p>
<p>Kanat’la yaptığı suç sayılmayacak sıradan konuşmalar bahane edilerek Emin Bey adli soruşturmaya dahil edilmiş, “Eroincilere destek veriyor, onların önünü açıyor” denilerek OYM’de&#160;dava konusu yapılmıştır.</p>
<p>Evraklarla sabittir ki Ankara Savcılığının dosyayı inceleyip 08.09.2009’da yetkisizlik-görevsizlik kararı vererek İstanbul OYM Savcılığına göndermesinden önce KOM’da&#160;teknik birimde çalışan Emniyet Amiri Haşan Hüseyin Bulut,&#160;07.09.2010’da İstanbul’a giderek İl Emniyet Müdürü, Narkotik Müdürü aracılığıyla OYM Başsavcı Vekili ve sonra soruşturmaya bakacak savcıyla irtibat kurmuştur. Dosya İstanbul’a&#160;gelmeden savcıya dosyada ismi olmayan Genel Müdür Yardımcısının ve Emniyetçilerin adının geçtiğini belirtip, yapılacak işlemler konusunda savcıları yönlendirmeye çalışmıştır.&#160;Böyle bir durum bu zamana kadar görülmemiştir.</p>
<p>Normalde soruşturma yapan polis dosyayı savcıya verir, savcı inceler, başka savcılığın görevine giren bir konu ise dosyayı kendisi posta/UYAP üzerinden ilgili savcılığa gönderir.&#160;Ama bu olayda dosyayı savcıdan sonra polis elden alır, İstanbul’a kurye gibi getirir, dosya gelmeden önce başka bir görevli&#160;gelip savcıları yönlendirir.</p>
<p>Direkt soruşturmayla alakası olmayan bir görevli, daire başkanından, Emniyet Genel Müdüründen, İçişleri Bakanından emir, talimat almadan -ki bu konuda kimse talimat&#160;da veremez- konu savcılığa intikal etmiştir. Bu görevli kendiliğinden nasıl İstanbul’a gidip girişimlerde bulunur, neden&#160;böyle bir görev üstlenir? Neden savcılar görevlinin bu davranışını kabul eder, neden İstanbul’daki soruşturma savcısı Ankara’daki meslektaşının görüşünü önemsemez, siz polis olarak&#160;bizi yönlendirmeye kalkıyorsunuz demez?</p>
<p>İşin aslına bakıldığında içeride dayanışmayla yaptıkları</p>
<p>kendilerinden olmayan herkesi dolaylı yöntemlerle tayin ettirerek IDB’de hâkimiyetini kuran Cemaat, icraat yapabilmek için önce KOM Daire Başkanlığını ele geçirmek istemiştir.&#160;Bunun için KOM’da çalışan ve Cemaat mensubu olmayan&#160;Mustafa Aral, Murat Nemutlu, Cem Cehdioğlu, Mehmet Ali&#160;Keskinkılıç gibi tüm şube müdürlerini ve KOM’dan sorumlu&#160;Emniyet Genel Müdür Yardımcısı Emin Bey’i, 2008 yılının&#160;ilk aylarında sahte isimler ve IMEI numarası üzerinden IB-DA-C, Hizbullah gibi örgütlerin mensubu, organize gruplarla bağlantılı vs. diyerek dinlemişler, ilişkilerini araştırmışlar&#160;hatta gizli fotoğraflarını çekmişlerdir. Topladıkları bu bilgilerle, hangi gruplarla bağlantılı gösterebileceklerini hesaplamışlar; bu kişilerin konuştuğu, tanıştığı, uyuşturucu işi ile&#160;alakaları olabilecek insanları adli olarak dinlemişlerdir. Daha&#160;sonra “bu kişiler suç işliyor, uyuşturucu işi yapıyorlar, polis&#160;müdürleri de bunlarla irtibatlı” diyerek sıradan konuşmaları&#160;suç örgütüne yardım sayarak tutuklanmalarını, disiplin cezaları almalarını ve böylelikle Emniyet’ten ekarte edilmelerini&#160;sağlamışlardır.</p>
<p>Yine Emniyet Genel Müdür Yardımcıları Mustafa Külcü ile Celal Uzunkaya ve aile yakınlarını 2007 yılından başlayarak uzun süre sahte isimlerle dinleyip, izlemişler geniş çaplı&#160;araştırma yapmışlar ve sonunda kimlerle ilişkide göstererek&#160;suçlarız diye hesap yapıp içişleri Bakanlığına şikâyet dilekçesi&#160;yazmışlardır. Zaten şikâyet dilekçesinin içeriğine bakıldığında birkaç kişinin imkânlarıyla yapılamayacak, ancak bir teşkilatın imkânlarıyla toplanacak, beş altı vilayeti ilgilendiren&#160;bilgiler olduğu anlaşılıyordu. Cemaatin etkinliğini kurduğu&#160;Emniyet IDB komplo yapmak istediği birçok kişiyi 2008-2009 yıllarından itibaren sahte isimlerle dinlemeye başlamıştır. Ancak Cemaat’in bir numaralı hedefi olan Emniyet Genel&#160;Müdür Yardımcısı Mustafa Külcü daha öncesinden, 2007 yı-</p>
<p>lında sahte isimlerle dinlenmeye başlanmıştır. Yani Mustafa Külcü Emniyet’te ilk hedef seçilen kişidir.</p>
<p>Bu ihbar üzerine Genel Müdür Yardımcıları Mustafa Külcü ile Celal Uzunkaya bertaraf edilemeyince, bu defa Genel Müdür Yardımcılarının İstanbul’da işlenen Münevver Karabulut cinayetinin faili Garipoğlu’nu yakalamak için kendilerine bilgi veren elemanları İrfan Erbarıştıran ile olan ilişkilerini&#160;suç gibi göstererek İzmir ilinde OYMce soruşturma başlatmışlardır. Görev amacıyla, bir cinayet zanlısını yakalamak&#160;için kurdukları ilişkiyi suç gibi göstererek gözaltına aldırıp,&#160;serbest kalmalarına rağmen görevlerinden ayrılmak mecburiyetinde bırakmışlardır.</p>
<p>Aynı şekilde Adapazarı Emniyet Müdürü Faruk Unsal ve bazı şube müdürlerini 2009 yılında yapılan bir mafya soruşturmasını sızdırdıkları gerekçesi ile OYM’de soruşturmaya&#160;tabi tutmuş, tutuklanmalarını sağladıktan bir süre sonra görevlerinden alınmasına neden olmuşlardır.</p>
<p>Ama şimdi ortaya çıktı ki aslında IDB, Adapazarı Emniyet Müdürü Faruk Unsal ve şube müdürlerini bu adli soruşturmanın başlamasından aylar önce sahte isimlerle dinlemiş, bilgi toplamış, onları ekarte etmek için Adapazarı’nda yapılan&#160;bir tahkikatı kullanmıştı.</p>
<p>Ve bugün bu komploları kuranlar hâlâ dışarıda, hâlâ hesap vermediler. Daha doğrusu bu adli tahkikatlar öncesi, komplo&#160;kurmak amacıyla, sahte isimlerle yaptıkları dinlemeler daha&#160;yeni ortaya çıktı. Her ne kadar ben 20 Ağustos 2010’da çıkan&#160;kitabımda bu dinlemelerin olduğunu anlatsam da, ancak beş&#160;yıl sonra, Cemaat’ten olmayan bir HSYK ve Adalet Müfettişinin görevlendirilmesiyle durum ortaya çıkarılabildi.</p>
<p>IDB’nin üstünde olan Genel Müdür Yardımcılarının, Daire Başkanlarının ve II Emniyet Müdürlerinin telefonlarını sahte isimlerle dinlerken ne mesleki üstlerine ne de içişleri</p>
<p>Bakanlığı na bilgi vermişlerdir. Görev silsilesi içinde üstlerine bilgi vermeleri zorunlu olduğu halde IDB’nin üstündeki birini&#160;kim, neden dinler? Kim bu talimatı verir? Emir veren kimdir?&#160;İDBye sadece Emniyet Genel Müdürü ve içişleri Bakanlığı&#160;emir verebilir. Bu ikisi vermiyorsa IDB ye emri verenin Cemaat olduğundan tereddüt duymamak gerekir.</p>
<p>İDB’de hakimiyetini kuran Cemaat, ülke genelinde istihbar! faaliyetler yapıyor, dinliyor, izliyor ama direkt adli soruşturma yapacak birimlere ihtiyaç duyuyordu. Bu nedenle adli birimleri de ele geçirmeliydi. İmkân ve kabiliyetleriyle illerde&#160;yapılan organize suçlar, örgütlü suçlar, uyuşturucu kaçakçılığı soruşturmalarının hepsinden haberdar olup koordine eden,&#160;geniş adli tahkikat imkânları, arşiv kayıtları olan KOMu&#160;tümden ele geçirmek istiyorlardı; çünkü İstihbarat bilgi toplumlar ama KOM ve TEM adli tahkikat ve soruşturma yapar.&#160;Bunun için en iyi yer KOM ve TEM’dir. İşte hem TEM’i&#160;hem KOM’u ele geçirmek isteyen Cemaat normal yöntemlerle&#160;görevden aldıramadığı kişileri bu tip komplo soruşturmalarla&#160;almaya çalışmaktadır.</p>
<p>Bu ayıklama faaliyeti sonrası KOM’da Cemaat e muhalefet eden çok az sayıda insan kalmıştır. Asıl yönetici mevkiler ve&#160;köşe başları kendileri tarafından tutulmuştur. Bazı insanlar da&#160;başlarına bir iş gelmesin diye kendileri dilekçe vererek bunlardan ayrılmışlardır. Görevden alınanlardan İdare Mahkemelerine dava açan, tayin kararlarını iptal ettirip tekrar KOM’a&#160;gelmek isteyenler teker teker adli soruşturmalara uğratılarak,&#160;kurulan kumpaslarda OYM ce tutuklandılar. Nedense hepsi&#160;OYM görevine giren suçlardan soruşturuldu. Görünmez bir&#160;el İstihbarat Dairesini, KOM’u ve OYM savcılarını koordine ederek KOM müdürlerini teker teker saf dışı bırakıyordu.&#160;Onların yerine ise Cemaat mensuplarının geldiğini biliyoruz.&#160;Nereden biliyoruz? O tarihten sonra KOM merkezine gelenlerin hepsi Cemaat-Hükümet arasında çıkan çatışmadan, 17</p>
<p>Aralık 2013’ten hemen sonra, Cemaat mensupları oldukları için görevlerinden alınmışlardır.</p>
<p>Zaman içerisinde Emniyet Genel Müdürlüğü’nde üst ma-kamdaki üç genel müdür yardımcısının değiştirilmesi ve bu değişikliğin Cemaat tarafından yapıldığının bilinmesi, Emniyet Genel Müdürlüğü merkezinde Cemaat’in otoritesini&#160;tesis etmiştir. Uç genel müdür yardımcısı saf dışı bırakılınca&#160;artık Emniyet’in merkez ve taşra teşkilatını dizayn etmek kolaylaşmıştır. Zaman içinde, her tayin mevsiminde ve her olay&#160;bahane edilerek merkez Emniyet Genel Müdürlüğü, İstanbul, Ankara, İzmir illerinin İstihbarat, Terör, KOM, Asayiş&#160;şube yöneticilerinin Cemaat mensubu olması sağlanmıştır. Bu&#160;gücü gören herkes ona göre tavır almış, asla Cemaat politikalarının karşısına çıkmamış ve onlarla çelişecek bir duruma&#160;girmemiştir. Hatta büyük bir kitle kendini Cemaatken göstermek adına onlara yakın durmaya, her istediklerini yapmaya&#160;çalışmış, Cemaat yandaşı görünmek istemiştir.</p>
<p>Ben “Haliç'te Yaşayan Simonlar” kitabımda bunların bir kısmını kısaca anlatmıştım. KOM Dairesinde, İstihbarat Dairesinde Cemaat mensubu Emniyet görevlilerinin diğer Emniyet mensuplarına komplo düzenlediğini, OYM’deki yargıyla&#160;danışıklı hareket ederek bu insanları bertaraf ettiğini söylemiştim. Bundan dolayı hakkımda “Meslektaşlarına iftira etmek&#160;ve suç isnat etmekten” ihraç kararı verilmişti. Ama 17 Aralık&#160;2013’ten sonra benim söylediklerimin tamamının doğru olduğu anlaşıldı; IDB’deki ve KOM'daki bütün amirler paralel yapı&#160;elemanı olmaktan dolayı tayin edildiler. Onlar başka bir yere&#160;gönderildi ve iddialarımın doğruluğu ortaya çıktı.</p>
<p>Emniyet’le birlikte Emniyet’in diğer kurumlarında bulunan Cemaat mensuplarının içeride ve dışarıda dayanışması, Cemaat’in bu kurumlarda yaygınlaşmasında önemli bir rol oynuyordu. Çünkü atanacak bütün üst düzey görevliler genellik-</p>
<p>le Emniyet İstihbarata soruluyordu. Yanlış bir atama olmasın diye Emniyet de hep kendisine uygun olan insanları öneriyordu. Cemaate yakın olmayanlar hakkında hayal mahsulü şeyler&#160;iddia ediyorlardı. Ayrıca Cemaat mensupları dini bütün, düzgün görünümleri itibarıyla büyük oranda özel kalem, personel&#160;birimlerinde ve koruma olarak görev alıyorlardı. Özel kaleme,&#160;idari büroya gelen Cemaat mensupları kurum içindeki diğer&#160;mensuplarıyla haberleşmek suretiyle kurumda olan biten her&#160;şeyi biliyorlardı. Bu bilgileri amirlerine servis ederek onların&#160;itimatlarını kazanmak suretiyle, tüm terfi ve tayinleri Cemaat e&#160;uygun yaptırıyorlardı. Kurumlarında olan dedikoduları amirlerine aktararak onların gözüne girdiler. Geçmişte olan birtakım&#160;olayların belgelerini amirlerine taşıyarak kendilerini her şeyi&#160;bilen, yapan birileri gibi gösterdiler. Kendilerinden olmayanlar teker teker sürülürken, tahkikatlara uğrayıp görevden alınırken; Cemaat mensupları adım adım yükselerek kritik yerleri&#160;tutmaya ve önemli merkezleri ele geçirmeye başladılar.</p>
<p>Daha sonra Emniyet İstihbarat Merkezi ve KOM Daire-sinin teknik telefon dinleme imkânları ve telefon analiz kayıtlarıyla kişilerin irtibatlarını inceleyerek, başka kurumlarda atanacak olanlar hakkında önemli bilgiler topladılar. Kendilerinin istediği bir noktaya başka biri gelecekse, dışarıdan&#160;ve içeriden toplanan bilgiler kurum yöneticisine özel kalemi&#160;vasıtasıyla aktarılarak “Aman, sakın hata yapmayalım, bu kişi&#160;yanlışları olan, şu tür bağlantıları olan biridir” denilmiş, telefonda elde edilen birkaç sabit bilgi çarpıtılmış ve o kişilerin&#160;atanmasına mani olunmuştur. Onların yerine kendi elemanlarının gelmesini sağlayan Cemaat, kamuda bu şekilde gücünü pekiştirdi. Her tarafa hakim, hükümran olmaya başladı.</p>
<p>Önemli kurumlarda müfettiş denetimlerinde ve şikâyetler nedeniyle yapılan teftişlerde Cemaat mensubu olmayan, Ce-maat’in ele geçirmek istediği makamlara geçmiş başarılı çalışmaları ile aday olanların sicilleri kurumsal gelenekler, bo-</p>
<p>zularak, haklarında yapılan soruşturmalarda çeşitli isnatlarda bulunularak terfi ve atamaları engellenmiş, o kritik yerler Cemaat mensuplarınca doldurulmuştur.</p>
<p>Yine Cemaat siyasi kişiler üzerinden birçok kanaldan girişimlerde bulunarak kendi mensuplarının her kurumda kritik yerlere atanmasını sağlamıştır. Her gün kamuda belli yerleri&#160;ele geçiren Cemaat, kamu kurumlarındaki elemanları vasıtasıyla inanılmaz bir bilgi alışverişi ve koordinasyonla atama ve&#160;tayinleri büyük oranda yapar hale gelmiştir. Hatta birçok yere&#160;atayacak kendi taraftarı personel bulamadığından en iyi kullanacağı diğer kişilerden tercihler yapmıştır. Birçok bürokrat&#160;bilmiyor görünümünde Cemaat’in her istediğini yapacağını&#160;ima ederek bazı makamlara gelmiş ve görev süreleri boyunca&#160;da Cemaat’in bütün isteklerini sanki normal görev gereği imiş&#160;gibi yerine getirmiştir.</p>
<p>Cemaat, Emniyet’te hakimiyeti sağlamaya yönelik olarak 2005 sonrası yaptığı operasyonel faaliyetlerini, geçmiş yıllarda daha sessiz ve hissettirmeden yürütüyordu. Emniyete&#160;daha fazla sayıda personel yerleştirmek için diyaloglarının&#160;olduğu hükümetler ve siyasi kişiler üzerinde kulis yaparak,&#160;ihtiyaç olmadığı halde birden çok polis koleji açılmasını sağladılar. Ülkenin yıllık 40-50 civarındaki yüksekokul mezunu&#160;ihtiyacı yerine, yıllık 500-700 kişilik yüksekokul mezununu&#160;Emniyet’te amir kadrosuna yerleştirmiş, bugün Emniyetin&#160;çok fazla kadro ile baş başa kalmasına neden olmuşlardır.</p>
<p>Polis okulu ve kolej sınavlarında hile yapıldığı, soruların çalındığı, kopya çekildiği iddiaları çok fazla dillendirilmiş,&#160;soruların çalındığı ispatlanmasına rağmen Cemaat kontrolünde yapılan bir işlem olarak değil adi, para amaçlı yapılmış&#160;gibi gösterilerek soruşturmalarla geçiştirilmiştir.</p>
<p>Yargı ve ordu içerisindeki çalışmalarını ise daha farklı, daha özel yol ve yöntemler kullanarak yapıyorlardı.</p>
<p>Cemaat'in Yargıda Örgütlenmesi</p>
<p>Cemaat m eskiden beri yargıyı ele geçirmeyi hedeflediği bilinen bir şeydir. Yaşam biçimiyle Cemaat’ten uzak gibi görünen, kendisini gizleyen, olduğundan tamamen farklı gösteren çok sayıda Cemaat mensubunun 2000 yılından önce yargı&#160;camiasında olduğunu bugün daha iyi görüyoruz. Kasım 2002&#160;seçimlerinden sonra hükümetin desteğini de alarak, bir yandan&#160;yeni hakim ve savcı almalarında kendi taraftarlarının görev almasını sağlamak için onlara özel eğitimler verirken, bir yandan&#160;da sınavlarda her türlü siyasi torpil, sınav desteği vb. konularla&#160;ilgilenen birimler oluşturarak kadrolaşmaya çalıştılar.</p>
<p>Cemaat’in ilk önceliği DGM’lerde kadrolaşmaktı. Kimsenin fazla gönüllü olmadığı Doğu ve Güneydoğu bölgelerinde Van, Diyarbakır, Erzurum gibi illerin DGM’lerine elemanlarını yönlendirerek, öncelikle buralarda hakimiyet sağlamıştı. Bu iddiamın doğruluğu, bu mahkemelerde yürütülen Van&#160;100. Yıl Üniversitesi Rektörü Yücel Aşkın hakkındaki yolsuzluk soruşturması ve Şemdinli olayı sonrası yapılan soruşturmalardan, Şemdinli'deki olayla alakası olmayan hususların ve&#160;kişilerin de bu davaya dahil edilmesinden, o günlerde yapılan&#160;usulsüzlüklerden, bu mahkemelerde görev yapan daha sonra&#160;İstanbul ve diğer batı illerine, OYM’lere atanan hakim ve&#160;savcılardan bellidir. Bu hakim ve savcıların OYM’lerde tam&#160;Cemaat’in isteklerine uygun hareket ettiklerini, yaşadığımız&#160;yargı mensuplarının verdikleri kararlar ve davranışları ile ile&#160;doğrulanmıştır.</p>
<p>Daha sonraki yıllarda Emniyet İDB’de hakimiyet kuran Cemaat, OYM’lerdeki mensuplarıyla Emniyet’teki mensuplarını koordine içinde hareket ettirerek, hükümetin de desteğiyle&#160;kendi tarafında olmayan, Cemaat isteklerine olumlu cevap vermeyen hakim ve savcıların veya yakınlarının polis kayıtlarını,&#160;okul yıllarında yasa dışı örgütlerle ilişkisinin olduğu gibi husus-</p>
<p>lan basına sızdırarak, ÖYM’lerden ayrılmalarını sağlamıştır. Daha sonra Adalet Müfettişlerini de kullanarak birçok hakim&#160;ve savcının telefonlarını dinlemiştir.</p>
<p>İlerleyen yıllarda birçok hakim ve savcının, yüksek yargıcın kendilerinin veya yakınlarının, ilişkide oldukları kişilerin telefonlarını dinlediler. Makam odalarına böcek koydular,&#160;özel hayatlarını araştırıp, birçok yargı mensubunun uygunsuz görüntülerini kayda aldılar. Bu konu, Nuh Mete Bey’le&#160;ilgili kayıtlar ve daha sonra Ergenekon davasında 51 No’lu&#160;CD içerisinden çıkan yüksek yargıçların özel hayatlarına ait&#160;görüntülerle ispatlanmıştır. 51 No’lu CD haricinde bu hususlarda birçok görüntünün olduğu hakkında, adalet ve avukat&#160;camiasında ayyuka çıkmış söylentiler var.</p>
<p>Eylül 2010 referandumu sonrası HSYK’da çoğunluğun sağlanması üzerine atama, denetleme, soruşturmalar ve personel alımında geniş imkânlara sahip olan Cemaat, hükümetin de desteğiyle OYM’lerde hakimiyet kurdu. Yargıtay ve&#160;Danıştay üyeliklerine çok sayıda kendi mensubunu seçerek&#160;buralarda etkinlik sağladı. Yeni alınan personelin nerede ise&#160;tamamına yakınının Cemaat mensubu olduğu bugün ortaya&#160;çıkan bir durumdur.</p>
<p>Artık her yerde güçlenen Cemaat, polis, OYM, HSYK ve yüksek yargıdaki elemanlarını diğer kamu kumrularındaki elemanlarıyla da destekleyerek yargıda mutlak güç haline geldi.&#160;Kendisini engelleyecek, geri adım attıracak kimseyi görmeyince yargıdaki elemanlarını kullanarak diğer kurumlarda istemediği kişileri veya tümden kurumlan hedef alarak hareket etti.&#160;Sonunda bu güçlerine o kadar güvendiler ki, hukuku, kanunu&#160;her şeyi bir yana bırakarak tüm toplumu susturmayı, toplum&#160;üzerinde otorite olmayı denediler. En sonunda yargıdaki elemanlarını kullanarak hükümetle mücadeleye kalktılar.</p>
</body>
</html>