<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>ÖNSÖZ</h3>
<p>İlk kitabım “Haliç’te Yaşayan Simonlar, Dün Devlet Bugün Cemaat”i yazdıktan sonra, Cemaat’in beni susturmak ve cezalandırmak adına yaptığı akıl almaz hukuksuzlukların ve&#160;17 Aralık 2013 sonrası Cemaat’in faaliyetlerinin analiz edildiği iki bölümünden oluşan yeni bir kitap yazmayı planlamış&#160;ve kitabın yüzde yetmişten fazlasını da tamamlamıştım. Ancak 700 sayfayı aşacağı anlaşılan kitabın basılmasında, dağıtılmasında ve okunmasında yaşanacak zorluklar ve halen&#160;devam eden davalar nedeniyle, yalnızca Cemaat’in gizlenen,&#160;kendisini yokmuş gibi göstermeye kalkan ama yaptığı eylemlerle her yerde, her zaman varlığını hissettiren, ülkemizin bütün değerlerine zarar veren yapısını anlatan, yani gözlerden ne kadar gizlenmeye çalışsa da akıl gözüyle görmek&#160;göstermek amacını taşıyan, ikinci bölümü kitaplaştırmaya ve&#160;ardından da “ilk kitaptan sonra yaşananları” yazmaya karar&#160;verdim.</p>
<p>Bütün yazdıklarımın Cemaat’le ilgili olması, tek hedefimin Cemaat olduğu, tüm Cemaat mensuplarını hasım gördüğüm anlamına gelmemeli. Aslında bugün tutuklanan, eskiden tanıdığım Ramazan, İsmail, Ömer ve diğerleri için&#160;çok üzülüyorum. Üzüntüm, sadece onların tutuklanmasına ve&#160;çektiği sıkıntılara değil; asıl üzüntüm konuşurken bile karşısındaki kişiden utanan, her söz ve davranışıyla saygılarını&#160;gösteren bu insanların, ülkelerine, insanlara zarar verir hale&#160;getirilmelerine; başkalarını sahte isimlerle dinleyen, onların</p>
<p>özel hayatlarına girerek mahrem sırları toplayan, herkese tuzak kuran, komplo hazırlayan kişilere dönüştürülmelerine, adeta melek iken şeytanlaştırılmalarına... Ama daha büyük&#160;üzüntüm yaptıklarının bu kadar yanlış ve hatalı olmasına,&#160;hiçbir inanç, itikat ve değer sistemine uymamasına rağmen,&#160;Cemaatin verdiği değer sistemine göre kendilerini haklı zannetmeleridir.</p>
<p>Cemaat'in bana karşı hasımlığı, kini varsa da benim onlara karşı özel hiçbir hesabım, kinim yoktur. Onların bana yapmaya kalktığı her kötülük, zaman içinde “iyiliğe” dönüşmüştür. Onlar beni haksız yere tutuklayıp ardı ardına&#160;onlarca dava açarak cezaevine gömmeye kalkarken, aslında&#160;herkesin evine, işyerine sahte belgeler, materyaller koyarak&#160;komplo yapan Cemaat’in polis ve yargısının taşkınlıklarına&#160;karşı farkında olmadan beni cezaevinde korumaya almış oldular. Bugün gelinen noktada onlar suçlanan, ben ise haklı&#160;çıkan oldum.</p>
<p>Mesele, sadece benim veya benim gibi Cemaat’in mağdur ettiği insanların şahsi meselesi de değildir. Mesele, bu ülkede&#160;insanlarımızın huzur ve güven içinde, kardeşçe yaşamasıdır.&#160;Bu devletin demokratik yollarla yönetime gelen kişi ve partilerce hukuka ve insan haklarına bağlı, Batı’daki ölçülerde&#160;bir anlayışla yönetilmesi yönünde en büyük engellerden olan&#160;Cemaat’in faaliyetlerinin önlenmesidir.</p>
<p>Bu toplumda hiçbir demokratik yapı kurmadan, halktan hiçbir onay almadan toplumu ve devleti, polis ve yargıda örgütlediği gücü kullanarak dizayn etmeye kalkan; insanlarımıza, TSK, MIT, Emniyet gibi en önemli kurumlarımıza ve&#160;buralardaki yöneticilere komplo kuran; ülkede hukuku, hakkı,&#160;adaleti, insan haklarını yerle bir eden Cemaat yapısını; kendisini ne kadar saklasa da “Nerede Cemaat?” dese de, Cemaat’in</p>
<p>aslında ne olduğunu tam bilemediği için tehlikenin farkında olmayanlara, Cemaat’in ne olduğunu, neden önemsenmesi&#160;gerektiğini, yaptıkları belli olaylar, eylemler üzerinden kısa&#160;anlatımlarla analiz ederek göstermeye çalıştım.</p>
<p>Bu sorun, tek başına ne hükümetin, ne muhalefetin, ne yargının, ne de diğer kurumların sorunudur. Bu sorun bütün&#160;toplumun, Türk halkının, Türk milletinin, Türk devletinin,&#160;Türk yargısının, Türk polisinin, Türk MIT’inin, Türk ordusunun yani tüm kurumların meselesidir.</p>
<p>Bu sorun, ülkenin değerlerinin, demokratik hukuk sisteminin korunması ve insanlarının huzuru adına, herkesin sahip çıkıp birlikte karşı koyması gereken, çok önemli ve mücadelesi de çok zor bir konudur.</p>
<p>Bu sorunu, sadece Cemaat-Hükümet arasında bir çatışma olarak görmek, “geçmişte hükümetle ortaklardı” diyerek uzaktan seyretmenin iyi olacağını söylemek mümkün değildir. Bu, dün hükümetle Cemaat birlikteyken benim ve hepimizin sorunuydu, bugün de benim ve hepimizin sorunudur.&#160;Bugün Cemaat-Hükümet ortaklığı bozulmuş ise, hükümet de&#160;bizim bulunduğumuz noktaya gelmiş ise, geçmiş hatalarını&#160;düzeltmek istiyor ise bunu değerlendirmek ve bu mücadeleye&#160;destek olmak; olayı siyasi partilerin karşılıklı yarışından ayrı&#160;görmek gerekir.</p>
<p>Yazdıklarım ne abartılıdır, ne de içinde yaşamış, mağdur olmuş bir insanın psikolojik yapısı nedeniyle konuyu fazla&#160;önemli göstermesidir. Hatta yazdıklarımın insanları demora-lize etmemesi için gerçeğin en hafif hali ile ifadesidir.</p>
<p>Karşımızda, dün devletin en ciddi kurumlarını sarsmış, işleyişini, düzenini bozmuş, polis ve yargıyı ele geçirerek orduya, MIT’e operasyonlar düzenlemiş, devletin en üst düzey&#160;yöneticilerini, en gizli toplantılarını dinlemiş, en mahrem</p>
<p>sırlarına sahip olmuş, tüm kamu kurumlarının arşivlerini ele geçirmiş, hatta bu kadar güçlü bir iktidara kafa tutmuş hâlâ&#160;da bu davranışlarına devam etmek isteyen bir yapı vardır. Ve&#160;bunları yaptıkları, belgelerle ve internete kendilerinin sızdırdıklarıyla sabittir.</p>
<p>Bugün Cemaat'in ne planlar yaptığı ve planlarının hangi safhada olduğu bilinmemektedir.</p>
<p>Cemaat,</p>
<p>7 Şubat 2012'de MIT'i ele geçirmeye yönelik operasyonu,</p>
<p>17-25 Aralık'ta hükümeti devirmeye yönelik arka arkaya yapılan yolsuzluk operasyonlarını,</p>
<p>Selam Tevhid-Iran Casusluk operasyonlarını hazırlamış ve hepsinde toplumu şoke etmiş ise,</p>
<p>Cemaat'in bu kadar büyük planları yapacağı tahmin edilememiş ise,</p>
<p>Bunların hiçbirinden ne hükümetin, ne MIT'in, ne de başka bir birimin haberi olamamış ise,</p>
<p>Şu anda da eskiden olduğu gibi bizi şoke edecek plan ve programları organize edip etmediğini bilemiyorsak, tahmin&#160;edemiyorsak ve hatta tahmin etmemiz mümkün değil ise,</p>
<p>Cemaat’in iç işleyişi, hedefleri, faaliyet tarzları hakkında sahip olduğumuz bilgilerin en yenisi birkaç yıl öncesine ait ise,</p>
<p>Cemaat’in ne olduğunu göstermeye; bize, ülkemize, insanımıza hatta kendine zarar vermeden, onu kendi mecrasına nasıl çekmemiz gerektiğine dair bu çalışmanın küçük bir katkı sunacağına inanarak;</p>
<p>İlk kitaptan sonra bana yöneltilen “halkı etkilemek amacıyla kitap yazdı” suçlamasına karşı yine “halkı etkilemek amacıyla” bu kitabı yazdım.</p>
<p>Yoğun konuların anlatımı dolayısıyla, konuları birbirine bağlama ve detaylara yönelik anlatımlarda oluşan eksiklikler ve&#160;hatalar nedeniyle okurlarımın anlayışlı olacağını zannederim.</p>
<p>Umarım bu kitap yazılma amacını yerine getirir ve yeterli faydayı sağlar.</p>
<p><span style="font-style:italic;">19 Nisan 2015</span>, <span style="font-style:italic;">İstanbul HanefıAVCI</span></p>
<p>BiRiNd Bölüm</p>
<p>NEDEN İKİNCİ KİTAP?</p>
</body>
</html>