<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATLE HÜKÜMET NEDEN KARŞI</h3><h3><a id="bookmark1"></a>KARŞIYA GELDİ? ÇATIŞMANIN ARKA PLANI</h3>
<p>Cemaat’le hükümetin ilk kavgasının ardından barışma girişimleri ve “bu böyle devam etmez, barışırlar” yorumlarına karşı asla bir barışın olmayacağına emindim. Çünkü ben kavganın&#160;sadece dershane sorunu veya MIT olayı olmadığını, bütün&#160;bunları da kapsayan daha büyük bir sebebi bulunduğunu, asıl&#160;sebebin her şeye hükmetme hırsına dayandığını biliyordum.</p>
<p>Cemaat’le hükümetin neden karşı karşıya geldiğini anlamak için Cemaat’in iç yapısındaki bilgi akışını, Cemaat’in planlarını ve 2003’den sonra bu planlardaki değişimi doğru&#160;okumak gerekiyor.</p>
<p>Bunun için;</p>
<p>1- Cemaat’in kendi iç rapor eleştiri belgesinde 4. sayfa 8.&#160;Maddesinde<a id="footnote1"></a><sup><a href="#bookmark2">1</a></sup><sup></sup> “...Daha II Emniyet Müdürünün bile bilgisi olmadan Aktif Haber isimli internet haber sitesinde gizli&#160;konuların yayınlanması ve yine çok önemli stratejik/mahrem&#160;konuların savcılığa intikal ettirilmeden bize ait internet sitelerinde veya gazetelerde yayınlatılması nedeniyle arkadaşlarımız ve hizmet hedef haline getirilmiştir...” denilmektedir.</p>
<p>Yine raporun 5. sayfa 9. maddesinde ... Ömer Bey ve görevlendirdiği sivil arkadaşların konumları dolayısıyla sahip&#160;oldukları bilgileri eskiden irtibatlı oldukları şahıslara aktarmaları nedeniyle teşkilat kemmiyet ve keyfiyet bakımından&#160;deşifre edilmektedir. Örneğin Nuh Mete Yüksel ve ÇEV vb.&#160;olaylar resmi arkadaşlarla ilişkilendirilerek anlatılmaktadır.”&#160;şeklinde yazılmıştır.</p>
<p>10. maddesinde “Çok mahrem mevzular her ortamda neye hizmet edeceği bilinmeksizin konuşulmakta, reklam konusu&#160;haline getirilmektedir. (YAŞ, MGK, Ergenekon, parti kapatılması, L. Erdoğan, N. Veren, vb.) H.E.’nin davası için rüşvet&#160;verildiği, telefonların dinlenildiği, bir Yargıtay üyesinin evinin tefrişatının yapıldığı gibi konular Ömer Bey ve ekibi tarafından herkesle rahatlıkla paylaşılmaktadır. Planlama aşamasında olan operasyonlar önceden duyurulmakta, Ergenekon&#160;dalgaları olmadan haber verilmektedir. Atabeyler ve Danıştay&#160;operasyonlarında, Y. Büyükanıt, I. Başbuğ hadisesinde yaşanan sıkıntılar...” denilmektedir.</p>
<p>2- Güneydoğu sorunu nedeniyle Fethullah Gülen’in 24&#160;Ekim 2011 tarihli <sup>w</sup>Terör konulu sohbetinde” silahlı kuvvetlere hitap eden kısmında “...Güneydoğudaki terörün bitirile-meyişiyle ilgili olarak...” diye başladığı her toplumda çoğunluğun iyi niyetli olduğu, yüzde beşlik kesimin “köteksiz ıslah&#160;olmayacağı” belirtildikten sonra;</p>
<p>“... 30 senedir, ayıptır yani ardır bu, mevcudiyetleri ne kadardır bunların, diyorlar ki dağda 500 kişi var, haydi 5000 olsun, haydi 50 bin olsun, e canım bir milyona yakın şeyiniz&#160;(askeriniz) var sizin, o kadar emniyet teşkilatınız var, yani istihbaratınız var, ayrı ayrı birbirinden farklı 3-4 tane istihbarat&#160;var. Türkiye’de isimlerini söylemeyeceğim ben onların, sonra&#160;dünya istihbaratıyla müşterek projeleriniz oluyor. Bunları yer-</p>
<p>li yerinde tespit edin, o projeleri uygulayın, bir avuç eşkıya hakkından gelin, onları lokalize edin, kuşatın onları, toplum&#160;üzerindeki teshirini kırın, o topluma da emniyet ve güven&#160;vaat edin, onların onlara aldanmalarına baskı altında kalarak&#160;Irak a gitmelerine meydan vermeyin.” sözlerinden sonra tavsiye gibi duada söylediği sözler &quot;... Allahım, altlarını üstlerine&#160;getir, birliklerini boz, evlerine ateş sal, feryadı fügan sal, köklerini kes, kurut ve işlerini bitir...” der. Hocanın konumunu&#160;bilen kişiler için bu kutsal bir görevdir.</p>
<p>Samanyolu TV’de Güneydoğu konulu ama yöre insanını da inciten, nefret söylemi çağrıştıran filmleri, aşağılamaları, tüm&#160;ısrarlara ve eleştirilere rağmen bu dizileri değiştirmemeleri,</p>
<p>3- &#160;&#160;&#160;Mavi Marmara’yla ilgili, olayın hemen akabinde Hocanın Amerikan The Wall Street Journal gazetesine verdiği&#160;röportajı çok açıktır; hükümetin ve AKP tabanının da uygun&#160;gördüğü dış politikadan farklı düşünüyordur. Filistin’de yapılanları tümden gayri meşru gören ve Filistin’e, İsrail ablukasını yararak erzak götürmek, dayanışmak isteyen anlayışa karşı&#160;Hoca, yapılanın yanlış olduğunu, İsrail’e danışılarak hareket&#160;edilmesi gerektiğini söylüyor. Olayın hemen ardından, o kadar insanımızın öldürülmüş olmasına rağmen, yapılanın yanlış olduğunu tüm dünya önünde anlatması, anlık bir söylem&#160;değil, bilerek, özellikle verilmiş bir mesajdır.</p>
<p>Aslında bunlar en çok dikkati çeken konuşmalarıdır ama diğerlerine de bakıldığında, Türkiye’nin en ciddi iç ve dış&#160;meselelerinde hükümetten farklı bir bakış ve politika anlayışı&#160;vardır. Bu konular din, inanç gibi Cemaat’in uğraşı sahasının&#160;dışında, günlük siyaset ve toplumu yönetmeyle ilgili politikalar, hesaplar, planlar ve hareketlerdir.</p>
<p>4- &#160;&#160;&#160;Cemaat’in, ülkedeki siyaseti de dizayn etmeyi planladığı ve komplolar ile bu konuda çok önemli neticeler aldığı</p>
<p>açık olarak ortaya çıkmıştır. Büyük bir kısmı kapalı kapılar ardında yapılmış ve hâlâ gizli ise de ülkedeki siyasi yapılara&#160;yönelik operasyonlarına bakıldığında,</p>
<p>-Baykal kasetinin Cemaat tarafından oluşturulduğu artık bir gerçek. Her ne kadar “Başbakanın haberi var, o istedi Emniyet yaptı” denilse de, bu işin devlet içerisinde değil Cemaat yapısı içerisinde organize edildiği çok açık. Başka türlüsü&#160;mümkün değil. Bana göre Cemaat önce çekti sonra Başbakana gösterdi, gösterirken de onu kameraya kaydetti.</p>
<p>Tabii şunu düşünmek lazım, Sayın Baykal ın kaseti öncesi başka CHP milletvekillerinin de rencide edici görüntülerinin&#160;yayınlandığını hepimiz biliyoruz. Çekilenler sadece bu kadar&#160;mı, yoksa bazıları şantaj, tehdit vs. için kullanıldı mı? Ellerinde hâlâ ne kadar var bilmiyoruz, belki on, belki daha fazla.</p>
<p>- &#160;&#160;&#160;Aynı şekilde 10 MHP yöneticisinin görüntülerinin Cemaatken başkalarınca çekildiğine inanan kimse var m? Yine&#160;sadece 10 kişinin mi kaseti çekildi, yoksa çok daha fazla mı?</p>
<p>- &#160;&#160;&#160;Sadece CHP ve MHP’lilerin mi kaseti var? AKP’lilerin&#160;görüntülerinin Cemaatin elinde bulunduğu, söylentiyi aşan&#160;ciddi duyumlar olduğu, birçok yüksek yargıcın, devlet üst düzey yöneticisinin de bantlarının olduğu bilinen bir gerçek.</p>
<p>- &#160;&#160;&#160;2011 yılı seçimleri öncesi Cemaatin AKP’den çok miktarda kontejan istediği herkesin bildiği bir konu. Ancak bilinmeyen şey Cemaatin ABD’de toplanan yöneticileri ve bazı&#160;adayları, hükümetin çıkaracağını tahmin ettikleri en yüksek&#160;milletvekili sayısını düşünüp ona göre, gerektiğinde hükümeti durduracak, toplu tavırla hükümete mecliste çoğunluğu&#160;kaybettirecek bir sayı tespit ederler ve 80 civarında milletvekilliği isterler. Çünkü 350 milletvekili çıkaracağı hesaplanır&#160;ama içlerinde biri bu durumu kaydederek AK Parti yetkililerine aktarır. Bunun üzerine anlaşma bozulur ve Cemaat e çok&#160;az sayıda kontejan verilir.</p>
<p>5- ÖYM uygulamalarıyla Cemaat’in otorite olduğunu herkesin hissetmesi, Türkiye’de adı bilinen birçok kişinin bölük&#160;bölük ABD’ye taşınması, Hocayı ziyaret edip sorunlarının&#160;halli konusunda yardım istemeleri.</p>
<p>Genelkurmay Başkanı’nın tutuklanması sonrası, Başbakanın ve Cumhurbaşkanının belki önemserler, tahliye ederler diye “tutuklu ve terör örgütü yöneticiliğinden yargılanmasını uygun görmediklerini” söylemesi; birçok hukuk otoritesinin eleştirisine rağmen, ÖYM uygulamasının devam etmesi;&#160;Başbakanın zorda kalması sonrası herkesin korkması ve asıl&#160;korkunun Cemaat’ten olduğunun bilinmesi, toplumda otorite olma hukuku, hükümetin dolaylı imalarını önemsememe&#160;hatta Başbakanın her gün dalga dalga operasyonlara açıktan&#160;karşı çıkış sözleri ile onun da bu konuları eleştirmesi.</p>
<p>Polis, ÖYM ve diğer kurumlardan akan bilgilerin Cemaat yönetimince değerlendirilip Cemaat’in isteği doğrultusunda&#160;kamu görevlerinin yönlendirilmesi ve bazı uygulamalarda hükümetin devre dışı kaldığının görünür hale gelmesi.</p>
<p>Tüm bunlara bakarak genel manzarayı zihnimizde tamamlarsak, aslında devlet için de ikinci devletçiğin artık oluşmaya başladığı aleni görülür.</p>
<p>Başbakanın “ne istediler de vermedik” sözünün samimi ve doğru olduğuna eminim ama şu bilinmiyor, artık Cemaat arz&#160;eden, isteyen, talep eden, lütuf bekleyen ve alan değil her şeye&#160;sahip olmak isteyendir. “Ben her şey olayım, otorite olayım, veren, dağıtan olayım. Zaten ülkede her şeyi ben yapıyorum. Hükmet basit şeyler yapıyor” kanaatine varmış fark edilemeyen bu.</p>
<p>En önemli işleri Cemaat yapıyor; Güneydoğu mücadelesi, polis ve ÖYM’deki yargı mensuplarının arasında bulunan Cemaat mensuplarınca, Cemaat’in politikasını uygun yönlendiriliyor.</p>
<p>Ergenekon, Balyoz, Odatv, Casusluk vb. Silivri davaları nedeniyle derin yapılarla, militarizmle, askeri vesayetle mücadele Cemaat’in polis ve yargıdaki elemanlarınca yapılıyor.&#160;Hele de tam yetkili olup hükümetin yanlışlarını ortadan kaldırıp kendi politikalarını uygularlarsa her şey çok daha iyi&#160;olacaktır.</p>
<p>En büyük adli idari davalarda, büyük holdinglerin davalarında, hükümet ve bakanlığın kararları iptali Cemaat’in etkin olduğu yargı ve yüksek yargıda karara bağlanıyor ve burada&#160;Cemaat’in hakimiyeti her gün daha çok yükseliyor, tek güce&#160;dönüşüyor.</p>
<p>Telefon dinlemeleri ile elde edilen toplumsal tüm bilgiler ve devletin arşivi Cemaat’in elinde ve denetiminde. Bilgi en&#160;büyük güçtür. Cemaat herkesin gizli sırlarına vakıf...</p>
<p>İstediğinde, suçu on günde bulup çıkarıyor ama Cemaat mensuplarının yaptığı işler hiç bir şekilde çözülmüyor. Başkaları çözmesin diye o dosyalar Cemaat’in polis ve savcılarına&#160;verilip engelleniyor.</p>
<p>Toplumu ilgilendiren çok önemli işler artık Cemaat’in inisiyatifinde ve her şeyi onlar yapıyor, onlar karar veriyor.</p>
<p>Böylesi güçlenmiş, her şeye muktedir olmuş bu Cemaat artık yalvarır, lütuf ister mi?</p>
<p>Bugün bazılarının zannettiği gibi olay basit bir Cema-at-Hükümet kavgası ve seyirlik değildir. Bu kavgayı seyredecek gün değildir. Demokratik ölçüleri kullanmadan Cemaat’in derdi tüm toplumu ve devleti yönetme, her şeye hükmetme&#160;isteğidir. Herkes bugün hükümet AK Parti ve Cumhurbaşkanı da Tayip Erdoğan olduğu için kavga onunladır sanıyorlar.&#160;Aksine kim gelirse gelsin hükümet etmek, toplumu yönetmek&#160;isteyen herkesi Cemaat ya sinsice ya açıktan hedef yapacaktır.</p>
<p>Başbakanın, Cumhurbaşkanının ya da AK Partinin günahları, hataları, yolsuzluğu veya çok iyi olması, başarısı ayrı bir olaydır. Bugün gördüklerimiz asla Cemaat-Hükümet kavgası değildir; böyle anlamak ve okumak cahilliktir. Olayları&#160;sadece kısır parti, siyasi grup taraftarlığı içinde görme körlüğüdür.</p>
<p>Cemaat tüm toplumu denetleyecek ve hükmedecek bu gücü kullanmanın tadını almıştır. Bu anlayışından, bu çalışma biçiminden ve elde ettiği gücünden asla vazgeçmeyecektir.&#160;Sadece “nerede hata yaptım da iyi olmadı, o hatayı bu defa&#160;yapmayayım, daha iyisini yaparım” anlayışı ile aynı şekilde&#160;yoluna devam edecektir.</p>
<p>Cemaat su misali kokusuz, renksiz olur; konulduğu kabın şeklini alır, üç gün önce AK Parti kabında yeşil iken yarın&#160;MHP kabında mavi, öbür gün CHP kabına girer kırmızı olur&#160;ve aynı senaryo onlara oynanır. Nasıl yıllarca AK Parti içinde&#160;olup, ondanmış gibi görünüp akıl almaz entrika ve yöntemlerle onun Milli Görüş kadrolarını harcamasına sebep olmuşsa;&#160;bundan sonra da her kurumda, her yerde olan elemanlarıyla&#160;dayanışarak istedikleri yanlışı en doğru şekilde yeni girdikleri&#160;yapılara tanıtıp, onları iğfal ederler.</p>
<p>Cemaat’in basit gözüken küçük operasyonlarının sırrı çözülmediği gibi nasıl yapıldığı bilinmeyen, olup bitenlerin&#160;operasyon olduğunun anlaşılamadığı birçok olay vardır.</p>
<p>Bugün bu davranışının izleri görülüyor, “AK Partinin suçlarını açıklıyoruz, belge getireceğiz” denilerek diğer partilere sızdıkları bir gerçek.</p>
<p>Son zamanlarda “Cemaat içinden size bilgi getiriyorum” diyerek, bazıları bilinen bazısı çok önemli olmayan bilgileri&#160;AK Parti yöneticilerine, bakanlarına taşıyan CemaaPin en iyi&#160;kadrolarının olduğunu biliyorum. Bu da bir programın parçası... Hatta benimle “haklıymışsın, biz göremedik” diyerek,&#160;gelip günah çıkaranların bir kısmının asıl amacının “ne yaptığımı, ne düşündüğümü, ne bildiğimi, kimlerle irtibatta olduğumu öğrenmek” olduğuna hiç şüphem yok.</p>
<p>Bu yapının 40 yıllık birikimiyle yarattığı sinsi ve gizli çalışma biçimi ve ustalığı boş görülemez. Hafife alınamaz...</p>
<p><a id="bookmark2"><sup><a href="#footnote1">1</a></sup></a></p>
<p> Bu belgenin aslı Haliç'te Yaşayan Simonlar kitabının 557 ile 563. sayfalarında yer alan, Cemaat içinde bir grup Emniyetçinin, Emniyet faaliyetleri sorumlusu Ömer Kod adlı Osman Hilmi Özdil ve ekibinin faaliyetleriyle ilgili Hoca'ya verilmek üzere yazılan 9 sayfalık eleştiri raporu</p>
</body>
</html>