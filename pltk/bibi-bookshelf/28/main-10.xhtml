<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>HUKUKA AYKIRI TELEFON DİNLEMELERİ</h3>
<p>Hukuka aykırı telefon dinlemeleri toplumu en fazla rahatsız eden şeylerden biri, aynı zamanda CemaatÜn en büyük gücü ve bilgi toplama yöntemidir. Cemaat mensuplarının en çok işlediği ve soruşturmaya en çok uğradığı suçlar, sahte isimler, uydurma suçlar ve IMEI numaraları üzerinden&#160;yapılan hukuka aykırı telefon dinlemeleridir. Aynı zamanda&#160;Cemaat’in, polisi ve yargıyı kullanarak en yoğun başvurduğu&#160;yöntemlerden biri yine telefon dinlemeleridir.</p>
<p>Cemaat, telefonları başlıca iki amaçla dinledi; birincisi, hedef seçtiği kişileri saf dışı etmek; İkincisi, ülkede olup biten&#160;her şeyi öğrenmek, geniş bilgiye sahip olmak ve bu bilgiyle&#160;tüm ülkede otorite olmak. Diğer dinleme/izleme yöntemlerini kullansalar bile en fazla, en kolay, en etkin başvurdukları&#160;yöntem telefon dinlemeleri ve telefon HTS analizleridir.</p>
<p>Telefonla kimlerle, nerede, ne zaman görüşüyorsunuz, hangi sıklıkla görüşüyorsunuz, kimlerle irtibatınız var gibi&#160;bilgiler en az telefon dinlemeleri kadar kişilerin hareketleri&#160;hakkında bilgi sahibi olmak açısından önemlidir. Bu şekilde&#160;bizim hareketlerimiz, davranışlarımız hakkında bilgi topluyorlar. Telefon dinlemelerini o kadar sık, o kadar etkin kullandılar ki neredeyse yaptıkları tüm operasyonların temeli&#160;dinlemeler veya telefon HTS analizleri üzerine kuruldu.</p>
<p>Hedef seçtikleri kişileri bertaraf etmek için önce istihba-</p>
<p>ri telefonları dinlediler ve buradan elde ettikleri bilgileri kişilere karşı kullanırken kimi zaman da özel hayat hakkında bilgi toplayıp bu bilgileri ve kişilerin sırlarını karşı kullandılar. Böyle çok ilginç örnekler var. İnsanların geçmişteki&#160;özel bilgilerini alıp kullanarak aralarında sorunlar çıkmasına&#160;neden oldular. Ayrıca özel hayatla ilgili elde ettikleri bilgileri internette yayarak şantaj veya tehdit amacıyla kullandılar.&#160;Birçok insanın konuşmasını internette yayınlayarak haysiyetleriyle oynadılar. Birçok makamı itaat ettirdiler, istedikleri işi&#160;yaptırdılar. Elde ettikleri bilgileri özellikle yargı mensupları&#160;aleyhine kullandılar. Onlara, çektikleri gizli fotoğraflara ve&#160;kayıtlara dayanarak birçok şey yaptırdılar.</p>
<p>ikinci yöntem, telefonlardan elde ettikleri bilgileri kullanarak ihbarlarda bulundular. Sonra çoğu kendi taraftarları olan müfettişlere, ihbar edilen konuları teyit ettirip doğru bilgi gibi kişiler hakkında disiplin işlemleri yaptırarak, ceza&#160;verdirdiler. Kamuda birçok kişi tayin edilirken, birçoğunun&#160;da terfisine engel olundu. Özellikle kamuda terfi ve tayin&#160;zamanlarında İstihbarat a sorulur. İstihbarat kanalıyla bu telefon dinlemelerinden elde edilen bilgileri, daire amirlerine&#160;veya yetkili makamlara çarpıtarak, gizlice aktarıp birçok insanın sürülmesine neden oldular. Normal insanları engellerken&#160;kendi elemanlarının da önlerini açarak kurumlarda yükselmelerini sağladılar.</p>
<p>Üçüncü yöntem, telefondan elde ettikleri bilgilere dayanarak adli işlem başlaması için savcıları, KOM ve TEM birimlerini&#160;kullanarak komplo tahkikatları yaptırdılar. Bu tahkikatlarda&#160;telefondaki konuşmalarına uygun sahte belgeler yaratarak inandırıcılık sağlamaya çalıştılar. Mesela Odatv davasında Toygun&#160;Atilla’yı dinleyerek, gazetesiyle arasında çıkan bazı sorunları&#160;sahte dokümanlara koyup sanki bir olay varmış gibi yaptılar.</p>
<p>Yine Soner Yalçın m bazı gazeteci arkadaşlarıyla günlük yazıları, makale, içerik tartışmalarını alıp sohbete uygun belge hazırlayarak, “Yönlendirme yapıldı, şu gazeteciler talimatlandırıl-dı” diyerek aleyhlerinde belgeler oluşturdular. Bu yöntemi çok yaygın olarak kullandılar. Kişilerin durumuna, hareketlerine ve&#160;davranışlarına bakarak sahte belgeler yazdılar. Ardından “Bakın belgede bunlar yazıyor, evet telefon konuşması da bu yönde”&#160;diyerek, birbirini teyit eden suç unsurları varmış gibi göstererek&#160;komplolarını büyüttüler.</p>
<p>Telefon dinlemelerinin diğer bir sebebi de, elde ettikleri bilgileri, kendi önlerine çıkan hedefleri ve kişileri bertaraf etmekte kullandıkları gibi bazen de sadece bilgi toplamak, tüm&#160;toplumu denetlemek, olup biten her şeyden haberdar olmaktı.&#160;Türkiye’deki köşe başlarını dinlemek suretiyle ülkedeki bilginin merkezine sahip olmak istediler. Bundan dolayı TOBB&#160;üyelerini, RTÜK üyelerini, BDDK’yı, Merkez Bankasını, bakanlıkları, komutanlıkları, tüm dini cemaat ve tarikat liderlerini, basın yöneticilerini, holding patronlarını ve toplumda&#160;önemli bilgi kaynağına sahip kişileri/kurumları dinleyerek&#160;her konu hakkında bilgi sahibi oldular. Bu bilgileri Cemaate&#160;taşıyarak toplumda neler düşünüldüğü, neler olacağı, önümüzdeki dönemin gelişmeleri hakkında bir Cemaat hareket&#160;tarzı oluşturdular ve ona göre davrandılar.</p>
<p>Bu konuda çok önemli çalışmalarından biri de şu: Hükümetin, Cemaat’in güçlü olduğu Emniyet İstihbarat biriminin Merkez ve İstanbul, Ankara, İzmir gibi büyük illerin yöneticilerini Temmuz 2013’te değiştirmesiyle; 17-25 Aralık ve&#160;Selam Tevhid operasyonu adı altında darbe operasyonlarını&#160;hazırlayan Cemaat’in, Emniyet İstihbarat ne yapıyor, Cemaat&#160;hakkında bilgi topluyor mu, kendilerinin hazırladığı operasyonlardan haberleri “var mı yok mu” öğrenmek için uydurma</p>
<p>suç isnadı ile basit bir konuyu bahane ederek İstanbul Emniyet Müdürlüğündeki İstihbarat biriminden sorumlu sekiz yöneticiyi, hatta İstihbarat Daire Başkanı nın telefonunu dinlemeleridir.<a id="footnote1"></a><sup><a href="#bookmark1">1</a></sup><sup></sup></p>
<p>Cemaat telefon dinlemeleriyle elde ettiği bilgileri aynı zamanda hükümete karşı olan kesimlerle ittifak yapmak için kullanıyordu. Hükümetin büyük holdingler ve gazete patronları hakkındaki düşüncelerini bizzat bu holding ve basın patronlarına taşıyarak, onları yanlarına çekmek, ittifak yapmak&#160;ve hükümete karşı birlikte hareket etmek için ustaca kullandığı anlaşılıyordu.</p>
<p>Cemaat Dinlemelere Ne Zaman Başladı?</p>
<p>Polis ve MIT içerisindeki Cemaat elemanlarının daha önceden bazı dinleme bilgilerini Cemaate aktarıp kullandıklarına dair bilgiler var. Geçmişte küçük çaplı askeri birlikler içindeki elemanları vasıtasıyla oda dinlemesi veya elemanlarının üzerlerine aldıkları cihazlarla ses kaydı yaptıkları, odalara&#160;kısa zamanlı ses kayıt cihazları koyarak dinleme yaptıkları&#160;biliniyor. Cemaat tüm illerde telefon dinlemelerine asıl olarak&#160;2007 sonu ile 2008 başında, merkezde İstihbarat Başkanlığı ile İstanbul, Ankara ve İzmir illerinin Emniyet İstihbarat Şube Müdürlükleri ve ardından diğer illerin yönetiminin&#160;Cemaat mensuplarının eline geçmesiyle başladı. 17-25 Aralık&#160;operasyonlarına dek, yani 2013 sonu ile 2014 başına kadar&#160;devam etti. Cemaat amaçları için hukuka aykırı telefon dinlemelerini çok yoğun biçimde kullanmıştır. Sayısı hâlâ bilinmeyen, on binlerle ifade edilecek kadar telefon dinlenmiştir.</p>
<p>Hukuka Aykırı Telefon Dinleme Yöntemleri</p>
<p>Kamuoyunda bilinen, tanınan, önemli kişileri, tamamı sahte isim ve IMEI numaraları üzerinden dinlemek de Cemaatsin en sık kullandığı yöntemdir. Kamuoyunca bilinen devlet&#160;yetkilileri veya önemli kişilerin isimlerini ve telefon numaralarını açıkça yazsalar bir şikâyet olduğunda, araştırıldığında,&#160;isim veya telefon numarası sorulduğunda kimin dinlendiği&#160;ortaya çıkar. İşte bunu önlemek için Cemaat tamamen sahte&#160;bir isimle ve telefon numarası yerine kimsenin bakıp bilmediği, telefonların imalat seri no’su diyeceğimiz IMEI numarası&#160;üzerinden dinleme yaptı.</p>
<p>Yasada IMEI numarası yazarak dinlemenin istisnaları olsa bile diğer bilgiler de yazılmak zorundadır. Dinlenecek kişinin&#160;gerçek adını, adresini ve telefon numarasını yazmak mecburiyetindeler. Ama onlar, kamuoyundaki tüm önemli kişileri&#160;bilinmemesi için bu yöntemle; olmayan, uydurma bir isimle,&#160;uydurma bir terör örgütü adına, IMEI numarası üzerinden&#160;mahkeme kararı alarak dinledi. Bu yöntemin kullanılmasının&#160;sebebi; kişinin şüphelenmesi veya bir şikâyet durumunda adları bilinen kişiler olmasından dolayı dinlemenin tespit edilememesidir. Bu şekilde yapılan dinlemede klasik olarak hangi&#160;yöntemle olursa olsun şikâyet bile edilse “dinlenmiyor” cevabı&#160;gelmektedir.</p>
<p>İki istihbaratçı, uydurma bir örgüt ve kişi isimleriyle IMEI numarasını yazarak tutanak tutuyorlar, bu sayede genel müdürler, valiler, bakan, polis müdürleri, yargıç, üst düzey bürokrat olan herkesi dinliyorlardı.</p>
<p>Başka bir yöntemleri ise kişinin sadece adını ya da soyadını tek isim olarak yazıp, diğeri bilinmiyormuş gibi kimin dinlendiğini belirsiz hale getirmekti. Bir başka yöntem, isimden&#160;bir iki harfi değiştirerek dinlemekti; Rıfat yerine Rıfkı, Halit</p>
<p>yerine Halil yazıyorlar, sanki farklı bir kişi dinleniyormuş gibi işlem yapıyorlardı. Ayrıca alakanız olmayan bir şirket ismi vererek sizi dinlemeleri de mümkündü.</p>
<p>Kanuna göre belli süre ve belli sayıda uzatarak dinleme yapmak mümkün. Örneğin bir kişiyi organize uyuşturucu&#160;kaçakçılığı suçundan dinliyorlarsa iki kez uzatabilirler (9 ay&#160;dinleme şeklinde). Ancak terör örgütüyse uzatma daha çok&#160;olabiliyor. Ama onlar her uzatmayı sanki ilk defa dinleme yapılıyormuş gibi göstererek, kişiyi kanuni süreden daha uzun&#160;dinliyorlardı. Aylarca, yıllarca dinleyebiliyor ve mahkemeye&#160;yeni dinliyorlarmış gibi belge düzenliyorlardı. Veya iddia edilen örgütü değiştirerek önce IBDA-C sonra Hizbullah, sonra&#160;uyuşturucu vs. gerekçelerle süreyi yeniden başlatarak kanuni&#160;süreden uzun dinleme yapıyorlardı. Bu sefer de mafya ile bağlantısı var diyerek, her seferinde başka bir suç için ayrı ayrı&#160;dinleme imkânları varmış gibi insanları yıllarca dinlediler.</p>
<p>Önce sahte isim sonra sadece isim, sonra isim ve soyadı ile dinleme yaptıkları örnekler vardır. Buna benzer yöntemlerle,&#160;dinlemenin zamanını ve kanunda belirtilen tüm sınırları aşarak, insanları istedikleri zaman, istedikleri kadar dinlediler.&#160;Ancak biz ispatlanan, belgeleriyle, kararlarıyla, imzalarıyla&#160;ortaya konulan bu yöntem dışında, mahkeme kararı almadan,&#160;özel cihazlarla, direkt cep telefonları dinlemeleri yaptıklarını&#160;da biliyoruz. Evlere, işyerlerine, kurumlara böcek yerleştirerek, havadan sinyal gönderen cihazlarla veya internet üzerinden birçok kişiyi ve makamı dinlediler. Bunların tespiti, ispatı&#160;daha zor olduğundan burada ayrıntılı anlatmıyorum.</p>
<p>Bu dinlemeler görev adına, devlet adına değil Cemaat adına yapıldı... Kendi üst makamlarının ve amirlerinin bu&#160;dinlemelerin çoğundan haberi yoktur. Neden Cemaat adına&#160;dinleme yapıldı diyoruz? İstihbarat, hukuka aykırı dinleme-</p>
<p>lerde normalde üstlerine bilgi vermesi gerekirken vermemiş hatta kendi üstlerini de dinlemiştir. İldeki İstihbarat Müdürü&#160;elde ettiği bilgileri İl Emniyet Müdürüne hatta silsileyle İl&#160;Valisine vermek zorundadır. İDB dinliyorsa Emniyet Genel&#160;Müdürüne bilgi vermesi, onun da Bakan a bilgi vermesi gerekir. Dinlemeye dair üst makamlara ve amirlere bilgi verilmesi&#160;zorunludur. Uygulamada görüyoruz ki kendi Emniyet Müdürlerini, Valilerini, Emniyet Genel Müdür Yardımcılarını&#160;ve Daire Başkanlarını dinlemişler ama bunlardan ne Emniyet&#160;Müdürünün ne Genel Müdürün ne de Bakan’ın haberi olmuş.&#160;Eski daire başkanlarını IBDA-C veya Hizbullahçı diye dinlediler. .. Artistleri, sanatçı, manken, ses sanatçılarını radikal&#160;dini grup mensubu olarak dinlediler...</p>
<p>Bu Dinlemeler Cemaatin Amaçları içindi...</p>
<p>Bu dinlemeler nasıl yapılıyor? Dinlemeye sebep oluşturmak için genellikle bir veya birden çok Emniyet görevlisinin imzası ile hakikat hilafına suç isnat ediliyor. Sahte bir isim&#160;ve bu ismi dinlemenin zorunlu olduğunu gösteren, dinlemek&#160;istedikleri kişiyle ilgili örgüt bağlantısı varmış gibi rapor düzenleniyor. Büyük terör eylemleri vs. yapılacağını belirten,&#160;iletişime müdahale talebi isimli bir tutanak veya rapor tanzim&#160;ediliyor. Bu raporu neden sahte isimlerle yazıyorlar? Eğer görev için olsa gerçek isim yazarlar. Burada dört görevlinin aynı&#160;anda sahte tutanak tutması herhalde bir görev için değildir.&#160;İstanbul İstihbarat Şubesi buna benzer uygulamalarında en&#160;az iki üç görevli ile iletişime müdahale talebi başlıklı tutanak&#160;tanzim edip sahte isim, sahte örgüt ve suç iddiasıyla dinleme&#160;isteği oluşturuyor. Ankara İstihbarat Başkanlığı uygulamasında ise bir şube müdürü veya amir rapor yazıp sahte suç örgütü iddiası ve sahte isim veya eksik isimle dinleme gerektiğine</p>
<p>dair rapor veriyor. “Dinlemek istiyorum” diyor. Bu tutanak ve rapor üzerine görevli şube müdürü, başkan yardımcısı, OYM&#160;nöbetçi hâkimine müracaat ediyor ve hâkimler hiç araştırmadan karar veriyor, alınan kararla dinleme başlıyor. Sonrasında&#160;benzeri yöntemlerle veya “Dinlenen kişinin dinlemesinin devamında fayda var” talebiyle işlem uzatılarak devam ediyor.</p>
<p>Eğer Cemaat’in sağladığı örgütsel birlik ve örgüt amacı olmasa görevliler, kendi amirlerini, üstlerini, diğer devlet kurumlarını gizlice dinleyemez, içlerinden biri mutlaka bunu&#160;ihbar eder. Ama burada hiçbir ihbar olmuyor. Merkezde genel&#160;müdürden, bakandan habersiz daire başkanı, genel müdür yardımcısı dinleniyor. Ancak alttaki dinleyen, yazan memurlar,&#160;hiç kimse buna dair herhangi bir ihbarda bulunmuyor. Astlar&#160;neden sahte tutanak tutar, buna neden itiraz etmez veya amirleri emir verse bile neden üstlerine bilgi vermez? İstihbarat&#160;Müdürü emir verse bile gizlice İl Emniyet Müdürüne, Valiye,&#160;Bakanlığa bilgi aktarır, ihbar eder, edebilir.</p>
<p>Bu kadar yaygın dinlemeye rağmen hiçbir ciddi ihbar, şikâyet olmadı. Bu ancak bir ideolojik birliktelikle mümkün olabilir. Başka türlü mutlaka bir ihbar olur. Bugün olmasa yarın ya da&#160;altı ay sonra tayini çıktığında veya kendisine bir haksızlık yapıldığında sahte dinlemeleri hemen ilgili mercilere intikal ettirir.&#160;Üstler bu şekildeki dinlemede astlarına nasıl güvendi? Kendi&#160;II Emniyet Müdürü nü, Valiyi dinliyor; şubede astlar gizlice&#160;Valiye, müdüre bilgi verse çok zorda kalır ama astlarının ihbar&#160;etmeyeceğine güveniyor ve bunları yaptırıyor. Astlarıyla ideolojik birlikteliği olmayan hiç kimse bunları yapamaz. Görüyoruz&#160;ki kimse astını ya da bu işlemi yapanı şikâyet etmiyor. Bu çok&#160;açık bir örgütsel yapının hareketini göstermektedir.</p>
<p>Hepimiz telefonumuza kendi ismimizle cevap veririz. Telefon konuşmalarını dinleyip çözmesi gereken polis memuru-</p>
<p>nun elindeki dinleme kararında “Ahmet” yazıyor fakat dinlediği kişi kendisinin “Mehmet” olduğunu söylüyor. Bu görevli durumu fark eder, ihbar olur diye niye hiç tereddüt edilmiyor?&#160;Demek ki bu kişi bilerek, isteyerek dinlemeye devam ediyor.</p>
<p>Ardından, dinlemeden elde edilen bilgiler üzerine fiziki teknik takip yapılıyor. Evlerine, işyerlerine gidiliyor, çalışmalar&#160;yapılıyor. Bu bilgiler kullanılarak sahte ihbarlar yazılıyor. Bunları hazırlayan görevliler ne diye sahte ihbar yazar, niye bu emre&#160;uyar gibi onlarca soru sorulabilir. Kendi kurumlarının amirleri, müdürleri toplumda saygın kişiler. Bunların isnat edilen&#160;suçlarla alakası olmayacağını bilir. Dinleyen bunu demediğine&#160;göre, bu onun ideolojik inanç ve örgüt birliği içinde olduğunu gösteriyor. Ancak aynı ideolojik inanç ve örgüt birliği varsa,&#160;örgütsel amaçlar için yapılan işlemler sızmaz; itiraz, ihbar ve&#160;şikâyet olmaz. Yani hukuka aykırı tüm dinlemeler, bir grubun&#160;görevlilerinin fiili işbirliği içinde sistemli ve sürekli yapılmıştır.&#160;Bu da bir örgütsel faaliyet olmadan mümkün değildir.</p>
<p>Başka bir açıdan bakıldığında, İsmail Saymaz’ın TV programlarında dikkat çektiği gibi, toplumda her kesim dinlenmiş, izlenmiş ama Cemaat mensupları hakkındaki bunca iddia ve olaya rağmen polis Cemaat mensuplarını, Cemaate&#160;ait kurumlan, yöneticilerini, Cemaat’in gazetecilerini -Cemaatin kendisi için özel izlediği bir iki istisna hariç- hiç dinlememiştir. Bu da dinlemeyi yapanları ve amaçlarını çok açık&#160;olarak ortaya koymaktadır.</p>
<p>Hukuka Aykırı Ne Kadar Dinleme Yapıldı,</p>
<p>Ne Kadar Telefon Dinlendi?</p>
<p>Şu an hukuka aykırı dinlemelerin % 40-50 oranında ortaya çıkarıldığı, aydınlatıldığı kanaatindeyim. Eskiden İstihbarat&#160;biriminde dinlenen tüm telefonların kararlarının istisnasız</p>
<p>kaydedildiği Karar Takip Sistemi (KTS) denilen bilgisayar programında, Emniyet İstihbarat birimlerinin dinledikleri tüm telefonlarla ilgili her soruya cevap vermek mümkün&#160;iken, son dönemde Cemaat e yönelik tayin ve operasyonların&#160;başlayacağını anladıklarından, “programın yeni versiyonunu&#160;yüklüyoruz” diyerek bilgisayarlardaki kayıtlı telefon dinleme&#160;kararlarıyla ilgili bilgilerin tamamını silmişler. Kararların&#160;hepsi bilgisayardan silindiği için kim, hangi numarayla, hangi&#160;isimle dinlenmiş diye sorgulama yapılamıyor. Ancak silinmiş&#160;olan bu bilgiler kâğıt ortamında duruyor. Alınan tüm kararlar&#160;istihbarat şubelerinde, IDB’de, TİB’de, ayrıca dinleme kararı veren sekiz bölgedeki OYM’ler ve 2012’den sonra Terörle&#160;Mücadele Kanunu (TMK) 10. Maddesine göre kurulan Ağır&#160;Ceza Mahkemelerinin arşivinde bulunuyor.</p>
<p>İstanbul ilinde hukuka aykırı sahte isimlerle yapılan dinlemeleri tespit etmek amacıyla görevlendirilen müfettişlerce yapılan incelemede, her yıl yalnız İstanbul İstihbarat Şubesince 8000 ila 9000 civarında iletişime müdahale kararı alındığı&#160;tespit edilmiştir. İki yıllık bir dönem baz alındığında 60 bin&#160;civarında IMEI numarası üzerinden telefon dinlendiği, bunlardan rastgele seçilen 3 bin telefon incelemeye alındığında&#160;300 civarında sahte isim ve uydurma suç isnatlarıyla telefon&#160;dinlemesi yapıldığı kesinleşmiştir. Ancak aynı dönemde benim telefonum da dinlenmesine rağmen başkası adına kayıtlı&#160;olduğu için tespit edilememişti. Bu dikkate alındığında ülke&#160;genelinde hangi yoğunlukta sahte isim ve görev dışı amaçlarla&#160;dinleme yapıldığı tahmin edilebilir.</p>
<p>Bu Dinlemeler Nasıl Tespit Edilecek ve Ne Yapılacak?</p>
<p>Bilgisayarda kayıtlı olmadığı için hiçbir makam, içişleri ve Başbakan dahil, yakınının ya da kendisinin telefonunun din-</p>
<p>lenip dinlenmediğini tam olarak bilmiyor, bununla ilgili bilgi alamıyor. Bugün en büyük eksikliklerden biri bu... En kolay,&#160;en hızlı ayıklama yöntemi IDB'de bulunan tüm kararların&#160;hızla yeniden bilgisayarlara girilmesi veya tüm IDB kararlarının scaner’la taranıp, OCR programlarıyla okunup, yeniden&#160;KTS benzeri dinleme kararları ile ilgili database oluşturulması ve oluşturulan database üzerinden hangi telefonun ne&#160;zaman dinlendiğinin görülecek hale gelmesi gerekiyor. Şüphelenilen kişi dinlenmiş mi diye sıhhatli araştırma yapmak&#160;için ismi, telefon numarası, IMEI numarası sorularak anında&#160;bilgi almak gerekiyor.</p>
<p>Bugün için ne kadar telefon dinlendi ve kimler dinlendi belli değil. Hâlâ bu işlemler yapılamadı... Daha önemlisi hukuka aykırı istihbari dinleme yöntemlerine göre bu kayıtlar&#160;(database) üzerinde, bilgisayarda sorgulama yaparak aynı şekilde sahte isimle yapılan ama kimsenin haberinin olamadığı&#160;diğer tüm dinlemeleri de öğrenebiliriz. Bu yöntemle; Cemaat&#160;IMEI numarası ve sahte isimle dinlemiş ve bu yolu sık kullanmış ise o zaman biz bilgisayardan, IMEI dinlemelerinin&#160;o an kullandığı telefon numarasını bulup kontrol edebiliriz.&#160;Bu numara ve isim, telefon rehberinde bulunan kimlik ile alınan mahkeme kararında da aynı ise normal olabilir. Farklı&#160;isimse bu tür kayıtlar için bilgisayara “dinleme listesini çıkar”&#160;komutu verdiğimizde, bir iki saniyede tüm Türkiye'de sahte&#160;isim ve IMEI numarası kullanılarak yapılan dinlemeleri tespit edebiliriz.</p>
<p>Aynı şekilde sadece isim yazılan, soyadı olmayan veya isimlerde bir iki harf değiştirilerek yapılan dinlemelerin tespiti&#160;için de yine bilgisayar sorgulamasıyla “telefon rehber kayıtlarında bulunan isimler ile dinleme kararlarında bulunan isimleri kontrol et, farklı olanları çıkar” komutu verilerek, bir iki</p>
<p>saniyede Türkiye’deki tüm hukuka aykırı dinleme kararlarını ve yapanları tespit etmek mümkündür. O zaman kimler dinliyor, ne kadar dinlenmiş, bunları analiz etme ve dinlemenin&#160;nereye doğru yoğunlaştığını görme imkânı vardır. Şu anda&#160;bu işlemler yapılmadığından polis müfettişleri, adalet müfettişleri aylar süren incelemelerle önce mahkemelerde kararları&#160;buluyor, sonra şüphelendikleri kararlardaki IMEI numaralarını dinleme tarihinde kimin kullandığını tespit için TIB vb.&#160;yerlere yazı yazıyor. Farklı gelirse savcıya tevdi raporu tanzim&#160;ediyor, savcı bunları inceleyip bu defa &quot;Kimler dinlemiş, kararı kimler almış, inceleyin” diye, içişleri Bakanlığına yazarak&#160;müfettiş marifetiyle inceleme istiyor, içişleri Bakanlığı da bir&#160;mülkiye müfettişi ile iki polis müfettişi görevlendirip 2-3 ay&#160;süren inceleme yapıyor. Bir savcılığa tevdi raporu, bir de disiplin raporu yazılıyor. Bunlar manuel yapıldığı için çok zor ve&#160;yavaş çalışan, aylarca süren ve neticesi de az alınan işlemlerdir.</p>
<p>Halbuki benim dediğim sistem kurulsa ki bu da en fazla iki üç ay alır, bütün polis amirleri, savcılar, bütün müfettişler&#160;bir iki saniyede Türkiye’deki tüm hukuka aykırı dinlemeleri&#160;ortaya çıkartabilirler. Şüpheliler tespit edilerek hangi yoğunlukta, ne kadar süreyle dinleme yapıldığı görülür. Hem genel dinlemeler ve amaçları hakkında bilgi sahibi olunur hem&#160;de savcılar soruşturma yapacağı olayı, mağdur ve şüphelileri&#160;anında tespit ederek, soruşturmaya başlar.</p>
<p>Aslında bu yöntem ideal bir araştırma ve Türkiye genelindeki tüm hukuka aykırı dinlemeleri tespit edip bunları kim, nasıl yaptı, kim bu dinleme yöntemiyle mağdur edildi, kimlerin başına neler geldi, görmek için de kullanılabilir.</p>
<p>Emniyet, Jandarma dahil tüm dinleme yetkisi olan ku-rumlarda, Emniyet’in farklı birimlerinde -TEM, Asayiş, Kaçakçılık vb.- bulunan dinleme kararları yeniden bilgisayara</p>
<p>girilmeli, TİB’de bulunan kayıtlar bilgisayara yüklenmelidir. ÖYM ve TMK 10. Maddesine göre kurulan Ağır Ceza Mahkemelerinde alınan kararlar da bilgisayara yüklenmelidir.&#160;Sonra karşılaştırmalar yapılarak eksik, fazla, sahte mahkeme&#160;kararı veya mahkeme kararı alınmadan yapılan dinlemelerin&#160;olup olmadığı kontrol edilmelidir. Bugün sahte mahkeme&#160;kararı olması ihtimali bile vardır. Ancak bunların tamamı&#160;bilgisayara girilirse kontrol edilebilir. Ondan sonra yukarıda&#160;belirtilen bilgisayar sorgulamaları ile hukuka aykırı tüm dinlemeler ve kimlerin mağdur olduğu belirlenebilir. Mahkeme&#160;kararındaki isimle telefon numarası aynıysa sorun yok ama&#160;farklı ise incelenecek. Bu tür sorgulamalar yapmak suretiyle,&#160;bir devlet yetkilisinin veya dinlenmemesi gereken yargı mensuplarından devlet idarecilerine kadar birçok kişinin dinlenip&#160;dinlenmediğine kesin olarak cevap verilebilir.</p>
<p>Tabii ki ilk etapta hukuka aykırı dinlenen insanları tespit edeceğiz. Belki bu insanların bir kısmı tahmin ediliyor ama&#160;hiç tahmin edilmeyen, akla gelmeyen binlerce, on binlerce insan dinlenmiştir. Şikâyetçi olmayan, bilinmeyen kişilerin bu&#160;dinleme sonrasında başına ne gelmiş, ihbarlara, tahkikatlara&#160;muhatap olmuşlar mı, sahte ihbarlarla disiplin mağduriyetine&#160;uğramışlar mı ortaya çıkar. Bunun bazı illerde örnekleri görülmüştür. Bir grup insan dinlenmiş, haklarında sahte ihbarlar yapılarak büyük sıkıntılar yaratılmıştır. Hatta bu insanlar&#160;yaşadıkları sıkıntıların nereden geldiğini bilmiyorlar. Bütün&#160;bunlar incelenerek hukuka aykırı dinleme yapanların asıl&#160;amaçları ve neden oldukları mağduriyetler tespit edilmelidir.</p>
<p>Aldatıcı bir şekilde çoğu zaman şöyle deniliyor: “Kanunda IMEI numarası ile dinleme vardır.” Evet ama şartları açıkça yazılmıştır. Dinleme yapan polis, kişinin adını ve telefon&#160;numarasını biliyorsa yazmak zorundadır. Yani bu kişi aynı</p>
<p>telefona birden çok SİM kartı takıyorsa bunları belirtmek zorundadır. Aslında kişilerin IMEI numarası ve sahte isimlerle normalde iyi niyetle dinlenmesi imkânsızdır. Çünkü İstihbarat birimlerinde tüm telefonların kime ait olduğu, IMEI numaraları, kimlerle görüştüğü, nerede kullandığı vs. tüm bilgiler mevcut olup bunlara bakılmadan zaten dinleme işlemine&#160;başlanamaz. Bir kişinin numarası ve adı soyadı bilinmeden&#160;zaten IMEI numarası bilinemez, yani IMEI numarası yazılan herkesin aslında tam telefon numarası ve kimliği bilinmektedir. Hatta İstihbarat biriminin elindeki bilgisayarlarda&#160;herkesin adı, soyadı, telefonu, IMEI numarası da vardır. Bu&#160;kişilerin bulunduğu, gezdiği bölgeler, sık görüştüğü kişiler&#160;hepsini İstihbarat birimi zaten bilmektedir. Bu bilgilerin hepsine sahip oldukları halde sahte isim, IMEI numarası yazarak&#160;dinleme yapmışlardır. En büyük aldatmaca budur.</p>
<p>Ayrıca illerin haricinde İDB ve KOM merkezi bu kararları kontrol edip denetim yapmakta, o arada sahte isimle dinleme&#160;yapıldığını, telefon numarasının bilerek saklanıp IMEI yazıldığını görmekte ve bilerek onaylamaktadır. İDB ve KOM&#160;Daire Başkanlığı, tüm il birimlerine yaptıkları tamimlerde&#160;dinlenmek istenen her telefon için neden dinlenmek istendiği vs. bilgilerin önce daire başkanlıklarına gönderilmesini,&#160;merkezin onayının alınması sonrası dinlemek için adli makamlardan karar alınmasını emretmişlerdir. Bundan dolayı&#160;sahte isimle yapılan her telefon dinlemesi de merkezin bilgisi&#160;altında olmuştur. Emniyet İstihbarat biriminde bir telefonun&#160;IMEI numarasını yazarsanız, bu makineye takılan tüm SİM&#160;kartlarını ve kişi üzerine olan tüm telefon numaralarını görme imkânınız vardır. Bunları bildikleri halde yazmamaları en&#160;büyük suçlardan biridir. Polis, bilerek sahte isim yazdığı gibi&#160;telefonun numarasını da bilerek yazmamaktadır. Bu çok açık,&#160;bilerek, isteyerek suç işlediklerini gösterir. Dinleyenler, karar</p>
<p>alanlar, bilerek yaptıkları gibi kontrol etmesi gereken amirleri de bu suça ortaktır.</p>
<p>İllerdeki herhangi bir birim dinleme yapabilmek için öncelikle kendi üstlerine bilgi verir. O birimin isteği Ankara’daki merkez tarafından kabul edilir ve sonra dinleme yapılabilir.&#160;Yani İstanbul İstihbarat Şubesi dinlemek istediği telefonu gerekçesiyle birlikte İDB ye yazıyor, oradan izin çıktıktan sonra&#160;dinleme başlıyor. Yine İstanbul ilindeki Kaçakçılık Organize&#160;birimleri merkeze, KOM’a yazıyor, belki başka bir il dinliyor,&#160;çalışma yapılıyor olabilir, operasyon hazırlığı olabilir. Merkezde aynı konuda çalışma yapan birimler varsa kontrol ve&#160;koordine yapıldıktan sonra dinlemeye karar veriliyor.</p>
<p>Hukuka Aykırı Telefon Dinlemelerinden</p>
<p>TİB de Sorumludur</p>
<p>Türkiye’de yapılan tüm hukuka aykırı dinlemelerde Ankara’daki merkezde çalışanlar da suça ortaktır. Ayrıca TIB de bu işin içindedir. Çünkü TIB alman her kararı inceliyor, kararların hukuki şartları taşıyıp taşımadığına, kanuni süresine&#160;bakıyor ve gerekiyorsa anında itiraz ediyor. Görevli olduğum&#160;zaman TIB’in kararları inceleyip birçok karara itiraz ettiğini&#160;ve bazı kararları kaldırdığını biliyorum. Dinlemenin hukuki&#160;olarak gerekçesinin olmadığını ileri sürebiliyordu. TIB hepsini kontrol ediyorsa tüm sahte isimleri görüyordu. Kararlardaki zamanlara uymadıklarını da görüyordu. Bütün usulsüzlükleri gördüğü halde Cemaat’i karşısına almamak adına hiçbir&#160;şey yapmıyordu.</p>
<p>TIB kendince “Biz istihbari dinlemelere karışmıyoruz, direkt kendi kurumlan yapıyor” diyerek suçu üzerinden atmaya çalışıyor ama gerçek öyle değildir. Hepsini biliyorlar, bilmeden yapmaları mümkün değil. Zaten TİB’den bu toleransa sa-</p>
<p>hip olmasalar, TİB e güvenmeseler bu tür kararları oraya göndermezler. Bu hukuksuz dinleme olsa da kendilerini koruyup kollayacağını biliyorlar ve rahatlıkla kararları gönderiyorlar.&#160;Ben daha fazla organik bir bağlarının da olduğu, TIB’de de&#160;çok ciddi bir Cemaat yapısının bulunduğu, beraber yaptıkları&#160;ve birlikte hareket ettikleri kanaatindeyim.</p>
<p>Elbette görev gerektiriyorsa, devletin güvenliği söz konusu ise İstihbarat birimleri ve devletin diğer suç araştırma birimleri istihbari olarak veya mahkeme kararıyla dinleme yapabilirler. Ama toplumdaki herkesin çok iyi bildiği, gördüğü ve&#160;suça karışmış olması mümkün olmayan kişilerin bu gerekçe&#160;ile dinlenmesi kabul edilemez. Yine kendi amirlerini, müdürlerini, bakanlarını ve devletin diğer üst makamlarını bu şekilde dinlemeleri kabul edilemez.</p>
<p>Bugün hukuksuz dinlenenleri tek tek, isim olarak saymaya çalışsak altından kalkılamayacak sayıda kişinin ortaya çıkması mümkün; holding başkanlarının, dini cemaat mensuplarının, amirlerin ve bakanların dinlenmesi nasıl açıklanacak?</p>
<p>Denilebilir ki hukuka aykırı dinlemeleri yalnız polis yapmıyor, MIT’in de Taraf gazetesi yazarları Ahmet Altan, Yasemin Çongar ve bazı yazarları sahte isimler ve uydurma suç iddialarıyla dinledikleri ortaya çıktı; onlar da dinliyor. Doğrudur MİT’in yaptığı bu işlem hukuka aykırıdır, yanlıştır.&#160;Ancak MIT olayı kabul etti ve teşkilatın içerisinde birilerinin&#160;değil, üstlerinin bilgisi altında yapıldığını bildirdi; yanlıştı&#160;ama yanlışlık devlet adına yapılmış, bir Cemaat, grup adına&#160;yapılmamıştı. Bunun da TIB’de yapılan kontrol ile öğrenilip&#160;polise verilerek, MİT’in yaptığı işlemin deşifre edildiği kanaatindeyim. Belki daha birkaç örneği var ise de yaygın kullanılmadığı anlaşılıyor; olsaydı kararları şimdiye kadar çoktan&#160;internette Cemaat tarafından yayınlanırdı.</p>
<p><a id="bookmark1"><sup><a href="#footnote1">1</a></sup></a></p>
<p> Bkz. 17 Aralık Yolsuzluk Operasyonu ve Arka Planı</p>
</body>
</html>