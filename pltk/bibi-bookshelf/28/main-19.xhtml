<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>SELAM TEVHİD VE İRAN CASUSLUĞU</h3><h3><a id="bookmark1"></a>İDDİASI</h3>
<p>Cemaat yolsuzluk operasyonlarını hükümeti yıkmak ve yıkılırsa geriye kalan hükümet yanlısı, onların devamı sayılan bürokratların tamamını bertaraf etmek üzere hazırlamıştı.&#160;Eğer hükümet yıkılmazsa sallanan hükümete son darbeyi Selam Tevhid operasyonu ve Irana casusluk suçlamasıyla, yüzlerce kişinin tutuklanacağı bir davayla vuracaktı.</p>
<p>Aslında ayrıntıları pek bilinmeyen ama belgelerine iyi bakıldığı zaman hükümeti yıkmaya yönelik olduğu anlaşılan, yolsuzluk operasyonlarının devamındaki en ciddi çalışma, Selam Tevhid dosyası veya bu adla yapılan hazırlıklardı. Zaten&#160;yakalanan bazı polislerin “Acem uşaklarına boyun eğmedik”,&#160;“Acem uşakları” diye yaptıkları konuşmalar ve mesajlar vardı.&#160;Birçok kişi bunu anlamıyordu ama bu söylemler, yaptıkları&#160;hazırlığın ne olduğunu ima ediyordu. Toplum bunun karşılığını bilmiyordu ama o polisler bu görev içinde yer aldıklarından, konuyla ilgili durum açıklaması yapıyorlardı. Yine 17&#160;Aralık sonrası özellikle “Muta Nikahıyla” birçok kişinin tuzağa düşürülerek Iran ajanı yapıldığı, Iranlılara bilgi verildiği, bununla ilgili bazı AK Partililerin kasetleri ve çok önemli&#160;bilgilerinin basına sızacağına dair yazılar yayınlanmaya başlamıştı. Cemaat'in elinde bu konuda çok önemli bilgiler olduğu&#160;söylendi. Ama o kadar çok bilgi, doküman açığa çıkmıştı ki&#160;sızdırılması Cemaat’i çok daha farklı göstereceği için bunu&#160;başlangıçta yapmadılar. Daha sonra bu konuyla ilgili bütün&#160;bilgiler yine internette yayınlandı.</p>
<p>2015 yılının başlarında, Ankara’da Halk Ekmek fırınlarında “ekmeğe Acem büyüsü” yapıldığı söylendi. Hem de bunu ilim adamı kariyerine sahip olan bir kişi açıkladı. Sonra&#160;Samanyolu gibi Cemaat kanallarında terör örgütleriyle yapılan işlerde, Acemleri, Persleri, Iranlıları suçlayan açıklamalar&#160;yapıldı. Yani aslında Cemaat’in elinde hükümeti suçlayacak,&#160;hükümetin üst bürokratları ve birçok siyasetçinin tutuklanabileceği büyük bir davanın belgeleri olduğu; Irana casusluk&#160;yapmak iddiasıyla ilgili Selam Tevhid operasyonu dosyasının&#160;açılacağı ima ediliyordu.</p>
<p>Bu operasyonun nasıl başladığına, nasıl hazırlandığına bakıldığında; aslında ilk hazırlığın birden fazla grup hakkında yapılmış küçük küçük polis çalışması olduğu görülüyordu.&#160;Bunlardan bir tanesi Nurettin Şirin grubu diye adlandırılan,&#160;Nurettin Şirin hakkında 12.05.2010 tarihinde hazırlanmış,&#160;savcılığın 2010/1074 sayılı bir soruşturma dosyasıydı. Daha&#160;sonra Hüseyin Avni Yazıcıoğlu hakkında 04.03.2011 tarihinde 2011/762 sayılı bir soruşturma dosyası daha açılmıştı.</p>
<p>Burada, birbirini tanıyan, geçmişte aynı dernekler, aynı faaliyetler içerisinde bulunmuş, beraber cezaevinde yatmış ve&#160;Iran rejimine sempatiyle bakan insanların cezaevi sonrası ilişkilerini bir örgüte dönüştürecek olan “Ne yapıyorlar, ne ediyorlar” diye takiple başlamış bu soruşturmaların; daha sonra&#160;Cemaat-Hükümet çatışmasıyla, bir anda mahiyeti değiştirilip&#160;hükümeti vurmaya ve birçok bürokrat ile siyasetçiyi sıkıştırmaya yönelik bir hale getirildiğini görüyoruz.</p>
<p>Bu soruşturmanın başlangıcından bir müddet sonra Nurettin Şirin soruşturmasıyla ilgili savcılık polisten ön fezleke ister. Der ki, “iki yıldır devam eden bu soruşturmada bir bilgi&#160;verin bakalım, ne iş, neden bu kadar uzun sürüyor?” On fezleke verilince savcılık, bu soruşturmada ortada bir suç unsuru</p>
<p>olmadığına, bunun devam etmemesi gerektiğine karar verir ve “Asıl davanın, 2011/762 sayılı dosya üzerinden yani Hüseyin Avni Yazıcıoğlunun dosyası üzerinden yürütülmesi faydalıdır” deyip o soruşturmayı kapatır. Oradaki bilgilerin de bu&#160;soruşturma dosyasıyla birleştirilmesine karar verilir.</p>
<p>Selam Tevhid operasyonunun çekirdeğini oluşturan Hüseyin Avni Yazıcıoğlu soruşturmasının ise eşinin Bursa Sen-cer Karakoluna gidip 8 Ağustos 2010’da Yazıcıoğlu hakkında “İran’la işbirliği yapıyor, onlarla irtibatı var” diye ifade vermesiyle başladığı söylenir. Ancak asıl soruşturma, aynı şahsın&#160;bu olaydan 7 ay sonra İstanbul polisine verdiği ifade üzerine&#160;İstanbul Savcılığınca Akabe diye bilinen bir grup hakkında&#160;başlatılan soruşturmadır; 2 yıl 9 ay sürmüştür.</p>
<p>Soruşturma evrakı böyle başlar, ancak bitimiyle ilgili 17 Aralık 2013 tarihinde Savcı Adem Özcan derhal dosyanın&#160;tamamının kendilerine gönderilmesini ister. Polis dosyayla&#160;ilgili hiçbir fezleke yapmadan, eksikliklerini tamamlamadan,&#160;sadece dosyanın içinde neler olduğunu gösteren dijital bir dizi&#160;pusulası hazırlar. 106 klasör evrak, alelacele, 17 Aralık günü&#160;hemen savcılığa teslim edilir. 18 Aralık’ta Savcı Adem Özcan&#160;talimat verir: 62 si e-posta, 136 sı telefon olmak üzere 198 tane&#160;dinleme, teknik izleme işlemini sonlandırır ve bunlardaki bütün ses kayıtları, veri taşıyıcılarına yani disklere yüklenerek&#160;bir kısmı çözülmemiş halde savcılığa gönderilir. Polisteki ve&#160;TİB’teki tüm kayıtlar silinir.</p>
<p>Savcılar arasında görev değişikliği olduğundan, İstanbul Savcılığı elinde 106 klasörlük ve 7 tane bilgisayar diskine doldurulmuş ses ve görüntü işlenmiş bir soruşturma dosyasıyla&#160;karşı karşıya kalır. Savcılık bir yandan dosyayı inceler bir yandan da 106 klasörü Emniyete göndererek, bu klasör içindeki&#160;tüm belgelerin, evrakların incelenmesini ve kendilerine dosya</p>
<p>içeriği ve deliller hakkında bir rapor verilmesini ister. Emniyet 11.02.2014’te 106 klasör evrakı alır, kendi çevresinde bu konuyla ilgili çalışma yapan uzman Emniyet personelinden&#160;oluşan bir komisyon kurar. Bu komisyon marifetiyle evraklar&#160;incelendikten sonra tamamı hakkında 1200 sayfa civarında&#160;olduğu söylenen bir rapor tanzim edilir ve savcılığa sunulur.&#160;Emniyetin yaptığı tespitler çok geniş olmakla birlikte soruşturma dosyasına bakıldığında özetle;</p>
<p>Kimin tarafından yazıldığı belli olmayan bilgilerle, sadece dijital kayıtlarda gazeteci, yazar ve akademisyenler hakkında&#160;bulunan bir özgeçmiş raporuna dayanılarak, soruşturma başladığı,</p>
<p>Yazıcıoğlunun eşi polise 2 gigabaytlık bir USB teslim etmiştir. USB’nin eşine ait olduğunu söylemiştir. Bu USB nin içinde bir database’de birçok gazeteci ve akademisyenin özgeçmiş ve kimlik bilgileri vardır. Sadece bu bilgilere dayanılarak hepsi soruşturmanın hedefi haline getirilmiştir. Şahıslarla&#160;ilgili yapılan izlemelerde hiçbir silahlı eylem iddiası yoktur.&#160;Eylem hazırlığı olduğuna dair emare de yoktur. Ama terör örgütü adı altında soruşturma yürütülmüştür. Soruşturmalarda,&#160;dinleme ve izlemelerde kişilerin özel hayatları, cinsel ilişkileri, evlilik dışı hayatları gibi birçok şeyin araştırıldığını ve bu&#160;konuların süzülmeden dosya içerisine konulduğu,</p>
<p>Usulsüz birçok dinleme yapılmıştır. Dinlemeler içerisinde MİT-KCK ilişkileri, MİT-İran bağlantıları ve MİT Müsteşarının çevresine ait dinleme kayıtlar vardır. Ayrıca dosya&#160;içerisinde çok sayıda kurum hakkında gizli dinleme, izleme&#160;kararının verildiği;</p>
<p>El Kaide, Hizbullah, Ergenekon, MLKP, PKK, KCK gibi farklı birçok örgüt gerekçe gösterilerek dinleme kararları alındığı ve hepsinin aynı dosyanın içinde olduğu görülmektedir.</p>
<p>Dinleme, izleme kararlarının bir kısmı açık kimliksizdir, sadece TC kimlik numarası vardır. Bazılarında ad ve soyadı&#160;yoktur. Bazılarında ise aynı telefon numarası hakkında değişik zamanlarda, farklı kişiler için karar alınmıştır.</p>
<p>Fiziki ve teknik takip kararları 27.12.2013 tarihine kadar geçerli olmasına rağmen, 17’sinde savcılık talimatıyla durdurulmuştur. Yine 17 ve 19 Aralık tarihlerinde alınmış,</p>
<p>24.12.2013 &#160;&#160;&#160;tarihine kadar geçerli olan telefon dinleme kararları vardır ama bunlar daha başlamadan, 18 Aralık’ta savcının&#160;verdiği talimatla sonlandırılmıştır.</p>
<p>Buradan çıkan sonuç; savcılık 17 Aralık’ta ve devamında hemen bu operasyonu başlatmak niyetindedir. Ve Emniyet’te&#160;değişiklik olursa, dosyaya yeni gelecek kişiler sahip olmasın&#160;diye tamamını kendine almayı düşünmektedir.</p>
<p>Mahkemeden şüpheli kişiler hakkında teknik izleme ve takip kararı alınmış ama alman karardan daha önce, yani&#160;karar olmadığı halde, teknik takip izleme tutanakları tanzim&#160;edilmiştir. Yani mahkeme kararı olmadan insanlar takip edilmiştir. Alınan dinleme ve izleme kararları, bazı kişiler hakkında 50, bazıları hakkında 61 defa uzatılmıştır. Birçok kişi&#160;hakkında Kudüs Ordusu terör örgütüyle irtibatta olduğuna&#160;ilişkin dinlenmesi gerektiğine dair karar istenmiş ama en son</p>
<p>02.10.2013 &#160;&#160;&#160;tarihinde, mahkeme “Kudüs Ordusu terör örgütüyle irtibatı olduğuna ilişkin, iletişimin dinlenmesini gerektirecek kuvvetli suç şüphesinin varlığını gösterecek olgular&#160;bulunmadığı görülmekte” diyerek iletişimin tespit talebinin&#160;reddine karar vermiştir.</p>
<p>Bu dosya kapsamında birçok siyasetçi, akademisyen, gazeteci, yazar, işadamı ve devlet kurumunda çalışan insanlar dinlenmiştir. O kadar çok usulsüzlük vardır ki saymakla bitecek gibi değildir. İşte Emniyet m bu raporu üzerine savcılık kendi</p>
<p>incelemelerini yapar ve 22 Temmuz 2014’te bu dosya hakkında takipsizlik karan verir. Aslında dosya içerisindeki telefon konuşmaları, gizli izleme çekimleri, önemli bir gizli tanığın&#160;polise verdiği bilgiler sesli kaydedilmiştir. Muta Nikâhının&#160;nasıl yapılacağına dair şekli anlatımlarla ilgili gizli oda dinlemeleri vardır. İşte daha sonra bütün bu belgeler internete&#160;ve sosyal medyaya servis edilir. Görülen odur ki Cemaat bu&#160;dosya hakkındaki tüm bilgileri medyaya sızdırarak hükümet&#160;aleyhinde bir kampanya başlatmıştır. Ve oradaki tüm telefon&#160;konuşmaları, muta nikâhı yapılmasıyla ilgili konular, özellikle&#160;hükümet yöneticilerini, MIT yöneticilerini ve Hakan Fidanı&#160;suçlayan bilgiler internette yayınlanmıştır. Ancak çok ciddi&#160;ve önemli denilen belge, bilgi ve iddialar ortaya konulduğu&#160;zaman akılla, mantıkla kabul edilemeyecek derecede saçma&#160;şeylerin olduğu görülür.</p>
<p>İşte Cemaat, bunları hükümet hakkında çok önemli belgeler diye internet ve sosyal medyaya sızdırmış hatta daha sonra birçok ciddi gazeteciye verip “önemli belgelerdir, Selam Tev-hid operasyonunun en ciddi bilgileridir” diye yayırilatmıştır.</p>
<p>Şimdi çok önemli ve ciddi delil diye dosyada olan bu belgelerin birkaç tanesine bakalım.</p>
<p>Birincisi: 12 Ocak 2000 tarihinde, Beykoz'da, Hizbullah lideri Hüseyin Velioğlunun ölü olarak ele geçirildiği operasyonda, örgütün arşivinde bulunan belgeler arasında, Aralık&#160;1998’de Iran ajanlarının, yani Iran görevlileriyle Hizbullahçı-ların görüştüğü bir evde, Iran görevlilerinin unuttuğu defterde yer alan iki sayfalık Farsça metin, daha sonra 1999’da iki&#160;Hizbullahçı tarafından tercüme edilir ve örgüt yönetimine rapor verilir. Bu raporda: “Metin Fidan. Almanya’daki NATO&#160;askeri üniversitesi mezunu, 28 yaşında, istihbarat dalında&#160;İngilizce bir tez hazırlamış, şimdi genelkurmayda bilgisayar</p>
<p>bölümünde çalışıyor, evli ve iki çocuğu var. İsmail Ünal vasıtasıyla irtibat kurulabilir. Uzun zaman içinde bu arkadaşlar vasıtasıyla ordu içerisinde bir şebeke kurabiliriz. Dindar, İslam&#160;ahlakına bağlıdır.” yazıldığı görülüyor. Burada, 2000 yılında&#160;Hizbullah operasyonu sırasında bulunan, kimin yazdığı belli&#160;olmayan bir dokümanda, bir kişinin aleyhinde kullanılabilir&#160;notlardan bahsedilmektedir. Bu notu Emniyet Genel Müdürlüğü 2001 yılında MİT'e ve Genelkurmay Başkanlığına yazar. Cemaat mensuplarının yaptığı yoruma göre Hakan Fidan&#160;çevresinde Metin diye bilinmektedir. Burada kastedilen kişinin Hakan Fidan olduğu iddia edilir. Çok önemli ve en ciddi delil diye nitelendirdikleri belgeyi, birincisi kimin yazdığı&#160;belli değildir, İkincisi burada kastedilen kişi farklı bir isimdir.&#160;Velev ki Hakan Fidan kastediliyor olsa bile bundan Hakan&#160;Fidan ın hiç haberi yoktur. Sadece dışarıdan bakan birisine ait&#160;“dindar ve İslam ahlakına bağlı olduğu için bu insana yanaşırsak, angaje edebilirsek, bu tip insanlarla orada bir örgütleme&#160;yaparız” diye bir tavsiye notudur. Burada bile Hakan Fidanla&#160;ilgili, onun suçlanacağı hiçbir şey yoktur. Ama en ciddi denilen, elle tutulur olan belge budur.</p>
<p>İkincisi: İnternette Cemaat'in yayınladığı bilgiye göre bir de telefon konuşması vardır. Onların iddiasına göre bu Devrim Muhafızı Ordusu, Kudüs Gücü Generali Mir Vakılı ile&#160;Türkiye'de İran ajanı diye niteledikleri Hakkı Selçuk Şanlı&#160;arasında geçen bir telefon konuşmasıdır. Ancak şunu belirtmek lazım, burada adı geçen Mir Vakılı aslında onların iddiasındaki gibi bir general midir? Bilinen, Türk asıllı Azeri bir kişi olduğu ve İran Dışişleri Bakanlığında çalışmakta&#160;olduğudur. İran-Türkiye arasında yapılan tüm heyet toplantılarına katılmaktadır. Türkiye'ye gelen İran heyetinde bulunmaktadır. Türkiye'ye de zaman zaman gelmiş, gitmiştir.&#160;Türkiye'deki toplantılara katılmakta, heyetteki görevlilerle,</p>
<p>Dışişleri Bakanlığı personeliyle, birçok kişiyle tanışmakta ve onlar tarafından bilinmektedir. Yani bir general veya bir istihbarat örgütü mensubu değildir. Dışişleri Bakanlığında çalışan, Türkçeyi iyi bildiği için bütün toplantılara katılan bir&#160;Iran memurudur.</p>
<p>Türkiye’de Gezi olayları sonrası, Başbakan ile Başbakan Vekili Bülent Arınç’ın Bakanlar Kurulunda, aralarında geçen&#160;konu hakkında bu kişiler şöyle konuşmaktadır:</p>
<p><span style="font-weight:bold;">MİR VAKILI </span>: İşler iyi gitmiyor. Ağa çıldırmış <span style="font-weight:bold;">HAKKI SELÇUK ŞANLI: </span>Hee... Sen kimle görüştün?</p>
<p><span style="font-weight:bold;">MİR VAKILI </span>: EMİN'le.</p>
<p><span style="font-weight:bold;">HAKKI SELÇUK ŞANLI: </span>Ne haber?</p>
<p><span style="font-weight:bold;">MİR VAKILI: </span>Bihaber yok. Ağa herkese kızıyor şeyi toplantıdan dışarı atmış. Sayın BÜLENT ARINÇ'ı...</p>
<p><span style="font-weight:bold;">HAKKI SELÇUK ŞANLI: </span>Eeee...</p>
<p><span style="font-weight:bold;">MİR VAKILI: </span>Fırçalamış Bakanlar Kurulu'na gelmiş, demiş ki böyle şöyle yapacağız, böyle yapacağız böyle. Bülent&#160;Bey de demiş ki 'Ya Sayın Başbakan'ım biraz sakin...' 'Ne&#160;sakini ya, ben ceketimi çıkarmışım savaşa girmişim sen de&#160;sakin sakin' O da demiş ki, 'Vallahi ben de yaşlandım. Benim bundan sonra fırçalanacak halim yok' demiş, toplantıyı&#160;terk etmiş.</p>
<p><span style="font-weight:bold;">HAKKI SELÇUK ŞANLI: </span>Ha, ne suçu var bunda?</p>
<p><span style="font-weight:bold;">MİR VAKILI: </span>Kimin?</p>
<p><span style="font-weight:bold;">HAKKI SELÇUK ŞANLI: </span>Yani ne Bülent'in ne şeyin suçu değil ki bu yani ortada bir karşı oyun var.</p>
<p><span style="font-weight:bold;">MİR VAKILI: </span>Yok şimdi herkes Ağa'nın tavrına karşı ya, Ağa'nın susmasını istiyorlar, doğrusu da o. Akıl mantık kar-daşım, sen başta tepede otur, bırak da İçişleri Bakanı konuşsun, bırak da polisin konuşsun.</p>
<p>Başbakan Vekili Bülent Bey’in Gezi olayları dolayısıyla daha yumuşak, daha mülayim politika izlemesine karşılık&#160;Başbakanın Gezi olayının kasıtlı ve hükümete yönelik olduğu, alabildiğince sert, şiddetli davranılması gerektiğini dü-</p>
<p>şündüğü, bundan dolayı Bakanlar Kurulunda bir ara soğuk bir tartışmanın olduğu Türkiye'de herkesin bildiği konuştuğu&#160;bir olaydı. Bu konuşmanın içeriğinde nasıl bir suç vardır? Konuşulanlar herkes tarafından bilinen, basına da yansımış içeriklerdir. Ancak soruluyor Mir Vakılıye, “Sen kimden öğrendin?” O da diyor ki, “Ben Eminden öğrendim.” Yani Emin&#160;diye kastedilen de, MIT Müsteşaradır. Onun anlattığı belli&#160;değildir, MIT Müsteşarının sesi yoktur, buradaki konuşma&#160;iki insan arasında geçen, Türkiye’de birçok insanın da bildiği&#160;sıradan bir sohbettir. Hatta bu konuşmanın bırakalım soruşturmayı gerektirmesini, dosyaya bir suç varmış gibi konulmasının mantığı yoktur.</p>
<p>Üçüncüsü: 17 Şubat 2000 tarihinde Ahmet Arslan’la Hüseyin Avni Yazıcıoğlu arasında geçtiği söylenen başka bir konuşmadır. Bu konuşma da şöyledir:</p>
<p><span style="font-weight:bold;">AHMET ARSLAN (ŞİİLİK DERSİ GRUBUNDAN): </span>Şeyi soracaktım ben, bu bizim Hakan var ya Müsteşar...</p>
<p><span style="font-weight:bold;">HÜSEYİN AVNİ YAZICIOĞLU: </span>Hakan?</p>
<p><span style="font-weight:bold;">ARSLAN: </span>Müsteşar, o şey miydi? Cemaat miydi? <span style="font-weight:bold;">YAZICIOĞLU: </span>Yo, Cemaat ile alakası yok onun.</p>
<p><span style="font-weight:bold;">ARSLAN: </span>Yok mu?</p>
<p><span style="font-weight:bold;">YAZICIOĞLU: </span>Yok, Cemaat ile alakası yok.</p>
<p><span style="font-weight:bold;">ARSLAN: </span>Arkadaş ile muhabbet ediyorduk da haberleri seyrediyorduk. Cemaat'ten biliyormuş da.</p>
<p><span style="font-weight:bold;">YAZICIOĞLU: </span>Yo öyle bir ara lâfını çıkardılar ama Cemaat ile alakası yok onun ya, BİZİM AYNEN BU KURAN ÇALIŞMALARI GİBİ DÜŞÜN ORALARDAN.</p>
<p><span style="font-weight:bold;">ARSLAN: </span>Senin tanışıklığın var mı onunla?</p>
<p><span style="font-weight:bold;">YAZICIOĞLU: </span>Tanıyorum ya, bizim işte o derslerde beraberdik. Ankara'da takılırdık. He vaziyet bu hacım ya. <span style="font-weight:bold;">ARSLAN: </span>Onaylanmış galiba. (MİT Kanunu)</p>
<p><span style="font-weight:bold;">YAZICIOĞLU: </span>He yırttı yırttı yani...</p>
<p>Bu tapeye de baktığımız zaman Hakan Fidanın Cemaat</p>
<p>mensubu olup olmadığını soran biri vardır. Karşıda ise Yazı-cıoğlu, “Hayır, o Cemaat mensubu değildir. Öyle söyleniyor ama öyle değildir” diye cevap vermektedir. Yani burada bırakalım bir suçu, Hakan Fidanın Cemaat mensubu olduğuna&#160;dair duyum alan biriyle konuşan bir diğer kişinin “Hayır, değil” demesi gibi sıradan günlük bir olayın, ciddi bir suça dönüştürülmesi vardır. Bu konuşma, Iran ajanlığı gibi çok ciddi&#160;bir suçun delili olarak gösterilmek istenmektedir. Bırakalım&#160;suç olduğunu, dosyaya böyle bir konuşmanın konulmasının&#160;hiçbir mantığı da, anlamı da yoktur.</p>
<p>Dördüncüsü: Cemaat’in iddialarına göre polis takibinde olan Hüseyin Avni Yazıcıoğlu metrobüste buluştuğu Iranlı&#160;Nessar Gaffari’ye mavi bir dosya vermiştir. Cemaat’in iddiasına göre Nessar Gaffari, Devrim Muhafızı Ordusu sorumlusudur. Polis takibi sırasında metrobüste o mavi dosyayı almıştır. Bu dosya içeriğini polis elde etmiştir, içerisinde birtakım&#160;devlet görevlilerinin ismi ve karşılarında artı eksi vardır.</p>
<p>Bu belgede Maliye Bakanı Mehmet Şimşek’in karşısında eksi, MIT Müsteşarı Hakan Fidan’ın karşısında eksi, Musa&#160;Kulaklıkaya’nın karşısında artı yazılıdır. Yani birtakım devlet&#160;yetkilileri hakkında, artı eksi işareti konulmuş olan bir belgedir.</p>
<p>Beşincisi: Enerji Bakanı Taner Yıldız’ın Irak ziyareti sırasında uçağının Bağdat’a inmesine müsaade edilmemesiyle</p>
<p>ilgili, Mir Vakılı ile eski AKP milletvekili Faruk Koca arasında geçen konuşmadır. Bağdat yönetiminin üzerindeki Iran etkisi dolayısıyla bir Türk bakanın uçağının inmesiyle ilgili&#160;meseleyi aşmak adına, ticari faaliyetleri nedeniyle İran’la bağlantısı olan Faruk Kocanın siyasetçi olarak müdahale edip,&#160;kendi hükümetini rahatlatmaya yönelik bir konuşmadır. Bu&#160;soruşturma içinde olmaması gereken bir görüşmedir. Ama&#160;sanki çok ciddi bir suç delili gibi, Milletvekili Faruk Koca ile&#160;İran’daki bazı devlet görevlileri arasında bir casusluk ilişkisi&#160;olduğuna dair hava yaratılmak için buraya konulmuş, anlamsız bir belgedir.</p>
<p>MİT Müsteşarını suçlayan, onu İran ajanlığıyla itham eden en ciddi bilgiler bu saydıklarımdır; olayın aslına baktığımızda ise hiç de öyle göründüğü gibi değildir. Selam Tevhid&#160;soruşturmasında adı geçen sanıkların en önemlisi Hüseyin&#160;Avni Yazıcıoğlu’dur. Bu kişilerin çoğu eski İslami çevreden,&#160;Akıncılar geleneğinden gelen, İslami duyarlılığı olan insanlardır. Bunlar Ankara’da, özellikle eski muhafazakâr İslami&#160;kesimin siyasi parti ve düşünürleriyle yazarlarının birçoğunun&#160;bildiği, tanıdığı, çoğunun orada yetiştiği; Elif Sitesinde İslami çevre ve kişilerin sohbetlerinde bulunan, bir dönem birbirlerini tanıyan, irtibatları olan daha sonra farklı siyasi faaliyetler içerisinde yer almış kişilerdir. Hakan Fidan da o zaman&#160;bu Elif Sitesi civarına gelip giden biridir. Hakan Fidanın yakınlarının, oradaki muhafazakâr kesimlerle bugünkü siyaseti&#160;oluşturan AK Parti ve diğer muhafazakâr kesimde bulunan,&#160;siyaseti oluşturan gruplar içindeki insanlarla tanışma faaliyetleri de olmuştur. Birçoğu orada irtibatlanmış, bilinen, tanınan&#160;insanlardır. İşte, Hüseyin Avni Yazıcıoğlu da bu gruplardan&#160;birine dahildir. İran’da İslami devrim sonrası kurulan İslam&#160;devletine birçoğu sempati duyar. Oraya karşı bir gönül bağ-</p>
<p>lan oluşur. Bu dünyanın birçok yerinde olduğu gibi aynı düşüncede olan insanların benzeri bir şey karşısında duydukları sempatidir.</p>
<p>Ancak bu kişiler, 28 Şubat döneminde, Hüseyin Avni Ya-zıcıoğlu Sincan Belediyesinde kültür müdürüyken, Iran Elçisinin katıldığı meşhur Kudüs Gecesini tertipler. O gecede olup bitenler dolayısıyla 28 Şubat ın yarattığı infialle bu kişiler&#160;bir süre sonra tutuklanır, cezaevine konulur ve mahkûm olurlar. Uç yıla yakın cezaevinde kalırlar. Tahliye edilmelerinden&#160;kısa bir süre sonra Hüseyin Avni Yazıcıoğlu sahte pasaportla&#160;yurtdışına çıkar ve koşulların değişmesi, kendisi için yeniden&#160;cezaevi tehlikesinin kalmaması üzerine Türkiye ye döner.</p>
<p>Hüseyin Avni Yazıcıoğlu Türkiye'ye döndükten sonra İstanbul'a gelir ve belediyeye ait Ağaç A.Ş. vb. şirketlerde bir süre çalışır. Sonra da Akabe Vakfında çalışmaya başlar.</p>
<p>Bu kişiler, eski Akıncılar çevresi, Sincan Belediyesinde çalışan arkadaşları ve cezaevinde beraber yatıp çıkanlar bir araya gelir, zaman zaman görüşür ve dayanışma gösterirler. Bir süre&#160;sonra kendi etraflarında bir grup yaratırlar. Tabii bir kısmı geçmişte sempati duydukları ve iş olanakları yaratmak için -hükümetle Iran arasındaki yakınlaşma ve İran'la Türkiye arasında&#160;ekonomik ilişkilerin gelişmesi nedeniyle- İran'daki tanıdıkları&#160;üzerinden ticari faaliyette bulunmak gibi düşüncelere kapılırlar.&#160;Bu kişilerin çoğu aynı İslami gelenekten gelmektedir; geçmişte&#160;örgütleri aynı olan, birbirleriyle ilişkileri ve dostlukları olmuş&#160;insanlardır. İşte hükümetin İran’la olan ticari faaliyetleri dolayısıyla bunların bazıları İran'a gidip gelmekte ve orada bir şeyler yapma arayışına girmektedirler. Bu durum, daha sonrasında&#160;İran casusu ve Selam Kudüs soruşturması adı altında bu kişilere&#160;yönelmenin zeminini oluşturur, o ilişkiler Cemaat tarafından&#160;çarpıtılarak bu şekilde kullanılmaya çalışılır.</p>
<p>Türkiye’nin İran’la ilişkilerinin iyi olduğu, özellikle nükleer araştırmalar konusunda arabuluculuk yaptığı ve Batı ülkelerine karşı İran’ı savunduğu sırada, Türkiye-İran arasındaki ekonomik ilişkilerin artırılması konusunda çalışmalar yapılmaktadır. Bu sırada Başbakan Müsteşar Yardımcısı Hakan Fidan, İran ilişkilerinin geliştirilmesi, çıkacak sorunların&#160;çözümü konularında Başbakanlık tarafından görevlendirilir.&#160;Yani özel görevli olarak çıkan sıkıntıları ve sorunları çözmek&#160;üzere çeşitli faaliyetlerde bulunur. Bu çerçevede bazı konularla ilgili sıkıntılar kendisine intikal eder. Başbakan Müsteşarı&#160;sıfatıyla bu sorunların çözülmesinde görev alır. Tabii bundan&#160;dolayı da Iran Dışişleri Bakanlığı görevlileriyle veya orada&#160;Türkçe konuşabileceği, irtibat kurabileceği Iranlılarla da tanışır ve irtibat kurar.</p>
<p>işte, Hakan Fidanın Iranlı bazı çevrelerle tanışması, İran’la Türkiye arasında ticari faaliyet yapan işadamlarının da&#160;aynı kişileri tanımış olmaları, İran’da çıkması muhtemel sorunlarla ilgili irtibatta olması, onların sorunları çözmek üzere&#160;zaman zaman kendi aralarında yaptıkları telefon konuşmalarında tanıdıkları için Hakan Fidanın adının geçmesi veya&#160;onunla ilgili bir selamını söylenmesi bile onu İran casusu yapmaya yetmiştir. Cemaat’in kullanacağı bir fırsat doğmuştur!</p>
<p>Böyle bir ortamda Hüseyin Avni Yazıcıoğlu’nun eşinin şikâyeti onlara göre, tahkikatın başlamasının sebebi olmuştur. Aslında Hüseyin Avni Yazıcıoğlu’nun son 5-6 yıldır aile&#160;içi sorunları vardır. Birçok konuda farklılaşma, aile içerisinde dağılma başlamıştır. İşte böyle bir ortamda, 8 Ağustos&#160;2010’da, Kıymet Yazıcıoğlu, Bursa Sencer Polis Merkezine&#160;gidip eşinin İran’la bağlantılarını anlatarak şikâyetçi olur, polise dilekçe verir ve bilgi aktarır. Operasyonun bittiği 2014&#160;yılında ise artık Kıymet Yazıcıoğlu’yla herhangi bir bağlantı</p>
<p>kurulamaz. İrtibat yoktur. Onun polis tarafından korunduğu veya güvenliği sağlanarak belli bir yerde saklandığı şeklinde,&#160;devlet koruması altında olduğuna dair iddialar vardır.</p>
<p>İşte bunlar Cemaat’in anlattığı, ortaya koyduğu belgeler ve bu olayla ilgili suçlamalardır. Cemaatin operasyonla ilgili&#160;olarak sakladığı ve istismar ettiği konulara baktığımızda ise&#160;olayın boyutunun biraz daha farklı olduğunu göreceğiz.</p>
<p>Cemaatin iddialarına göre Hüseyin Avni Yazıcıoğlu hak-kındaki soruşturma eşi Kıymet Yazıcıoğlu nun ifadesiyle başlamıştır. Ancak bu iddia doğru değildir. Polis önce Yazıcıoğ-lu’nun kendisini istihbari olarak dinlemiş, onun aile düzenin bozuk olduğunu, eşiyle arasında sorunlar olduğunu, eşinin&#160;farklı ilişkiler geliştirme aşamasında bulunduğunu görüp bu&#160;defa eşini yani Kıymet Yazıcıoğlu nu istihbari dinlemeye almıştır. Onun kullanabileceği, istediği şekilde yönlendirebileceği bazı açıklarını bularak bu ifadeyi vermesini sağlamıştır.</p>
<p>Bugün bu özel istihbari dinlemeyle ilgili belgeler halen bulunup ortaya çıkmış değildir. Ama olmaması imkânsızdır. Mutlaka önümüzdeki günlerde çıkacaktır inancındayım.&#160;Çünkü bu dinleme olmadan bu iş yapılamaz. İşte polisin elindeki bu bilgiler karşısında mecbur kalan, zaten eşiyle arasında&#160;sorun olan Kıymet Yazıcıoğlu, kendisine dayatılan senaryoya uygun hareket etmiştir. Öncelikle Kıymet Yazıcıoğlunun&#160;şikâyetinin tabii olmadığı çok açıktır. Böyle bir şikâyet sonrasında polisten başka destek alacağı kimse olmadığından, bu&#160;desteğe muhtaç kalmış ve polisin isteği doğrultusunda hareket etmiştir. Polis, Kıymet Hanim ın verdiği bilgiler içerisine&#160;kendi bilgilerini koyarak konuyu başka noktalara çekmiş, küçük değişikliklerle daha önceki birçok operasyonda yaptığına benzer şekilde sorunu farklı bir çehreye doğru getirmiştir.&#160;Daha sonra bu bilgilerin hepsini internetten sızdırarak olayı</p>
<p>farklı bir boyutta göstermiştir. Kendi tanığının yani Kıymet Hanımın verdiği bütün ifadeleri, Emniyet İstihbarat şubesinde polisle yapılan konuşmaları, gizli kamerayla yapılan&#160;kayıtları bile basına sızdırmıştır. Sadece hükümetle olan mücadelesinde kendini haklı göstermek, elinde olan silahlarını&#160;iyi kullanmak adına, Kıymet Hanım’ın verdiği bilgileri basına sızdırarak, birçok kişinin güvenliğini tehlikeye atmış, o&#160;insanları deşifre ederek, toplum nazarında sokakta dolaşamaz&#160;hale getirmiştir.</p>
<p>Aslında çeşitli iddialara dayandırdıkları ve çok önemli dedikleri casusluk soruşturmasını yapmak MIT’in görevidir. Istihbari dinlemelerle ilgili yasa, Casusluk dolayısıyla&#160;telefon dinleme yetkisini yalnızca MIT’e vermiştir. Polis ve&#160;jandarmanın böyle bir telefon dinleme yetkisi yoktur. Polis&#160;başlangıçta terör örgütü diye dinlemeye almış ama sonunda&#160;işlemi uygulamaya koyarken Iran casusu olduğu iddiasında&#160;bulunmuştur. Halbuki casusluk suçlaması söz konusu olduğu&#160;zaman mutlaka MIT’in haberi olması gerekirdi. Başlangıçta,&#160;daha Kıymet Yazıcıoğlu ilk ifade verdiğinde, sadece Hüseyin&#160;Avni Yazıcıoğlu veya etrafındaki birkaç kişi suçlandığı için&#160;mutlak surette MIT’le irtibatlanması gerekirdi. Kendilerinin&#160;“Hakan Fidan bunlarla tanışıyor, irtibatları var” iddiası doğru&#160;değildir; ama var olduğu kabul edilse bile, ilk tahkikata başlandığında, Iran devletiyle bir casusluk ilişkisi söz konusuysa&#160;o zaman mutlak MIT’le işbirliği yapılması gerekirdi. Peki,&#160;MIT’le irtibat ve koordine kurmadan nasıl bir casusluk tahkikatı yapılabilir? Karşıdaki insanların kim olduğu nasıl öğrenilecektir? Halbuki MIT’in imkânları vardır. MIT geçmişten&#160;beri Türk-Iran ilişkilerini bu boyutuyla takip eden, izleyen,&#160;bilen bir kurumdur. Onlarla böyle bir bağlantı kurulmadan&#160;nasıl bir soruşturma yapılabilir? Hadi samimi olduklarını</p>
<p>varsayalım; Hakan Fidan veya benzeri MİT görevlisi bu işin içerisindeyse, soruşturma safhası geç başlasa bile ilk andan&#160;itibaren neden İçişleri Bakanlığının haberi yoktur? Neden&#160;Emniyet Genel Müdürlüğü nün haberi yoktur? Neden Başbakanın haberi yoktur? Milli İstihbarat’ın başındaki veya orada&#160;görevli bir insan başka bir ülkeyle yakın ilişki içerisindeyse&#160;kendi ülkesine vereceği zarar sınırsızdır. Çünkü MİT’in içerisinde ne olup bittiğini, ne kadar faaliyetleri olduğunu bilmiyoruz. Başbakanlıkla, Genelkurmayla ve askeri sırlarla ilgili&#160;birçok olay vardır. Peki, bunlardan dolayı neden bu kurumlara&#160;bilgi verilmez? Yani bir ülkenin Başbakanı, bakanları, genel&#160;müdürleri bilerek ülkesinde casusluk yapan birine göz mü yumacaktır? Eğer gerçekten bu insan İran’la bağlantılıysa, buna&#160;marnlıyorsa, en ufak bir bilgi kırıntısı varsa neden devletin&#160;diğer yetkililerine aktarılmaz? Sizde olan bilginin kime, ne&#160;faydası vardır? 2010 yılında bu ifade veriliyor, 2014 yılına kadar dört yıl boyunca bu bilgiler hiçbir yere aktarılmamıştır.&#160;Halbuki bu bilgiler başlangıçta aktarılsa, gerçekten belki de&#160;bu görevli oradan uzaklaştırılacaktı. Belki başka göreve aldırılacaktı. Ama hiç kimseye bilgi verilmemiştir. Hatta Emniyet İstihbarat’taki değişiklikten sonra gelen yeni yönetimin de&#160;bu soruşturmadan haberi yoktur. Peki, İstihbarat biriminin&#160;haberi olmadan, sadece mafya faaliyetlerine bakan Organize şube veya Türkiye içinde terör işlerine bakan Terör şube&#160;veya sadece Mali şube birimleri bu işi yapabilir mi? Yapamaz!&#160;Elbette Milli İstihbaratın bilgisi olması gerekirken bunun&#160;yapılmamış olması, iyi niyetli olmadıklarını göstermektedir.</p>
<p>Ayrıca İranlı Mir Vakılı için Kudüs Ordusu generali diye sıfatlar eklenmiştir, ancak bu kişi İran Dışişlerinde çalışan,&#160;Türkiye- İran heyetleri arası toplantılara katılan, birçok insan ve hatta Türk işadamları tarafından tanınan biridir. Yani</p>
<p>Türk Dışişlerinin, Türk bürokrasisinin ve Türkiye’de üst yönetimin tanıdığı bir kişi nasıl casusluk yapacaktır? İran’da herkesin tanıdığı, Türkiye’de MİT’in, polisin tanıdığı, belki&#160;de Başbakan’ın, bakanların tanıdığı bu insan nasıl casusluk&#160;faaliyeti yapacak? Bu akılla mantıkla izah edilemez. Casusluk faaliyetleri bu kadar ucuz ve bu kadar lalettayin değildir.&#160;Casusluk faaliyeti yapacak olan kişilerin devletle irtibatının&#160;dahi bilinmemesi gerekir. Dünyada klasik bir şey vardır;&#160;kendi ülkenizde ve hedef ülkede casusluk faaliyeti yapamazsınız. Yani Türkiye-Iran arasındaki casusluk faaliyetleri Türkiye’de ve İran’da olmaz. Çünkü Türkiye’de olursa hukuk&#160;açısından, İran’da olursa siyaseten sıkıntı çıkar. O açıdan&#160;casusluk faaliyetinin üçüncü ülkelere taşınması gerekir. Velev ki olsa bile, kişinin devletle bağlantılı olmaması gerekir.&#160;Ama Türk heyetinin katıldığı her toplantıda tercüman gibi&#160;bulunan, Türk asıllı bir İranlı olan Mir Vakılı’ya oradaki&#160;casusluk şebekesinin başı denilemez. Bu insanın kendisine&#160;de böyle bir iddialı görev verilemez. Iran bu kadar basit bir&#160;devlet değildir. Hiçbir devlet de bu kadar ahmakça casusluk&#160;faaliyeti yürütmez.</p>
<p>Yine Mir Vakılı ile Hakkı Selçuk Şanlı’nın telefon konuşması; Gezi olayları sonrası Başbakanla Bülent Arınç arasında Bakanlar Kurulu toplantısında geçtiği iddia edilen konuşma&#160;hiçbir casusluk faaliyetine delil olamaz. Türkiye’de geyik muhabbeti denilen, basının ve herkesin bildiği bir konunun, buraya&#160;delil diye konulması ellerinin ne kadar zayıf olduğunu, ne kadar basit iddiaları suç diye gösterdiklerini ortaya koymaktadır.</p>
<p>Yine 17 Şubat 2012 tarihli Ahmet Arslan’la Hüseyin Avni Yazıcıoğlu arasında geçen, “Hakan Fidan Cemaat’ten mi”&#160;konuşmasının da bu davayla hiçbir alakası yoktur; olmasına&#160;gerek de yoktur.</p>
<p>En ciddi delil denilen, polis takibinde olan Yazıcıoğlu’nun bir Iran casusuna verdiği iddia edilen mavi dosyada ise sadece&#160;liste içerisinde belli devlet görevlilerinin isimleri ve karşılarında artı eksi işaretleri vardır.</p>
<p>Dünyada görülmüş bir şey değil; böyle bir konuda, bu kadar basit, bu kadar seviyesiz suçlama yapılamaz. Sözüm ona Iran İstihbaratı bilgi topluyor; İran İstihbaratına bilgi veren&#160;ajandan bahsediliyor. Bu belgeler içerisinde ikinci sırada olan&#160;Maliye Bakanı Mehmet Şimşek’in adının karşısına eksi işareti konulmuştur. Maliye Bakam Mehmet Şimşek 2007 yılında Hâzineden Sorumlu Devlet Bakanadır. 2009 yılından&#160;beri Maliye Bakanadır. Türk hükümetinde mali konularla&#160;ilgili çok önemli hususlarda en az ona yakın komisyonda ve&#160;kilit görevlerde bulunuyor. Maliye Bakanlığı gibi bir görevi&#160;deruhte etmektedir. Iran gibi Türkiye’yle ilişkileri çok önemli&#160;olan, Türkiye hakkında her türlü bilgiye ihtiyaç duyan bir ülkenin, Mehmet Şimşek, Hakan Fidan ve orada isimleri yazılı&#160;olan kişiler hakkında sadece 2011-2012 yıllarında, eksi artı&#160;şeklinde bilgi toplamaya kalkmış olması ve bu belgenin bize&#160;casusluk belgesi diye gösterilmesi akıllara ziyandır.</p>
<p>İşin içinde eğer Iran gibi bir devlet varsa, bu devlet 2007’de devlet bakanı olan bir kişi hakkında birçok şeyi biliyordur.&#160;MIT Müsteşarı olan bir kişi hakkında çok önceden bilgi sahibidir. Yine orada isimleri olan devletin üst yöneticileri hakkında önceden bilgi toplamıştır. Iran devletini ve yapacağı&#160;casusluk faaliyetlerini bu kadar basit görmek İran’a hakarettir. Ayrıca istihbarat faaliyetlerini yapanlar için de hakarettir.&#160;Bu, istihbari faaliyetleri ve casusluk işlerini hiç bilmeyenlerin yapacağı bir aptallığın işaretidir. Yani İran devleti, Devlet&#160;Bakanı, MİT Müsteşarı ve o düzeydeki insanlar hakkında o&#160;zamana kadar hiç bilgi toplamamış ve bu kişileri bilmiyor;</p>
<p>sadece 2012’de, karşılarında artı ve eksi işareti olan bir listeyi -hem de kocaman bir A4e yazılı- almak suretiyle, casusluk&#160;faaliyeti yapıyor! Casusluk faaliyetleri bu kadar ucuz olamaz.</p>
<p>Ayrıca bilgi aktarmanın o kadar özel yöntemleri, o kadar farklı şekilleri ve hatta hiçbir zaman kişileri sorumlu göstermeyecek teknikleri, elektronik bilgi alışverişleri varken; velev ki bu&#160;bilgi doğru olsa bile sadece artı eksi işareti bulunan, niye yazıldığı belli olmayan ve başka hiçbir bilgiye ihtiyaç duyulmamış&#160;bir liste söz konusudur. Aslında çok açık ve net olarak görülüyor&#160;ki bu, tam da klasik Cemaat polisinin ve ÖYM nin çalışma biçimidir. Kişileri suçlayacak kadar isim kasti olarak yazılmaktadır. Dosyaya sadece belli işaretler koyarak suç oluşturmaya&#160;çalışılmasın da yine aynı mantığın izlerini görüyoruz. Ayrıca&#160;bu olayın tarihi 2011-2012 yıllarıdır. ÖYM’ler Cemaat'in vasıtasıyla toplumda seçtiği, istediği herkesi basit dijital delillerle,&#160;bu delilleri istediği yere koyarak suçladığı, tutuklanmasına neden olduğu bir dönemdir. Cemaat bu inancı ve o havayı taşımaktadır. Burada da diğer soruşturmalarda yaptığının aynısını&#160;yapmıştır. Bu çok açıktır. OYM’lerde klasikleşen bir yöntemle,&#160;Odatv davasında ve diğer davalarda bol miktarda gördüğümüz,&#160;insanları suçlamak için orta yere basit bir not konulmasıyla ve&#160;yine aynı yöntemle iş yürütülmüştür. Dünyada hiçbir casusluk&#160;örgütü, hiçbir casusluk faaliyeti, hatta azıcık gizli faaliyet yürüten kimse bu kadar basit hareket etmez. Casusluk bu derece&#160;basitse zaten hiç uğraşmaya bile değmez. Bu kadar alelade yöntemlerle yapılıyor, evrakları bu kadar basit ve herkesin görüp&#160;alabileceği şekilde tutuluyorsa anlamı da yoktur.</p>
<p>Bu soruşturma, usule uygun yürütülmediği gibi dosyayla ilgili onlarca, yüzlerce başka saçmalık vardır. Bu soruşturma,&#160;başta Akabe Grubu adına başlanmış sonra Selam Tevhide,&#160;sonra da Iran casusluğuna dönmüş bir soruşturmadır. Ve ne-</p>
<p>dense 17 Aralık günü başlatılmakta zorlanılmıştır. Aslında polis ve Terör birimi hazırlıklı değildir. Dosya oluşmamıştır, fezleke tanzim edilmemiştir. Daha 90 kişinin tapesi çözülmemiştir. Ama 17 Aralık savcısı, hemen o gün dosyaları&#160;teslim almak istemektedir. Ne tesadüftür ki yolsuzluk soruşturmalarını yapanlar da aynı savcılardır ve Casusluk dosyasını da aynı savcılar almak istemektedir. Nedense bu kişilerin&#160;hepsi Cemaat yanlısı denilen insanlardır ve aynı gün operasyon yapmaya kalkmaktadır. Bunların hepsi yan yana getirildiğinde çok açık görülüyor ki bu bir operasyon dosyasıdır. Bu&#160;direkt hükümeti hedef alan ama gerçekliğiyle değil yaratmak&#160;istediği havayla yapılmak istenen operasyonlara zemin hazırlayan bir dosyadır.</p>
<p>Ve neden birbirinden farklı ama direkt Cemaat’i ilgilendiren, onun sahip çıktığı, dillendirdiği ve Cemaat m belli hedeflere yönelttiği dosyalar, hep aynı savcılara, aynı görüşleri savunan savcılara gitmektedir? Bu kadar büyük iddialar varsa,&#160;bu kadar önemliyse, neden ilin başsavcısının haberi yoktur?&#160;Neden bu işlere bakan diğer savcıların haberi yoktur ve neden&#160;dosyalar sadece aynı insanların elindedir? Iran casusluğu gibi&#160;bir konu, devletin üst düzeyinde görevli 200*ü aşkın insanı&#160;direkt ilgilendirmektedir. MIT Müsteşarını şahsen ilgilendirmektedir. Yine II Emniyet Müdürü nün, II Valisinin ve&#160;içişleri Bakanının da bundan haberi yoktur. Peki, sadece üç&#160;tane polise mi güvenilmektedir? Diğer insanlara niye güvenilmemiş ve bu bilgiler verilmemiştir? Neden bir genel müdür, II&#160;Valisi veya içişleri Bakanı bilmemektedir?</p>
<p>Her şey çok açık... Bunlar daha önce gördüğümüz, yaşadığımız olaylar ve dosyaların aynısıdır. Bunları bir hukuk metni ve ciddi birer belge olarak kabul edemeyiz. Akla gelen&#160;sorulardan biri de gerçek bir soruşturmaysa, neden 17 Aralık</p>
<p>günü bütün telefonlar susturulmuştur? Neden tüm dosyalar polis incelemesi yapılmadan, fezleke düzenlenmeden acele ile&#160;savcılığa taşınmıştır? Neden başka bir birime bilgi verilmemiştir? Neden birbiriyle alakasız 10 ayrı örgütle ilgili dinleme&#160;kararı alınmış ve hepsi bu dosyanın içine konulmuştur?</p>
<p>Ve çok garip olarak bu dosyanın içerisinde İran’dan Türkiye’ye iltica etmiş bir İranlının ifadesi vardır. Bu dosya internete, konuyu destekleyen delil olarak konulmuştur. Bu kişi, iddiasına göre eskiden İran İstihbaratında çalışmaktadır. Sonra eşini alarak Türkiye’ye sığınmıştır. İstihbaratta çalıştığı dönemde bazı kadınların Türkiye’ye gönderilip fuhuş yaptırılarak istihbari bilgi topladığını, bu amaçla 1500 kadın gönderildiğini söylemektedir. Hatta Türkiye’deki soruşturmalar&#160;başlayınca 1500 kadının geri çağrıldığını söylemektedir.</p>
<p>Polis gizli kararlar almış, gizli dinlemeler yapmış, evlere cihaz yerleştirmiş veya bazı kişilerin üzerine cihazlar koyarak, bu tip tespitlerde bulunmuş ve dosyayı bunlarla doldurmuştur. İddia edilen Muta Nikâhı yanlış ya da doğru olabilir.&#160;Bu ne polisin ne savcının ne de devletin görev alanına, bir&#160;terör örgütü veya bir casusluk davası içerisine girecek bir konu&#160;değildir. Ama Cemaat’in bunu alarak hükümet veya belli bir&#160;kesim aleyhinde kullandığı çok açık olarak görülmektedir. Ve&#160;bu bir hukuk operasyonu, bir savcılık operasyonu değil tamamen siyasi bir operasyondur; belli hedeflere yönelik olduğu da&#160;buradan anlaşılmaktadır.</p>
<p>Cemaat’in MIT’i ve MIT Müsteşarını hedef aldığı epeydir biliniyor. Önce MIT Müsteşarı hakkında Iran yanlısı dedikodusu yayıldı. Herkes bunu sanki yurtdışından kaynaklı biliyormuş gibi yaptıysa da asıl bilgi sahipleri biliyor ki bu&#160;kaynak, bu laflar, bu sözler öncelikle Cemaat tarafından burada, Türkiye’de yayıldı. Ama kendileri yayıyormuş gibi de-</p>
<p>ğil de bazı farklı İslami kesimlere vererek böyle bir sözün yayılmasını sağladılar. Sonra nedense Oslo görüşmeleri basına sızdırıldı. Çoğumuz da biliyoruz ki burada sızdırılan, sızan&#160;bilgilerin kaynağı yine Cemaat’tir. MIT Müsteşarı hakkında 7 Şubat soruşturması açıldı. Evet, eskiyi de kapsıyordu&#160;ama özellikle Hakan Fidan vardı. Uludere olayı dolayısıyla&#160;MIT hedef gösterildi. Sanki o istihbaratı alanlar kasıtlı olarak oradaki masum insanların öldürülmesine zemin hazırlamıştı. Halbuki onlar bir istihbari bilgi vermişti. Operasyon&#160;yapma biçimi, şekli, şemali tamamen askeri birliklere aitti.&#160;Yani MIT ve Müsteşarı Hakan Fidan, Cemaat tarafından&#160;hedef tahtasına oturtulmuş, her türlü suçlamayla yıpratılmak&#160;ve bir operasyonla yerlerinden edilmek istenmektedir. Burada&#160;MIT’i suçlamak akıl kârı değildi ama Cemaat sürekli MIT’i&#160;suçladı.</p>
<p>Sonra MİT TIR’ları aranmaya kalkıldı. MİT TIR’larının aranmasının arkasında da yine Cemaat vardı. Bugün ortaya çıkmıştır ve daha da çıkacaktır ki bu olaylar baştan sona&#160;Cemaat tarafından organize edilmiştir. Dışişlerinde yapılan,&#160;Dışişleri Bakanının, Genelkurmay yetkilisinin ve MİT Müsteşarının katıldığı toplantı da basına sızdırıldı ama orada en&#160;can alıcı gözüken, en azından öne çıkan şey yine MİT Müs-teşarı’nın kendisi ve konuşmalarıydı. Bütün bu olaylar ve buna&#160;benzer her olayın odağında Hakan Fidanın ve MİT’in bulunması, saldıranın da hep Cemaat olması bir anormalliği göstermektedir. Bütün bu saydıklarım ve diğerlerinde hedef, saldırıya uğrayan, itibarı zedelenmek istenen Hakan Fidan’dır ve&#160;MİT’tir. Ve bu saldırıları yapan her seferinde Cemaat’tir. Bu&#160;kadar tesadüf olamayacağı çok açıktır.</p>
<p>Cemaat’in İran’a yönelik bakışı sadece İslami anlayış, inanç ve itikat bağlamında olsaydı belki mantıklı kabul edilebilirdi. Denilebilir ki dini ideoloji açısından bakarak bura-dakini yanlış görüp tavır alıyor. Ama Cemaat’in tavrı bunun&#160;ötesinde farklı bir şeydir. Dikkat edilirse cin, şeytan, büyü&#160;gibi akılla izahı olmayan birçok şey konuşulmakta, birçok şey&#160;Cemaat tarafından söylenmektedir. Bu konuda Cemaat içinde söylenen, Cemaat liderlerinin Iran ve Irana yakın herkes&#160;hakkındaki bu tavırlarının gerçek sebebini, onların yaydığı&#160;diğer söylentileri belirtmeye kalksak birçok insan bizim sözlerimizin ciddiyetinden şüphe duyacağı için bundan ötesini&#160;söylemek ve yazmak maalesef şu anda mümkün değildir.</p>
<p>Akıl ve mantık ölçeğinde bakıldığında bunun gerçek bir soruşturma değil, hükümete vurulacak son ve etkin bir darbe hazırlığı olduğu görülecektir. Ve suçlama da çok enteresan: “Ülkeye ihanet etmek, Irana casusluk yapmak.” Herkesi&#160;kapsamına alabilirsiniz. Herkesi kapsadığı zaman hiç kimse&#160;itiraz edemez. Özel ve ağır bir suçtur, direkt tutuklanırsınız&#160;ve hiçbir dokunulmazlıktan faydalanamazsınız. Eğer casusluk söz konusuysa, siyasi dokunulmazlığınız olmaz. Casusluk&#160;söz konusuysa bürokratik dokunulmazlığınız da olmaz. Hatta devlet yetkilisi dokunulmazlığınız da olmaz. Yani cumhurbaşkanını dahi bu iddiayla yargılayabilirsiniz. Cemaat’in&#160;özellikle bunu seçtiği hem yapılış zamanından hem de suçun&#160;niteliğinden belli olmaktadır. Arka arkaya yapacağı yolsuzluk&#160;operasyonlarıyla hükümeti sarsıp, son darbeyi Selam Tevhid&#160;operasyonuyla vurmak veya hükümet gitmişse, hükümetin&#160;bürokratlarını, arkada kalan siyasetçilerini, ona destek veren&#160;birçok unsuru bu operasyonla çok daha farklı bir boyutta ve&#160;farklı bir şekilde teşhir ederek, yıkmak için en son öldürücü&#160;darbe olarak hazırlanmıştı. Bu hükümete yönelik yapılması&#160;planlanan darbe operasyonlarının sonuncusudur. Soruşturma&#160;içindeki insanların belki başka suçları olabilir. Belki Hüseyin</p>
<p>Avni Yazıcıoğlu ve diğer insanlar başka suça karışmış olabilir. Ama bu klasörün içerisindeki delile, belgelere dayanarak Ce-maat’in iddia ettiği suçları bulmak, onları çıkarmak ne hukuken ne aklen ne de ahlaken mümkün değildir.</p>
</body>
</html>