<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>PARÇADAN BÜTÜNE CEMAAT</h3>
<p>Cemaatsin ne yaptığının, ne demek olduğunun anlaşılabilmesi için bütün bu yaşananlara aynı yapının yarattığı olaylar olarak, bir bütün halinde bakmak gerekir.</p>
<p>Karanlıkta bir grup kör insanın her birinin filin bir yerine dokunarak, kimi hortumunu, kimi dişini, kimi kuyruğunu,&#160;kimi ayağını tutarak, sadece tuttuğu yerle fili tarif etmesi,&#160;hepsinin de kendi tespiti kadar fili tanımlaması nasıl eksik&#160;kalıyorsa, gerçekte fil, anlatılanların hepsinden daha büyük ve&#160;ayrı bir varlıksa, Cemaat de görülmeyen ancak herkese dokunan yeri ile tarif edilen bir yapıdır.</p>
<p>Cemaat, bakınca gözle görülemeyen ancak faaliyetleri ile fark edilebilen bir yapı olarak, muhatapları tarafından bir Cemaat tarifi yapıldığında;</p>
<p>Hukuka aykırı dinlemeleri soruşturanlar için herkesin mahremiyetine sahte isimlerle, uydurma suç iddialarıyla, telefon dinleme, izleme ile giren bir yapıdır.</p>
<p>Cemaat’in kamu kurumlarını ele geçirmek için mağdur ettiği memurlara göre komplo kuran bir yapıdır...</p>
<p>Balyoz mağdurları için askeri planlar düzenleyerek iftira eden hatta daha ileride orduya kumpas kuran bir yapıdır...</p>
<p>Hükümet için yolsuzluk operasyonları adı altında hükümete darbe hazırlayan, yurt dışı bağlantılı derin bir yapıdır...</p>
<p>Herkes kendi yaşadıkları ve durumu üzerinden Cemaati tarif ediyor. Bunların hepsi kendi içinde doğru ama her biri Cemaati ayrı ayrı tarif ettiği için yetersiz. Hatta bunların hepsi de</p>
<p>Cemaat’i tam olarak anlamak/anlatmak için eksik kalıyor.</p>
<p>Cemaat tüm bunların toplamından daha fazla, çoğumuzun direkt muhatap olmadığı ama aynı anda birçok şeyi koordine eden, yönlendiren, gerçekleştiren bir yapıdır...</p>
<p>Hanefi Avcı Cemaat hakkında kitap yazmış ise onun susturulması gerekir... Akla, mantığa ziyan operasyonların başlaması için İstanbul Emniyetindeki ve OYM’deki elemanları kanalı ile soruşturma başlatır, hiç hukuki gereği olmaksızın&#160;28 gün önce boşalttığı eski makam odasında arama kararı çıkartılmasını sağlar. Aynı anda İstihbarattaki başka elemanlarına eski dinleme kasetlerini verip odaya koydurur. Akabinde&#160;“aramada 24 tane dinleme kaseti bulundu, Hanefi Avcı herkesi hukuka aykırı dinlemiş” diyerek basında propaganda yapar.</p>
<p>7 Şubatta MİT’i ele geçirmek için operasyon yapmak isterken, ülkedeki bütün şartları, gelişmeleri izler. Başbakanın programını, özel hayatını, hastalığını, seyahatlerini bilir.&#160;Başbakanın ameliyat olacağı bilgisini, korumalarından, danışmanından, doktorundan öğrenir, yargıdaki elemanları&#160;vasıtasıyla operasyonun kendisine göre en uygun zamanda, 7&#160;Şubatta başlatılmasını sağlar.</p>
<p>17 Aralık yolsuzluk operasyonuna başlamadan, Aralık 2013te HSYK tarafından yapılacak Yargıtay ve Danıştay'a&#160;yeni üye seçimini -17 Aralık operasyonları olursa HSYK’da&#160;diğer üyeler destek vermez ve Cemaat kendi taraftarlarını seçemez diye- bir gün önceye, 16 Aralık’a aldırarak en fazla sayıda taraftarını Yargıtay ve Danıştay’a seçmesini bilen ve bunu&#160;düzenleyen bir yapıdır.</p>
<p>Cemaat’in en ciddi örgütlendiği ve operasyonlarında yoğun olarak kullandığı İstihbarat birimlerinin yöneticileri 2013 yazında hükümet tarafından değiştirilince, yeni gelen&#160;kadronun Cemaat’in yapacağı operasyonlar hakkında neler&#160;bildiğini, Cemaat’i takip edip etmediklerini anlamak için&#160;tüm İstihbarat yöneticilerini uydurma bir suç isnadı ile başka</p>
<p>bir Emniyet şubesine dinletip, kendini koruyacak tedbirleri alabilen bir yapıdır...</p>
<p>Cemaat her yerde her türlü bilgiyi toplayan, her yaptığı işin arkasına kendini gizleyen, bir işi planlarken diğerlerini de ona&#160;göre yönetip planlayabilen, bir planındaki değişikliği diğer&#160;planlarına da anında yansıtabilen tüm ihtimalleri düşünüp&#160;yapacağı işin iki adım sonrasını hesaplayabilen bir yapıdır.</p>
</body>
</html>