<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATİN TÜRKİYE'DE SİYASETİ VE GELECEĞİ DİZAYN ETME FAALİYETLERİ</h3>
<p>2011 yılı seçimleri yaklaşırken Cemaatin hükümetten kendilerine belli sayıda milletvekili kontenjanı verilmesini&#160;talep ettiği, bununla ilgili Amerika’da Cemaat yöneticileri&#160;ve Cemaat’in siyaset ve politikayla ilgilenen birimlerinin toplandığı ve bu toplantıdan önümüzdeki dönem seçimlerinde&#160;iktidarın alacağı milletvekili sayısının 350 civarında olacağı&#160;düşünülüp kendilerine 80’den fazla kontenjan verilmesi kararının alındığı bilinmekteydi.</p>
<p>Cemaat’in yaptığı hesaba göre alınacak kontenjan miktarı öyle bir rakam olmalıydı ki, gerektiğinde o kişiler yok dediğinde, hükümet hiçbir şekilde hareket edememeliydi. Yani hükümetin çoğunluğu kaybedebileceği bir oranda milletvekilleri&#160;olsun istiyordu. Gerektiğinde bu kişileri geri çekmek suretiyle&#160;hükümeti düşürebilecek, istediği yasaları istediği biçimde çıkarabilecek bir gücü elinde bulundurmak istiyordu. Bununla ilgili&#160;de yapılan hesaplar ve tahminlerine göre, seçimlerde eğer iktidar 350 civarında milletvekili alır ve 80 civarında milletvekili&#160;kontenjanını Cemaate tanırsa, bu sayı ve güçle istediği anda&#160;hükümeti durdurabilecek demekti. Bu toplantıya katılanlardan&#160;biri kararların alınması ve konuşmaları not alır ve kaydeder. Bu&#160;kayıtları Türkiye’ye geldiğinde hükümete ve AK Parti yetkililerine verir. AK Parti yetkilileri bu planı gördüklerinde anlaşmayı bozarlar ve Cemaate belli bir kontenjan vermek yerine sadece onları küstürmeyecek kadar, az sayıda kişinin milletvekili</p>
<p>olmasını sağlarlar. Bu şekilde onların faaliyetleri önlenmiş olur. Aslında buna benzer girişimleri olduğuna dair çeşitli bilgiler&#160;vardı ama en çok belirleyici olan ve yaptıkları hesabın neye matuf olduğunu gösteren bu olaydı.</p>
<p>Yine bugün artık Baykal kasetinin Cemaat tarafından çekildiğine hiçbir tereddüt yok. Belki muhalefette bu çekimin İstihbarat birimince, hükümetin ve Başbakanın bilgisi dahilinde ve Cemaat’ten çok hükümet adına yapıldığı kanaati vardır. Benim şahsi kanaatim çekildikten sonra Başbakana bilgi&#160;verilmiştir. Başlangıçta bundan haberdar değildir ama sonra&#160;bilgi verilmiştir. Burada önemli olan şu: Acaba yalnız Bay-kal’ın mı kaseti vardı? Hatırlanacağı üzere Baykal olayından&#160;önce yine bazı CHP yöneticilerinin kasetleri veya onların birtakım hoş olmayan görüntüleri internette yayınlanmıştı. Ne&#160;kadar CHP’linin görüntüsünün çekildiği, ne kadar CHP’Ü-nin özel hayatına girildiği, ne kadarının şantaja tabi tutulduğu, ne kadarının halen saklandığını maalesef tam olarak&#160;bilmiyoruz. Ama şu bir gerçek ki sadece Baykal değil ya da&#160;bir veya iki kişinin değil çok sayıda CHP’linin kaseti olduğu&#160;artık sır değil. Yine bir müddet sonra 10 MHP’li yöneticinin&#160;özel hayatlarına girilerek filmlerinin çekildiği, bilgilerinin&#160;toplandığı ve önce tehdit edilip sonra yayınlandığı; bunlardan&#160;bir kısmının istifa ettiği düşünüldüğünde, bunu yapanların da&#160;Cemaat olduğu bugün hiç tereddüde yer bırakmıyor.</p>
<p>Bu olay ve sonrasında yaşananlara bakıldığında sadece 10 MHP’li değil, 10’dan çok daha fazla MHP’linin kaseti olduğu kanaatindeyim. Ya bir kısmı kullanmaya elverişli değildir ya da bir kısmının görüntüleri bu işe uygun değildir. Bir&#160;kısmına belki şantaj yapmışlar ve tehdit etmişlerdir, belki bir&#160;kısmı hâlâ kullanılmamıştır ama ben Cemaafin elinde çok&#160;sayıda insanın aleyhinde kullanılabilecek kaset olduğu kanaatindeyim.</p>
<p>Yalnız CHP ve MHP’lilerin değil, diğer parti ve siyasi gruplar ile iktidar milletvekillerinin de bu şekilde, özel hayatlarıyla ilgili kasetlerinin Cemaat’te olduğu kanaatindeyim ki&#160;iktidar milletvekillerini çekmek Cemaat e göre daha kolaydır.&#160;Çünkü büyük bir kısmının yakınlarında Cemaat mensupları&#160;hep vardı. Birçok bakanın, birçok bürokratın, özel kalemin&#160;yanındaki görevlilerin büyük bir kısmı Cemaat mensuplarıydı. Onlar üzerinden aldıkları, ellerinde çok fazla miktarda&#160;bilgi olduğu kanaatindeyim. Ancak bir müddet sonra çok fazla kullandıklarında, insanlarda ürküntü yarattığı, “ne oluyor,&#160;bu nasıl bir güçtür ki herkesi çekebiliyor” düşüncesi oluşmaması için bir kısmını hâlâ sakladıklarını düşünüyorum.</p>
<p>Yüksek yargıda görev yapan birçok kişinin özel hayatlarıyla ilgili ellerinde çok fazla miktarda bant ve filmin bulunduğu sır değil. Birçok belgeden Cemaat’in yargı mensupları üzerinde ciddi araştırma yaptığı ve bilgiler topladığını artık biliyoruz. Yine Cemaat, Emniyet İstihbaratın -Terörle Mücadele,&#160;Kaçakçılık Organize ve Asayiş şubeleri- tüm arşivlerini istediği şekilde sistematize etmiş ve o arşivlerde bulunan birçok&#160;kişi hakkındaki şahsi bilgileri istediğinde kullanabilme imkânına sahipti. Geçmiş dönemde DGM ve ÖYM’lerdeki bazı&#160;hâkim ve savcıların özel hayatlarıyla ilgili basma servis edilen&#160;bilgilere baktığımızda, aslında burada da azımsanmayacak sayıda hâkim ve savcının kasetinin olduğunu görüyoruz. Yani&#160;Cemaat’in toplumdaki önemli, kritik mevkide bulunan bürokratların, siyasetçilerin, partilerin büyük bir kısmını tehdit&#160;ve şantajla boyun eğdirecek veya onların gerektiğinde toplum&#160;içinde itibarlarını sarsacak şekilde Emniyet'i ve Emniyet İstihbaratı kullanmak suretiyle özel hayatla ilgili çok miktarda&#160;görüntü aldığı, bilgi topladığı ve filmler çektiği çok açık ve&#160;net görünmektedir.</p>
<p>Öyle bir şey ki, bu konularla ilgili şikâyetler, aslında kimin yaptığı belli olmadığı halde -en azından bir grubun veya bir&#160;kişinin yaptığı belli ama bunu yapanlar terör ve şiddet gösteren kimseler değil- ÖYM’lere götürülerek Cemaat’in denetiminde tutulmak suretiyle araştırılması ve soruşturulması önlenmiştir. Davacı olan MHP yöneticilerinin şikâyetleri&#160;dolaylı bir şekilde normal savcılıktan ÖYM’ye gönderilmişti.&#160;Özel Yetkili Savcılıkların görev alanları sadece terör olayları, uyuşturucu kaçakçılığı, mafya gibi cebir, şiddet kullanan&#160;gruplara yönelik faaliyetlerdir; kimin yaptığı belirsiz, sadece&#160;özel hayata müdahale eden insanları veya faillerini bulmak&#160;ÖYMnin görev sahasında değildir. Normal bir savcılığın,&#160;hatta bilgi işlem veya teknik olaylarla ilgilenen bir savcının&#160;bakması gerekirken, maalesef Cemaat'in suçlarının araştırılmasını ve yaptıkları faaliyetlerin ortaya çıkmasını engellemek&#160;adına, diğer savcılıklarca yapılacak işlemlerin önü kesilmiştir.&#160;Cemaat yargı içerisindeki gücüyle müdahale edip bu tip soruşturmaları her zaman Özel Yetkili Savcılıklara getirmiş ve&#160;onlar tarafından da bu dosyalar tamamıyla kapatılmıştır.</p>
<p>Yine Cemaat'in suçu olduğu iddia edilen KPSS ve benzeri sınavlardaki hileler, soruların çalınması veya kopya çekilmesi gibi olaylar ne zaman soruşturulmak istense, Cemaat, arka&#160;planda yargı içerisindeki mensuplarını kullanmak suretiyle&#160;dosyayı ya kendi mensuplarına ya da bilinmeyen, gizli taraftarlarına verip, delilleri gizlemek, olayı aydınlatmamak, kapatmak gibi çok ciddi şeyler yapmıştır.</p>
<p>Bütün bu olaylara bakıldığında Cemaat sadece kişilerle ilgili olaylarda değil, tüm siyaseti ve Türkiye'nin idaresini&#160;kendine göre dizayn etmek ve onun içinde rol alan insanları gerektiği zaman, gerektiği şekilde tehdit edebilmek, belki&#160;yönlendirebilmek için her zaman bilgi toplamış ve bu bilgile-</p>
<p>ri ileride kullanmak için elinde tutmuştur. Şu an Emniyetin bütün birimlerinin, MIT'in ve tüm devlet kurumlarının arşivlerinin bir sureti Cemaat'in elinde ve denetimindedir. Devletin güvenlik ve istihbarat birimlerinin ancak izinle ve görev&#160;gereği kadar diğer devlet kumullarından bilgi alma imkânı&#160;olmasına rağmen Cemaat bütün devlet kurumlarının arşivlerine sahiptir. Ve bu ülke güvenliği açısında çok büyük bir&#160;tehlikedir.</p>
<p>İZMİR CASUSLUK SORUŞTURMASI</p>
<p>ÖYM’lerde Ergenekon, Balyoz vb. isimlerle başlayan, özel bir amacı olan, Cemaat tarafından yönlendirilen, belli hedeflere varmak için hukukun kullanıldığı davalar sürerken; Cemaat, bu büyük davalarda kendisine hasım gördüğü insanları&#160;bertaraf ediyor, artık bunlarla tek tek uğraşmak yerine İzmir&#160;Casusluk davasında daha büyük bir adım atıyordu.</p>
<p>Bu davada bazı rütbeli askerlerin uygunsuz ilişkileri ve küçük yolsuzlukları abartılarak oluşturulan uydurma delillerle yüzlerce denizci subayın yanı sıra Maliye’den, İçişleri Bakan-lığı’na, askeri kurumlardan BDDK’ya kadar önemli devlet kurulularında çalışan binlerce insan yargılandı. Yine bu kurum-larda bulunan Cemaat mensuplarının verdiği veya istihbarat&#160;birimlerinin topladığı bilgiler, bilgisayarlara yazılmış; bunlar,&#160;Fuhuş, Casusluk şebekesinin topladığı bilgiymiş gibi arama&#160;sırasında evlerde “bulunmuş” gösterilerek, dijital delil olarak&#160;işleme konulmuştu. Bu yöntemle on beş binden fazla insan&#160;hakkında bilgi toplanıp, dosyalara yazıldı. Sanki o insanlar,&#160;bulundukları kamu kumrularında hukuka aykırı işler yapıyor,&#160;suç işliyor gibi haklarında işlem yapıldı. Güya İzmir’de bir&#160;Casusluk ve Fuhuş çetesi varmış, bu çete bütün bilgileri topluyor ve bunları casusluk faaliyetinde kullanıyormuş gibi bir&#160;görüntü verilmek istendi.</p>
<p>Dijital belgelerde yazılanların çoğu, kumruların iş ve işleyişleri ile disiplin suçu niteliğindeydi. Bu insanlar niye bu bilgileri toplasınlar, bu bilgiler ne işe yaracak, kimin işine ya -</p>
<p>rayacak, bunları kim, nerede kullanacak, bunlara neden casusluk bilgisi olarak işlem yapılmış gibi sorular sorulmamış, “bu dijital bilgiler doğrudur, şifresini çözdük” denilmiştir.&#160;Ama iyi bakıldığında kamu kurumlarında çalışan binlerce&#160;insan hakkında bilgi toplamak, birkaç kişi tarafından değil&#160;ancak tüm devlet kurumlarıyla ilişkisi olan devasa bir teşkilat&#160;tarafından yapılabilecek bir işti.</p>
<p>Yüzlerce insanın, askerin, Deniz Kuvvetleri mensubunun tutuklanması ve davanın yürümesi bir yana, “bilgisayarda bulundu” denilen, İstanbul'da, özellikle de Ankara’da bulunan&#160;kamu kumrularındaki belli kişiler hedef gösterilmek üzere,&#160;özel hayatlarına ve faaliyetlerine dair bilgiler dokümanlara&#160;konulmuştu. Bu çok açıktı, tüm kamu kurumlarında bulunan Cemaat mensupları kendileri için Cemaat’in hoşuna gitmeyen ve sevmediği insanların bilgilerini toplamış, Cemaate&#160;vermiş, onlar da bunları bir database e yazarak bilgisayarların&#160;içine koymuştu. Hatta “Daha açılmayan database’ler ve bilgisayar verileri var. Bunları açarsak, şifrelerini çözersek belki&#160;yeni şeyler de çıkacak” deniliyordu. Yani bu bilgilere itiraz&#160;edilirse, çok fazla karşı çıkan, ileri giden, Cemaat’i eleştirecekler olursa, “şifresi çözülemeyen dosyalarda isminiz çıkar”&#160;mesajı verilmek isteniyordu.</p>
<p>İzmir Casusluk davası o kadar anormal yürüyordu ki bunu görmemek mümkün değildi. Buradaki gelişmelere akıl gözüyle bakan herkes gariplikleri görebilirdi.</p>
<p>Bu dava başladığı sırada cezaevinde idim ve basında yazılanlara bakarak “Bu dava uydurma, sahte, böyle garip şey olur mu, böyle casusluk olur mu, yargı, idare nasıl bu garipliği&#160;görmüyor?” diye hayıflanıyor, kızıyordum. “Niye insanlar bu&#160;kadar saçma bir şeye itiraz etmiyor?” derken sonunda olaya&#160;akıl özüyle bakan insanlar çıktı.</p>
<p>Ahmet Altan, Deniz Kuvvetleri Kurmay Başkanı Koramiral Veysel Köse tutuklandığında anormalliği fark edip 16 Eylül 2012 tarihli Taraf gazetesinde, “Oğul, Mesaj ve Koramiral” başlıklı yazısında:</p>
<p>(...)</p>
<p>Deniz Kuvvetleri Kurmay Başkanı koramiral casusluktan tutuklandı.</p>
<p>Bakın, bir koramiralin darbeci olduğuna inanırım, Ergene-koncu olduğuna inanırım ama &quot;casus&quot; olduğuna inanmakta zorluk çekerim.</p>
<p>Çünkü bu insanlar çarpık bir eğitimden geçerken &quot;darbeciliğin, Ergenekonculuğun&quot; vatanseverlik olduğunu sanmalarına yol açan bir düşünce sistemine sahip oluyorlar. Bunun çok aşağılık bir suç olduğunu kavramakta zorlanıyorlar.</p>
<p>Bize çok alçakça gelen bir işi onlar &quot;yurtsever bir kahramanlık&quot; sanarak yapabilirler, cezalarını da çekerler.</p>
<p>Ama casusluk öyle değil.</p>
<p>ömürleri boyunca bu insanlara &quot;vatana ihanet&quot; büyük bir ayıp olarak öğretilmiş.</p>
<p>Bir koramiral ne karşılığında casusluk yapar?</p>
<p>Bir denizci subay için koramiral olmaktan, oramiral olmaktan, kuvvet komutanı olmaktan daha kıymetli ne olabilir? Para mı?</p>
<p>Ne Türkiye'de ne de başka bir yerde ben bir subayın, hele bir koramiralin para için casusluk yapacağına kolayından&#160;inanmam.</p>
<p>Soğuk Savaş dönemi olsa &quot;ideolojik nedenlerle&quot; casusluk yapılmış olabileceğini düşünebilirdik.</p>
<p>Böyle örnekler vardı.</p>
<p>Ama artık o dönem de geçti.</p>
<p>Koramiralin casusluk suçlamasıyla tutuklandığını biliyoruz ama hangi ülke için casusluk yaptığını, ne karşılığında casusluk yaptığını bilmiyoruz.</p>
<p>Aslında savcılığın neye &quot;casusluk&quot; dediğini de bilmiyoruz. Bu, içinde epeyce &quot;eskort kızın&quot; da yer aldığı, &quot;kadın ve istihbarat&quot; kavramlarının biraraya geldiği bir dava.</p>
<p>Koramiral böyle bir davada bilerek birine bilgi verdiği için mi tutuklandı?</p>
<p>Yoksa bir &quot;kadın meselesi&quot; casusluk olarak mı değerlendirildi?</p>
<p>Ben başından beri bu &quot;fuhuş ve casusluk&quot; davasını pek anlamadım ama bu koramiral meselesini hiç anlamadım. Deniz Kuvvetleri Komutanlığı Kurmay Başkam'nın &quot;casus&quot; olması bir ordu için çok büyük bir utanç kaynağı ama&#160;bu insan haksız yere casus olarak tutuklandıysa bu bütün&#160;ülke için utanç kaynağı.</p>
<p>Hiçbir açıklama yapılmadığı için ayrıntıları bilmiyorum ama bu tutuklamanın bana tuhaf geldiğini söylemeliyim.</p>
<p>Bir koramiralin casus olduğuna inanabilmek için çok kuvvetli kanıtlar olması gerekir.</p>
<p>Garip bir ülkede yaşıyoruz.</p>
<p>Ölümün bile kirletildiği, koramirallerin casusluk suçlamasıyla tutuklandığı bir ülke.</p>
<p>Yeniden iyileşmemiz herhalde epey zaman alacak.</p>
<p>Kötü hastalandık çünkü.</p>
<p>diye yazdı. Cemaat’in açtığı bu tür Balyoz, Ergenekon gibi davalara en çok destek verenlerden biri olan Ahmet Altan bile&#160;artık saçmalıklara dayanamamıştı.</p>
<p>Davadaki anormalliğe etkili üslubuyla dikkat çeken diğer kişi ise Yılmaz Ozdil’di. Yılmaz Özdil, bu davadaki anormallikleri 24, 25,26 Ocak tarihlerinde Hürriyet gazetesinde arka&#160;arkaya yazdığı makalelerle dile getirmiştir. Bu yazılarından&#160;bazı kısımlar şöyledir:</p>
<p><span style="font-weight:bold;">Casuslarımızı ziyaret ettim!</span></p>
<p>Diyeceksiniz ki... Kimdir bu casuslar?</p>
<p>Bilmemeniz çok normal... Gözden ırak oldukları için, gönülden de ırak onlar.</p>
<p>Her şey, e-posta'yla polise gönderilen, ne idüğü belirsiz, isimsiz, imzasız ihbar mektubuyla başladı. Tuzağa düşürülen genç kızlara, fuhuş yaptırıldığı, kameraya alındığı, sonra</p>
<p>da bu görüntülerle kameraya alman kişilere şantaj yapıldığı iddia ediliyordu.</p>
<p>Şak... İhbar mektubunda elebaşı görünen adamın evi basıldı. Siidi bulundu. Tıpkı Ergenekon'da Balyoz'da olduğu gibi, bu siidi'de de subayların isim listesi vardı! Siidi'deki şemaya&#160;göre, fuhuş yoluyla şantaj yapılan subaylar, devletin gizli&#160;bilgilerini veriyordu.</p>
<p>Şak... Genç subaylarla aşna fişne yapan 22 yaşındaki bi kızın evi basıldı. Kızın bilgisayarında &quot;bycasus&quot; isimli belge bulundu iyi mi! Casus filmlerinde zaten olmaz ama böylesi&#160;komedi filmlerinde bile olmaz. Casusluk şebekesi, casusları, casus isimli belgeye yazmıştı.</p>
<p>Ki, maazallah &quot;yazmazsak, unuturuz casus isimlerini&quot; diye herhalde!</p>
<p>Ele geçirilen &quot;dijital&quot; materyallere göre... Casus subaylar sadece fuhuş yapmakla kalmıyor, hükümet, TSK, MİT aleyhine faaliyette bulunuyor, PKK'ya yardım ediyor, devletin&#160;gizli askeri bilgilerini para karşılığında satıyor, kuryeler aracılığıyla yurtdışına gönderiyordu.</p>
<p>Şakır şakır tutuklama başladı; teğmen, yüzbaşı, albay, ami-ral'e kadar.</p>
<p>Küçücük bi pürüz vardı...</p>
<p>Tutuklanan subayların o kızla veya bir başka kadınla çekilmiş görüntüsü, fotoğrafı var mı? Yok. Telefonla görüşmüş-lükleri var mı? Yok. Cepten mesaj? Yok. İnternetten yazış-mışlıkları var mı? Yok. Kız veya bi başka kadın, ben bunlarla yattım diyor mu? Demiyor. Tanıyorum diyor mu? Demiyor.&#160;Subaylarda ele geçirilmiş devlete ait belge var mı? Yok.&#160;Para trafiği tespit edilmiş mi? Edilmemiş. Kurye yakalanmış&#160;mı? Yakalanmamış. Tanık var mı? Yok. Gizli tanık? Yok. Hangi devlete bilgi verilmiş? O da yok.</p>
<p>E, ne var? Elebaşı denilen adamın evindeki siidi'de isimleri var.</p>
<p>Elebaşı siidi için ne diyor? Benim değil diyor. Subayları tanıyor mu? Tanımıyor. Telefon, internet, yüz yüze, herhangi bi yolla irtibat tespit edilmiş mi? Edilmemiş. Ayrıca... Elebaşı&#160;Marmaris'te, kız İzmir'de ama subayların yüzde 95'i alakasız şehirlerden tutuklanıyor. Mersin, Kocaeli, Çanakkale,&#160;Ankara, Anadolu'nun dört bi tarafından toplanıp toplanıp&#160;İzmir'e getiriliyor... (24.01.2013)</p>
<p><span style="font-weight:bold;">Casuslarımızı tanıyalım!</span></p>
<p>Çürük elma yok mudur? Elbette vardır. Ancak... 2010 senesinde söz konusu siidi bulunana kadar, cumhuriyet tarihi boyunca, sadece 1 rütbeli subay casusluktan hüküm giymişken... Nasıl olur da, 2010'da aniden 3 bin subay casus&#160;olabilir?</p>
<p>Diyeceksiniz ki, 3 bin subayı nerden çıkardın, yargılanan subay sayısı 300 küsur... Size öyle geliyor! Savcının bizzat&#160;tutuklu subaylara söylediğine göre, söz konusu siidi'de 3&#160;bin subayın ismi var!</p>
<p>Aileleri perişan... Eşi yabancı uyruklu olanlar var, iki kere perişan... Çünkü, yandaş medyada, Rus eşleri aracılığıyla Rusya'ya bilgi verdikleri iddia ediliyor. Ingiliz vatandaşı&#160;Maliye Bakanı olmasında sakınca yok, Amerikan vatandaşı&#160;milletvekili olmasında sakınca yok, Belçika vatandaşı, Amerikan vatandaşı gazeteci olmasında sakınca yok, Genelkurmayın izniyle Rus'la evlenmek sakıncalı, öyle mi?</p>
<p>Casusluk bu, zurna değil, yaz yaz sığmıyor... (25.01.2013)</p>
<p><span style="font-weight:bold;">Casuslarımızdan kriptolu not!</span></p>
<p>Veya, Abdullah Erdoğan. Siidi bulunuyor ve deniyor ki, siidi'de isminiz var, casusmuşsunuz.</p>
<p>Rütbe belirtilmemiş. Görev yeri belirtilmemiş. Havacı mı, denizci mi? Sınıf belirtilmemiş. Fotoğraf yok. Sadece isim&#160;var. İnsan herhalde en önce şunu sorar... Ne malum o Recep Gül'ün ben olduğum? Memlekette, TSK'da benden&#160;başka Recep Gül yok mu? Var ama, sensin. Niye? Siidi'de&#160;isminin yanında TC kimlik numaran yazıyor!</p>
<p>Siz hiç adaşlarıyla karıştırılmasın diye, casuslarını TC kimlik numarasıyla kaydeden casusluk şebekesi duydunuz mu?&#160;Duyun.</p>
<p>Tutuklu subay anlattı... Subayı alıyorlar, subay diyor ki, benimle aynı ismi taşıyan yüzbaşı da var, başçavuş da var, ne malum benim olduğum?</p>
<p>Şırrak diye siidi'deki TC kimlik numarasını burnuna dayıyorlar... Yani bi tek muhtardan ikametgâh belgesi alıp, siidi'ye koymadıkları kalmış!</p>
<p>Şimdi sıkı durun...</p>
<p>Şebekenin &quot;dijital&quot; ortamda hazırlanmış &quot;kara kutu&quot;su var.</p>
<p>Arşiv niteliğinde... Bütün bilgiler, belgeler onun içinde dosyalanmış. Üstelik, gizliliğe kozmik derecede önem verilmiş, son teknolojiyle, profesyonelce, şifresi kırılamayacak şekilde oluşturulmuş.</p>
<p>Küçücük bi pürüzü var. Henüz ele geçirilmemiş!</p>
<p>Ben söylemiyorum, iddianamede böyle yazıyor. &quot;Ele geçi-rilemeyen kara kutu, şifreleri kırılamayacak şekilde dosyalandı&quot; diyor.</p>
<p>Cahilliğime verin ama, &quot;ele geçirilemeyen delil&quot; olur mu birader...</p>
<p>Peki, tutuklu subaylar ne diyor? &quot;İddialar tel tel dökülüyor, somut hatalar var, ilk duruşmada üzerimize atılı suçları tek&#160;tek çürüteceğiz, tahminimiz o ki, bizim savunmamızdan&#160;sonra kara kutu'yu bulduk diyecekler, savunmamıza göre&#160;yeni iddialar türetip, kara kutu denilen siidi'den çıktığını&#160;öne sürecekler, davayı uzatacaklar&quot; diyor.</p>
<p>Tutuklu subaylarla konuştum, benden başka hiçbir gazeteci henüz konuşmadı. Savcı da henüz basına konuşmadı. O halde, iddianame yayınlanmadan önce, yandaş medyada&#160;çıkan haberlerin kaynağı kim?</p>
<p>Kaynak belirtmek zorunda değiliz elbette ama... Casuslarımızın T37 tipi uçağın hangi yollarla düşürülebileceği bilgisini sızdırdığını, böylece uçağımızın Suriye tarafından&#160;düşürüldüğünü yazıyorlar.</p>
<p>Birincisi... T37 dediğin, tırışkadan teyyare, eğitim uçağı, Fantom'la alakası yok, radara-füzeye filan gerek kalmadan,&#160;tüfekle bile indirebilirsin, hangi yollarla düşürülebileceğinin neresi gizli bilgi?</p>
<p>İkincisi... Fantom'un nasıl düşürüldüğünü daha Genelkurmay bile bulamamışken, nasıl düşürülebileceğini nerden bulup sızdırdılar? (26.01.2013)</p>
<p>Donanma Komutanı Nusret Güner’in bu davada müşteki olarak ifadesi alındı, savcılığın iddialarına göre yakınında çalışan kişiler ona tuzak kurmuş, evine gizli kamera yerleştirmişler... Amiral, anlatılanlara dikkatle baktığında tüm yapılanların komplo olduğunu, kendilerine asıl tuzak kuranların&#160;soruşturmayı yapanlar içinde olduğunu görüp; olayı kendi</p>
<p>üstlerine, Askeri Şûrada ordu komuta katına sonra da Başbakana anlatıyor, bu haksızlıkların giderilmediğini görünce de istifa kararı veriyor. Önce istifa kararından vazgeçirmeye&#160;çalışılıyor ise de onun bu yapılanların düzeltilmesi isteği karşılanmayınca görevinden ayrılıyor.</p>
<p>Donanma Komutanı Orgeneral Nusret Güner’in denizciler içinde “altın çocuk” diye bilinen subaylardan olduğu ve gelecekte Deniz Kuvvetleri Komutanı olacağına kesin gözüyle&#160;bakıldığı bir zamanda, onurlu bir tavır sergileyip bu davayı&#160;protesto ederek istifası, bu sahte davaya karşı alınmış en fedakâr, en keskin tavırlardan biri, belki de en önemlisidir.</p>
<p>Cumhuriyet tarihi boyunca casusluk iddiasıyla 134 kişi hakkında işlem yapılmış, bunlardan sadece iki kişi hüküm&#160;giymiş, ama son üç yıl içinde 300’den fazla asker hakkında&#160;casusluk iddiasında bulunulmuştu! Yine cumhuriyet tarihinde&#160;sadece bir deniz subayı hakkında casusluktan işlem yapılmış&#160;iken yalnız İzmir Casusluk davasında yüzlerce deniz subayı&#160;hakkında aynı iddialarda bulunulmuştur.</p>
<p>Davanın ilerleyen sürecinde ÖYM ve İzmir Savcılığı bütün kurumlara, “kurumunuzda çalışan şu kişi hakkında şu bilgiler vardır” diye yazarak, bu insanlar hakkında idari işlemlerin yapılması için yazı gönderdi. Özetle, bulundukları&#160;kurumlarda, bu kişiler örgüt mensuplarıdır, hakkında tahkikat yapılsın, görevden alınsın, aktif görevde olmasınlar diye&#160;bir görüntü yaratıyorlar ve tüm kamu kurumlarım toptan temizlemek istiyorlardı. Bunu görmemek mümkün değildi, bu,&#160;her şeyiyle açık ve ortadaydı.</p>
<p>Çok eskiden Cemaat tarafından “Türkiye’de Derin Ya-pı-Yusuf Sezgin” ismiyle yazılmış, aslında anonim olan kitap, Cemaat’in politikalarını ve önümüzdeki dönem genel olarak&#160;yapacaklarını gösteriyordu. Kitapta, Ergenekon ve Balyozun</p>
<p>Türkiye'deki gayri milli yapının silahlı kanadı olduğu, ama daha ders verilmesi gereken, fınans, basın, sermaye, üniversiteler, kamu kurumlan kanadı da olduğu belirtiliyordu. Yani&#160;toplumdaki tüm kesimler tek tek elden geçirilecekti. Gayri&#160;milli olan sermaye bu diye bazı kurumların üzerine, basın bu&#160;diye birtakım basın organları üzerine (Odatv ile başlayan ve&#160;devamı gelecek operasyonlar gibi) gidilecek, yani toplumdaki&#160;tüm katmanlar Cemaat tarafından tek tek elemeye tabi tutulacaktı. Eğer “ömrü vefa etseydi&quot; veya 17 ve 25 Aralık operasyonu başarılı olsaydı Cemaat bunları tek tek uygulayacaktı.</p>
<p>İzmir Casusluk davası aslında her yönüyle garipti, eğer casusluk iddiası varsa mutlaka MİT'in haberi olmalı hatta bu soruşturma MİT’in kontrolünde yürümeliydi. MİT işin içinde olmadan uluslararası casusluk soruşturması polis ve savcı&#160;tarafından nasıl yürütülür? Yasalar bile casusluk iddiaları konusunda telefon vb. dinleme yapma yetkisini yalnızca MİT’e&#160;vermiştir. Gerçek bir casusluk iddiası olsa bilgi verilecek ilk&#160;yer MİT olup, onlardan habersiz bir işlem yapılamayacağı&#160;gibi suçun mahiyetini de ancak onlar tanımlayabilir. Ayrıca&#160;böyle bir soruşturmada Dışişleri Bakanlığının da ikinci derecede bilgilendirilecek yerlerden olması gerekir. Sadece bunların yapılmamış olması bile bu soruşturmaların gerçek bir&#160;casusluk soruşturması olmadığını göstermektedir.</p>
<p>AGB REYTİNG FİRMASI OPERASYONU</p>
<p>Eskişehir’de görev yaptığım 2010 yılında Haliç’te Yaşayan Simonlar kitabının yayınlanmasından hemen önceydi. Bir gün&#160;yanıma İstanbul’da çalışan, önemli konuları araştıran iki basın mensubu geldi. Ellerinde AGB televizyonlarının reyting&#160;ölçme şirketiyle ilgili bilgiler vardı. Bu konuda bir araştırma&#160;yapmak istiyorlardı. Kendilerine AGB’nin denek olarak bulduğu kişilerin adresleri verilmişti. Ve deniyordu ki “AGB belli&#160;sosyal statüye sahip, belli dünya görüşü olan insanların evine&#160;bu cihazları yerleştiriyor. Sonuç olarak hep Doğan grubu veya&#160;benzeri grupların basın ve televizyonları reyting alıyor. Bununla birlikte muhafazakâr kesimin, Cemaat’in ve hükümet yanlısı&#160;televizyonların reytingi verilmiyor. AGB daha başlangıçta denek olarak seçtiği kişilerle bunun ayarlamasını yapıyor.” Dola-yısı ile reklam pastasından pay alamadıklarını iddia ediyorlardı.&#160;Ellerinde deneklerin adresleri ile AGB’nin evlere cihazları yerleştiren bakım servis araçlarının plakaları vardı. “Bu bilgileri&#160;nereden aldınız?” dediğimde, Cemaat’in verdiğini, dolaylı bir&#160;şekilde gazetelere aktardıklarını söylediler.</p>
<p>Cemaat’in Emniyet kısmı, AGB’nin bütün abonelerinin adreslerini temin etmişti. AGB’nin tamir bakım ve yeni cihaz kurma araçlarının bilgilerini bu gazetecilere vermişlerdi.&#160;Basın mensubu arkadaşlar AGB’nin araçlarını takip ederek,&#160;nerelere, hangi evlere yeni cihaz kurulduğunu veya hangi evlere bakım yaptıklarını tespit etmişlerdi. Hatta onların öğrendiğine göre Emniyet kanalından AGB’nin hatları ve AGB’nin</p>
<p>bilgisayar sistemi dinlemeye alınmış ama orada hiçbir işlemin olmadığını, tüm verilerin AGB tarafından İsviçre’ye gönderildiğini, bu bilgilerin İsviçre’deki bilgisayarlarda işlendiğini,&#160;bilgilerin oradan geldiğini anlamışlardı. Yani AGB’yi dinleyerek, izleyerek bir neticeye varmak zordu çünkü sistem daha&#160;çok Avrupa’da İsviçre’deki program üzerine kuruluydu. Türkiye’de sadece veriler toplanıyor, bu veriler İsviçre’ye gönderiliyordu.</p>
<p>Basın mensupları epey bir araştırma yaptıklarını söyleyerek, bu konuda nasıl bir çalışma yapmalarının faydalı olacağını, nasıl ortaya çıkarabileceklerini bana sorduklarında onlara yardımcı olamadım, çok fazla şey söyleyemedim. Açıkçası konuyu da çok iyi bilmiyordum.</p>
<p>Tutuklanmamdan bir süre önce Emniyetçi bir arkadaşım böyle bir çalışma olduğunu anlatmıştı. Emniyet’in bu tip işlere girdiğini, Emniyet’teki bazı insanların bu tip bilgileri&#160;Cemaat adına topladığını, basına aktardığını söylediğimde, o&#160;arkadaşım bana; “Amerika’da aynı konunun Hocaya aktarıldığını, AGB şirketinin reytingleri yanlış ölçtüğünü, belli televizyonları çok reyting alıyor şeklinde gösterdiğini, buna karşı&#160;Emniyet’in epey ciddi bir çalışma yaptığını, bu çalışmaların&#160;ilerleyen safhada operasyona dönüştürülerek, şirketin hilelerinin ortaya çıkarılacağını, ardından yeni bir şirket veya yeni&#160;bir reyting ölçme sisteminin kurulacağını, bunları dinleyen&#160;Hocanın da ‘Bu operasyonu H. yönetsin’ diyerek Cemaat’te&#160;bir isim verdiğini” söylemişti.</p>
<p>Kitabım yayınlanmış ve tutuklanmıştım. Cezaevinde bulunduğum sırada bir gün AGB şirketiyle ilgili böyle bir operasyonun başladığını duyduğumda, bu bilgileri birleştirmiş ve operasyonun Cemaat tarafından organize edildiğini, amaçlarının hükümet yanlısı veya Cemaat yanlısı televizyonların</p>
<p>daha çok reyting alabilecekleri bir sistem karmak olduğunu, bu firmanın bertaraf edilmesi için operasyon yapıldığını anladım.</p>
<p>Cezaevinden çıktıktan sonra bu konuyu biraz araştırdığımda Cemaat'in bu operasyonu organize ettiğini ve operasyon sonrası AGB’nin saf dışı bırakıldığını, operasyon öncesi hazırlık yapılarak iki ayrı ölçüm firması kurulduğunu anlattılar.</p>
<p>Firmalardan birinin Cemaat, diğerinin ise hükümet yanlısı olarak kurulduğunu ama hükümet yanlısı olarak kurulan firmanın merkezine yurtdışından bu konuda yetenekli ve çok iyi&#160;bilgisayar bilen, Cemaatken birinin sızdırılarak o sistemin de&#160;bir müddet sonra sabote edilmek suretiyle Cemaate ait ölçüm&#160;firmasının öne çıkarıldığını söylediler. Ayrıca bana, hükümet&#160;yanlısı olan şirketi bertaraf etmeye yönelik, onun sistemini bozmaya yönelik işlemleri yapan, Cemaat’in yerleştirdiği kişinin&#160;fotoğraflarını ve isimlerini de verdiler. Şu görülüyordu ki son&#160;dönemde yapılan hiçbir operasyon Cemaatken bağımsız değildi, onun denetiminden, onun programından bağımsız değildi.</p>
<p>Bu olay hemen hemen birçok ciddi konunun Cemaat’in denetiminde ve yönlendirmesiyle meydana geldiğinin örneklerinden bir tanesidir.</p>
</body>
</html>