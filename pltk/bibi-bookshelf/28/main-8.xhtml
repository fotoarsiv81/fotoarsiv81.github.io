<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATTEN JANDARMA'YA HÜSEYİN ALBAY KOMPLOSU</h3>
<p>Başbakan Tayyip Erdoğan’la Adalet Bakanı Sadullah Ergin arasında geçen ve internete de yansıyan telefon konuşmaları,</p>
<p>Başbakan Erdoğan: &quot;20<sup>#</sup>sinde tatil başlıyor&quot;</p>
<p>Sadullah Ergin: &quot;Adli tatilden önce çıksa da Şûra'da elimizi rahatlatır efendim&quot;</p>
<p>Başbakan Erdoğan: &quot;İnşallah&quot;,</p>
<p>Sadullah Ergin: &quot;Peki efendim, hayırlı çalışmalar&quot;</p>
<p>şeklindeydi; ilk bakışta sanki yargıya bir müdahaleymiş gibi algılanan konuşmaların, aslında Hüseyin Kurtoğlu’nun mahkemesiyle ve mahkeme sonucuna göre YAŞ’ta (Yüksek Askeri&#160;Şûra) terfisiyle ilgili olduğu anlaşılıyordu.</p>
<p>2014 yazında Ankara’ya gittiğimde birçok yargı mensubunun Hüseyin Albay’ın yargılanma durumunu, cezasının Yargıtay’da onanması ve bozulması konusunu bildiğini gördüm. Daha sonra Hüseyin Albay’la karşılaştım. Başka yere&#160;atanmıştı. İstirahat iznindeydi ve İstanbul’da tanıdığım arkadaşlarla beraberdi. Orada çok kısa olarak Cemaat’in başına&#160;açtığı birçok olaydan bahsetmiş ve ciddi sıkıntılar çektiğini&#160;anlatmıştı. O ana kadar Hüseyin Albay’ın yaşadıkları öyle çok&#160;da dikkatimi çekmemişti.</p>
<p>Araştırdığımda oldukça enteresan ve örnek verilecek çok önemli bir olay olduğunu gördüm. Nasıl ki Emniyet’te Cemaat’e engel olacak insanlar, komplo tahkikatlarıyla tek tek</p>
<p>bertaraf edilmişse; bana, Emin Aslana, Mustafa Gülcüye, Celal Uzunkaya’ya ve birçok Emniyet mensubuna birer adli&#160;vaka yaratılarak komplo düzenlenmiş ve kumpas kurulmuşsa,&#160;Hüseyin Albay ın olayı da böyleydi.</p>
<p>İstanbul Alay Komutanı Hüseyin Albay, kurmay bir subaydı. Jandarma içerisinde parlak bir geçmişe sahipti. İnançlı, itikatlı olan, aynı zamanda Cemaati de tanıyan, bilen birçok&#160;olumlu özelliği bulunan biriydi. Cemaat’i iyi tanıdığından&#160;onların yaptıklarını da biliyordu, bundan dolayı tedbirliydi.&#160;Hüseyin Albay geçmiş yıllarda bazı konuşmalarında Cemaati ve yaptıklarını eleştirmişse de o zamana kadar aralarında&#160;ciddi bir sıkıntı yaşanmamıştı.</p>
<p>İstanbul’da Fatih Ormanında zaman zaman kazılar yapılarak silahların çıkarıldığı sıralarda, bir gün köylülerin ormanda şüpheli görülen bir aracın bir şeylerle uğraştığı ihbar etmesi üzerine, jandarma olay yerine gitmiştir. Olay yeri araştırıldığında,&#160;aracın orada olmadığı ancak bazı ağaçların dallarının kırıldığı,&#160;tornavida ile bazı izlerin bırakıldığı görülür ve yeni gömülmüş&#160;silahlar bulunur. Köylülerin verdiği plakaya bakıldığında, sahte&#160;olduğu veya polis aracı olabileceği gibi birtakım iddialar ortaya&#160;atılır. Bunun üzerine Hüseyin Albay kendi motorize ekiplerine&#160;talimat verir ve birçok görevlisini ormanda görevlendirir. Orman içerisinde bu tip silah gömen birtakım sıkıntılı kişilerin&#160;yakalanması için motorize ekiplerle pusu kurar.</p>
<p>Tam o sıralarda jandarma motorlu ekipleri bir polis ekibini yakalar. Polis ekibi aniden silahlı jandarmayla karşılaşınca, ormanda bir silah gömülü olduğunu, bununla ilgili öncü olarak keşif için geldiklerini, arkadaki bir ekibin mahkeme&#160;kararı getireceğini ve arama yapacaklarını söyler. Bunun üzerine jandarma görevlileri durumu merkeze bildirir. Merkez&#160;de onlara polis ekiplerinden ayrılmamaları, beraber hareket</p>
<p>etmeleri ve aramanın birlikte yapılması talimatını verir. Bir müddet sonra, ellerinde aldıkları mahkeme kararıyla ikinci&#160;polis ekibi de gelir. Olay yeri araştırılır ama herhangi bir silah&#160;ve mühimmat bulunamaz. Daha sonra basına yansıyan bilgilerde, o arama kararında adı geçen Ulaş Özele ait silahlar için&#160;“annesinin evinde bulundu” denilir. Yani o zaman mahkeme&#160;kararı getirilen ve ormanda aranan silahlar başka yerde bulunmuştur.</p>
<p>Hüseyin Albayın bu durumu oradaki polis ekiplerini oldukça rahatsız eder. Bu tür gelişmelere karşı Cemaat’in tavrının ne olacağı bellidir. Ama Hüseyin Albay m üzerine dikkati çeken ve onu hedef haline getiren asıl önemli olay ise şöyle&#160;gelişmiştir:</p>
<p>Bir gün yardımcısının kendisine getirdiği bir evrakta, 5 tane telefonun dinlenmesiyle ilgili mahkemeden dinleme kararı talep ediyorlardır. Yardımcısına sorar “Bunlar neci, neyin nesi,&#160;niçin alıyoruz?” Yardımcısı da “Telefonları Savcı Muammer&#160;Aktaş verdi, bir örgüt mensuplarıymış, onlarla ilgili karar alacağız” der. Hüseyin Albayın dikkatini çeker, “Peki kime aitmiş, araştırdınız mı, kim kullanıyor, nerede kullanıyor, nasıl&#160;faaliyetleri var?” diye sorar. Onlar da “Savcı verdiği için araştırmadık, zaten karar alınmasında bazen zorluk çekiyoruz. Hiç&#160;olmazsa savcının kendisi verdiği için kolay karar alabiliriz diye&#160;öylece hemen, çabucak yazdık, getirdik” derler. Hüseyin Albay&#160;“Bunu araştırın, kim kullanıyor, nasıl kullanıyor, hangi faaliyetlerde kullanıyor, ondan sonra teklif edelim” der.</p>
<p>Araştırıldığında bu 5 numaranın Başbakanlığa ait olduğu, Başbakanlık ve onlara yakın çevre tarafından kullanıldığı anlaşılır. Bunun üzerine öyle bir dinlemenin uygun olmayacağını düşünerek, savcıyı da rahatsız etmemek adına “Biz Jandarma Genel Komutanlığına her dinlememiz, her faaliyetimiz</p>
<p>hakkında rapor vermek mecburiyetindeyiz. Bunlarla ilgili ne rapor verelim, ne yazmamız lazım?” diye savcıya sorarlar. Savcı, Jandarma Genel Komutanlığına böyle bir rapor verileceğini duyunca “vazgeçin” der ve telefon dinleme talebi yazısı&#160;iptal edilir.</p>
<p>İşte o günden sonra Hüseyin Albay m başına birçok olay gelir. Hepsi onu sıkıntıya sokacak, ciddi şekilde adli kumpasa&#160;getirecek olaylardır. Daha araştırma safhasındayken, aldığı&#160;tedbirler ve uyanıklığı sayesinde bu olayları atlatır.</p>
<p>Hüseyin Albayın başına gelenler, tek tek kurulan küçük küçük tuzaklar ayrı bir kitap konusu olacak kadar fazladır.&#160;Ama bir tanesi var ki, son ana kadar durdurulamayan, Başbakanın, Adalet Bakanının, Genel Komutanlığın, Genelkurmay Başkanı nın ve birçok yargı mensubunun devrede olduğu iddia edilen ve alay komutanının cezaevine girmesinin&#160;zorlukla engellendiği bir olaydır. Hepsinden daha ibret verici&#160;olduğu için cezaevine girmesinin binbir zorlukla engellendiği bu süreci incelemek ve anlatmak gerekiyor. Ayrıca bu olay,&#160;Cemaate mani olacaklara karşı jandarma boyutunda neler yapıldığının ölçüsü olarak da çok önemlidir.</p>
<p>Başbakan Erdoğan ile Adalet Bakanı Sadullah Erginin internete yansıyan telefon konuşmalarına konu olan, Hüseyin&#160;Albayrn başına gelen bu olay şöyle başlar: Silivri 7 No’lu Ce-zaevi’nde yatan, örgütsel faaliyetler, uyuşturucu vb. iddialarıyla tutuklu olan Özgür Bakan, babasının trafik kazasında vefat etmesi üzerine, 13. Ağır Ceza Mahkemesine müracaatıyla&#160;“23.11.2011’de yol hariç 2 gün müddetle cenazeye katılması,&#160;taziyede bulunması” için izin çıkartır. Ailesi Tekirdağ Muratlıda kalmaktadır, olay da burada olmuştur.</p>
<p>Mahkemenin kararı üzerine cezaeviyönetimi23.11.20irde jandarmaya bir mesaj çeker. Mahkûmun, mahkeme kara-</p>
<p>rıyla 23 Kasım sabah saat 09.00’da alınıp, 25.11.2011 günü saat 16.00’da tekrar cezaevine teslim edilmek suretiyle 2 gün&#160;müddetle ailesinin cenazesine götürülmesini talep eder. Evrakın altında cezaevi müdürünün imzası ve ismi, Cumhuriyet&#160;Savcısı Mehmet Kürtün yalnızca ismi vardır ancak imzası&#160;yoktur. Jandarma, buradaki yazının aynısını emir olarak çıkarır ve Silivri Tabur Komutanlığındaki görevliler vasıtasıyla&#160;mahkûmun cenazeye katılması ve ailesine taziyeye gönderilmesi talep edilir. Jandarma görevlileri 23.11.2011 sabahı&#160;mahkûmu alırlar, Tekirdağ Muratlıya götürürler. Orada cenaze merasimine katılır. Ancak şahsın akşam nereye konulacağı sorunu çıkar. Şahıs evinde kalmak ister ama jandarma&#160;güvenlik sorunu dolayısıyla bir cezaevine konulmasını uygun&#160;görür. O ilçedeki açık cezaevi mahkûmun güvenliği için uygun değildir. Jandarma görevlileri Savcı Mehmet Kurt'la görüşürler. Savcı, evinde kalabileceğini söyler ama bu konuda&#160;yazılı emir ve talimat veremez. Yazılı emir ve talimat verilmeyince, daha önce benzeri şekilde izne çıkan bazı tutukluların&#160;kaçması neticesinde, görevli muhafız jandarmaların tutuklanması ve adli tahkikat açılmış olması nedeniyle güvenlik tedbiri alınamayacağı, kaçabileceği düşünülerek mahkûm Tekirdağ&#160;Kapalı Cezaevine götürülür. Jandarmanın ilgili yönetmelik&#160;ve yönergelerinde buna benzer emirler olduğu vb. gerekçelerle, tutuklu naklederken de yoldaki cezaevlerinden birine konulabileceği esaslarına bakarak öyle davranırlar. Mahkûmu&#160;25.11.2011 tarihinde sabah 08.00’de yine cezaevinden alırlar,&#160;taziye evine getirirler. Cenaze merasimine katılan mahkûm,&#160;evini tekrar ziyaret eder ve 25’i akşamı saat 17.39’da Silivri 7&#160;No’lu Cezaevine teslim edilir.</p>
<p>Mahkûmun teslim edilmesinden bir müddet sonra, ayın 30unda, 7 No’lu Cezaevinde, şikâyeti olmamasına rağmen&#160;cezaevi idaresince ifadesi alınır. Şahıs, başından geçenleri an-</p>
<p>latır, o gün cenazeye katıldığını ancak evinde kalması gerekirken cezaevine konulduğunu, kimseden davacı ve şikâyetçi olmadığını ama kendisinden sonra benzeri insanlara böyle&#160;haksızlık yapılmaması konusunda tedbir alınması gerektiğini&#160;söyler. Aslında cezaevi niye ifade almıştır? Bir şikâyet olduğunu öğrenip de mi işlem yapmıştır, orası biraz müphem kalır.</p>
<p>iki üç gün sonra bu defa Cumhuriyet Savcısı şahsın ifadesini alır ve hızlı bir şekilde jandarmaya yazı yazarak, II Jandarma Komutanı Hüseyin Albay, yardımcısı ve Silivri Tabur Komutanı ile şevki yapan Bölük Komutanı ve orada bu şevki&#160;gerçekleştiren askerler hakkında “kişileri haksız yere özgürlüklerinden yoksun kılmaktan” dolayı tahkikat açar. Alay Komutanı Yardımcısı, Tabur Komutanı ve Sevk Komutanı hakkında “kişilerin özgürlüğünü haksız yere engellemek suçunu&#160;azmettirmekten” fiilen bu işi yapan askerlere de “özgürlüğü&#160;engellemekten” dolayı dava açılır.</p>
<p>Hüseyin Albay ve beraberindekiler savunma yaparlar. Savunmalarında “Bu olay bir adli görev değildir. Eğer bu olay adli bir görev kabul ediliyorsa, Ceza Muhakemesi Kanunu&#160;(CMK) 161. Maddesinin 5. Fıkrası gereği, o ilde bulunan en&#160;üstteki Jandarma Komutanı ile Emniyet Müdürü Hâkimler&#160;ve Savcılar Kanununa tabidir. Hâkimler Kanununa tabi oluşu soruşturmanın da özel şekilde yapılmasını gerektirir. Savcı&#160;direkt tahkikat açamaz. Adalet Bakanlığı ve HSYK’dan izin&#160;gerekir. Eğer bu görev idari bir görevse, 4483 Sayılı Kanun a&#160;göre memurların görevleri esnasında işledikleri suçlardan&#160;dolayı yargılanması için valilikten izin alınması gerekir. Bu&#160;kuralların hiç birine uyulmamıştır ve bundan dolayı yürütülen soruşturma yanlıştır. Bir tutuklunun nakli, başka yere&#160;götürülmesi ve sevk edilmesinin de idari bir görev olduğu,&#160;mevzuatta açık olarak da bellidir. Ayrıca eğer bu suçsa, ki-</p>
<p>şinin özgürlüğü engellenmişse, Tekirdağ Cezaevine konulmak suretiyle olmuştur. Bundan dolayı suç yeri Tekirdağ'dır. Tekirdağ Savcılığının tahkikat açması gerekir” derler. Ancak&#160;Cumhuriyet Savcısı 28.02.2012 tarihinde iddianamesini hazırlar. iddianamede “şahsın yol hariç 2 gün ailesinin yanında&#160;kalması gerektiği belirtildiği için o tarihte götürüldüğünde&#160;aslında 26’sında getirilmesi gerektiğini, ailesinin yanında&#160;çok az kaldığını, cezaevine konulduğunu, cezaevinde kaldığı sürenin izinden sayılamayacağını, bundan dolayı şahsın&#160;özgürlüğünün engellendiğini, yakın tarihlerde Doğan Yurdakul'un Ankara'ya götürüldüğünde, Ankara’da evinde kaldığını, bu uygulamanın yanlış olduğunu, jandarmanın kişinin özgürlüğünü kısıtlamaktan, özgürlüğüne mani olmaktan&#160;dolayı tahkikat gerektiğini ve cezalandırılmasını” talep eder.&#160;14.03.2012'de Silivri 2. Asliye Ceza Mahkemesi iddianameyi&#160;kabul eder ve dava açılır.</p>
<p>Hüseyin Albay, davanın bu kadar hızlı bir şekilde açılması, bilinen usullere uyulmamış olması ve adli görev sayılıyor-sa hakimlerin yargılanması hakkındaki mevzuata tabi olması gerekirken, savcının direkt tahkikat açması nedeniyle özel bir&#160;kasıt olduğunu düşünür. Silivri Başsavcısı Ali Işgören ve iddianameyi tanzim eden Savcı Mehmet Kurt hakkında HSYK’ya&#160;şikâyette bulunur. Yapılan işlemin haksız olduğunu ve usule&#160;uygun olmadığını belirtir. Ayrıca davaya bakacak olan mahkeme hâkimi de Ali Işgören'in eşidir ve bundan dolayı davadan&#160;çekilmesi gerektiğini ekler.</p>
<p>Dava TCK 109. Maddesine göre açılır. Bu maddeye göre “Bir kimseyi hukuka aykırı olarak, bir yere gitmek veya bir&#160;yerde kalmak hürriyetinden yoksun bırakan kişiye 1 yıldan&#160;5 yıla kadar hapis cezası verilir.” 3/b Maddesi ise “Bu suçun&#160;l’den fazla kişi tarafından birlikte işlenmesi ve 3/d maddesi</p>
<p>kamu görevinin sağladığı nüfuzun kötüye kullanılması şeklinde işlenmesi halinde yukarıdaki cezalar 1 kat artırılır” şeklindedir ve ceza davası böyle açılmıştır.</p>
<p>2. Asliye Ceza Mahkemesi tüm savunma delillerine ve anlatımlarına rağmen çok kısa sürede, 27.06.2012’de Jandarma Alay Komutanı, yardımcıları, Tabur Komutanı ve bütün&#160;rütbelilere 2 yıl 6 ay, askerlere ise 1 yıl 8 ay ceza verir. Mahkeme kararı Hüseyin Albay ve arkadaşlarınca temyiz edilir.&#160;Ve temyiz sebepleri arasında yine savunmada söylendiği gibi&#160;davanın usule uygun olmadan, yanlış yerde ve kasıtla açıldığı&#160;da belirtilir. Ancak, Ankara’da Yargıtay Savcılığının tebliğ-name hazırlama safhasında açıkça belirtilmemesine rağmen,&#160;ilk tebliğnameyi hazırlayan savcı, dosyayı incelediğinde görür ki burada garip bir olay vardır. Böyle bir dava açılamaz,&#160;yanlış açılmıştır ve onama isteminden vazgeçeceğini söyler.&#160;Savcının böyle söylemesi üzerine elindeki dosya hemen alınır&#160;ve başka bir savcıya kaydırılır. Bu savcı da önce dosyayı hızlı&#160;bir şekilde onamak ister ama bir müddet sonra dosyaya iyice&#160;baktığında orta yerde büyük bir haksızlık, hukuksuzluk, büyük bir yanlışlık olduğunu görür, ikinci savcının da onama&#160;isteyemeyeceğini belirtmesi üzerine dosya üçüncü kez savcı&#160;değişikliğine uğrar. Üçüncü savcı aslında idari görevlere, siyasi partilere bakan bir savcıdır. Bu tip davalara bakmadığı&#160;halde, nihayetinde 04.01.2013’te tebliğnamesini tanzim eder,&#160;kararın onanmasını ister.</p>
<p>Yargıtay safhasında açıktan görülmeyen ama arka planda Başbakan dahil, Adalet Bakanı ve çok geniş bir çevrenin davayla ilgilendiği anlaşılır. Buna rağmen Yargıtay 14. Dairesi 21.03.2013’te kararı onar ve cezayı kabul eder. Yargıtay&#160;bu kararı verirken, olayı idari görev saymaz, ‘görev sebebiyle&#160;işlenmiş suçlardan” değildir diyerek 4483 Sayılı Kanun kap-</p>
<p>samının dışında tutar, ayrıca Hakimler ve Savcılar Kanununa tabi olacağına dair CMK 161/5 hükmünü dikkate almaz ve&#160;karar onanır.</p>
<p>Bu arada verilen karar 7 sayfadır ama 14. Ceza Dairesi Başkanı bu olaya 15 sayfa muhalefet şerhi yazar. Muhalefet&#160;şerhinde, dosyadaki maddi delilleri tek tek ortaya koyduktan&#160;sonra: &quot;Cezaevinin jandarmaya yazdığı yazıda savcının imzası&#160;yoktur ama cezaevi müdürünün imzası vardır ve mahkûmun&#160;25.11.2011 tarihinde saat 16.00’da cezaevine getirilmesi söylenmektedir. Jandarma bu gelen yazıyı aynı şekilde emre dönüştürmüştür. Bundan dolayı bu kişilerin suçlu olduğu iddia&#160;edilemez. Çünkü jandarmaya böyle bir yazı gelmiştir. Daha&#160;sonra savcı, jandarmaya gönderilen yazının kendilerinde kalan suretinde ‘25.11.2011’de saat 16.00’da cezaevine teslim&#160;edilmesi' kısmında, saat 16.00’da’ bölümünün üstünü çizerek,&#160;paraflamıştır. Ama bu jandarmadaki yazıda yoktur, kendisindeki surette vardır. Bundan dolayı jandarmanın yaptığı işin&#160;suç olmayacağını, suç kastı taşımadığını” belirtir. Yine Hüseyin Albayın yargılandığı davada Ceza Muhakemesi Kanunu&#160;161/5 Maddesinin dikkate alınmadığını, araştırılmadığını&#160;söyler. Ayrıca Hüseyin Albayın, şahsın cezaevine konulması&#160;ve özgürlüğünün engellenmesi için verdiği bir talimat olduğuna dair emare yoktur, böyle bir olay söz konusu değildir ve&#160;araştırılmamıştır.</p>
<p>Olayın 4483 Sayılı Yasa boyutunda olması gerektiğinin yeterince incelenmediği açıktır. Eğer bir suç varsa “jandarma&#160;bu kişiyi yeterli sürede ailesiyle görüştürmedi, mahkemenin&#160;verdiği karar süresi boyunca evinde tutmadı, bir gün erken&#160;getirip cezaevine koydu” deniyorsa o zaman cezaevine koyan&#160;görevlilerin de suçu vardır ama bunlar hakkında bir dava açılmamıştır. Muhalefet şerhinde “Cezaevi idaresi hakkında da</p>
<p>dava açılması gerektiğini, ayrıca bu olayın sıradan, tamamen özgür bir insanın hukuka aykırı olarak özgürlüğünün kısıtlanması olmadığını; zaten tutuklu olan bir kişiye dair kanun&#160;emrini yerine getirmek üzere jandarmaya verilen bir görevin&#160;yerine getirilmesi için şahsın götürüldüğünü; orada güvenliği&#160;ve kaçma ihtimali sebebiyle cezaevine konulduğunu; görevlilere bir kanun emrini yerine getirmekten dolayı ceza verilemeyeceğini; suçun yasal unsurlarının eksik olduğunu” yazar.&#160;Savunma tarafından sunulan yine bu olaya benzer uygulama&#160;örnekleri vardır.</p>
<p>Benim de kaldığım 4 No’lu Cezaevinde Salih Uygur Pa-padoğan isimli bir tutuklu 19 ve 20 Ekim 2011 tarihlerinde Kocaeli’ne gönderilmiş, yakınının cenazesine katılmış, gece&#160;Kocaeli Cezaevine konulmuş, cezaevinden sabah alınarak&#160;yine taziyeye götürülmüştü. Bu örnek olay bilinmesine rağmen kimse hakkında tahkikat yapılmamış ve dava açılmamıştı. Bu türden pek çok emsal olay vardır. Bu konuda yeknesak&#160;bir uygulama yoktur. Muhalefet şerhinde <sup>w</sup>davanın açılması&#160;yanlıştır” diye yazar ve dolaylı olarak da aslında kasıtlı açıldığını, böyle bir tahkikatın makul olmadığını ima eder.</p>
<p>Karar, Yargıtay 14. Daire’de onandığı için ceza kesinleşmiştir. Hüseyin Albay ve arkadaşları mahkeme hükmünün infazı için tutuklanarak, cezaevine girmek durumundadır.&#160;Ancak avukatları Hüseyin Albaya, verilen karar yasalara aykırı olduğu için Yargıtay Başsavcılığına itirazda bulunmasını&#160;söyler. Yargıtay Başsavcısının Ceza Muhakemeleri Kanununa&#160;göre hukuka aykırı verildiğine inandığı bir karar varsa, yeniden görüşülmek üzere gerekçeleriyle birlikte ilgili dairesine,&#160;ilgili dairesi kabul etmezse Yargıtay Ceza Genel Kuruluna&#160;davayı götürerek orada davanın karara bağlanmasıyla ilgili istisnai bir kanun yoluna gitme yetkisi vardır.</p>
<p>Hüseyin Albay, Yargıtay Başsavcılığına itirazda bulunmak için 16.04.2013’te müracaat eder. Daha önce savunmasında belirttiği ve Yargıtay 14. Daire Başkanının muhalefet şerhindeki konuları da vurgulayarak, dosyanın 14. Daireye&#160;taşınmasını, burada yeniden incelenmesini talep eder. Yargıtay Başsavcılığı dosyayı inceler ve karara itiraz eder, dosyayı&#160;tekrar Yargıtay 14. Ceza Dairesine göndererek incelenmesini&#160;ister. Eğer kararın kaldırılmasını kabul etmiyorlarsa Yargıtay&#160;Ceza Genel Kuruluna gönderilmesini talep eder.</p>
<p>Yargıtay Başsavcısı bu talepte bulunurken kendi gerekçelerini sayar. Başsavcının görüşü “309. Madde hakkında, bir kişinin hukuka aykırı olarak hürriyetini engellemenin suç&#160;olduğu, burada hukuka aykırılık değil, bir kanun emrinin&#160;yerine getirilmesinin söz konusu olduğu, yasal bir uygulama&#160;yapıldığı, bir suç işleme iradesinin olmadığı; yine şahsı cezaevine teslim eden, şahsın özgürlüğünü engellediği iddia edilen&#160;jandarmaların, sadece kendilerine verilmiş görev emrini icra&#160;ettikleri, onların mahkeme kararından haberleri olmadığı,&#160;mahkeme kararının kendilerine tebliğ edilmediği, sadece jandarmanın görev emrinin verildiği, bu durum yeterince araştırılmadığından zaten bu kişiler için suç teşkil etmeyeceği”&#160;yönündedir. Yine Hüseyin Albay m bu konuda emir verdiğine&#160;dair yeterince araştırma yapılmadığını ve bilgi bulunmadığını da söyler. Ayrıca Yargıtay Başsavcısı örnek olayların farklı&#160;farklı uygulandığını, Doğan Yurdakul gece evinde kalırken,&#160;başka olaylarda ise kişilerin yine benzeri şekilde cezaevine konulduğunu, bundan dolayı genel bir yasal uygulamanın olmadığını belirterek, kararın bozulmasını talep eder. Eğer Yargıtay 14. Ceza Dairesi bu kararı kaldırmazsa, Yargıtay Ceza&#160;Genel Kuruluna gidecektir. Burada yapılanların hukuksuzluğunu herkes bildiği için Ceza Genel Kurulundaki yargıçların bu kararı bozacağı görülünce, bu defa itirazı inceleyen 14.</p>
<p>Ceza Dairesi 13.06.2013 tarihinde kararı kendisi bozar.</p>
<p>İşte Başbakanla Adalet Bakanı arasında geçen konuşma bu safhada yapılmıştır. Yargıtay'ın kararı tekrar Silivri'deki&#160;mahkemesine gelir ve Silivri yaptığı duruşmayla “Suç işleme&#160;iradesi yoktur” diye beraat kararı verir. Hüseyin Albay ve arkadaşları beraat ederler. 2 yıl 6 ay cezaevine girmekten, son&#160;anda, kıl payı kurtulmuşlardır. Devletin bütün görevlilerinin,&#160;Başbakan, Adalet Bakanı, birçok yargı görevlisi, hatta Genelkurmayın ilgilenmesine rağmen Hüseyin Albay ancak son&#160;anda kurtulabilmiştir.</p>
<p>Benzeri durumlarda ne kadar jandarma rütbelisinin mağdur edildiği bilinmiyor. Birçok ilde jandarma subayları çeşitli bahanelerle cezalar verilerek mesleklerinden edildi. Bir kısmı&#160;cezaevine girdi, hatta birçoğu tabii bir yargılama gibi gözüktü&#160;-tokat atma, izinsiz birkaç saat gözaltına alma suretiyle hürriyeti tahdit vb. suçlamalarda konu itibariyle “yapmışlardır” ön&#160;kabulüyle- ve rütbeleri küçük olduğu için bu davalardan kimsenin haberi olmadı. Cemaat'in yaptığı buna benzer birçok&#160;hukuksuzluk fark edilememiştir.</p>
<p>Hüseyin Albay'ın o yıl, 2013 YAŞ toplantısında general olması söz konusudur. Ancak Başbakanın özel ricasına rağmen YAŞ toplantısında, Jandarma Genel Komutam Bekir Kalyoncu&#160;alay komutanını terfi ettiremeyeceğini söyler. Nedenini de şöyle açıklar: “Bana bir CD geldi, CD içerisinde Albay kendi sesiyle bana hakaret ediyor. Bana hakaret eden bir kişiyi ben terfi&#160;ettiremem, ya ben ya o!” Komutana saygı duyulur ve Hüseyin&#160;Albay yine general olamaz. Terfi edilmesine mani olunur.</p>
<p>Olay adliyeye intikal eder, teknik inceleme istenir ve Jandarma Kriminal Dairesinden rapor alınır; CD'deki sesler orijinal seslerdir! TÜBİTAK'tan da rapor alınır ve mahkemeye gönderilir. Ama bu defa yine Hüseyin Albay’ın itiraz-</p>
<p>lan üzerine, uzman başka bir kuruluştan ve İstanbul Teknik Üniversitesinden teknik rapor alınır. Rapor çok açıktır. Sesler&#160;montaj yapılmak suretiyle farklı birçok anlatımın belli bölümleri çıkarılarak, sanki Hüseyin Albay, Jandarma Genel&#160;Komutanı aleyhinde ağır sözler söylüyor gibi gösterilmiştir.&#160;Şu anda kendileri de yargılanan, paralel yapıya yakın olduğu&#160;iddia edilen Jandarma Kriminal ve TÜBİTAK'taki uzmanların verdiği raporda hiçbir gerekçe sunulmamaktadır, sadece&#160;orijinal denmektedir. Halbuki İTÜ’nün ve diğer uzman kuruluşların raporlarında neden montaj olduğunu, aynı seslerin&#160;devamı olmadığını anlatan çok açık ayrıntılar vardır.</p>
<p>Aslında CD’de görülen daha garip bir şey vardır ki, İstanbul Jandarma Alay Komutanının her hafta görevlileriyle yaptığı toplantıların tamamı kaydedilmiştir. Birileri Jandarma Komutanının yaptığı bütün toplantıları, özellikle de&#160;astlarını toplayıp genel görevle ilgili yaptığı özel toplantıları&#160;kayıt altına almıştır. Bu kayıtlar içerisinden uygun cümleler&#160;seçilmiş; bir yerde ‘Jandarma Genel Komutanı' derken oradan&#160;cümlenin devam eden kısmı atılarak yalnızca genel komutanı’&#160;başka bir yerde genel komutan Bekir Kalyoncu' derken sadece&#160;‘Bekir Kalyoncu' kısmı alınmış, farklı bir konuşmasında kullandığı hakaretamiz bir cümleyle üçü yan yana getirilerek CD&#160;oluşturulmuştur.</p>
<p>Sonra Hüseyin Albay’ın 2003'le 2013 arasında imzaladığı yazılardan bir iki tanesi onun aleyhinde kullanılmak üzere internette yayınlanır. Birileri Hüseyin Albay'ın 2003'ten 2013'e&#160;kadar görevle ilgili imzaladığı birçok yazıyı bulundurmuş,&#160;taşımış, bunları incelemiş, içerisinden onun aleyhinde kullanılabilecek, onun imzaladığı ve onu sıkıntıya sokabilecek bir&#160;iki yazıyı yayınlayabilmiştir. Yani birileri bir alay komutanının bütün görev döneminde yazdığı yazıların fotokopilerini</p>
<p>taşımaktadır... Jandarmanın kendi içerisinde yaptığı tüm o gizli toplantıları kayıt altında tutmaktadır... Nasıl ki daha&#160;önce birçok kamu görevlisinin konuşması, hatta Genelkurmay Başkanı’nın Tunceli’de ve Malatya’daki konuşması veya&#160;Dışişleri Bakanlığındaki konuşma basma sızdıysa, bu konuda&#160;da birileri tüm toplantıları kaydetmiştir. Hüseyin Albay’ın sadece bir iki konuşması değil, alaya yaptığı bütün konuşmalar&#160;kaydedilmiş, gerektiği zaman oradaki içeriği montajlamak&#160;için bazı kelimeler alınıp kullanılmıştır.</p>
<p>Bu olay, Cemaat’in kendisine mani gördüğü, yapacağı komplolara engel olan kamu görevlilerini nasıl saf dışı bıraktığının ve yargıyı nasıl kullandığının en güzel örneklerinden&#160;biridir. Aynı şekilde, sadece yargının kullanılmasıyla kalmayıp devlet kurumlarında yapılan bütün toplantılara, yazışmalara ait evrakların alınıp Cemaat e taşındığına; bütün bunların&#160;arşivlenip yeri geldiğinde nasıl kullandığına dair çarpıcı bir&#160;örnektir. Arka planda Cemaat’in neler yaptığının, kamu kurulularının içini nasıl boşalttığının, o kurumlardaki gizliliği&#160;alt üst edip, bütün evrakları, yazışmaları alıp kendi yapacağı&#160;komplolarda nasıl kullandığının görülmesi açısından ibretlik&#160;bir olaydır. Aslında buna benzer birçok örnek vardır. Onları&#160;tek tek anlatmak belki çok faydalı olacaktır ama bu kitabın&#160;hacmini çokça aştığı için burada kesmeyi uygun gördüm.</p>
</body>
</html>