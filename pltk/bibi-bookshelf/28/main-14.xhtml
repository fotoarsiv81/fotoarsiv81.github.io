<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>CEMAATİN &quot;BALYOZ&quot;U</h3>
<p>Balyoz davası, son dönemin en ciddi ve önemli hukuk hatalarının yapıldığı, arka planda Cemaat’in yönettiği büyük davalardan biridir.</p>
<p>Aslında ordunun geçmişte Türkiye’de oynadığı rol, siyasi hayata yaptığı müdahaleler ve bu müdahaleler haricinde her&#160;zaman önemli konular için belirleyici konumunda olması, siyasi iradenin veya hükümetlerin tavırları üzerinde bir otorite,&#160;bir kontrol mekanizması gibi durması vb. nedenlerle siyasi hayata müdahale edebileceği, bu tür söylentilerin doğru olabileceği kanısı zihinlerde her zaman vardı.</p>
<p>Bu algı yakın geçmişte, özellikle 3 Kasım 2002 seçimlerinde hükümetin değişmesiyle birlikte, irticaya karşı olmak adı altında hükümete karşı zaman zaman ordunun yaptığı çıkışlardan kaynaklanıyordu. Geçmişte yapılan, tasvip edilmeyen&#160;bu hareketler, Balyoz adlı operasyonun başladığı an, herkesin&#160;kafasında bir ön kabulle, “Bu doğru olabilir, ordu her zaman&#160;ihtilal hazırlığı yapar. Hatta ihtilal ortamını hazırlar, bazı eylemleri kendisi organize edebilir” düşüncesiyle karşılandı. Bu&#160;açıdan darbeye teşebbüs belgeleri ortaya çıktı denildiğinde,&#160;soruşturmanın hukuka aykırı yürütüldüğü bilinmediğinden,&#160;kamuoyunun desteği de alındı.</p>
<p>Birilerinin sahte evrak, belge vs. ile suçlama yaratacağı akıllara hiç gelmedi. Tabii olay öncesi medyaya servis edilen,&#160;şaibeli veya hukuki durumları net olmayan birtakım belgeler,&#160;anılar, yazılar da böylesi bir ortamı uygun hale getirdi.</p>
<p>Aslına bakılırsa ortada net, belgelerle sabit olan olay, 1 Mart Tezkeresinin reddedilmiş olduğu süreçte (2003) hem&#160;güneyimizde çıkabilecek bir savaş nedeniyle askeri birliklerin yer değiştireceği ve 1. Ordunun, sorumluluk bölgesinde,&#160;yakın komşularımızla ülkemiz arasında çıkabilecek en kötü&#160;ihtimallere göre bir savaş halinde geri bölge emniyetinin sağlanması ile kuvvet dengesinin ve düzeninin tespiti amacıyla&#160;seminer düzenlendiği, toplantı sonunda Egemen Harekât&#160;Planının hazırlandığıdır.</p>
<p>Bu mutat toplantıda savaş planları dışında Kara Kuvvetle-ri’nin “bir başka zaman görüşürüz” demesine rağmen, 1. Ordu Komutanı Çetin Doğanın hem yurt dışında savaş çıkma ihtimaline karşı Silahlı Kuvvetlerin savunma savaş planları&#160;yapması, hem de aynı anda yurt içinde bir birtakım irticai&#160;olaylar, kalkışma vs. meydana gelirse, geri bölge emniyetinin&#160;sağlanmasının kaçınılmaz olduğu düşüncesinden hareketle,&#160;bir yandan yurtdışıyla savaşırken bir yandan da yurt içerisinde&#160;sıkıyönetim ilanı ile isyancı güçlerin bastırılması veya ortaya&#160;çıkacak olaylara karşı askerin yapacağı işlemler de seminerde&#160;tartışılmış, bu ihtimale karşı planlar yapılmıştı. Aslında bu&#160;konuların tamamıyla ilgili yazılı planlar, programlar, hatta bu&#160;toplantı boyunca yapılan tüm sunumlar ve anlatımlar bantlara&#160;ses halinde kaydedilmişti.</p>
<p>Bu muhtemel iç olaylara karşı yapılan planlar, belgeler, bu toplantıdaki ses kayıtları, komutanların ölçüyü aşan bireysel&#160;konuşmaları, buradaki planlamanın teferruatı başlı başına bir&#160;sorun olabilir ve eleştirilebilir. Bunların normal, demokratik bir ülkede olmaması gerektiği düşüncesi ileri sürülebilir.&#160;En azından bu haliyle ses bantlarını dinleyenler, bu planlara&#160;bakanlar rahatsızlık duyacaklar, ordunun kendi görev sahası&#160;dışına taşma eğilimi gösterdiği, toplumu şiddetle cezalandır-</p>
<p>ma düşüncesinin savunulduğu vehmine kapılabilirler. Ancak Balyoz davası yargılamasının konusu 1. Ordunun yaptığı&#160;“İçeride de bir irticai ayaklanma olursa nasıl müdahale ede-rim”in plan, program, konuşmaları olsa, hiç önemli değil. Zaten tüm sanıklar böyle bir konuşma yaptıklarını söylüyorlar.&#160;Böyle bir toplantı yaptıklarını, buradaki bütün belgeleri ve&#160;tüm sesleri istisnasız kabul ediyorlar. Ancak kamuoyunun bilemediği, birçok insanın tam olarak anlayamadığı ise, Balyoz&#160;davasındaki yargılama konularının bu olaylar olmaması. Yani&#160;bu yargılamanın konusu 1. Ordunun hem yurtdışında hem&#160;yurt içinde aynı anda meydana gelebilecek durumlar için yaptığı plan, program veya birtakım konuşmalar ve o toplantıda&#160;olup bitenler değil. Zaten çok açık ki bu toplantıya katılan&#160;162 görevli var. Bunlardan sadece 51 tanesi Balyoz davasında&#160;yargılanmaktadır. Toplantıya katılan diğer 100’den fazla kişi&#160;Balyoz davasında hiç yargılanmadılar, ifadeleri alınmadı, çağrılmadılar. O davaya dahil edilmediler. Yargılamalarda sanık&#160;olarak bulunan 325 kişinin 282si o toplantıya hiç katılmamış&#160;bile. Yani bu toplantıyla hiçbir alakaları yoktu.</p>
<p>Daha garibi, yargılanan 325 kişinin 150 si denizci. Böyle bir olay doğru olsa bile, herhalde bir iç müdahalede en çok&#160;Kara Kuvvetlerinden, sonra Hava Kuvvetlerinden daha sonra&#160;Deniz Kuvvetlerinden personel görevli olmalı ve plan da buna&#160;göre yapılmalıydı. Ama burada bir anormallik vardı. Davaya&#160;konu Balyoz planından yargılananların büyük çoğunluğu Deniz Kuvvetlerindendi.</p>
<p>Aslında yargılamaya konu olan şey Mehmet Baransunun bavulla teslim ettiği dijital belgelere göre -2003 Mart ayında&#160;Egemen Savaş Planları semineri haricinde- 1. Orduda Balyoz isimli bir darbe planı ve planın parçaları/ekleri olan Sakal,&#160;Suga, Oraj vb. isimli planların görüşülüp karara bağlandığı; bü-</p>
<p>tün bu planlarda darbede görev alacak tüm personelin isimleri ve görevlerinin belirlendiği; haklarında Balyoz davasında işlem&#160;yapılan herkesin bu planlardaki görevi kabul ettiği iddiası idi.</p>
<p>Egemen Harekât Planı denen, yani 1. Ordunun komşu ülke ile aramızda çıkması muhtemel savaş ve aynı anda içeride çıkacak gerici ayaklanmaya karşı hazırlık yapmak amacıyla&#160;oluşturduğu planların tamamının 1. Ordu ve 1. Ordu’ya bağlı&#160;as birliklerde dokümanları var. O dokümanlar da bunları teyit&#160;ediyor. Ancak Balyoz darbe planı ve onu tamamlayan diğer&#160;Sakal, Suga, Oraj vs. planları ile ilgili el yazısıyla hazırlanmış&#160;doküman yok. Bu amaçla yapılmış bütün görevlendirmeler,&#160;tüm yazışma, hepsi dijital, bilgisayarlarda yazılmış ve 1. Ordu&#160;ve as birliklerinde bunların benzerleri yok. Sadece Baran-su’nun getirdiği bavuldan çıkan CD’lerde mevcut. Ne gariptir&#160;ki Balyoz davasının sadece Baransu’nun bavulunda bulunan&#160;belgelere dayandığı, bunun tek başına delil olamayacağı, başka&#160;hiçbir yerde benzerinin olmadığı söylendi. Bu konudaki itiraz&#160;ve garipliklerin tartışıldığı zamanlarda savcılığın ihtiyaç hissettiği meçhul bir ihbarcı, Gölcükte Donanma Karargâhında bazı belgeler bulunduğunu ihbar ediyor, yapılan aramada 5&#160;No’lu diskte Balyoz planını doğrulayan dijital belgeler bulunuyordu. İhbarcının verdiği bilgiye dayanarak Gölcük Donanma&#160;Karargâhında yapılan aramalarda, İstihbarat biriminin yükseltilmiş zemini altında bulunan eski bilgisayar disklerinden 5&#160;No’lu diskte bu bilgileri teyit eden dijital bilgiler bulunuyordu.&#160;Daha sonrasında Eskişehir’de emekli Albay Hakan Büyük’ün&#160;oğlunun evinde, ne tesadüftür ki küçük bir belleğin içerisinde&#160;bu bilgileri doğrulayan bazı belgeler bulunur.</p>
<p>2015’te Balyoz davası Anayasa Mahkemesinin adil yargılama yapılmadığı gerekçiyle, yeniden yargılanma kararı sonrasında, Gölcük’te bulunan 5 No’lu diske 2009’dan sonra</p>
<p>siştem saati geri alınmış bir bilgisayarda bu bilgilerin yüklendiği, resmi bilirkişilerce tespit edilir. Yani ellerinde Balyoz plajnı olan birileri sanki 2003 yılında bu diske yüklenmiş gibi&#160;göstermek için 2009 sonrasında bilgisayarın saatini 2003 yılına alıp, Balyoz planının bilgilerini yüklemiş, sonra bu diski&#160;ihbar ederek bulunmasını sağlamıştı. Diski bulan ve inceleyen&#160;zamanın TÜBİTAK görevlileri de bu durumu görmezden&#160;gelip, Balyoz sanıklarını mahkûm ettirmek için destekleyici&#160;mahiyette sahte iftira belgeleri hazırlamışlardı.</p>
<p>Mehmet Baransu'nun getirdiği Balyoz planlarını teyit eden bazı belgeler, Eskişehir'de Hakan Büyük’ün oğlunun evinde&#160;bulunur. Cezaevinde savunmamızı hazırlamak için bilgisayar&#160;çalışması yaparken aynı odada bulunduğumuz sırada Hakan&#160;Büyük e olayın nasıl olduğunu sordum. Hakan Büyük arkadaşı ile Ege bölgesinde seyahatte iken, arama olduğu günden&#160;bir gün önce Eskişehir'de okuyan oğlunun evine uğrayıp gece&#160;orada kalacağını telefonda söyler. Aslında devamlı kalmadığı&#160;o evde sabah evde uyurken, onlarca polis tarafından ev basılarak aranıyor. Aramada bir dolap çekmecesinde USB bellek&#160;bulunuyor, ifadesi alınıp serbest bırakılıyor. Bu belgeler davada delil olarak kullanılıyor ama Hakan Büyük'ü o sıralarda&#160;arayan soran yoktur. Kendisi araştırır, Beşiktaş'a, OYM'ye&#160;gelir yine bir şey olmaz. Davanın sanıkları mahkemeye sorar;&#160;“Madem belgeler bulundu, bunları aleyhe delil diye kullanıyorsunuz, belgelerin evinde bulunduğu kişi nerede?” Bunlar&#160;üzerine Hakan Büyük, davanın sanığı olur, tutuklanır ama&#160;durum enteresandır. Hakan Büyük, Balyozdan mahkûm olmaz. Sadece gizli askeri belge bulundurmaktan 6 yıl kadar&#160;ceza alır ve Anayasa Mahkemesi karar vermeden cezasını tamamlayarak tahliye olur.</p>
<p>Balyoz planı denen bu plan ve ekinde yer alan görevlendirmeler, birçok subayın sözde ihtilal yapıldığı zaman görev</p>
<p>alacakları birlikler ve isimlerinin yazılı olduğu bütün dokümanlar dijitaldi. Yapılan ilk tespitler bütün bu belgelerin en geç Mart 2003 yılında hazırlandığı, CD’lere kaydedildiği ve&#160;bitirildiği noktasındaydı.</p>
<p>Balyoz planında sadece darbede görev alacak askeri personel değil, darbecilerin faydalanacağı çeşitli kurumlarda çalışan personel listesi, bilinmesi gereken hastaneler, eczaneler, şirketler, araçlar vs. de isim olarak belirtilmektedir.</p>
<p>Olayı soruşturan savcılar önce Baransu nun getirdiği CD ve DVD gibi dijital belgeleri TÜBİTAK'ta inceletir. TÜBİTAK raporuna göre bu planlar ve ekleri 2003’te yazılmış, kapatılmıştır. Bu defa savcılar ikinci bir işlem yaparlar; Balyoz&#160;darbe planında birçok kurumda 2003 yılında çalışıyor görünen herkes için yüzlerce yerle yazışıp, bu kişilerin ne zaman&#160;işe girdiği, ne kadar çalıştığı, son durumlarını sorarlar. Tüm&#160;kurumlardan cevap gelir. Buna göre, bazı kişilerin, Balyoz&#160;planının yapıldığı 2003’te yazışma yapılan kurumda çalışıyor&#160;olması gerekirken, o kurumlara 2006,2007 ve sonraki yıllarda&#160;girdikleri anlaşılır. Bunun gibi birçok tutarsızlığa göre Balyoz&#160;planları gerçeği yansıtmamaktadır. Bu planlar, 2003’te değil&#160;daha sonraki yıllarda hazırlanmış ancak 2003 yılında yazılmış gibi bir görüntü yaratılmaya çalışılmıştır. Bu durum tüm&#160;Balyoz belgelerinin hukuki geçerliliğini etkilemesine rağmen,&#160;savcılar bunu hiç dikkate almadığı gibi, sanıkların lehine olan&#160;durumları da tespit etmekle görevli olmalarına, CMK 160.&#160;Madde 2. fıkrası <span style="font-style:italic;">“Cumhuriyet savcısı^</span> ... <span style="font-style:italic;">şüphelinin lehine ve&#160;aleyhine olan delilleri toplayarak muhafaza altına almakla ve şüphelinin haklarını korumakla yükümlüdür”</span> demesine rağmen, bu&#160;belgeleri hiç görmemiş gibi davranırlar. Hiç iddianameye yazmaz ve dava dosyası delil klasörlerine de koymaz, emanette&#160;saklar, ilgisiz bir şey gibi işlem yaparlar. Bu savcılar açısından</p>
<p>hem ceza hukuku, hem de mesleki disiplin bakımından suçtur. Ayrıca bu örnek, savcıların Balyoz sanıklarını mahkûm ettirmek için nasıl davrandıklarını göstermesi açısından çok&#160;önemli bir ölçüdür. Bu yazışma belgelerinin, savcılarca saklanmasına rağmen, duruşmalar sırasında avukatların araştırmasıyla Balyoz planında birçok kurumda çalıştığı belirtilen&#160;kişilerin durumu ile ilgili olarak savcıların yazışmalar yaptığı&#160;ancak gelen cevapların işleme konulmadığı, değerlendirmeye&#160;alınmadığı kaba tabiri ile saklandığı ortaya çıkartılır. Avukatların ısrarıyla bu yazışmalar ortaya çıkar ve dava dosyası&#160;delil klasörlerine girer.</p>
<p>Soruşturma aşamasından başlamak üzere, sanıkların tahliyesi yönünde oy kullanan hâkimler ile mahkeme başkanla-rı Beşiktaş Adliyesinde yürüttükleri görevlerinden alınarak başka yerlerdeki mahkemelere atanmışlardır. Bu noktada&#160;dikkat çekici isimlerden; İstanbul 10. Ağır Ceza Mahkemesi&#160;Başkanı Zafer Başkurt, İstanbul 11. Ağır Ceza Mahkemesi Başkanı Şeref Akçay, İstanbul 12. Ağır Ceza Mahkemesi&#160;Üye Hâkimi Oktay Kuban, İstanbul 9. Ağır Ceza Mahkemesi&#160;Üyeleri Hâkim Yılmaz Alp ile Hâkim Tuncay Aslan vb. Cemaat e mesafeli bakan hâkimlerdi.</p>
<p>Balyoz davası devam ederken, özellikle ABD’de bulunan Çetin Doğanın kızı ve damadı Dani Rodrik’in çalışmaları ile&#160;davanın diğer sanıkları ve avukatları tarafından dijital belgeler&#160;incelendikçe, bu belgelerde ciddi, büyük maddi hatalar olduğu&#160;görüldü. Yapılan binlerce hatadan bazıları o kadar önemliydi&#160;ki planın tamamını bir anda yok edecek, hiçbir hukuki değeri&#160;kalmayacak hale getiriyordu.</p>
<p>Delil olarak kabul edilen dijital verilerde yer alan hastaneler, ilaç firmaları ve derneklerin, iddianamede ve kararda suç tarihi olarak kabul edilen 2003’te faaliyette olmadıkları, daha</p>
<p>sonraki yıllarda faaliyete geçtikleri görülmüştür. Avrupa Şafak Hastanesi, Medikal Park Sultangazi Hastanesi, Nisa Hastanesi, Yeni Recordati İlaç Firması, Türkiye Gençlik Birliği, Liberal Avrupa Derneği, Türk- İran Sanayicileri ve İşadamları Derneği gibi, 12 hastane-ilaç deposu, 21 okul-yurt-vakıf-dernek, değişik illerdeki 74 basın yayın organı, bunlara birer&#160;örnektir.</p>
<p>2003 yılında görevde olmayan, hatta bu tarihten önce ölen kişilerin, o tarihte üniversiteye henüz kayıt yaptırmamış&#160;yüzlerce öğrencinin, delil olarak kabul edilen dijital verilerde&#160;“kendilerinden faydalanılacak, görevlendirilecek kişiler” olarak yer aldığı görülmüştür. Bunlara ilişkin resmi ve özel ku-rumlardan gelen müzekkere cevapları bulunmaktadır. Farklı&#160;il ve mahalledeki 22 yurt- dershane-okulların varlığı ile ilgili&#160;listedeki 156 kişi, 13 farklı özel ve kamu kurumundaki 177&#160;çalışan, 24 üniversiteden 413 öğrenci, 7 ildeki 108 siyasi parti&#160;mensubu bunlara örnektir.</p>
<p>Balyoz davasında savcılar ve hâkimler yalnız hukuki hatalar yapmakla kalmıyor, aralarında anlaşarak çok daha garip hukuki kararlara imza atıyorlardı. Haberlere de konu olan olaya göre Balyoz soruşturmasının yeni başladığı, şüphelilerin ilk ifadelerinin alındığı sırada tutuklama istemiyle sorgu&#160;hâkimine sevk edilen Albay Bora Oğurlu, sorgusunda “<span style="font-style:italic;">Cumhurbaşkanı tarafından Askeri Yüksek İdare Mahkemesine üye seçildiğini</span>’ beyan etmiştir. Mevzuata göre “1602 sayılı Askeri&#160;Yüksek İdare Mahkemesi Kanununun 33/son maddesi, Askeri&#160;Yüksek İdare Mahkemesi üyelerinin, askeri suçları dışındaki&#160;genel yargıya tabi şahsi suçlarının kovuşturulmasında Yargıtay üyelerinin şahsi suçlarının kovuşturulmasına ilişkin hükümlerin uygulanacağını öngörmektedir. 2797 sayılı Yargıtay&#160;Kanununun 46. maddesi ise üyelerin görev suçlarından ötürü</p>
<p>Yüce Divan’da, şahsi suçlarından ötürü ise Yargıtay Ceza Genel Kurulunda yargılanacaklarını öngörmektedir.” Yani Albay Bora Oğurlunun sanığı olduğu zaman bu davaya OYM bakamaz, davanın Yargıtay Ceza Genel Kurulunda görülmesi&#160;gerekir. Savcılık davanın OYM’lerin görev alanında kalması&#160;için Albay Oğurlu hakkında takipsizlik kararı vermiştir.</p>
<p>Oysa şüpheli Bora Oğurlunun, hakkında dava açılan diğer Balyoz sanıklarından hiçbir farkı yoktur. Hatta sözde darbe&#160;senaryosuna göre kendisinin durumu diğer birçok sanıktan&#160;daha da ağırdır.</p>
<p>Ancak savcılık Albay Oğurlu tarafından düzenlendiği iddia edilen “5. Muhrip Filotillası Komodorluğu Müzahir Personel Listesi” belgesinde adı geçen Albay Serhat Dizdaroğlu hakkında dava açarak hataya (!) düşmüştür. Savcılığın bu hatası, sanık Serhat Dizdaroğlu hakkında beraat kararı verilmek&#160;suretiyle mahkeme tarafından telafi edilmek istenmiştir.<a id="footnote1"></a><sup><a href="#bookmark1">1</a></sup><sup></sup></p>
<p>Yani bu davanın OYM’de görülmesi planlanmış, hukuki olarak davayı OYM görev sahasından çıkaran bir şüphelinin&#160;konumu ortaya çıktığında ise o kişi hakkında takipsizlik verilerek davanın OYM görev alanında kalması sağlanmıştır.&#160;Hukuki olmayan bu işlemin sebebi nedir, dava neden ısrarla&#160;bu mahkemenin görev sahasında tutulmak istenmiştir?</p>
<p>Yine 2003 tarihinde hazırlanan planda, görev belgelerini hazırladığı söylenen bazı personelin o tarihte, açık denizde&#160;gemide olduğu, yurtdışında olduğu, birkaç yıl hiç ülkeye gelmediği, o tarihte farklı işlerde çalıştığı maddi belgelerle ortaya&#160;çıktı. Yanı sıra planın sahteliğini, yazanların sahtekârlıklarını&#160;kesin olarak ortaya koyan en ciddi teknik delil; Balyoz planının yazımında kullanılan bilgisayar yazı formatının “Calibri”</p>
<p>olduğuydu. Halbuki bu formatın 2006’da bulunduğu, Microsoft un 2007 yılında Türkiye’ye sattığı, 2007’den önce böyle bir formatın kullanılmasının imkânsız olduğu ortaya çıktı. Bu&#160;da gösteriyor ki 2003 yılında hazırlanmış bu plan, 2007’de&#160;icat edilmiş, dünyada kullanıma sunulmuş bir bilgisayar yazılımıyla yapılmıştı demek. Bu gerçek bütün bu dokümanların&#160;sahte olduğunu, tarih bilgilerinin, hepsinin yanlış olduğunu&#160;gösteriyordu. Bunlar içerisinde o kadar çok yanlış vardı ki saymakla bitmez.</p>
<p>Bu kronolojik çelişkilerle, delil kabul edilen CD’lerin, 2009 senesinden sonraki bir tarihte sahte olarak hazırlandığı&#160;soruşturma sırasında ortaya çıkmıştır. Özel Yetkili Savcılar&#160;bu bilgileri şüpheliler lehine kullanmak yerine Adli Emanet e&#160;kaldırarak gizlemeyi tercih etmişlerdir.</p>
<p>Bu davada, darbe olursa faydalanılacak, olumlu gözüken bazı Emniyet mensupları da vardı. Onlar 2003 yılı Mart’ın-da henüz İstanbul’a atanmamışlardı. Ama sanki Mart 2003’te&#160;İstanbul’da görev yapıyormuş gibi yazılmışlardı. Şu çok açık&#160;ki bunlardan bir tanesi bile, tüm iddiaları geçersiz hale getiriyordu. Bu planın sonradan hazırlandığı, sahte olduğu, hiçbir&#160;şekilde güvenilemeyeceğini ispatlayacak ölçüde, somut, maddi delillerdi bunlar. Böyle deliller ortaya çıkınca, Balyoz planının doğru olduğunu savunanlar, illa bir suçlu bulmak adına&#160;dediler ki “Bu bilgiler güncellendi.” Yani bu bilgiler zaman&#160;içerisinde, yeni gelişmelere göre değiştirildi, eklemeler yapıldı. Bu o kadar büyük bir yalandı ki, o kadar garip ve anormaldi ki... Plan, madem 2003 yılında ilk defa yapıldı ve daha&#160;sonraki yıllarda, yani 2006,2007,2008 ve 2009’da güncellendi, o zaman planda yazılı silahlı kuvvetler personelinin görev&#160;yerlerinin de güncellenmesi lazım değil miydi? Bunların hiçbiri değişmemiş. Bir güncelleme olsa, komutan isimlerinin de</p>
<p>güncellenmesi, en son güncellendiği tarihi yansıtması lazım değil miydi?</p>
<p>Öte yandan, güncellendiği iddia edilen CD’ler CD-R’dir. Yani tek seferde yazılabilen ve bir daha üzerinde değişiklik yapılamayan türde materyallerdir. Güncellenmeleri mümkün değildir. CD üzerinde teknik inceleme yapan bilirkişiler de baştan beri bu CD’lerin bir defada yazıldığı tespitinde bulunmuşlardır.</p>
<p>Bu da tutmayınca, artık bu kadarına da insaf denince, bazıları akıl ve mantığı daha da zorlayarak, “Kasti yanlış yazdılar, bazı bilgileri buraya kasıtlı yanlış koydular ki ileride yakalanıp yargılanırlarsa yanlış olduğu, sahte olduğu ispatlansın” diyebildiler. Ama bu iddia da o kadar akla aykırı idi ki siz&#160;gelecekte herhangi bir şeyin olacağını, şirketin kurulacağını&#160;veya yeni bir aracın trafiğe kaydedileceğini bilemezsiniz ki&#160;bunu sahte ayarlayasınız. Öyle olsa bile, eğer ileride yargılanırım, suç delili olur diye düşünüldüyse o zaman komple imha&#160;edilir, niye tutulsun ki? Yani bu da aklın, mantığın hiçbir zaman doğru kabul edemeyeceği bir iddiaydı.</p>
<p>Mahkeme, bu kadar açık, biri bile tüm davayı yerle bir etmeye yetecek delillere rağmen onca sahteliği, maddi hatayı, yanlışı, dünyada emsali görülmemiş biçimde doğru kabul etti.&#160;Bunu kurguladı ve buna karar verdi. Sanıkların tamamına&#160;yakınım mahkûm etti. O tarihte Türkiye'de olmayan, o tarihte olay yerinde bulunması imkânsız olan, hiçbir toplantıya&#160;katılmamış, hatta mevcut kişilerle aralarında kişisel, düşünsel&#160;farklılık olan, geçmiş görevleri, terfileri sırasında mevcut 1.&#160;Ordu Komutanı ve diğer sahte darbe planlarında üst düzeyde komutan gözüken kişiler tarafından dışlanmış, meslekte&#160;yükselmesi engellenmiş insanlar dahi aynı kategoriye sokularak hepsi mahkûm edildiler, ceza aldılar. Daha garibi, bu</p>
<p>kadar büyük hatalara, avukatların sanıkların tekrar tekrar itirazlarına rağmen hukuka aykırılığı aleni olan mahkemenin bu kararı, Yargıtay 9. Dairesi tarafından onandı. En vAIHMi&#160;de Yargıtay 9. Ceza Dairesinde karar veren bütün yargıçların&#160;oybirliğiyle onanması idi.</p>
<p>Böyle bir harekât planı böyle bir eylem varsa, bu olayı en iyi bilecek olan Genelkurmay Başkanı, Kara Kuvvetleri Komutanı veya emsali diğer görevlilerin, şahit olarak dinlenmeleri&#160;konusundaki ısrara rağmen mahkeme dinlemedi. Bir tanığı&#160;dinlememek hakkın, hukukun kabul edebileceği bir şey değildir. Mahkeme, olayla ilgili bilgi verecek her tanığı dinlemek&#160;mecburiyetindedir. Somut gerçeğin ortaya çıkmasını sağlamak zorundadır. Mahkemenin, maddi belgeler üzerindeki&#160;tereddüdü giderinceye kadar teknik uzman ve bilirkişi incelemesi yapmak mecburiyeti vardır.</p>
<p>Tabii ki bu karar, hukuku ve bu olayları iyi bilen insanların vicdanlarında rahatsızlık yarattı. Sıradan insanların, uzaktan&#160;davayı takip edenlerin itirazı değil, Türkiye Barolar Birliğinin üyeleri, akademisyenler, profesörler, yıllarca avukatlık&#160;yapmış insanların hazırladıkları Balyoz davasındaki hukuka&#160;aykırılıklar, yanlışlıklarla ilgili çalışma, özel dergi halinde&#160;yayınlandı. TCK’nın hazırlanması esnasında bilim heyetinde&#160;görev alan; yasaların bütün gerekçelerini, Meclisten alt komisyona geçerken savunmasını ve düzeltmesini yapan profesörler Adem Sözüer ve İzzet Özgenç açık ve net olarak, verilen&#160;kararın yanlışlığını, hukuka aykırılığını belirttiler. Geçmiş&#160;dönemin Yargıtay Başkanı, Türkiye’nin önemli hukuk adamlarından Sami Selçuk orada büyük yanlışlık yapıldığını, bu&#160;kararların hukuka aykırı olduğunu günlerce gazetelerde makale olarak yazdı, belirtti. Kararların hukuka uygun olduğunu&#160;söyleyen, doğru dürüst anlatabilen hiç kimse yoktu.</p>
<p>Sonunda, Türkiye'deki hukukun en son mercii olan Anayasa Mahkemesi, konu hakkında nihai kararı verdi. Tüm sanıkların bireysel başvuru olarak açtığı davaları birleştirdi ve Anayasa Mahkemesi üyesi olan 17 yüksek yargıç oybirliğiyle:&#160;“Burada adil yargılama ilkesi ihlal edilmiştir, teknik incelemeler yeterince yapılmamıştır, dinlenmesi gereken şahitler ve&#160;tanıklar dinlenmemiştir” dedi. Bu, son derece açık ve net hukuka aykırılığı ortaya koyan, 17 yargıcın imzasını taşıyan bir&#160;karardı.</p>
<p>Balyoz davasında verilen karar, mahkemenin konumu, hukuku yorumlaması sorunlu olmakla birlikte, aslında çok daha dikkati çeken, bence çok daha önemli olan şey mahkemeyi&#160;oluşturan hâkimlerin hukuka bakışlarıdır.</p>
<p>Bugün bazıları, “nihayetinde mahkeme karar verdi, ortada bir mahkeme kararı var” diyebilir. Ama ancak kasıtla yapılabilecek ağır hukuki ihlallerin olduğu bu karar, böyle saflıkla&#160;kabul edilemez. Bu büyük hataları yapanlar, hukuku kasıt derecesinde yanlış uygulayanlar, yaptıklarının karşılığını hukuken görmelidir. Bunlar hakkında işlem yapılmazsa, toplumun&#160;geleceği açısından önemli ve tehlikeli bir durum ortaya çıkar.</p>
<p>Şimdi Anayasa Mahkemesinin verdiği karar üzerine yeniden yargılama başladı. Yeniden yargılamada, ilk yapılan bilirkişi incelemelerinde, belgelerin sahteliği konusu açık olarak ortaya çıktı. Yeniden yargılamayı yapan Anadolu 4. Ağır Ceza&#160;Mahkemesi tüm sanıkların beraatine ve kumpası yapanlar&#160;hakkında soruşturma açılması için suç duyurusunda bulunulmasına karar verdi. Balyoz belgeleri sonradan üretilmişti,&#160;sahteydi. Bu belgelerin tamamı sahteyse, sanıkların uğradığı&#160;haksızlık, hukuksuzluk, kişisel mağduriyetleri ve hapis yatmaları çok ciddi bir olaydır. Ayrıca Türk Silahlı Kuvvetlerinin gördüğü büyük zarar, Türk Devletinin gördüğü zarar</p>
<p>da unutulmayacak, basite alınamayacak, geçiştirilemeyecek kadar ciddidir. Daha önemli bir şey 1. Ordunun toplantılarını izleyen, onların tüm evraklarını, planlarını, programlarını&#160;CD ye alan, konuşmaları kaydeden, sonra da kendisince sahte&#160;bir plan yaratanlar kimlerdi? Kimler oturup bu kadar büyük&#160;bir planı yapıyor, bu kadar görevlinin ismini biliyor, bu kadar&#160;insanı hedef seçiyor? Kimler bu insanlarla ilgili yeniden bir&#160;plan, program tanzim ediyor, subaylara görev veriyor, bir ihtilal hazırlığı varmışçasına bütün planları yapabiliyor? Bunu&#160;yapanlar kim ya da kimler? Bunları toparlayan, bir araya getirebilen, yapabilen kim? Kim bu kadar belgeyi, sahte dokümanı hazırladı, görevleri tespit etti ve Baransu ya verdi? Bu kadar&#160;fazla planı, belgeyi, evrakı kim hazırladı? Kim organize etti?&#160;Ve en önemlisi de bu kadar açık olan sahteciliği kim görmezden geldi? Mahkûmiyetleri onama kararını kim verdi?</p>
<p>Bu sahte plan içeriğine iyi bakıldığında hem ordu içerisinden destek aldıkları, orada çok ciddi sayıda personelle işbirliği yaptıkları hem de dışarıda aynı oranda ciddi bir grubun çalışması olduğu görülüyor. Karşımızda devasa ve ciddi bir&#160;yapı var. Bu yapının bir eli ordunun içerisinde, en mahrem&#160;bilgilere, ordu personelinin bütün bilgilerine ulaşma imkânına sahip. Onlara görev veriyor, sahte belgeler yazıyor, planlar&#160;yapıyor, ordu içindeki tüm belgelere bakabiliyor, el koyabiliyor. Diğer eli ise yargının içerisinde... Kim bu kadar büyük bir&#160;gücü organize edebilir? Bize göre bu çok açık ve net. Bütün&#160;bunları Cemaat yaptı. 2003’te 1. Ordu'da yapılan seminerle&#160;ilgili konuşmalar, gerçek planlar ve belgeler çok eskiden beri&#160;Cemaat’in elindeydi. 2007-2008’li yıllarda oturup bu belgelerden de faydalanarak sahte Balyoz planı ve eklerini yazıp,&#160;operasyonu planladılar.</p>
<p>Peki, Anayasa Mahkemesinin 17 hukukçusunun çok açık,</p>
<p>tereddütsüz tespitleri, Barolar Birliğinin tespitleri, hukuk adamlarının ve bu yasalar ilk çıkarıldığında görev alan ceza&#160;hukuku profesörlerinin tespitleri, bu ülkede hukuk adına konuşan herkesin tespitlerine rağmen Balyoz davasında mahkûmiyet kararı veren İstanbul 10 Nolu Özel Yetkili Mahkemesi&#160;hâkimleri en çok bu konuyu ciddiye alması gerekirken, niçin&#160;ciddiye almadılar? Niye bu belgelerin sahte olduğu ihtimalini&#160;dikkate almadılar? Niye bu sahte belgelerin kaynağını araştırmadılar? Niçin yargının yegâne amacı olan somut gerçeğin&#160;ortaya çıkarılması için çalışmadılar?</p>
<p>Gerçekten bu ülkenin geleceğine, siyasi hayatına, demokrasisine müdahale edecek bir yapı varsa, birtakım güçler varsa, bunlar mutlaka yargılanmalı, karşılığını görmeliler. Ama tamamen sahte plan ve dokümanlara dayanarak bu kadar&#160;insanın, ailesinin, bütün devletin, ordusunun, kurumlarının&#160;bile bile yıpratılması, böyle bir şeyin göze alınması hangi hukuk kuralına, hangi vicdana, hangi insafa sığar? Bunu kimler,&#160;hangi amaçla yapmak ister?</p>
<p>Bu planları yapanlar, insanları mahkûm etmekle, devletin düzenini bu kadar bozmakla neyi amaçlıyorlardı? Bunu sorgulamak, bu amacı, niye yaptıklarını bulmak ve bunun bedelini ödemeleri gerektiğini göstermek de bu devletin, hukukun,&#160;yargının görevi olmalı. Bu asla geçiştirilemez. Asla ‘gerçek&#160;ortaya çıktı, insanlar beraat etti” denilemez. Karşımızda bir&#160;iftira çetesi durmaktadır. Bu büyük çetenin, bu yapının bütün&#160;kimliğiyle ortaya çıkarılması, suçlarının ortaya dökülmesi,&#160;bunu yapanların da bedelini ödemesi gerekir. Yoksa Balyoz&#160;davasının beraatle bitirilmesi yeterli olmaz.</p>
<p>Bu planı yapanların yarın bu tecrübeyle daha farklı planlar yapmayacakları ne malumdur?</p>
<p>Meslek hayatımda hep şunu derdim: “Bir olayın faili ben</p>
<p>yapmadım der ve suçunu inkâr ederse, olayı aydınlatamayabi-lir, ortaya çıkarmayabilirim. Ama suç işlemeyen biri ben işledim diyerek olayı üstlenmeye kalksa bile beni ikna edemez.” Gerçek plan yapanlar suçunu inkâr edebilir ve biz yeterli delil&#160;bulamayabiliriz ama gerçek olmayan bir olayı var gibi göstermeye kalkarlarsa, bizi ikna edemezler. Sahte yazılan her şeyin&#160;zaman, mekân çelişkileri mutlaka ortaya çıkar. Çok açık ki&#160;Balyoz planı sahte hazırlanmış bir iftira belgesidir. Bu, hiç&#160;kuşku duyulmayacak kadar açıktır.</p>
<p>Benim ÖYM’lerde iki defa Balyoz mahkemesi başkanıyla yolum kesişti. Birincisinde, Balyoz mahkemesi başkanı Ömer&#160;Diken, daha önce 13. Özel Yetkili Ağır Ceza Mahkemesinde&#160;üye hâkim iken hakkımdaki Devrimci Karargâh davası devam ediyordu. Aylar geçmesine rağmen gizlilik kararı nedeniyle dosyadaki hiçbir evrakı göremiyorduk. Bunun üzerine&#160;nöbetçi mahkemeye müracaat ederek “Biz, neyle suçlandığımızı, neyle yargılandığımızı bilelim ki kendimizi savunalım. Tutuklanmamızın üzerinden aylar geçti. Tutukluyuz,&#160;tüm deliller toplanmıştır, kaybolacak herhangi bir şey yoktur.&#160;Hakkımızdaki suçlamaları, buna dayanak teşkil eden delilleri&#160;bilmemiz lazım, savunmamızı ona göre yapalım, bu gizlilik&#160;kararının kaldırılmasını istiyoruz” dedik.</p>
<p>Ömer Dikenin nöbetçi hakim olarak verdiği kararın gerekçelerinden biri aynen şöyleydi: “ ... tahliye talebinde olduğu gibi mahkemede soruşturmanın her aşamasında gizlilik kararının kaldırılması için karar istenebileceği yönünde yasal&#160;düzenleme de bulunmadığından şüpheli müdafınin gizlilik&#160;kararının kaldırılması, bazı belgelerin verilmesi yönündeki&#160;talebinin reddine karar verildi” yazıyordu. Bu o kadar garip&#160;bir karar ki; hukuk eğitimine yeni başlayanlar, hukuk fakültesi mezunları, staj yapan avukatlar, bütün meslek mensupları</p>
<p>bilir ki tedbir kararları geçicidir. Yani tutuklanma, gözaltına alınma, el koyma gibi gizlilik de geçici kararlardandır. O anlık hukuki durum gerektirdiği için verilmiş, daha sonra her&#160;zaman kaldırılabilecek ve değiştirilebilecek kararlardandır.&#160;Bu tedbir kararının her zaman kaldırılabilecek olduğunu hukuk okuyan herkesin bilmesine rağmen mahkeme başkanı, bu&#160;garip gerekçe ile “reddediyorum” demişti.</p>
<p>Nöbetçi Hâkim Ömer Dikenin bu garip kararına itiraz ettik. Onun bağlı olduğu Ağır Ceza Mahkemesinin üç kişilik heyeti olayı inceledi ve “ ... Gizlilik kararı soruşturmanın&#160;amacına yönelik olarak getirilmiş bir soruşturma tedbiri niteliğindedir. Bu niteliği dikkate alındığında soruşturmanın her&#160;aşamasında gizlilik kararının kaldırılması veya kapsamının&#160;daraltılması yasal olarak mümkündür” şeklinde tedbir kararlarının her zaman kaldırılmasının mümkün olduğuna, ancak&#160;şu anda bu tedbiri kaldırmanın şartları oluşmadığından talebin reddine karar vermişti. Bu kadar basit ve temel bir konuda&#160;büyük bir hukuki hata ve bir esası farklı yorumlayan hakimin&#160;mahkeme başkanı olduğunu düşündüğünüz zaman, çok daha&#160;farklı şeyler aklınıza gelebiliyor.</p>
<p>İkincisi, yargılandığım Devrimci Karargâh davasında 25.11.2010 tarihinde, tutukluluğumun devamına dair verilen karara karşı, kararı veren hâkimin üyesi bulunduğu 13.&#160;Ağır Ceza Mahkemesine itirazda bulunmuştum. Normalde&#160;benim itirazımın önce tutuklama yapan hâkime gitmesi, o üç&#160;gün içinde kararını yeniden inceleyip kararında ısrarlı olursa,&#160;itirazımın onun bağlı olduğu üç kişilik mahkemeye gitmesi&#160;ve heyetin itirazı karara bağlaması gerekiyordu. Dilekçemin&#160;böyle bir yol izlemesi gerekirken; cezaevi idaresi dilekçeyi zamanında göndermiş, dilekçe zamanında ÖYM’ye gitmişken,&#160;birileri bir ay boyunca onu hiç işleme koymamıştı. Dilekçemin</p>
<p>nereye gittiği ve bir ay boyunca nerede tutulduğu meçhuldü. Bir ayın sonunda dilekçe, o gün nöbetçi olduğu için Sayın&#160;Ömer Dikenin önüne gelmiş, kendisi de talebe ret kararı vermişti. Ama verdiği ret kararının dosya numarası benim dosyam değildi. İtiraz ettiğim karar diye bahsettiği tarihte öyle&#160;bir karar yoktu. Benim itiraz ettiğim kararın tarihi farklıydı.&#160;Yani benim dosyama bakılmamış, dosya görülmeden karar&#160;verilmişti. İşin daha garibi, Sayın Ömer Diken o gün hem&#160;nöbetçi mahkeme üyesiydi, hem de aynı günün öğleden sonrasında 10. Ağır Ceza Mahkemesi Başkanlığına atanmış, 10.&#160;Ağır Ceza Mahkemesi başkanı olmuştu. Aynı gün hem başkan hem de nöbetçi hâkim olarak davama bakan biriydi.</p>
<p>Benim dosyam bir ay niye gecikmiş, dilekçem nerede kalmış diye itiraz ettiğim halde, bu itirazım itirazdan çıkarılıp tahliye talebine dönüştürülmüştü. Bir ay boyunca niye işlem&#160;yapılmadığının cevabı yoktu. Bunun üzerine HSYKya şikâyet ettim, HSYK da bir yıl hiçbir cevap vermedi. Bir yıl sonra&#160;da atadığı bir araştırmacı vasıtasıyla, benim ifademi almadan,&#160;şikâyetimi dinlemeden, dosyadaki yanlışlıklara rağmen “soruşturmaya gerek yok” dedi. Soruşturmaya gerek olmadığı&#160;kararını verirken bile, verdiği kararın dosya numarası benim&#160;dosya numaram değildi. Tarih, benim dosya tarihim değildi.</p>
<p>Benim itiraz ettiğim karar farklı, onların yazdığı dosya numarası ve karar tarihi farklı idi. Olmayan bir kararı, olmayan bir dosya numarası üzerinden vermişlerdi.</p>
<p>ARINÇ'A SUİKAST İDDİASI VE KOZMİK ODA'NIN ARANMASI</p>
<p>Görevle ilgili olarak Ankarada bulunuyordum. O gün kozmik oda denilen olayın başlangıcıyla ilgili askerlerin yakalandığı ilk gündü. O zaman geçici olarak IDB’ye atanmış&#160;olan Daire Başkan Vekili Hüseyin Namal ın anlattığına göre&#160;çok teferruatlı bir ihbar vardı, ihbar o kadar teferruatlıydı ki,&#160;şüphelilerin bulundukları durum, eşkalleri, her ayrıntı bildirilmişti.</p>
<p>Aslında Ergenekon örgütü veya askeri kişilerin karıştığı bu tip olaylar genellikle Emniyet’in Terörle Mücadele veya İstihbarat biriminin C Bürosu denilen “Milliyetçi Akımlar ve&#160;Dini Akımlar Bölümü” bakar.</p>
<p>Sonra araştırdığımda gördüm ki Sayın Bülent Arınç’a suikast yapılacağı iddiasıyla askerlerin takip edilmesi ve yakalanması olayında bir enteresanlık vardı. Bu olaya Ankara TEM Şubesi A Bürosu denilen, Türk Solu, Marksist Leninist örgütlere bakan kısım müdahale etmişti. Asıl bakması gereken&#160;C Bürosu değil de A Bürosunun müdahale ettiği olayda daha&#160;sonra da tüm evrakları aynı büro yapmıştı. Hadi başlangıçta&#160;belki ani müdahale olmuş olabilir ama daha sonrasında herkesin görevleri bellidir. Mutlak surette C Bürosunca yapılması&#160;gereken bu görev, Ankara Terörle Mücadele’de A Bürosunda&#160;yani Türk Solu bürosunda yapılmıştır.</p>
<p>Öğrendiğime göre o zamanki C Bürosunda geçmişte Ce-</p>
<p>maat’le irtibatları olmuş ama sonra irtibatlarını kesmiş bazı rütbeliler vardı ve bunlar Cemaat’in yaptığı operasyonlara&#160;boyun eğmek istemiyordu. Onların operasyonlarında kullanılmak istemiyor ve onların yaptığı şeyleri de biliyorlardı. Diğer görevliler belki çok farkında değildi ama onlar bu olayın&#160;farkındaydı. Bunun Cemaat tarafından organize edilen bir&#160;faaliyet olduğunu bildikleri için tamam dememişler, bu olaya destek vermemişlerdi. Bundan dolayı müdahale Türk Solu&#160;masasındaki görevlilere yaptırılmış, tahkikat evrakındaki görevlerin tamamı onlar tarafından düzenlenmişti.</p>
<p>Burada garip olan ikinci şey, bugün Emniyet’'te çok açık söylenmektedir, orada bir subayın üzerinde bulunduğu iddia&#160;edilen kroki, aslında polisler tarafından yazılıp, hazırlanıp,&#160;onlar tarafından konulmuştur. Bu söylentiyi veya bu iddiaları&#160;doğrulayan şey ise, aylardan beri bu konuda çalışma yapan,&#160;orada takip göreviyle bulunan ve oraya yakın bir yerde oturan bir subayın, üzerinde oraya ait bir kroki taşımasının da&#160;makul olmamasıdır. Günlerce aynı görevle takip etmiş, aylarca bu işle uğraşmış, kendisi de yakın bir semtte oturuyor,&#160;sonra üzerinde bir kroki taşıyor. Bu hayatın olağan akışına da&#160;aykırıydı, makul değildi. Bana göre, Kozmik Odayı aramak&#160;için bahane üretiliyordu. Zaten daha önceki operasyonlarda,&#160;Atabeyler operasyonunda ve benzeri olaylarda buna benzer&#160;bahaneler üretildiğini bugün artık askeri yetkililer rahatça&#160;söylemektedir. Benim kanaatim, Cemaat, Genelkurmay’ın&#160;Kozmik Odasında veya Özel Harp Bürosunda Türkiye’de&#160;olmuş bitmiş, geçmişteki birtakım karanlık olayların nasıl,&#160;kimlerin talimatıyla yapıldığına dair yazılı belgeler, planlar&#160;olduğunu zannediyordu. Böyle bir şeyin olması mümkün değildi. Ama onların böyle bir düşünceleri vardı, oraya girdikleri zaman bu olayların belgelerini bulacaklarını, hatta geçmişte&#160;olmuş birtakım faili meçhul olayların planlarının, bazı top-</p>
<p>lumsal olayların devlet tarafından yaratıldığını gösteren belgelerin burada olduğunu zannediyorlardı. Bu tür olayların evraklarının Kozmik Odada olacağını düşünmek makul bir şey değildi. Bunca yıllık devlet içindeki tecrübeme göre olayların&#160;doğru olması, devlet kurumlarının provakasyonlar yapması&#160;mümkün değildi. Bir an için doğru olduğunu kabul etsek bile&#160;hiç kimsenin kendisi hakkındaki suçları resmi evraklarda bırakmayacağını düşünmemiz gerekir. Ama Cemaat orada bu&#160;evrakları, çok kritik bilgileri, kendi kafalarında kurdukları o&#160;büyük, meşhur, karanlık devletin belgelerini, dokümanlarını&#160;bulacağını zannediyordu. Bundan dolayı ısrarla aramak istedi.&#160;Devlet sırları bahanesi yaratıldığında mahkeme devreye girdi, hakim devreye girdi. Hakim burada 25 güne yakın arama&#160;yaptı. Bırakalım geçmiş olayların, faili meçhullerin evrakını&#160;bulmak, en azından ciddi bir şekilde olaylarla ilgili rahatsız&#160;edici bir evrak bulsalardı bu mutlaka el altından bir şekilde&#160;basına, internete sızdırıldı. Ama şu açık ki orada hiçbir şey&#160;bulunamadı veya bulunan hiçbir şey onların iddialarına uygun değildi. Ama onlar iddialarını doğrulamak için “burada&#160;belge bulacağız” diyerek bu olayı önemsediler.</p>
<p>Fakat Kozmik Odada bugün herkesin bildiği, yazılıp söylenen, o tarihler itibarıyla ülke bir istilaya uğrarsa -tabii ki daha çok beklenen bir Sovyet istilası- Rusya yanlısı bir anlayış veya Rusya yanlısı bir işgal söz konusu olursa, ülke içerisinde direniş hareketini organize edecek, sivil direnişçileri&#160;silahlandırıp karşı koyacak teşkilat, malzeme, insanlar ve onların bağlantıları vardı. Yani savaş zamanında gerekli olacak&#160;şekilde ordu belli sivil kişilere görev veriyordu. Onların belli&#160;bağlantıları, belli örgütlenmeleri vardı, belli yerlere gömülmüş silahlar da vardı. Ülke bir gün işgal edilirse o insanlar&#160;göreve çağrılacak, o silahlar çıkarılarak, ülkenin kurtuluşu&#160;için mücadele edilecek veya böyle silahlı bir direniş organi-</p>
<p>ze edilecekti. Bu ihtimale binaen yapılmış bir örgütlemeydi ve tüm evraklar da buna aitti. Oradaki insanların büyük bir&#160;kısmının, bu tip bağlantılarının gelecekte kendileri için ciddi&#160;sıkıntı yaratacağı herkesçe bilinir. Bunların deşifre olmaması,&#160;saklanması, elbette ki hayati derecede önemliydi. Ama Cemaat Kozmik Odaya girerek bütün sır özelliğini, bütün gizliliğini kaldırarak, orayı artık kullanılamaz hale getirdi demek&#160;lazım.</p>
<p>Bu kitapta bu konu yazıldıktan sonra redaksiyon sürecinde Başbakan Yardımcısı Bülent Arınç a suikast yapılması olayı ve&#160;Kozmik Oda araması dolayısı ile Ankara Savcılığı takipsizlik&#160;kararı verdi. Bu karara göre aramadan sonra yıllarca burada&#160;çalışan kişilerin telefonlarının dinlendiği ortaya çıktı.</p>
<p>Beş yıldır bu konudaki evrakı tutup iddianame hazırlamayan, işlem yapmayan OYM savcılarının yaptıklarını savunan Cemaat basını verilen takipsizlik kararını eleştirdi.</p>
<p><a id="bookmark1"><sup><a href="#footnote1">1</a></sup></a></p>
<p> Sanık Dz. Hakim Albay Onur Uluocak; <span style="font-style:italic;">Cezaevinden Mektuplar,</span> Cumhuriyet</p>
<p>Gazetesi, 13.01.2013</p>
</body>
</html>