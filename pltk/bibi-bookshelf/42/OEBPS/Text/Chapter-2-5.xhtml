<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4</title>
  <link href="../Styles/StyleSheet.css" rel="stylesheet" type="text/css" />
</head>

<body id="x6" xml:lang="en-GB">
  <div class="Basic-Text-Frame">
    <p class="arabaslik_orta" id="_idParaDest-12">2011</p>

    <p class="paragraf ParaOverride-4"><span class="CharOverride-1">Ucube</span> <span class="CharOverride-5">•</span> <span class="CharOverride-1">Arap Baharı</span> <span class="CharOverride-5">•</span> <span class="CharOverride-1">Sehven</span> <span class="CharOverride-5">•</span> <span class="CharOverride-1">Soner Yalçın, Nedim Şener, Ahmet Şık</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-9">İmamın Ordusu</span><span class="CharOverride-1">, dokunan yanar</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Kaşif Kozinoğlu</span> <span class="CharOverride-5">•</span> <span class="CharOverride-1">Mod Medyan</span> <span class="CharOverride-5">•</span> <span class="CharOverride-1">Hayaldi gerçek oldu</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Çılgın proje</span> <span class="CharOverride-5">•</span> <span class="CharOverride-1">MHP’nin belaltı kasetleri</span> <span class="CharOverride-5">•</span> <span class="CharOverride-1">Püskevit</span> <span class="CharOverride-5">•</span> <span class="CharOverride-1">Aynı dağın yeliyiz biz</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Şike davası</span> <span class="CharOverride-5">•</span> <span class="CharOverride-1">Genelkurmay Başkanı ve kuvvet komutanları istifa etti</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Necdet Bey istifa’de etti</span> <span class="CharOverride-5">•</span> <span class="CharOverride-1">Somali</span> <span class="CharOverride-5">•</span> <span class="CharOverride-1">Kürecik</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Görüşen şerefsizdir</span> <span class="CharOverride-5">•</span> <span class="CharOverride-1">Oslo</span> <span class="CharOverride-5">•</span> <span class="CharOverride-1">Van depremi</span> <span class="CharOverride-5">•</span> <span class="CharOverride-1">Bedelli askerlik</span></p>

    <p class="paragraf ParaOverride-7"><span class="CharOverride-5">•</span> <span class="CharOverride-1">Padişah açılımı</span> <span class="CharOverride-5">•</span> <span class="CharOverride-1">Tayyip Erdoğan kanser mi?</span> <span class="CharOverride-5">•</span> <span class="CharOverride-1">Uludere</span></p>

    <p class="paragraf">Âdettendir malum…</p>

    <p class="paragraf">Yeni seneye girerken “yılbaşı bebekleri” haber yapılır.</p>

    <p class="paragraf">Bu senenin dünyaya gelen ilk bebekleri Beyzanur, Muhammed, Yemen, Enes, Hüsna, Cuma, İkranur, Yüsra, Amine, Recep Tayyip’ti.</p>

    <p class="paragraf">AKP’yle beraber Türkiye’nin isim haritası da değişmişti. Din vurgulu isimler artmıştı. Çünkü sadece “üç çocuk” kampanyası yapılmıyordu, aynı zamanda “Çocuklarınıza Kuran’da geçen isimlerden koyun” deniyordu. İsmin Kuran’da geçmiyorsa, adeta Müslüman değilsin muamelesi yapılıyordu.</p>

    <p class="paragraf">Mekânların isimleri de değişiyordu. Mesela, Ulucanlar Cezaevi kapatıldı, restore edildi, “Utanç Müzesi” ismiyle hizmete açıldı. Deniz Gezmiş’in asıldığı, Bülent Ecevit’ten Muhsin Yazıcıoğlu’na, Nâzım Hikmet’ten Necip Fazıl’a kadar, sağdan soldan pek çok kişinin yattığı zulümhaneydi. Müzeye dönüştürülmesi takdire şayandı. Ama aslında herkes biliyordu ki “Tarihimizle yüzleşiyoruz, hukuku saygın hale getiriyoruz” palavrasının süsüydü. İnsanların duyguları alet ediliyordu.</p>

    <p class="paragraf">Bu takıyye’ye kanıt mı istiyorsun?</p>

    <p class="paragraf">Bi taraftan, adaletimizin “utanç” müzesi açıldı.</p>

    <p class="paragraf">Bi taraftan, Hizbullahçılar sokağa salındı!</p>

    <p class="_0px10px ParaOverride-8">…»</p>

    <p class="paragraf">Tutukluluk süresiyle alakalı kanunda değişiklik yaptılar. Uzun süre tutuklu kalınmayacaktı. Zannedildi ki, Ergenekon’dan üç senedir, dört senedir tutuklu olanlar faydalanacak… Hizbullahçıları bıraktılar.</p>

    <p class="paragraf">“Mezar evler”le tanınıyorlardı. Fikirlerini beğenmedikleri insanları işkenceyle, domuz bağıyla öldürüp, bahçelerine, hatta evlerinin oturma odalarına gömüyorlardı. 188 kişiyi katletmekten, güya ömür boyu hapse çarptırılmışlardı. Hapishane kapısında davul zurnayla karşılandılar. Tekbirler eşliğinde halaylar çektiler. Endişeye gerek olmadığı, Yargıtay’daki dava bitene kadar yurtdışına çıkış yasağı konulduğu, her gün karakola gidip imza atacakları açıklandı. Ara ki bulasın tabii… Araziye uydular, kayboldular.</p>

    <p class="_0px10px ParaOverride-8">…»</p>

    <p class="paragraf">Aynı gün… Deniz Feneri’nin Türkiye ayağını soruşturan Ankara’daki savcılarımız, nihayet Frankfurt’a geldi. Erişilmesi güç bir dünya rekoruydu. Anca 853 gün sonra gelebilmişlerdi. Adalet Bakanlığımızın sürati, refleksi muhteşemdi. Savcıları gönderirken “kaplumbağa” hızında olan Bakanlığımız, aynı savcıların tepesine binerken “atmaca” çevikliğinde olacaktı.</p>

    <p class="_0px10px ParaOverride-8">…»</p>

    <p class="paragraf">Adaletimize dair bir başka çarpıcı örnek yaşandı. Tayyip Erdoğan “Hayır diyen darbecidir” demişti, mahkemeye verilmişti, suçsuz bulundu. Atatürkçü Düşünce Derneği Başkanı “Evet diyen gaflet içindedir” demişti, mahkemeye verilmişti, suçlu bulundu! Adalet dediğin, işte böyle olurdu.</p>

    <p class="_0px10px ParaOverride-8">…»</p>

    <p class="paragraf">Ve, hukuksuzluklar unutulmasın diye Utanç Müzesi’nin ortasına “yağlı urganıyla darağacı” kurulurken… İnsanlık Anıtı “idam” edildi.</p>

    <p class="paragraf">Tayyip Erdoğan Kars’a gitmiş, belediye tarafından heykeltıraş Mehmet Aksoy’a yaptırılan 24 metrelik heykeli göstererek, “Hasan Harakani Hazretleri’nin yanına ucube koymuşlar” diye bağırmıştı.</p>

    <p class="paragraf">Halbuki, Hasan Harakani Hazretleri’nin türbesi 1033 senesinden beri, taaa bin senedir oradaydı. Heykel ise, 2006’da bizzat AKP’li belediye başkanı döneminde dikilmeye başlanmıştı.</p>

    <p class="paragraf">O halde aslında mesele neydi?</p>

    <p class="paragraf">Birincisi…</p>

    <p class="paragraf">AKP’li belediye başkanı 2008’de CHP’ye geçmişti.</p>

    <p class="paragraf">AKP’liyken “anıt”tı. CHP’liyken “ucube” olmuştu.</p>

    <p class="paragraf">İkincisi…</p>

    <p class="paragraf">Bu anıt, Ermeni açılımı sırasında Ermenistan’a ve dünyaya jest olarak planlanmıştı. Soykırım iddiası ABD’de bile resmen tanınınca, Ermenistan’a şirin görünmenin manası kalmamıştı.</p>

    <p class="_0px10px ParaOverride-8">…»</p>

    <p class="paragraf">Galatasaray’ın yeni statı açıldı. TOKİ Başkanı mikrofonu eline aldı, tribünlere hitaben konuşma yaptı. “Galatasaray yönetimi bize geldi, yardım istedi, Özhan Canaydın’ın karşımızdaki naif ve sessizce duruşu dün gibi aklımda” dedi. Hem Özhan Canaydın kısa süre önce rahmetli olmuştu, çıkıp kendisini savunamazdı. Hem de, koskoca kulübe “kömür torbası verilen gariban” muamelesi yapılmıştı. 50 bin kişi yuhladı. Tayyip Erdoğan çok sinirlendi, stadı terk etti.</p>

    <p class="paragraf">Vatandaş “tek başına”yken fişlenmemek için susuyordu ama, tribünlerde kalabalığa karışınca basıyordu ıslığı… Stadyumlar, basketbol-voleybol salonları, hatta tenis kortları AKP için kâbus gibiydi.</p>

    <p class="_0px10px ParaOverride-8">…»</p>

    <p class="paragraf">Arap Baharı patladı.</p>

    <p class="paragraf">Wikileaks’in ilk somut sonucuydu.</p>

    <p class="paragraf">Tunus first leydisi Leyla’nın yolsuzluk belgeleri Wikileaks’te yayınlandı, halk ayaklanması başladı. Ülkeyi 23 senedir demir yumrukla yöneten Zeynel Abidin bin Ali, Suudi Arabistan’a kaçtı.</p>

    <p class="paragraf">İlk bakışta “ABD’nin ipliğini pazara çıkardı” zannedilen Wikileaks, ABD çıkarlarına gayet güzel hizmet ediyordu. ABD hariç, ismi geçen her ülkede karışıklık çıkarıyor, hasar yaratıyordu.</p>

    <p class="paragraf">10 gün sonra, Mısır patladı.</p>

    <p class="paragraf">Tunus’a benzemedi, kanlıydı.</p>

    <p class="paragraf">Sokak çatışmaları oluyor, insanlar ölüyordu.</p>

    <p class="paragraf">Türkiye’nin istihbaratı, öngörüsü sıfırdı.</p>

    <p class="paragraf">Tunus’tan sonra Mısır’daki Türk vatandaşları da olayların ortasında sıkışmıştı. Attık mı mangalda kül bırakmıyorduk ama, o sırada Mısır’da bulunan “Atıcılık” Milli Takımımız bile mahsur kalmıştı!</p>

    <p class="paragraf">Bizim hükümet, dinci muhaliflerin safındaydı.</p>

    <p class="paragraf">Mübarek’e sırtımızı dönmüştük.</p>

    <p class="paragraf">Oysa, aynı Mübarek, Apo’nun Suriye’den çıkarılması konusunda arabuluculuk yapmıştı, Türkiye Cumhuriyeti Devleti’nden “Üstün Hizmet Madalyası” bile almıştı. Dün dündü.</p>

    <p class="_0px"></p>

    <p class="paragraf">Mübarek’i en önce “yalaka basın” sattı.</p>

    <p class="paragraf">Mübarek iktidarına yakınlığı nedeniyle “resmi gazete” olarak anılan <span class="metin-italik" xml:lang="en-US-POSIX">El Ahram</span> gazetesi, muhaliflerin yanına geçtiğini duyurdu. Son firavun’un işi bitmişti. 30 senedir Mübarek’in ne kadar mübarek bi adam olduğunu yazanlar… “Şu kadar milyar doları var, paraları şuraya kaçırdı” manşetleri atıyordu.</p>

    <p class="paragraf">Mısır’da kan gövdeyi götürürken, bizim Başbakan, Suriye Başbakanı’yla beraber Asi Nehri üstünde baraj temeli atıyordu. “Asi Barajı dostlukla dolacak” diyordu. Esad’la aramızdan su sızmıyordu.</p>

    <p class="_0px10px ParaOverride-8">…»</p>

    <p class="paragraf">Tunus patladı, Mısır patladı, “Acaba şimdi neresi patlayacak?” diye merak edilirken, Türkiye’de patlama oldu. Bizde patlayan “kayıtdışı”lıktı… Ankara’nın sanayi bölgesi Ostim’de çalışma belgesi bile olmayan jeneratör fabrikasında patlama oldu, dokuz kişi öldü. Hemen biraz sonra, torna atölyesi ruhsatıyla kaçak tüp üretimi yapan fabrikada patlama oldu, 11 kişi daha öldü.</p>

    <p class="paragraf">İlk patlama “Uzay Çağı” caddesinde olmuştu. İkinci patlama “İvedik” bölgesinde oldu. Uzay Çağı’yla Recep İvedik’i yan yana getirip, peynirci dükkânında kaçak mazot üretirsen, olacağı buydu.</p>

    <p class="_0px10px ParaOverride-8">…»</p>

    <p class="paragraf">Kaçak çalıştırılan işçilerimiz havaya uçarken, mecliste torba yasa çıkardılar. Keçi hakları’yla işçi hakları’nı aynı torbaya koydular. Bir maddesiyle keçilere ormanlarda dilediği gibi dolaşma özgürlüğü getiriyordu, öbür maddesiyle işçilerin protesto için sokakta yürüme özgürlüğünü yasaklıyordu. Aynı torbayla… “Keriz miyim niye ödeyeyim?” diyerek devlete vergi borcu takan patronlara af getirildi. “Enayi miyim niye ödeyeyim?” diyerek elektrik-su parasını ödemeyen sahtekâr vatandaşa af getirildi.</p>

    <p class="_0px10px ParaOverride-8">…»</p>

    <p class="paragraf">Ankara Beypazarı’nın MHP’li belediye başkanı, AKP’ye transfer oldu. “Hizmet için geçtim” dedi. Peki neydi o hizmet? Ankara Büyükşehir Belediyesi, transfer karşılığında, cenaze arabası ve 80 tane tabut hediye etmişti! Cenaze arabası aynı anda dört cenazeyi taşıyabiliyordu. “Dört kollu”yu biliyorduk ama “arkayı dörtleyen” cenaze arabasını ilk defa görüyorduk. Full aksesuvar, çelik jant, deri döşeme, klimalıydı. Eşini, kaynananı, babanı, ananı da al bin! Hayırlı yolculuklar, doooğru cennete… Ayrıca, 2 bin 500 tane de gıcır gıcır kefen bezi hibe edilmişti.</p>

    <p class="_0px10px ParaOverride-8">…»</p>

    <p class="paragraf">Türk Hava Yolları, Washington’a direkt uçuşlara başlamıştı. İlk seferin reklamı olsun diye, Apaçi, Novajo, Cheyenne, Mohikan kabilelerinden şefleri İstanbul’a getirmişlerdi. Devlet Bakanımız Zafer Çağlayan karşıladı. “Biz sizi Tom Miks’ten tanıyoruz, hani nişanlısı var Suzi” dedi. Halbuki Tom Miks, İtalyan çizgi romanıydı. Hikâye Dakota’da geçiyor ama çakma Amerikalıydı. Üstelik, küfür etseydi daha iyiydi. Çünkü Tom Miks, Kızılderililerin toprağına silah zoruyla oturanların askeriydi.</p>

    <p class="paragraf">Kızılderililerin Türk kökenli olup olmadığı merak ediliyordu. Bakanımız o mevzuya da girdi. “Ben baba tarafından Kürt’üm, Cemalan aşiretine mensubum, Mohikan-Cemalan kabilesi var, acaba aramızda akrabalık olabilir mi?” diye sordu. Kürt olup olmadıkları sorulan Kızılderililer, gülümsemekle yetindi, cevap bile vermediler.</p>

    <p class="_0px10px ParaOverride-8">…»</p>

    <p class="paragraf">Mısır’da ordu yönetime el koydu.</p>

    <p class="paragraf">Aynı gün, Türkiye’de orduya el kondu!</p>

    <p class="paragraf">163 subay Balyoz’dan tutuklandı.</p>

    <p class="paragraf">Hâkimler değişmiş, komutanlar içeri tıkılmıştı.</p>

    <p class="paragraf">Korgeneral Korkut Özarslan, terfi teamüllerine göre 2017’de Genelkurmay Başkanı olacaktı. Annesi, oğlunun tutuklandığını duydu, dayanamadı, o gece vefat etti. Kanserden veya canına kıyarak hayatını kaybeden sanıklar hep haber yapıldı ama… Sanıkların yakınlarından kaç kişi “kahrından” gitti, onlar pek yazılmadı.</p>

    <p class="paragraf">Balyoz ve Ergenekon davaları bittikten sonra, hadisenin bu boyutunun da kitaplaştırılacağını tahmin ediyorum. Çünkü “aileler” de cezalandırılmıştı. Tuncay Özkan’ın, Mustafa Balbay’ın çocukları okuldan atıldı mesela… Kaç eş hastalandı, kaç evladın psikolojisi bozuldu, kesilen maaşlar, borçlar, geçim sıkıntıları, pırıl pırıl kaç hayat, kaç gelecek karartıldı?.. “İnsani bilanço”nun ilerde pek çok kişiyi “insan içine çıkamaz” hale getireceğinden eminim.</p>

    <p class="_0px10px ParaOverride-8">…»</p>

    <p class="paragraf">Komutanların tutuklandığı gün, Cumhurbaşkanı İran’daydı. “Başkomutan” olarak neler hissediyordu? Taha Akyol köşesinde yazdı. Gazetecilerle sohbet ederken, Cengiz Çandar “Size kötü bir haberim var” demişti. Başkomutan endişelenmişti. “Eyvah, kötü bir şey mi oldu?” diye sormuştu. Cengiz Çandar damarına basarak “Beşiktaş yine yenildi” demişti. Başkomutanımız koyu Beşiktaşlı ya… “Hayret yani, nedir bu böyle yenilgi üstüne yenilgi” demişti. Hep beraber kahkahadan kırılmışlardı. Durum buydu.</p>

    <p class="_0px10px ParaOverride-8">…»</p>

    <p class="paragraf">Askerler hapse tıkıldı, polisler askerlikten kurtuldu.</p>

    <p class="paragraf">10 senesini dolduran, muaf tutulacaktı. Polis aileleri teşekküre geldi, Tayyip Erdoğan “yırttınız” dedi. Emniyet Genel Müdürü, Tayyip Erdoğan’a Osmanlı tuğralı 1903 yapımı tabanca ve polis rozeti hediye etti. Başbakanımız, bi nevi polis olmuştu.</p>

    <p class="_0px10px ParaOverride-8">…»</p>

    <p class="paragraf">Aynı gün… Ergenekon’dan tutuklanan teğmen’in cep telefonuna, polisler tarafından, dinci terör örgütü üyesine ait numaraların yüklendiği ortaya çıktı. Hangi polislerin yaptığı bile belliydi. “Sehven” denildi. Ekstra hazin tarafı… Bu teğmen, bu telefon numaraları “delil” kabul edildiği için 32 ay yatacaktı ama, delil denilen telefon numaralarının sahibi dışardaydı!</p>

    <p class="paragraf">(Teğmen, polislerden şikâyetçi oldu. Teğmen’i suçsuz yere 32 ay hapis yatırdılar, polislerin ifadesini bile anca iki sene sonra aldılar. Polislerin ifadesi alınana kadar beş defa savcı değişti. Tübitak’tan istenen rapor 18 ay gelmedi. Bu kitap baskıya girerken, sehven’den henüz karar çıkmamıştı.)</p>

    <p class="_0px10px ParaOverride-8">…»</p>

    <p class="paragraf">Yine aynı gün… Cumhuriyet tarihinin en kapsamlı öğrenci affı çıktı. Her ne sebeple olursa olsun üniversiteden atılana, dönüş yolu açıldı. “Her ne sebep olursa olsun” denilen, elbette türban’dı.</p>

    <p class="_0px10px ParaOverride-8">…»</p>

    <p class="paragraf">Gazeteci Soner Yalçın tutuklandı.</p>

    <p class="paragraf">Odatv’nin sahibiydi. Sansürsüz yayınlarıyla Türkiye’nin en çok takip edilen internet haber sitesiydi. Yazıişleri müdürü ve haber müdürü de hapse atıldı. Odatv’nin yayınladığı son haber, Ergenekon ve Balyoz’la alakalıydı. “Operasyonları yürüten polislerin, Amerikalılar tarafından eğitildiğini” ortaya koyuyordu. Televizyon kanalı satın almak üzere olan Soner Yalçın’ın mutlaka susturulması gerekiyordu.</p>

    <p class="_0px10px ParaOverride-8">…»</p>

    <p class="paragraf">Libya patladı.</p>

    <p class="paragraf">Kaddafi, Mübarek gibi kolayca teslim olmadı, iç savaş çıktı. Kaç Türk vatandaşının Libya’da mahsur kaldığı bilinmiyordu. Gazeteler önce 4 bin diye yazdı, sonra 10 bine çıkarıldı, 20 bin filan derken, bir hafta sonra Başbakanımız anca açıklayabildi. “Asgari 25 bin” dedi. Azamisi gene meçhuldü.</p>

    <p class="_0px10px ParaOverride-8">…»</p>

    <p class="paragraf">Libya olayları yalaka basınımıza ilaç gibi gelmişti. “Ne yapsam da subayların tutuklanmasını haber yapmasam, nasıl kıvırsam da Soner Yalçın’ın tutuklanmasını sansürlesem?” diye kafa yormaktan kurtulmuşlardı. Birinci sayfalarda varsa yoksa Kaddafi’ydi. Öbür haberleri arkalara atıyorlardı.</p>

    <p class="paragraf">Deniz otobüsü, feribot, yüzebilen ne varsa Libya’ya gönderiyorduk. Çoğunluğu Türk inşaat şirketlerinde çalışan insanlarımızı yurda getirmeye çalışıyorduk. Ana haber bültenlerinde hükümetimizin ne kadar da muhteşem bir tahliye gerçekleştirdiği, dünyanın bize nasıl hayran kaldığı anlatılıyordu.</p>

    <p class="paragraf">Oysa… Rezaletin daniskasıydı. Libya’nın karışmasına sadece 48 saat kala, Türkiye Cumhuriyeti Trablus Büyükelçiliği’nin resmi internet sitesinde “Libya’da yaşayan vatandaşlarımıza” başlığıyla duyuru yayınlanmıştı. “Bazı vatandaşlarımız asayiş hakkında sorular yöneltmektedir, Libya’da güvenlik ve istikrar bakımından sıkıntı yaşanmamaktadır, Libya’da iş yapan şirketlerimizin endişe duymalarını gerektirecek durum yoktur, vatandaşlarımızın müsterih olmaları tavsiye olunur” deniyordu.</p>

    <p class="paragraf">Yani?</p>

    <p class="paragraf">Ahali huylanmıştı, “Kaçalım mı?” diye soruyordu…</p>

    <p class="paragraf">Elçilik “Müsterih olun” diyordu.</p>

    <p class="paragraf">Görmüştük ebemizin müsterihini!</p>

    <p class="_0px10px ParaOverride-8">…»</p>

    <p class="paragraf">“Soner Yalçın’ın bilgisayarındaki belgede isimleri var” denildi, Nedim Şener, Ahmet Şık, Doğan Yurdakul, Müyesser Yıldız ve Profesör Yalçın Küçük tutuklandı. MİT’çi Kaşif Kozinoğlu hakkında tutuklama kararı çıkarıldı. Afganistan’daydı. Kaçma şüphesi var denilen adam, koşa koşa geldi… Koşa koşa’yı abartmıyorum, Beşiktaş Adliyesi’ne koşarak girerken görüntülendi, tutuklandı.</p>

    <p class="_0px10px ParaOverride-8">…»</p>

    <p class="paragraf">Araştırmacı gazeteciliğin sembol isimlerinden Nedim Şener, uzun süredir yandaş medyada hedef gösteriliyordu. <span class="metin-italik" xml:lang="en-US-POSIX">Dink Cinayeti, İstihbarat Yalanları</span> ve <span class="metin-italik" xml:lang="en-US-POSIX">Ergenekon Belgelerinde Fethullah Gülen</span> isimli kitapları yüzünden başı dertteydi. Ahmet Şık ise, <span class="metin-italik" xml:lang="en-US-POSIX">İmamın Ordusu</span> isimli kitabını piyasaya çıkarmak üzereydi. Tutuklamayla beraber Türkiye’nin en çok merak edilen kitabı haline gelmişti; Fethullah Gülen cemaatinin Emniyet Teşkilatı’ndaki yapılanmasını anlatıyordu. Kafasına bastırılarak götürülen Ahmet Şık, “Dokunan yanar” diye bağırıyordu.</p>

    <p class="paragraf"><span class="metin-italik" xml:lang="en-US-POSIX">İmamın Ordusu</span> kitabının yayınevi, polis tarafından basıldı. Kopyaları imha edildi. Henüz piyasaya bile çıkmamış kitap, suç olmuştu. Bir kitabın tutuklandığına ilk defa şahit oluyordu Türkiye… Şık’ır Şık’ır demokrasiydi.</p>

    <p class="_0px10px ParaOverride-8">…»</p>

    <p class="paragraf">Nedim Şener’in tutuklandığı gün, Nedim Şener’in kitabını yazdığı Orhan Aslıtürk Türkiye’ye döndü. <span class="metin-italik" xml:lang="en-US-POSIX">Naylon Holding</span> isimli kitapta, Orhan Aslıtürk’ün hayali ihracat maceraları anlatılıyordu. Naylon faturadan bilmemkaç tane davası varken, yurtdışına kaçmış, 13 sene yurtdışında beyler gibi yaşamış, zamanaşımı dolunca gelmişti. Tebrik edip, bıraktılar. Çünkü burası Türkiye’ydi. Kaçanın anası ağlamaz diye boşuna dememişlerdi. Gene de efendi adammış… Kötü niyetli olsa, Nedim Şener’i hapishanede ziyarete gidip, “Kardeşim sende hiç kafa yok mu, Türkiye için mücadele etmeye değer mi” diyebilirdi.</p>

    <p class="_0px10px ParaOverride-8">…»</p>

    <p class="paragraf">Gazeteciler içeri tıkılırken, içerdeki bir gazeteci dışarı çıkarıldı. 14 yaşındaki kız çocuğuna cinsel istismardan 13 sene hapis yiyen Hüseyin Üzmez serbest bırakıldı. Adalet sistemimiz “gazetecilere özgürlük” talebini yanlış anlamıştı!</p>

    <p class="_0px10px ParaOverride-8">…»</p>

    <p class="paragraf">O furyada, Odatv’de muhabirlik yapan İklim Bayraktar gözaltına alınmış, savcılıktan serbest bırakılmıştı. “TBMM’deki odasında Deniz Baykal’ın tacizine uğradığı” iddia ediliyordu. Savcılık sorgusunda “Kemal Kılıçdaroğlu’na gittiğini, ‘Cihaz verirseniz tacizi ispatlarım’ dediğini” anlatmıştı.</p>

    <p class="paragraf">Deniz Baykal “karalama kampanyasının parçası” dedi.</p>

    <p class="paragraf">İklim Bayraktar’a dava açtı, kazandı.</p>

    <p class="_0px10px ParaOverride-8">…»</p>

    <p class="paragraf">Bu tuhaf hadise kapandı gitti ama… CHP kaynıyordu. Silivri’ye gönderilemeyen Deniz Baykal, kaset komplosuyla evine gönderilmişti. Yetmemişti. Bu sene yapılacak genel seçimde “aday gösterilmesin, milletvekili olmasın” isteniyordu. Çünkü “yeni CHP”de adeta “özerk bölge” kurulmuştu ama, ulusalcılar tasfiye edilememişti. Deniz Baykal’ın etkisinden korkuluyordu. Ve, çok yakında yaşanacak gelişmeler, CHP’nin neden “yeni”leştirildiğini gözler önüne serecekti.</p>

    <p class="_0px10px ParaOverride-8">…»</p>

    <p class="paragraf">Malatya Zirve Yayınevi’ndeki katliam 2007’de olmuştu. Taaa dört sene sonra, Zirve Yayınevi soruşturması dediler, Profesör Zekeriya Beyaz’ın evini bastılar. Polis saatlerce arama yaptı. Misyonerlikle alakalı kitapların bulunduğu yazıldı. İlahiyat profesörünün evinde dini kitap değil de, <span class="metin-italik" xml:lang="en-US-POSIX">Red Kit</span> mi bulunacaktı birader? Tutuklama olmadı. Ama mesaj belliydi. Sahte haham’ları konuşturanlar, çağdaş yorumlarıyla rahatsızlık veren ilahiyatçı’ları susturmaya çalışıyordu.</p>

    <p class="paragraf">Kimsenin gıkı çıkmasın isteniyordu.</p>

    <p class="_0px10px ParaOverride-8">…»</p>

    <p class="paragraf">Mesela… Hükümetimiz bankacılık sistemini kafasına göre yönetmek istiyor, bankalar direniyordu. Ekonomiden Sorumlu Bakan Ali Babacan “Polisiye tedbirlerle yapmak istemiyoruz” dedi. Bankalar Birliği Başkanı ve İş Bankası Genel Müdürü Ersin Özince “Bankacıları da gazeteciler gibi polisler mi götürecek?” diye sordu. Ertesi gün… 13 senedir İş Bankası Genel Müdürü olan Ersin Özince, sürpriz şekilde, görevlerinden ayrılacağını açıkladı.</p>

    <p class="_0px10px ParaOverride-8">…»</p>

    <p class="paragraf">Japonya 9 şiddetinde sallandı.</p>

    <p class="paragraf">Neredeyse tek bina bile yıkılmadı ama tsunami öyle vurdu ki, yüksekliği 38 metreye ulaşan dalgalar yarattı. 16 bin kişi hayatını kaybetti. Nükleer santralda sızıntı oldu. Mersin ve Sinop’a kurulacak olan nükleer santrallar akla geldi… Tayyip Erdoğan yüreklerimize su serpti, “Riski olmayan yatırım yoktur, evinize aygaz tüpü de koymamak gerekir, kozmetik yaşamda böyle sıkıntılar var” dedi!</p>

    <p class="paragraf">Ha evine tüp bağlatmışsın, ha memlekete nükleer santral dikmişsin, Tayyip Erdoğan’ın mantığına göre aynıydı. Sonradan bu tezini revize edecek, “Düşebilir diye uçağa binmeyecek miyiz?” diye soracaktı.</p>

    <p class="_0px10px ParaOverride-8">…»</p>

    <p class="paragraf">İbrahim Tatlıses vuruldu, çok şükür kurtuldu.</p>

    <p class="paragraf">Asistanı da yaralanmıştı.</p>

    <p class="paragraf">Senelerdir husumeti olan biri saldırmıştı.</p>

    <p class="paragraf">Bir ay sonra…</p>

    <p class="paragraf">Bedri Baykam bıçaklandı, çok şükür kurtuldu.</p>

    <p class="paragraf">Asistanı da yaralanmıştı.</p>

    <p class="paragraf">“Görüşlerini sevmiyorum” diyen biri saldırmıştı.</p>

    <p class="paragraf">Polis, İbrahim Tatlıses olayı için dört tane özel ekip oluşturdu, İstanbul’dan Irak’a, Diyarbakır’dan Suriye’ye kadar arama yaptı, helikopterler, hatta dalgıçlar bile kullanıldı, MİT devreye sokuldu. Bedri Baykam olayında arama bile yapılmadı, saldırganın arkadaşı telefonla ihbar etti, gene kimse aramadı, saldırgan kendi kendine teslim oldu. İbrahim Tatlıses’i Başbakan, Başbakan yardımcıları, Sağlık Bakanı, Kültür Bakanı ziyaret etti. Bedri Baykam’ın ziyaretine kimse gelmedi.</p>

    <p class="paragraf">Artık böyleydi.</p>

    <p class="paragraf">Muhalifsen, sanatçı da değildin, insan da değildin.</p>

    <p class="_0px10px ParaOverride-8">…»</p>

    <p class="paragraf">Ve, NATO uçakları Kaddafi güçlerini vurdu.</p>

    <p class="paragraf">NATO dediğin elbette ABD’ydi ama, Kaddafi’nin kafasına ilk bombayı atma şerefi (!) Fransa’ya bırakılmıştı. Böylece, Libya petrolüne kimin oturacağı da belli olmuştu.</p>

    <p class="paragraf">Tunus, Mısır ve Libya’nın patlayacağını öngöremeyen AKP hükümeti, nal toplayanlar arasında kalmıştı. Hatta Başbakanımız, vaziyeti öylesine kavrayamamıştı ki… “Böyle saçmalık olur mu, NATO’nun Libya’da ne işi var?” demişti.</p>

    <p class="paragraf">Figüran durumuna düştüğümüz anlaşılınca, “NATO’nun Libya’da ne işi var?” diyen hükümetimiz apar topar tezkere çıkardı. Dört fırkateyn ve bir denizaltı göndererek NATO operasyonuna katıldı. Yetmedi… İzmir’i NATO’nun hava harekâtı merkezi yaptı.</p>

    <p class="_0px10px ParaOverride-8">…»</p>

    <p class="paragraf">Aslına bakarsanız, deniz harekâtının merkezi de Hasdal’dı.</p>

    <p class="paragraf">Çünkü Libya’ya gönderilen savaş gemilerimizin bağlı olduğu Aksaz Üssü’nün komutanı, donanma kurmay başkanı, denizaltı filo komutanı, komple içerdeydi. Hasdal’da demirliydiler!</p>

    <p class="paragraf">Hadisenin ekstra hazin tarafı vardı.</p>

    <p class="paragraf">Fransa Cumhurbaşkanı Sarkozy, Kaddafi’ye karşı girişilen operasyona “dini boyut” kazandırarak, “Bu bir haçlı seferidir” demişti. Türkiye’nin de katıldığı denizden ablukanın komutası, İtalya’daydı. Komuta gemisinin ismi, Andrea Doria’ydı. Yani… Papa’nın talebiyle Osmanlı’ya savaş açıp, Preveze’de Barbaros’a yenilen Haçlı donanmasının komutanı Andrea Doria’nın ismini taşıyordu.</p>

    <p class="paragraf">Dini bütün hükümetimiz, bütün sembolik değerleriyle “haçlı seferi” olduğu ilan edilen operasyonda… Andrea Doria’nın safındaydı.</p>

    <p class="_0px10px ParaOverride-8">…»</p>

    <p class="paragraf">Libya’ya özgürlük (!) getirilirken…</p>

    <p class="paragraf">ABD’nin 2003 senesinde Saddam’ı devirme ayağıyla başlattığı askeri harekât, fiilen sona erdi. Bağdat’taki son Amerikan bayrağı törenle indirildi. Irak’ın yönetimi, güya, bağımsız-egemen Irak’a teslim edildi. Resmi rakamlara göre, 4 bin 487 Amerikan askeri ölmüştü. 800 milyar dolar harcanmıştı. 113 bin Iraklının öldürüldüğü açıklandı ama, aslında rakamın 1 milyondan fazla olduğunu… ABD ve İngiltere’nin Irak petrollerine oturduğunu Uranüslüler bile biliyordu.</p>

    <p class="_0px10px ParaOverride-8">…»</p>

    <p class="paragraf">Nevruz geldi.</p>

    <p class="paragraf">Bir ilk daha yaşandı.</p>

    <p class="paragraf">BDP Milletvekili Sabahat Tuncel, başkomisere tokat attı.</p>

    <p class="paragraf">Açılım ilk nerede açılmıştı?</p>

    <p class="paragraf">Polis Akademisi’nde.</p>

    <p class="paragraf">Kime tokat attılar?</p>

    <p class="paragraf">Polise.</p>

    <p class="paragraf">Sabahat’ta mıydı kabahat?</p>

    <p class="_0px10px ParaOverride-8">…»</p>

    <p class="paragraf">Bahar yağmurlarıyla birlikte, yumurta sağanağı başlamıştı.</p>

    <p class="paragraf">Bakanlarımız konferans vermek için üniversitelere gidiyor, koruma polisleri güvenlik için “şemsiye” taşıyordu. Cumhurbaşkanımız devreye girdi, olayları tatlıya bağlamak için, öğrenci konseyi başkanlarına Çankaya’ya yemek verdi. Bilkent öğrenci konseyi başkanı “Jaguar”ıyla geldi. Üstelik, kendisi bile kullanmıyordu, arkadaşını şoför yapmıştı. Örnek öğrenciydi yani!</p>

    <p class="_0px10px ParaOverride-8">…»</p>

    <p class="paragraf">ÖSYM Başkanı Ali Demir koltuğa oturdu.</p>

    <p class="paragraf">Bismillah, ilk üniversite sınavında…</p>

    <p class="paragraf">Cevap şıklarına şifre konulduğu ortaya çıktı.</p>

    <p class="paragraf">Soruyu bile okumadan doğru cevap bulunabiliyordu. Eşi benzeri görülmemiş kepazelikti. Milyonlarca çocuğun geleceğiyle oynanmıştı. ÖSYM’nin açılımı, Önceden Seçilmişleri Yerleştirme Merkezi gibiydi.</p>

    <p class="paragraf">Cumhurbaşkanı toz kondurmadı.</p>

    <p class="paragraf">“ÖSYM Başkanı’yla konuştum, tatmin oldum” dedi.</p>

    <p class="paragraf">Başbakan “Ben de tatmin oldum” dedi.</p>

    <p class="paragraf">YÖK Başkanı “Ben de tatmin oldum” dedi.</p>

    <p class="paragraf">Aslına bakarsanız…</p>

    <p class="paragraf ParaOverride-6">a, layığımızı bulduk</p>

    <p class="paragraf ParaOverride-6">b, böyle başa böyle tarak</p>

    <p class="paragraf ParaOverride-6">c, az bile az</p>

    <p class="paragraf">d, yetmez ama evet</p>

    <p class="paragraf">e, müstehak</p>

    <p class="paragraf">Vaziyet buydu.</p>

    <p class="paragraf">ÖSYM Başkanı adaylara mektup gönderdi, şifre olduğunu resmen itiraf etti. “Acemiliğimize geldi, sehven” dedi. Sınavın iptal edilmesi gerekiyordu. Hikâye tabii… Bırak iptali, savcılık soruşturmasının sonucunu bile beklemeden sınavın sonucunu açıkladılar. Hatta o sonuçları da, puanları yanlış hesaplayarak açıkladılar. Onbinlerce itiraz dilekçesi verildi. Üstünü örttüler, gitti.</p>

    <p class="_0px10px ParaOverride-8">…»</p>

    <p class="paragraf">Türkiye seçim atmosferine girmişti.</p>

    <p class="paragraf">Kemal Kılıçdaroğlu’nu genel başkan yapan Önder Sav, milletvekili adayı bile yapılmadı. Ergenekon sanıkları Mustafa Balbay, Mehmet Haberal, İlhan Cihaner ve Sinan Aygün CHP’den aday olurken, Tuncay Özkan kabul edilmedi. Seçilirse, CHP içinde genel başkanlığa oynamasından korkuluyordu.</p>

    <p class="paragraf">Engin Alan, MHP’nin adayı oldu. Bordo bereli efsane komutan olmasının yanı sıra, manşetlerde yer alan bir özelliği daha vardı… 2004’te Çanakkale’de yaşanan hadiseyi bizzat Tayyip Erdoğan anlatmıştı. “Bir başbakan anma törenine gider de, korgeneral ayağa kalkmaz mı? Kalkmazsa bedelini öder, zaten bedelini ödedi, gereği yapıldı, gideceği yeri buldu” demişti. O bedel Silivri’ydi… Ayağa kalkmadığı için “gereği yapılan” ve “gideceği yeri bulan” korgeneral, Engin Alan’dı.</p>

    <p class="paragraf">AKP ilk defa “türbanlı” aday gösterdi ama, Antalya’da 13’üncü sıradan gösterdi. İmkânsıza yakındı. Antalya zaten 14 milletvekili çıkarıyordu. “Türban”lının seçilmesi için AKP’nin hepsini alması gerekiyordu.</p>

    <p class="paragraf">2 kişiden 1’inin oyuyla iktidara gelen AKP, 2 milletvekilinden 1’ini budamış, yeniden aday göstermemişti. Böylece 2 kişiden 1’inin “yanlış” oy kullandığı bizzat AKP tarafından kanıtlanmıştı!</p>

    <p class="paragraf">Bülent Arınç, Manisa’da konuştu. “Siyasete Manisa’da başladım, Manisa’da bitireceğim, Bursa’dan aday yapılacağım söylentileri var, tekrarlıyorum, Manisa’dan seçileceğim” dedi. Bursa’dan aday yapıldı.</p>

    <p class="paragraf">AKP Hakan Şükür’ü, MHP Saffet Sancaklı’yı sahaya sürdü. CHP futbolcu bulamadı, hakem Selçuk Dereli’yi aday gösterdi. Hak-İş Başkanı AKP’den, DİSK Başkanı CHP’den, Kamu-Sen Başkanı MHP’den aday olmuştu.</p>

    <p class="_0px10px ParaOverride-8">…»</p>

    <p class="paragraf">Yüksek Seçim Kurulu, aralarında Leyla Zana, Sabahat Tuncel, Hatip Dicle, Gültan Kışanak ve Ertuğrul Kürkçü’nün de bulunduğu 12 bağımsız adayın, adaylığını iptal etti. Güneydoğu’da ayaklanma çıktı. Kepenkler kapatıldı. Polise saldırıldı, molotoflar atıldı. YSK “pardon” dedi, adaylıklarına izin verdi.</p>

    <p class="_0px"></p>

    <p class="paragraf">Hukukun ne hale geldiğinin göstergesiydi.</p>

    <p class="paragraf">Susuyorsun, yasaklıyorlar…</p>

    <p class="paragraf">Vuruyorsun, serbest bırakıyorlardı.</p>

    <p class="_0px10px ParaOverride-8">…»</p>

    <p class="paragraf">Vergi cezalarıyla bunaltılan Aydın Doğan, küçülme kararı aldı, <span class="metin-italik" xml:lang="en-US-POSIX">Milliyet</span> ve <span class="metin-italik" xml:lang="en-US-POSIX">Vatan</span> gazetelerini Erdoğan Demirören’e sattı. Yakında, Star televizyonunu da Ferit Şahenk’e satacaktı. Sahibi olduğu NTV’den uslu uslu yayınlar yapan Ferit Şahenk ile sahibi olduğu <span class="metin-italik" xml:lang="en-US-POSIX">Habertürk</span>’ten uslu uslu yayınlar yapan Turgay Ciner’in medyadaki payı büyüyordu.</p>

    <p class="_0px10px ParaOverride-8">…»</p>

    <p class="paragraf">Çok sayıda gazete piyasaya çıktı, çok sayıda gazete ve televizyon el değiştirdi ama… AKP dönemine damgasını vuran iki gazete vardı. Biri <span class="metin-italik" xml:lang="en-US-POSIX">Taraf</span>, öbürü <span class="metin-italik" xml:lang="en-US-POSIX">Sözcü</span>’ydü. İkisi de 2007’de yayın hayatına başlamıştı. Zıt kutuplardı. <span class="metin-italik" xml:lang="en-US-POSIX">Taraf</span> gazetesi, ikinci cumhuriyetçilerin adresiydi, özellikle TSK’ya yönelik faili meçhul haberlerin merkeziydi. <span class="metin-italik" xml:lang="en-US-POSIX">Sözcü</span> ise, ulusalcıların sesiydi. Star televizyonunun satışıyla birlikte ekranlardan uzaklaştırılmaya çalışılan Uğur Dündar’ın ve <span class="metin-italik" xml:lang="en-US-POSIX">Hürriyet</span>’ten çıkarılan Emin Çölaşan’ın <span class="metin-italik" xml:lang="en-US-POSIX">Sözcü</span>’ye geçmesi, medya tarihinin kritik dönemeçlerinden biriydi.</p>

    <p class="_0px10px ParaOverride-8">…»</p>

    <p class="paragraf">Formula’nın 2012’de İstanbul’da yapılmayacağı açıklandı.</p>

    <p class="paragraf">2005 senesinde başlarken, ayıptır söylemesi, “Formula mormula hikâye, etraftaki arazileri çok önceden kapattılar, villa siteleri yapıp kakalayacaklar, Formula’yı reklam aracı olarak kullanacaklar, satışlar bitince Formula’yı unutun” diye yazmıştım. Küfür etmişlerdi. “Türkiye’nin gelişmesini kıskanıyorsun” filan demişlerdi. Gerçeğin anlaşılması, kafaların dank etmesi, altı sene sürmüştü.</p>

    <p class="_0px10px ParaOverride-8">…»</p>

    <p class="paragraf">Mitingler başladı.</p>

    <p class="paragraf">AKP’nin seçim sloganı “Hayaldi gerçek oldu”ydu.</p>

    <p class="paragraf">İngilizcesi, “dreams come true”.</p>

    <p class="paragraf">Disneyland’ın sloganıydı.</p>

    <p class="paragraf">E yakışırdı…</p>

    <p class="paragraf">Bizim memleket de Alice Harikalar Diyarı’na benziyordu.</p>

    <p class="_0px10px ParaOverride-8">…»</p>

    <p class="paragraf">Çılgın proje açıklandı.</p>

    <p class="paragraf">Karadeniz’le Marmara’yı birbirine bağlayan kanal kazılacak, Boğaz’dan geçen gemiler bu kanalı kullanacaktı. 50 kilometre uzunluğunda, 25 metre derinliğinde, 150 metre genişliğinde olacaktı. 20 milyar dolara mal olacaktı. 2023’te tamamlanacaktı. Gemicik’i öğrenmiştik, bu da boğazcık’tı.</p>

    <p class="paragraf">Köpürtüle köpürtüle anlatılan proje, taaa 17 sene önce, Bülent Ecevit’in yerel seçim vaadiydi. Orijinal fikir olmadığı, AKP’nin taklit ettiği ortaya çıkmıştı. Başbakan hiç bozuntuya vermedi, “Marmaray’ın mimari çizgilerini de merhum Abdülmecid Dedemiz çizmiş ama, biz gerçekleştiriyoruz” dedi.</p>

    <p class="_0px10px ParaOverride-8">…»</p>

    <p class="paragraf">Şırrak, MHP kasetleri piyasaya çıktı.</p>

    <p class="paragraf">CHP dizayn edilmiş, sıra MHP’ye gelmişti.</p>

    <p class="paragraf">Baraj altında kalması için “belaltı” vuruluyordu.</p>

    <p class="paragraf">Genel başkan yardımcılarının kadınlarla çekilmiş gizli kamera görüntüleri internete düşüyor, mecburen adaylıktan çekiliyorlardı. Herkes skandalın şehvetine kapılıyor, tıklıyor, seyrediyordu. İyi de, milletvekillerinin yatak odasına gizli kamerayı kim yerleştirdi? Bu soruyla hiç kimse ilgilenmiyordu.</p>

    <p class="paragraf">Söz konusu görüntüler “farklı ülkücülük” adıyla yayın yapan bir internet sitesinden servis ediliyordu. İnternet adresinin kaynağı, ABD ve Portekiz olarak görünüyordu. Deniz Baykal meselesinde olduğu gibi, MHP’yi infaz eden internet sitesinin yayını da, her nedense (!) bir türlü durdurulmuyordu.</p>

    <p class="paragraf">“Tesadüf zinciri”nin son halkasıydı.</p>

    <p class="paragraf">Muhalefette her kim varsa, teker teker imha oluyor, adeta oy verilecek parti bırakılmıyordu. Taaa 2002’de İsmail Cem yeni parti kurmuşken, ABD’den gelen Kemal Derviş son anda desteğini çekmiş, İsmail Cem bertaraf olmuştu. Mehmet Ağar ile Erkan Mumcu’nun ortaklığı barajı aşmışken, bi katakulli, ikisi de tasfiye olmuştu. Cem Uzan, yurtdışına kaçmak zorunda kalmıştı. Tuncay Özkan ile Doğu Perinçek’in oy oranları azdı ama, milyonları sokağa döküyorlardı, ikisi de Silivri’ye gönderilmişti. Muhsin Yazıcıoğlu’nun helikopteri düşmüştü. Deniz Baykal’ı gizli kamera kaseti götürmüştü. Şimdi de MHP’yi gizli kamera kasetleri vuruyordu. Tanganika’dan Alaska’ya, Patagonya’dan Sibirya’ya kadar son sekiz dokuz senesinde bu kadar “tesadüf”ü olan bi başka yer var mıydı?</p>

    <p class="_0px10px ParaOverride-8">…»</p>

    <p class="paragraf">MHP kasetlerle darmadağın edilirken, Tayyip Erdoğan çok sıkı “milliyetçi” kesilmişti. Mesela “Abdullah Öcalan teslim edildiğinde hükümette olsaydınız, ne yapardınız?” diye soruldu. “Onun cezası zaten belli, idam” cevabını verdi. “Asardım” demeye getiriyordu. Milliyetçiler alkışlıyordu ama, o tarihlerde Oslo’da kimlerle masaya oturulduğundan haberleri yoktu.</p>

    <p class="_0px10px ParaOverride-8">…»</p>

    <p class="paragraf">“PKK neden her seçimden önce ateşkes ilan edip, eylemsizliğe geçiyor?” diye kafa yorulmuyordu. Bu soruyu dillendirenler “Kandan mı besleniyorsun?” diye itham ediliyordu. Ve maalesef, PKK’nın neden her seçimden önce ateşkes ilan ettiğini, pek yakında, bizzat Abdullah Öcalan açıklayacaktı.</p>

    <p class="_0px10px ParaOverride-8">…»</p>

    <p class="paragraf">Kemal Kılıçdaroğlu her çıktığı mitingte Kayseri’yi kurcalıyor, Kayseri Büyükşehir Belediyesi’nde yolsuzluk yapıldığını anlatıyordu. Kayseri öyle mi… Haşırt diye İzmir Büyükşehir Belediyesi basıldı. İzmir’in neredeyse bütün yöneticileri yolsuzluk, dolandırıcılık iddiasıyla tutuklandı.</p>

    <p class="paragraf">Bir başka “çok hoş tesadüf” vardı… Ulaştırma Bakanı Binali Yıldırım, İzmir’den milletvekili adayı yapılmıştı. “İzmir projelerimizi 2 Mayıs’ta açıklayacağız” demişti. İzmir Belediyesi tam da 2 Mayıs’ta basıldı! İzmir projesi dediğin böyle olurdu.</p>

    <p class="_0px10px ParaOverride-8">…»</p>

    <p class="paragraf">Yüksek Seçim Kurulu, oy pusulası için ihale açtı. 12 milyon liraya Korza Matbaacılık kazandı. Öbür firmalar itiraz etti. İhale iptal edildi. Tekrar ihale açıldı. Bu sefer 13’te 1 fiyata… 900 bin liraya gene aynı firma, Korza Matbaacılık kazandı, iyi mi… “Ne oldu da 13’te 1 fiyata indi?” diye soruldu. Matbaa sahibi “Vatan millet sevgisiyle indirdim, demokrasimize feda olsun” dedi!</p>

    <p class="paragraf">İtiraz edilmese, ayyuka çıkmasa, 900 bin liralık iş, 12 milyon liraya verilmiş olacaktı. Başta YSK yöneticileri, bu ihaleye bulaşan bütün arkadaşlar, hiçbir şey olmamış gibi “vatan millet sevgisiyle” koltuğunda oturmaya devam ediyordu.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, Kastamonu’da konuştu.</p>

    <p class="paragraf">“Camiye, tesettüre hakaret ettiler. CHP adayı Allah’ın ayetine sinir bozucu diyor. Allah-u Teala’ya dil uzatıyorlar. Haşa diyorum, Sübhanallah diyorum. Allah mekândan ve zamandan münezzihtir diyorum. Rabbimin mağfiretine sığınıyorum. Yaratan’a saygısızlıktır, benzetmesini bile yapamazsın. Müslümanlardan özür dilesin. Sizi bir aile efradı yaratmış Yaratan. Hamd olsun” dedi.</p>

    <p class="paragraf">Amasya’da konuştu.</p>

    <p class="paragraf">“Allah’a sığınırım. Ne diyor biliyor musunuz, statükonun Allah’ı Ankara’da oturuyor diyor. Teşbihi bile mümkün değil. Kendisi Alevi’dir. Allah’a şirk anlamına gelen, Yaratan’ı böyle edepsizce ağzına alana susmam. Bizim erkânımız, ahlakı Muhammedi ve edebi Ali’dir. CHP’li belediye, camiye hakaret içeren sergiye ev sahipliği yapıyor. CHP milletvekili adayı, güya bilimkadını, Allah’ın ayetine sinir bozucu diyor. Be hey kadın, biraz izan sahibiysen, vasiyetnameni yaz, de ki, ben böyle bir tabutla kalkmak istemiyorum de… Allah ıslah etsin. Şöyle ellerinizi göreyim, maşallah, maşallah” dedi.</p>

    <p class="paragraf">Osmaniye’de konuştu.</p>

    <p class="paragraf">“Bu canı veren Allah. Bu canın sahibi Allah. Dualarınızın himmetiyle güçlüyüz. Allah yâr ve yardımcımız olsun. Müslüman bir sokulduğu delikten bir daha sokulmaz. Elhamdülillah” dedi.</p>

    <p class="paragraf">Bırak demokrasiyi…</p>

    <p class="paragraf">Papa seçimlerinde bile “din” bu kadar kürsüye taşınmazdı.</p>

    <p class="paragraf">Bu arada, Kemal Kılıçdaroğlu, Başbakan için “statükonun Allah’ı” demişti. “Vayyy Allah’a hakaret etti” diye, din düşmanı ilan edildi.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, Zonguldak’a gitti.</p>

    <p class="paragraf">Mitinge çıktı, kendi sordu, kendi cevapladı.</p>

    <p class="paragraf">Zonguldak Karaelmas Üniversitesi’ni kim kurdu?</p>

    <p class="paragraf">2007’de biz kurduk.</p>

    <p class="paragraf">Zonguldak’ta üniversite var mıydı?</p>

    <p class="paragraf">Yoktu.</p>

    <p class="paragraf">Kuracağız dedik, kurduk.</p>

    <p class="paragraf">Halbuki, Zonguldak Karaelmas Üniversitesi taaa 1992’de kurulmuştu. Hatta, logosunda bile 1992 yazıyordu… Ve maalesef “Zonguldak seninle gurur duyuyor” diye alkışlanıyordu.</p>

    <p class="_0px10px ParaOverride-8">…»</p>

    <p class="paragraf">Almanya’daki Eurovision’a Yüksek Sadakat grubunun “Live it up” şarkısıyla katıldık. Yarı finalde elendik. Azerbaycan kazandı. Ermenistan’a şirin görünmek için Türkiye’de Azerbaycan bayrakları yasaklanırken… Eurovision’u kazanan Azeri şarkıcı Nigar, sahnede kendi bayrağıyla beraber, bizim bayrağımızı sallıyordu. Ekran başında seyrederken, sevincimizle, utancımız birbirine karışıyordu.</p>

    <p class="_0px10px ParaOverride-8">…»</p>

    <p class="paragraf">Devlet Bahçeli “püskevit” dedi.</p>

    <p class="paragraf">Bu seçimin en akılda kalıcı lafıydı.</p>

    <p class="paragraf">Yalaka medya püskevit’le alay etmeye kalktı. Devlet Bahçeli “Bisküvi demesini de biliriz, Allah şehide kelle dedirtmesin” dedi. Yalaka medya, bi daha püskevit meselesine girmedi.</p>

    <p class="_0px10px ParaOverride-8">…»</p>

    <p class="paragraf">Kemal Kılıçdaroğlu, gündeme bomba gibi düştü. Bakan’lardan birinin ÖSYM Başkanı’na e-posta gönderdiğini, “Yeğenimi güzel bir üniversiteye yerleştirin” dediğini öne sürdü. Bakan’ın ismini vermedi. Ertesi gün, Hayati Yazıcı’nın makamından açıklama yapıldı. “Sayın Bakan’ın ismi kullanılarak e-posta atılmış, kurgulanmış projedir, külliyen yalandır” denildi.</p>

    <p class="paragraf">Tayyip Erdoğan, Hayati Yazıcı’yı savunurken “Benim bakanım bunu yapamaz, bazı bakanlarımla alakalı atılmış adımlarım varsa, birçoğu bugün milletvekili adayı olamadıysa, nedenleri vardır” dedi.</p>

    <p class="paragraf">Buyrun burdan yakın…</p>

    <p class="paragraf">Kaş yapayım derken, göz çıkarmıştı.</p>

    <p class="paragraf">Hayati Yazıcı’yı savunayım derken, başkalarını zan altında bırakmıştı. “Maliye Bakanı Kemal Unakıtan’ı, Enerji Bakanı Hilmi Güler’i, Orman Bakanı Osman Pepe’yi, Devlet Bakanı Kürşat Tüzmen’i neden milletvekili adayı bile yapmadınız?” diye soruldu. Cevap verilmedi!</p>

    <p class="_0px"></p>

    <p class="paragraf">Üstelik…</p>

    <p class="paragraf">Gazeteciler, profesörler, komutanlar imzasız e-postalarla hapse tıkılırken hiç sesini çıkarmayan Başbakanımız, şimdi isyan ediyordu. “İnternetten herkes adına her türlü ahlaksızlık yapılabilir, mail göndermek nedir ki, birisi çıkar senin adına da gönderir, iftira atmak bu kadar ucuz mu?” diye bağırıyordu.</p>

    <p class="_0px10px ParaOverride-8">…»</p>

    <p class="paragraf">Engelliler Haftası kutlanıyordu.</p>

    <p class="paragraf">Sağlık Bakanımız, Batman Devlet Hastanesi’ne gitti. Görme engelli vatandaşın biri “Taşeron firmada asgari ücretle geçici işçi olarak çalışıyoruz, koşulların iyileştirilmesini istiyoruz” dedi. Sen misin bunu diyen… Bakanımız sinirlendi. “Gözlerin görmediği halde sana iş vermişiz, daha ne istiyorsun?” dedi.</p>

    <p class="paragraf">Nan’kör demeye getirdi!</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, Malatya’ya gitti.</p>

    <p class="paragraf">“En az üç”ün değişik versiyonunu izah etti.</p>

    <p class="paragraf">“Malatya büyükşehir olmak istiyor. Nüfusun 750 bin olması lazım. Burada ufak bi açığımız var. 10 bin eksik… Bu 10 bin açığın 2013’e kadar giderilmesi lazım. Ne yapacaksınız? Hazır mıyız? Bayanların ellerini görüyorum, bazıları üç diyor, bazıları dört diyor. Üç olursa yeter… Ses az geliyor beyler… İki yıl içinde bu 10 bin açığı tamamlamalısınız, ona göre… Bunu tamamladığınızda mesele bitti” dedi.</p>

    <p class="paragraf">Her şeyi devletten beklemeyin.</p>

    <p class="paragraf">Ha gayret yani.</p>

    <p class="_0px10px ParaOverride-8">…»</p>

    <p class="paragraf">O arada, internete filtre sistemi getirildi.</p>

    <p class="paragraf">Hükümetimizin “ayıp” bulduğu sitelere girilemeyecekti.</p>

    <p class="paragraf">TÜSİAD Başkanı Ümit Boyner, yasakların endişe yarattığını söyledi. Bülent Arınç çıktı, küt diye “Boyner gibi düşünenler iktidara gelirse, porno sitelerini serbest bırakabilirler” dedi.</p>

    <p class="paragraf">AKP bir taraftan, kendisi gibi düşünmeyenlere “pornocu, ırkçı, darbeci” damgası yapıştırıyor… Öbür taraftan “Aynı sudan içmişiz biz, aynı dağın yeliyiz biz” nakaratıyla şarkılı türkülü reklam filmleri yayınlıyordu.</p>

    <p class="_0px10px ParaOverride-8">…»</p>

    <p class="paragraf">“Aynı sudan içmişiz” denirken… Tayyip Erdoğan, Artvin-Hopa’ya gitti. “Su haktır satılamaz” pankartlarıyla karşılandı. Bu pankartı açan vatandaşlara durup dururken biber gazı sıkıldı. Emekli öğretmen Metin Lokumcu hayatını kaybetti. Arbede çıktı. Tayyip Erdoğan’ın otobüsüne taş atıldı. Kafasına taş denk gelen koruma polisi komaya girdi. Artvin Emniyet Müdürü görevden alındı.</p>

    <p class="_0px10px ParaOverride-8">…»</p>

    <p class="paragraf">Harp Akademileri Komutanı Bilgin Balanlı tutuklandı.</p>

    <p class="paragraf">Tutuklanan ilk muvazzaf orgeneral’di.</p>

    <p class="paragraf">Emekli albaylarla ufak ufak başlayan süreç…</p>

    <p class="paragraf">Muvazzaf orgenerale kadar gelmişti.</p>

    <p class="paragraf">Hava Harp Okulu Komutanı tutuklandı.</p>

    <p class="paragraf">Hava Kuvvetleri İstihbarat Başkanı istifa etti.</p>

    <p class="_0px10px ParaOverride-8">…»</p>

    <p class="paragraf">Yargıtay Başkanı Hasan Gerçeker ve Danıştay Başkanı Mustafa Birden, yaş haddinden emekli oldu. Nâzım Kaynak, Yargıtay Başkanı seçildi. Bülent Arınç “Aynı görüşü paylaştığım benim güzel kardeşim, sınıf arkadaşım, yurtta beraber kaldığım pırıl pırıl Anadolu delikanlısıdır, çok mutlu oldum” dedi. Hüseyin Karakullukçu, Danıştay Başkanı seçildi. O da Bülent Arınç’ın arkadaşıydı. “Kurban olduğum Allahım, verdikçe veriyor” dedi. Yüksek yargı istediği kadar “bağımsızım” desin… Vaziyet buydu.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, 2002’de seçimi kazanır kazanmaz Süleyman Demirel’i ziyaret etmişti. “Engin tecrübelerinizden faydalanmak, tavsiyelerinize göre hareket etmek istiyoruz” demişti. Şimdi, aynı Demirel’i hedef tahtasına oturtmuştu. “CHP milli şefini değiştirdi, milletin anasını ağlatan o zat, CHP’nin akıl hocası” diyordu. Dün dündü, bugün bugündü. Siyasi hayatı boyunca CHP’yi kötüleyip, dincilerin avukatlığını yapan Demirel, dinciler tarafından CHP’nin avukatı olmakla suçlanıyordu.</p>

    <p class="_0px10px ParaOverride-8">…»</p>

    <p class="paragraf">12 Haziran 2011…</p>

    <p class="paragraf">Türkiye kaderini oylamaya gitti.</p>
  </div>
</body>
</html>
