<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6</title>
  <link href="../Styles/StyleSheet.css" rel="stylesheet" type="text/css" />
</head>

<body id="x6" xml:lang="en-GB">
  <div class="Basic-Text-Frame">
    <p class="paragraf ParaOverride-10"><span class="CharOverride-1" xml:lang="en-US-POSIX">Cumhurbaşkanı Abdullah Gül</span> <span class="CharOverride-1" xml:lang="en-US-POSIX">•</span> <span class="CharOverride-1" xml:lang="en-US-POSIX">Mahalle baskısı</span></p>

    <p class="paragraf ParaOverride-11"><span class="CharOverride-1" xml:lang="en-US-POSIX">•</span> <span class="CharOverride-1" xml:lang="en-US-POSIX">İkinci Cumhuriyet 11’i</span></p>

    <p class="paragraf">22 Temmuz 2007…</p>

    <p class="paragraf">Sandıklar açıldı.</p>

    <p class="paragraf">Ampul, abajur olmuştu.</p>

    <p class="paragraf">Dört sene daha başucumuzda duracaktı.</p>

    <p class="paragraf">Ananı da al git, sayın-kelle, babalar gibi satışlar, gemicik filan, ahalimiz için sorun teşkil etmemişti. Her iki kişiden biri AKP’ye oy vermişti. Yüzde 47’yle gene tek başına iktidardı.</p>

    <p class="paragraf">CHP’yle beraber MHP de meclisteydi. 2002’de baraja takılan DTP’liler, taktik değiştirmiş, bağımsız aday olarak gelmişlerdi. En enteresanı, yargılaması devam eden ve sekiz aydır hapiste bulunan Sabahat Tuncel’di. Milletvekili seçilince “kaçma ihtimali olmadığı için” serbest bırakıldı.</p>

    <p class="_0px10px">…»</p>

    <p class="paragraf">Bismillah… Tayyip Erdoğan ve Abdullah Gül hakkında kitap yazan Ergün Poyraz’ın evi basıldı, tutuklandı. “Terör örgütü üyesi olmak, teröristlerin fikir babası olmak, devletin gizli bilgilerini ele geçirmek, gecekondudaki bombalarla alakası olmak” gibi çoook uzun bi listeyle suçlandı. Artık neresine denk gelirse orasınaydı!</p>

    <p class="_0px10px">…»</p>

    <p class="paragraf">“AKP yüzde 47 aldı ama öbür tarafta yüzde 53 var, çoğunluk hâlâ AKP’nin karşısında” deniyordu. Başbakan çıktı, hesabı kendince izah etti. “Yüzde 84 oranında oy kullanıldı, bunun yüzde 47’sini aldık, yüzde 100 üzerinden hesap yaparsanız, aldığımız oy yüzde 55,4’tür; kusura bakmasınlar, bu hesapları iyi biliriz, biz bu hesapların içinde piştik” dedi.</p>

    <p class="paragraf">Geçti mi böylece yüzde 53’ü?</p>

    <p class="paragraf">Geçti.</p>

    <p class="paragraf">Yüzde 100 üzerinden hesap yapıp…</p>

    <p class="paragraf">Yüzde 115’i bulan ilk ve tek başbakandı!</p>

    <p class="_0px10px">…»</p>

    <p class="paragraf">Utangaç bi seçmendi, AKP seçmeni…</p>

    <p class="paragraf">İki kişiden biri AKP’ye oy vermişti ama iş ortamlarında, arkadaş sohbetlerinde, açık açık “Evet, ben AKP’ye oy verdim” diyenlerin oranı neredeyse 10’da 1’de kalıyordu. Halbuki, insan gurur duymaz mı oy verdiği partiden? Hem AKP’ye oy veriyorlardı, hem de “AKP’ye oy verdim” demek istemiyorlardı.</p>

    <p class="_0px10px">…»</p>

    <p class="paragraf">Kabine üyelerini yeri gelince tek tek anlatırız ama, en şahanesi Ertuğrul Günay’dı… CHP milletvekili olan, CHP Genel Sekreteri olan, 1994 belediye seçiminde Tayyip Erdoğan’ın karşısına CHP’den rakip olan Ertuğrul Günay, sol’dan sağ’a, AKP’ye geçmiş, Kültür ve Turizm Bakanı olmuştu.</p>

    <p class="_0px10px">…»</p>

    <p class="paragraf">Köksal Toptan, TBMM Başkanı seçildi. O da köken itibariyle AKP’li değildi… Süleyman Demirel’in hem avukatı, hem milletvekili, hem bakanıydı. 2002’den itibaren AKP’liydi. Eşinin başı açıktı. Çankaya’ya türban çıkacağı için, hem Başbakan hem Cumhurbaşkanı türbanlı olacak, bari TBMM Başkanı türbansız olsun diye düşünülmüştü. Üçünün birden türbanlı olacağı günler de gelecekti, acelesi yoktu.</p>

    <p class="_0px10px">…»</p>

    <p class="paragraf">Bekir Coşkun, <span class="CharOverride-7" xml:lang="en-US-POSIX">Hürriyet</span>’teki köşesinde “O benim cumhurbaşkanım olmayacak” diye yazdı. Başbakan çok öfkelendi. “Bunu diyenler vatandaşlıktan çıkmalı, çeksin gitsin” dedi.</p>

    <p class="paragraf">AKP’yi beğenmiyorsan, defolup gidecektin yani…</p>

    <p class="paragraf">En güzel cevabı, Bekir Coşkun’un eşi Andree verdi. “Ben Fransız asıllı Türk vatandaşıyım. Bir Türk’e âşık oldum, onunla evliyim. Bu topraklarda doğdum, annem babam bu topraklarda öldü, bu topraklara gömüldü, ben de bu topraklarda öleceğim, bu topraklara gömüleceğim. Fransa’nın Ankara Büyükelçisi’nin bize teklif ettiği Fransa pasaportunu reddettik, çifte vatandaşlığı bile kabul etmedik. Başbakan’ın sözleri gururumu rencide etti, içimi acıttı. Cevabım şudur, hayır Sayın Başbakan, bir yere gitmiyoruz, buradayız” dedi.</p>

    <p class="_0px10px">…»</p>

    <p class="paragraf">103 gün devam eden itiş-kakış bitti.</p>

    <p class="paragraf">Abdullah Gül, 11’inci cumhurbaşkanı seçildi.</p>

    <p class="paragraf">Sadece AKP’liler oy verdi.</p>

    <p class="paragraf">Türban, devletin zirvesindeydi.</p>

    <p class="paragraf">Ahmet Necdet Sezer “hoşça kalın” dedi.</p>

    <p class="paragraf">Çankaya’dan ayrıldı.</p>

    <p class="_0px10px">…»</p>

    <p class="paragraf">Türkiye, Sezer’in gidişiyle birlikte, aslında nelere veda ettiğinin farkında değildi. Arkasında partisi de yoktu, ordusu da… Gerçek manada ilk ve tek “sivil cumhurbaşkanı”ydı. Tek başına geldi, tek başına gitti. Yeminini tuttu. Hukuku üstün kıldı. Hangi değerleri “korumaya çalıştığını” Türkiye ağır ağır öğrenecekti.</p>

    <p class="_0px10px">…»</p>

    <p class="paragraf">Yandaş medyanın manşetlerinde “Gül kokusu, Güller açtı, Gül döktüm yollarına, demokrasi şaheseri, Başkomutana selam” başlıkları vardı. Bir gazete “halk çocuğu” manşetini kullanmıştı, ki, en başta Mustafa Kemal, öbür cumhurbaşkanlarının ne çocuğu olduğunu siz düşünecektiniz gari!</p>

    <p class="_0px10px">…»</p>

    <p class="paragraf">Ve, o gün görülmemiş bir şey oldu.</p>

    <p class="paragraf">Dört sene 10 aydır görülmemiş bir şey…</p>

    <p class="paragraf">Yandaşlar dahil, gazetelerin hiçbirinin birinci sayfasında Tayyip Erdoğan yoktu. Tamamında Abdullah Gül vardı. İkisinin arasında her zaman yaşanan ama, her zaman inkâr edilen rekabetin, makamlararası miladıydı. Abdullah Gül’ün popülaritesi, tarihte ilk defa, Tayyip Erdoğan’ı geçmişti.</p>

    <p class="_0px10px">…»</p>

    <p class="paragraf">11’inci cumhurbaşkanı seçilince…</p>

    <p class="paragraf">Türban filan derken, çarşaf’a dolanılmıştı.</p>

    <p class="paragraf">Çünkü referandum yasasında “11’inci cumhurbaşkanını halk seçer” yazıyordu. Langır lungur yasa yapılırsa, olacağı buydu. 11’inciyi meclis seçtiğine göre, şimdi ne olacaktı? Hadi bakalım, AKP kendi yazdığı yasayı kendi bozdu, “11’inci” ifadesini çıkardı.</p>

    <p class="paragraf">Zaten, aslına bakarsanız, referandumun detaylarından falan kimsenin haberi yoktu. Ahalimizden tek istenen, Kıbrıs’taki gibi “yes be annem” demesiydi. Okumasına, düşünmesine ihtiyaç yoktu.</p>

    <p class="_0px10px">…»</p>

    <p class="paragraf">Okuyup düşünenler ise, sosyolog Profesör Şerif Mardin’in ortaya attığı “mahalle baskısı” kavramını konuşuyordu. Kabaca özetlersek, “İslami hayat tarzının dayatılacağını, laiklerin kendisini dışlanmış hissedeceğini” anlatıyordu.</p>

    <p class="_0px10px">…»</p>

    <p class="paragraf">Hemen peşinden “Malezya mı oluyoruz?” merakı başladı. Gazeteler Malezya’ya muhabirler gönderiyor, İslami sosyal hayata dair Malezya dizileri yapılıyordu. Malezya’da laiklik mücadelesi veren hukukçu Malik İmtiaz, <span class="CharOverride-7" xml:lang="en-US-POSIX">Hürriyet</span>’e gayet güzel izah etmişti… “10 sene önce bu hale geleceğimizi kimse tahmin etmiyordu, bu gidişle 10 sene sonra Malezya İran olur, Türkiye de Malezya olur” diyordu.</p>

    <p class="paragraf">Aslına bakarsanız, taaa Malezya’ya gitmeye gerek yoktu. Malezya bayrağına bakmak yeterliydi. ABD bayrağıyla yan yana koyun, görün… Malezya bayrağı, ABD bayrağının ılımlı İslam versiyonuydu!</p>

    <p class="_0px10px">…»</p>

    <p class="paragraf">Profesör Teziç’in görev süresi bitti, YÖK Başkanlığı’na Yusuf Ziya Özcan atandı. Türkiye henüz Malezya olmamıştı ama Malezya’dan YÖK Başkanımız olmuştu! Çünkü Yusuf Ziya Özcan, Malezya İslam Üniversitesi’nde öğretim üyesi olarak çalışmıştı. İşin matrak tarafı, YÖK bu üniversiteye denklik vermiyordu. Daha matrak tarafı… Rektör değildi. Dekan bile değildi. Herhangi bir fakülteyi yönetmemişti ama, üniversitelerin hepsini birden yönetecekti.</p>

    <p class="_0px10px">…»</p>

    <p class="paragraf">“İkinci Cumhuriyet” tartışmaları başlamıştı.</p>

    <p class="paragraf">Cengiz Çandar, köşe yazısında İkinci Cumhuriyet takımının ilk 11’ini saydı: Cengiz Çandar, Mehmet Barlas, Hasan Cemal, Murat Belge, Etyen Mahçupyan, Orhan Pamuk, Mehmet Altan, Eser Karakaş, Şahin Alpan, Ali Bayramoğlu ve Mehmet Ali Birand’dı.</p>

    <p class="_0px10px">…»</p>

    <p class="paragraf">Cumhurbaşkanı Gül, ilk icraat olarak, kızı Kübra’yı evlendirdi. Düğün, İstanbul Gösteri ve Kongre Merkezi’ndeydi. 3 bin davetli katıldı. 6 bin polis nöbet tuttu. Şarkıcı Kıraç, özel beste yaptı, nikâh sırasında o çalındı. Tavandan ışık şelalesi döküldü. Takılar desen… Derishow’un hazırladığı torbalarla toplandı.</p>

    <p class="_0px10px">…»</p>

    <p class="paragraf">Kaşla göz arasında Petkim satıldı.</p>

    <p class="paragraf">Yeni sahibi, adı sanı duyulmamış Rus-Kazak ortaklığı bir firmaydı. Maliye Bakanımız “Satıyoruz satıyoruz bitmiyor, ne komünist ülkeymişiz be” diyordu. Gel gör ki… Kazak’ı bi çıkarttık kardeşim, altından Ermeni çıktı! Ermeni lobisinin en güçlü işadamı, Rus-Kazak şirketi üzerinden, Petkim’i almıştı. Skandal basına yansıyınca, ihale apar topar iptal edildi. İlla birine verilecekti… Pantolon olmadı gömlek verelim misali, Ermeni uymadı, Azeri firmaya verildi.</p>

    <p class="_0px10px">…»</p>

    <p class="paragraf">Anadolu Grubu’na ait Abank, Yunan bankası Alfabank’a satıldı. Ekonomi sayfalarımızda sevinçten havai fişekler fırlatılırken… Bankacılık Düzenleme ve Denetleme Kurumu izin vermedi, vetoladı. Çünkü Türk bankasını satın almaya çalışan Yunan bankasının yönetim kurulu üyelerinden biri, Yunan Gizli Servisi’nin eski başkanıydı! Apo, Kenya’daki Yunan elçiliğinde saklanırken, bu arkadaş, Yunan istihbaratının başındaydı. Gençliğinde Ankara’da casus olarak görev yapmıştı.</p>

    <p class="_0px10px">…»</p>

    <p class="paragraf">Bankalarımız şakır şakır Yunanistan’a giderken… Çanakkale Yağlı Pehlivan Güreşleri’nin ağası kim oldu biliyor musunuz? Bölgeden sebze-meyve ticareti yapan Yunan işadamı Anestis Milonays oldu. 70 bin lirayı bastırdı, er meydanı ağası oldu, davul zurna eşliğinde omuzlara alındı, çayırda şeref turu attı.</p>

    <p class="paragraf">Raki, caciki, lokumi falan derken…</p>

    <p class="paragraf">Koca Yusuf’u Yusufaki yaparlarsa, şaşmazdık gari!</p>

    <p class="_0px10px">…»</p>

    <p class="paragraf">Ve, Başbakanımız valilere talimat verdi. “İcabında sayın valim, atlayacaksın kamyonun şoför koltuğuna, sen gideceksin, kapıyı çalacaksın, kömürü sen vereceksin, bunu yaptığın gün bu Türkiye ne olur biliyor musun, uçar uçar” dedi.</p>

    <p class="paragraf">Demek ki neymiş?</p>

    <p class="paragraf">Verecektin avanta kömürü, Türkiye uçacaktı!</p>

    <p class="paragraf">Olay buydu.</p>

    <p class="paragraf">8 milyon aileye avanta kömür dağıtılmıştı.</p>

    <p class="_0px10px">…»</p>

    <p class="paragraf">Zaten o nedenle…</p>

    <p class="paragraf">Bankalar limanlar telefonlar satılıyor ama, Kömür İşletmeleri Kurumu’yla Taş Kömürü Kurumu asla satılmıyordu. Stratejik, jeopolitik ve “demokratik” önemi vardı. Başkasının eline geçmesi sakıncalıydı!</p>

    <p class="paragraf">Mesela, en çok zarar eden kurumlardan Devlet Demiryolları, ilk defa bu sene 50 milyon lira kârâ geçtiğini açıkladı. İnsan taşıyarak değil… Kömür taşıyarak!</p>

    <p class="paragraf">Herkes Roma’ya biz Soma’ya lafı vardır ya… Aynen öyle olmuştu. Soma’dan Tunçbilek’ten Seyitömer’den yüklenen kömürler, ülkenin değişik noktalarına vagonlarla taşınıyor, faturası hükümete gönderiliyor, avanta kömür taşıyarak kara geçiliyordu. İnsan taşıyarak zarar eden Devlet Demiryolları, avanta kömür taşıyarak köşeyi dönüyordu.</p>

    <p class="paragraf">Tren anca gara kadar getirebildiği için, Başbakanımız valilere “kamyonun direksiyonuna atla” diyordu. Malum, raylar, evlerin kapısına kadar gidemiyordu!</p>

    <p class="_0px10px">…»</p>

    <p class="paragraf">Verdiler kömürü…</p>

    <p class="paragraf">Verdiler kömürü…</p>

    <p class="paragraf">Referandum yapıldı.</p>

    <p class="paragraf">Yüzde 69 “evet” çıktı.</p>

    <p class="paragraf">42 milyon seçmenin sadece 27 milyonu sandığa gitmişti. Sandık başında yapılan ankette, evet oyu verenlerin yüzde 60’ı “neye evet dediklerini bilmediklerini” açıkladılar.</p>

    <p class="_0px10px">…»</p>

    <p class="paragraf">Haşim Kılıç, Anayasa Mahkemesi Başkanı oldu.</p>

    <p class="paragraf">Tarihte ilkti… Hukukçu değil, iktisatçıydı. Eşi türbanlıydı.</p>

    <p class="_0px10px">…»</p>

    <p class="paragraf">Abdullah Gül’ün Çankaya Köşkü’ndeki ilk Cumhuriyet Bayramı resepsiyonuna, Hollywood yıldızı Kevin Costner da katıldı. Nerden tanışıyorlarmış derseniz… Tanışmıyorlardı. Konser vermek için İstanbul’a gelmişti, hazır gelmişken kolundan tutup, Ankara’ya, resepsiyona götürmüşlerdi. Köşk’ten çıkınca Anıtkabir’e de uğradı. Eline bayrak tutuşturup, sallattılar. “I love you Kevıııınn” tezahüratı yapıldı. Evlere şenlikti. Hollywood seferber olsa, Türkiye’de çevrilen komedi filmleriyle boy ölçüşemezdi!</p>

    <p class="_0px10px">…»</p>

    <p class="paragraf">PKK, referandum günü Dağlıca’yı basmıştı; 12 askerimizi şehit ederken, sekiz askerimizi kaçırmıştı. İki hafta sonra, iyi niyet gösterisi adı altında, Kuzey Irak topraklarında, DTP milletvekilleri Aysel Tuğluk ve Fatma Kurtulan’a teslim ettiler. Masa kurmuşlar, üstüne PKK bayrağı ve Apo posteri koymuşlar, yanına esir askerlerimizi dizmişler, teslim tutanağı imzalayarak, törenle serbest bırakmışlardı. Kevin Costner meselesi ne kadar komikse, bu da o kadar dramatikti. DTP’lilerin tutanakla teslim aldığı askerlerimiz, Erbil’de Amerikan askerlerine devredildi, memlekete Amerikalılar getirdi.</p>

    <p class="_0px10px">…»</p>

    <p class="paragraf">O gün, Tayyip Erdoğan ABD’ye gitti.</p>

    <p class="paragraf">Bush’la görüştü.</p>

    <p class="paragraf">İtiraf edilmiyordu ama…</p>

    <p class="paragraf">Kuzey Irak’a harekât için müsaade isteniyordu.</p>

    <p class="paragraf">Malum, terörle mücadele koordinatörlüğü fiyaskoyla sonuçlanmıştı. Bi şeyler yapıyormuş gibi görünmek lazımdı. Ahalinin ağzına bir parmak bal çalmak gerekiyordu.</p>

    <p class="paragraf">Beyaz Saray’daki görüşme neticesinde, ABD’nin “anlık istihbarat” vereceği açıklandı. PKK’yı havadan izleyecekler, sınırdaki hareketleri anında bize bildireceklerdi. Tayyip Erdoğan “Hamdolsun istediğimizi aldık, pozitif duygular içindeyim” dedi.</p>

    <p class="_0px10px">…»</p>

    <p class="paragraf">PKK, basını davet ediyor, Brezilya’dan futbolcu transfer eder gibi imza töreni yapıyor, esir askerlerimizi kafamıza çuval geçiren Amerikalılara teslim ediyor… Türk halkı hâlâ ABD’den “anlık istihbarat” geleceğine inandırılıyordu. Değil predator, teleskop verseler nafileydi, bakarkörlüğe çare yoktu.</p>

    <p class="_0px10px">…»</p>

    <p class="paragraf">Teröristler elini kolunu sallaya sallaya Kuzey Irak’tan Türkiye’ye girerken… Irak Türkmen Cephesi Genel Başkanı Doktor Sadettin Ergeç, Erbil’den kalkan tarifeli uçağa bindi, Atatürk Havalimanı’nda gözaltına alındı, iyi mi… Giriş yasağı vardı, anında yakalamıştık!</p>

    <p class="paragraf">Meğer, adamcağız önceki ay Türkiye’de kalp ameliyatı olmuş, çıkışı üç dört gün gecikince gıyabında para cezası kesilmiş, para cezasından haberi olmadığı için ödenmemiş, ödenmediği için “yurda giriş yasağı” konmuştu. Cep telefonundan Genelkurmay’ı aradı, anca beş saat sonra kurtulabildi.</p>

    <p class="_0px10px">…»</p>

    <p class="paragraf">Bizim liboş gazeteciler ise, Barzani’yle röportaj kuyruğuna girmişti. Tayyip Erdoğan pek sinirlendi, esti gürledi. “Fırsat bulsalar İmralı’dakini de konuşturacaklar” dedi. Breh breh breh… O zamanlar biri çıkıp, “Barzani’yi AKP kongresine onur konuğu olarak davet edecekler, Apo’ya ulusal sesleniş konuşması yaptıracaklar, hayaldi gerçek olacak” deseydi, herhalde contaları yakmış diye, alay edilirdi!</p>

    <p class="_0px10px">…»</p>

    <p class="paragraf">10 Kasım geldi…</p>

    <p class="paragraf">Takvimde başka gün yokmuş gibi, Suudi Arabistan Kralı Abdullah bin Abdülaziz el Suud, Ankara’ya geldi. Anıtkabir’e gitmeyi reddeden Kral’a, Çankaya Köşkü’nde madalya takıldı, Türkiye Cumhuriyeti Devlet Nişanı verildi. Kral da, bizim Cumhurbaşkanı ile bizim Başbakan’a madalya taktı.</p>

    <p class="paragraf">Sadece madalyayla kalsa, gene iyiydi. Protokol tarihinde bir ilk yaşandı… Cumhurbaşkanımız, Başbakanımızla birlikte, Suudi Kralı’nın ayağına, kaldığı otele gitti. Yan yana oturup poz verdiler.</p>

    <p class="_0px10px">…»</p>

    <p class="paragraf">Aynı gün… Isparta’da bir beden eğitimi öğretmeni hakkında, Cumhuriyet mitingine katıldığı ve öğrencilerine 19 Mayıs’ta Atatürk tişörtü giydirdiği gerekçesiyle soruşturma açıldı. Suçlu bulundu, ceza olarak maaşı kesildi. Arka sayfalarda, küçücük yer verilen bu hadise, milat’tı. Atatürkçü avı başlamıştı.</p>

    <p class="_0px10px">…»</p>

    <p class="paragraf">Atlasjet’in İstanbul’dan havalanan MD83 tipi uçağı, geceyarısı 1.30’da Isparta’da düştü. 50 yolcu ve 7 mürettebatın tamamı hayatını kaybetti. Yaklaşma cihazının bozuk olduğu, sola dönmesi gerekirken, tam tersi istikamete dönüp, Türbetepe’ye çakıldığı öne sürüldü.</p>

    <p class="paragraf">Atlasjet, bu hurda uçağı World Focus adındaki bir başka şirketten kiralamıştı. World Focus, aynı uçağı 2005 senesinde THY’ye de kiralamıştı. Sık sık arıza yaptığı, buna rağmen uçurulduğu ortaya çıktı. Hatta, World Focus’un eski yönetim kurulu başkanı, “Para yoktu, uçakların periyodik bakımı bile yapılamıyordu, bu sorumluluğu taşıyamam diye istifa etmiştim” dedi.</p>

    <p class="paragraf">Kurbanlar arasında, İsviçre CERN’deki deneylere Türkiye adına katılan Profesör Engin Arık da vardı. Ekibiyle birlikte, Isparta’ya konferansa gidiyordu. Kaderin oyunu… Engin Arık’ın CERN’de katıldığı deneyin adı da “Atlas”tı.</p>

    <p class="_0px10px">…»</p>

    <p class="paragraf">Faciadan sadece bir hafta sonra… Yılın Başarılı Havacılık Ödülleri dağıtıldı. Yılın Başarılı Havacılık Yöneticisi Ödülü kime verildi biliyor musunuz? Kazadan sonra hakkında inceleme başlatılan Sivil Havacılık Genel Müdürü’ne verildi. Ödülü kim takdim etti biliyor musunuz? Ulaştırma Bakanı!</p>

    <p class="paragraf">Bu kitabın piyasaya çıktığı 2013’te, mahkeme hâlâ bitmemiş, kazanın sebebi ve sorumluları hâlâ ortaya çıkmamıştı.</p>

    <p class="_0px10px">…»</p>

    <p class="paragraf">Temmuz ayında 13 şehit vardı.</p>

    <p class="paragraf">Ağustos ayında 12 şehit vardı.</p>

    <p class="paragraf">Eylül ayında 5 şehit vardı.</p>

    <p class="paragraf">Şırnak’ta minibüs tarandı, 12 vatandaşımız öldü.</p>

    <p class="paragraf">Ekim ayında 35 şehit vardı.</p>

    <p class="paragraf">Kasım ve Aralık’ta dokuz şehit daha vardı.</p>

    <p class="paragraf">2007 bilançosu 138 şehide ulaşmıştı.</p>

    <p class="paragraf">Öfke doruktaydı.</p>

    <p class="paragraf">Ahalinin gazını almak gerekiyordu.</p>

    <p class="_0px10px">…»</p>

    <p class="paragraf">F16’larımız Kuzey Irak’taki PKK kamplarını, Kandil’deki mağaraları vurdu. Uçaklardaki termal kameralarla çekilen bombalama görüntüleri, ilk defa, televizyonlarda yayınlanıyordu. Film gibi seyrediyorduk. Genelkurmay Başkanı Büyükanıt “PKK kampları artık Biri Bizi Gözetliyor Evi gibi” dedi.</p>

    <p class="paragraf">Komandolarımız sınırötesine geçti. Güya temizlik harekâtı yapılıyordu. Şöyle mahvettik, böyle mahvettik manşetleri atıldı ama… Aylardır Kuzey Irak’a gireceğimiz konuşuluyordu. Neredeyse bi davul zurna çalmadığımız kalmıştı. O kamplarda keriz gibi kim kalmış olabilirdi ki?</p>

    <p class="paragraf">Neticede… Hükümet memnun, Genelkurmay memnun, ahali memnun, ABD memnun, hatta, kimsenin burnu kanamadığı için PKK bile memnundu!</p>

    <p class="paragraf">Kuzey Irak’a girmemizle çıkmamız bir olmuştu. “ABD anca bu kadarına izin verdi” denilince, Tayyip Erdoğan öfkelendi, “Türkiye Cumhuriyeti Başbakanı şerefsiz değildir” dedi.</p>

    <p class="paragraf">Tek darbeyi DTP yemişti… DTP Genel Başkanı seçilir seçilmez, sahte çürük raporu aldığı, asker kaçağı olduğu ortaya çıkan Nurettin Demirtaş, tutuklandı, cezaevine tıkıldı.</p>

    <p class="_0px10px">…»</p>

    <p class="paragraf">TMSF, <span class="CharOverride-7" xml:lang="en-US-POSIX">Sabah</span>-atv’yi Ciner Grubu’na vermişti.</p>

    <p class="paragraf">Seçimden bir ay önce…</p>

    <p class="paragraf"><span class="CharOverride-7" xml:lang="en-US-POSIX">Sabah</span>-atv’ye tekrar el koydu.</p>

    <p class="paragraf">Seçimden üç ay sonra…</p>

    <p class="paragraf"><span class="CharOverride-7" xml:lang="en-US-POSIX">Sabah</span>-atv’yi Çalık Grubu’na sattı.</p>

    <p class="paragraf">Tayyip Erdoğan’ın damadı… Çalık Holding’in genel müdürüydü.</p>

    <p class="paragraf">750 milyon dolarlık kredi, devlet bankaları Vakıfbank ve Halkbank’tan alınmış; eksik kalan 350 milyon dolar, Katarlı ortaktan temin edilmişti. Devlete ait mallar, haraç-mezat özel sektöre satılırken… Özel sektöre ait mal, devlet bankaları eliyle Başbakan’ın damadının genel müdür olduğu şirkete geçiyordu.</p>

    <p class="paragraf">AKP’yi destekleyen çok sayıda gazete ve televizyon olmasına rağmen… “Yandaş medya” denilen kavram, işte bu satıştan sonra “resmen” literatüre yerleşti.</p>

    <p class="_0px10px">…»</p>

    <p class="paragraf"><span class="CharOverride-7" xml:lang="en-US-POSIX">Sabah</span>’ın başyazarı Mehmet Barlas’tı.</p>

    <p class="paragraf">Başbakan’ı tebrik ederken, yanağını okşadı.</p>

    <p class="paragraf">“Yanaka” lakabı takıldı.</p>

    <p class="paragraf">Tesadüf o ki…</p>

    <p class="paragraf">Başbakan’ın damadı manşetlerdeyken, bir başka damat’ın düğünü basıldı. Süleyman Demirel iktidarında memleketin en güçlü adamı olan, bilahare, malına mülküne TMSF tarafından el konulan Cavit Çağlar, villasındaki nikâhla oğlunu evlendiriyordu. TMSF villayı bastı. Geline-damada takılan takıların tespitini yaptı.</p>

    <p class="paragraf">Tesadüf o ki…</p>

    <p class="paragraf">TMSF kontrolündeki Star Televizyonu’nda yayınlanan “Sevgili Dünürüm” isimli dizide, fotokopi gibi, tıpa tıp aynı sahne yaşanmıştı. Batık banka sahibini canlandıran Haluk Bilginer oğlunu evlendirirken, rol icabı TMSF baskın yapmış, takılara el koymuştu. Bir ilk daha’ydı… Dizi, gerçek olmuştu!</p>

    <p class="_0px10px">…»</p>

    <p class="paragraf"><span class="CharOverride-7" xml:lang="en-US-POSIX">Sabah</span>-atv’yle birlikte, Türkiye’nin en büyük bölge gazetesi <span class="CharOverride-7" xml:lang="en-US-POSIX">Yeni Asır</span> da, Çalık Grubu’na geçmişti. Henüz devir-teslim onayı çıkmadan… <span class="CharOverride-7" xml:lang="en-US-POSIX">Yeni Asır</span>’ın logosundaki Atatürk figürü kaldırıldı. İzmir ayağa kalktı. “Tayyip Erdoğan’ın damadı satın aldı, Atatürk uçtu” yorumları yapıldı. TMSF Başkanı “satışı baltalamaya yönelik komplo” kuşkusuyla soruşturma açtı. Halbuki, komplo momplo yoktu. Gazeteyi yönetenler, kendi kafalarınca yeni patronlarına göre pozisyon almıştı! Atatürk figürü derhal yerine kondu, mevzu kapatıldı ama… Hem Tayyip Erdoğan’ı, hem TMSF’yi, hem de Çalık Grubu’nu çok zor durumda bırakmışlardı. “Kraldan çok kralcılar” hep vardı, ancak, AKP dönemi hakikaten bambaşkaydı.</p>

    <p class="_0px10px">…»</p>

    <p class="paragraf">Almanya tarafından ipliği pazara çıkarılan Yimpaş’ın patronu Dursun Uyar’a, Sermaye Piyasası Kanunu’na aykırı davranmaktan iki sene hapis cezası verildi. Tam cezaevine gireceği gün, hastaneye yattı. “Takayasu” olduğu açıklandı. 1908’de Japon doktor Takayasu tarafından keşfedilen hastalık türüydü. Bayılma, ateş filan yapıyordu. Küçük bi pürüz vardı… Kadın hastalığıydı!</p>

    <p class="paragraf">O kadar kusur kadı kızında da olurdu.</p>

    <p class="paragraf">Takayasu hastası…</p>

    <p class="paragraf">Bakanlarımızın kankası…</p>

    <p class="paragraf">Dursun bize Uyar’dı.</p>

    <p class="paragraf">Gel gör ki, Takayasu raporu kurtaramadı, tutuklandı, Karabük Kapalı Cezaevi’ne kondu. Bir gece yattı. Kapalı cezaevini beğenmedi, savcılığa başvurdu, yarı açık olsun dedi, şak diye kabul edildi, Eskipazar Yarı Açık Cezaevi’ne nakledildi. Zaten rica minnet yatıyordu, bi de kapalı mı yatsaydı yani.</p>

    <p class="_0px10px">…»</p>

    <p class="paragraf">Kaderin cilvesi mi desek, yoksa, bak sen şu tatlı tesadüfe mi desek, aynı gün… Adalet Bakanı Mehmet Ali Şahin, Silivri Cezaevi’nin Mart ayında “hizmete gireceğini” açıkladı!</p>

    <p class="paragraf">Ki, o Adalet Bakanı’nın eşi Saniye Hanım’a, Başkent Üniversitesi Hastanesi’nde, o Silivri’ye tıkılacak olan Profesör Mehmet Haberal tarafından böbrek nakli yapılmıştı.</p>

    <p class="_0px10px">…»</p>

    <p class="paragraf">2007’nin son günü…</p>

    <p class="paragraf">Tayyip Erdoğan’ı sırtından atan Cihan öldü.</p>

    <p class="paragraf">Onu unutmayacağız.</p>

    <p class="paragraf">Saygıdeğer bir at’tı.</p>

    <p class="_0px10px">…»</p>

    <p class="paragraf">2007 senesi adeta yaprak dökümü gibiydi.</p>

    <p class="paragraf">Siyasetin beyefendileri Erdal İnönü ve İsmail Cem’i kaybettik. Hayırsever işadamı Kadir Has’ı, Vakko’nun yaratıcısı Vitali Hakko’yu kaybettik. Basın dünyasından Ufuk Güldemir’i, Şakir Süter’i kaybettik. Rock müziğin genç yıldızı Barış Akarsu’yu trafik kazasında kaybettik. Amasra’ya Barış’ın heykeli dikildi, o heykeli yapan dünyaca ünlü heykeltıraşımız Profesör Tankut Öktem’i de bir başka trafik kazasında kaybettik. Türkü ana Zehra Bilir, Nurten İnnap, Yıldıray Çınar, caz divası Nükhet Ruacan, tiyatro-sinema ustaları Savaş Dinçel, Lale Oraloğlu, Orçun Sonat, <span class="CharOverride-7" xml:lang="en-US-POSIX">Hababam Sınıfı</span>’nın Tulum Hayri’si Cem Gürdap, Türkiye’nin Kaptan Cousteau’su Haluk Cecan artık aramızda değildi. Eski bakan Yıldırım Aktuna’yla DEP eski milletvekili Orhan Doğan vefat etti. “Otel ayısı” lakabıyla tanınan eski bakan Mustafa Taşar, trafik kazasında can verdi.</p>

    <p class="paragraf">İlk Müslüman kadın Başbakan Benazir Butto’yu havaya uçurdular. Boris Yeltsin gitti. Pavarotti gitti. Sophia Loren’in eşi, film yapımcısı Carlo Ponti öldü.</p>

    <p class="paragraf">Benim çocukluk arkadaşımı…</p>

    <p class="paragraf">İzmir’in en ünlü hemşerilerinden… Pak Bahadur’u kaybettik.</p>
  </div>
</body>
</html>
