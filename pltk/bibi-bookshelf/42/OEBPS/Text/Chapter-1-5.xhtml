<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-5</title>
  <link href="../Styles/StyleSheet.css" rel="stylesheet" type="text/css" />
</head>

<body id="x4" xml:lang="en-GB">
  <div class="Basic-Text-Frame">
    <p class="arabaslik_orta" id="_idParaDest-6">2006</p>

    <p class="paragraf ParaOverride-4"><span class="CharOverride-1">Kuş gribi</span> <span class="CharOverride-5">•</span> <span class="CharOverride-1">Mehmet Ali Ağca</span> <span class="CharOverride-5">•</span> <span class="CharOverride-1">Rahip Santoro</span> <span class="CharOverride-5">•</span> <span class="CharOverride-1">Ali Dibo</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Ulemaya soralım</span> <span class="CharOverride-5">•</span> <span class="CharOverride-1">Ananı da al git</span> <span class="CharOverride-5">•</span> <span class="CharOverride-1">Askerlik yan gelip yatma yeri değildir, canım kardeşim</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Tayyip Erdoğan’ı delikten süpürmeyin, kullanın</span> <span class="CharOverride-5">•</span> <span class="CharOverride-1">Pantolon paçalarını çoraba sokun</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Haşema</span> <span class="CharOverride-5">•</span> <span class="CharOverride-1">Danıştay baskını</span></p>

    <p class="paragraf ParaOverride-7"><span class="CharOverride-5">•</span> <span class="CharOverride-1">Başbakan Mercedes’te bayıldı</span> <span class="CharOverride-5">•</span> <span class="CharOverride-1">Deve hava yolları</span></p>

    <p class="paragraf">Yeni seneye kuş gribi dramlarıyla başladık.</p>

    <p class="paragraf">Aslında üç aydır zaten memleketi kasıp kavuruyordu ama, tavuk firmaları “reklamveren” olduğu için, haberler sansürleniyordu. Halk sağlığı konusunda attı mı mangalda kül bırakmayan medyamız, reklam gelirleri azalmasın diye, salgını görmezden geliyordu.</p>

    <p class="paragraf">2006’nın ilk günü, Doğubayazıt’ta tavuk yiyen dört kardeşten biri öldü. Ertesi gün kız kardeşi, daha ertesi gün öbür kardeşi öldü. Üstü örtülemez hale gelmişti… Ve haftalardır kamuoyundan saklanan gerçek, mecburen itiraf edildi: Altı şehirde 19 vatandaşımız komadaydı.</p>

    <p class="paragraf">Hayatını kaybeden çocuklara “kuş gribi değil, zatürree” raporu verilmişti, iyi mi… Kim vermişti bu raporu? Ankara Refik Saydam Hıfzısıhha Enstitüsü Başkanı vermişti. Bilahare, bizzat Sağlık Bakanı çıktı, “Çocuklar zatürreeden değil, kuş gribinden öldü” dedi. Bunun üzerine bütün basın, Enstitü Başkanı’nın peşine düştü. Aradılar taradılar; skandal raporu verdiği gün, hacca gittiği tespit edildi. Mekke’de, beş yıldızlı Ümmül Kurra Oteli’nde kalıyordu. Gazeteciler ısrarla telefon ediyor, Başkan Bey telefona çıkmıyor, eşi açıyor, “Bizi rahat bırakın, buraya ibadetimizi yapmaya geldik” deyip kapatıyordu.</p>

    <p class="paragraf">Ne diyelim… Allah kabul etsin’di.</p>

    <p class="paragraf">Tavuk itlafları tekrar başladı. Karantina bölgeleri ilan edildi ama, iş işten geçmiş, bulaşmadık şehir kalmamıştı. Maalesef, bu hazin tabloya rağmen, hâlâ, sabretmemizi telkin eden, kış mevsimi geçince gribin de geçeceğini söyleyen yandaş profesörlerimiz vardı. Utanmasalar “kışt” gribi diyeceklerdi! Türkiye bu yalakalığın bedelini ağır ödeyecekti.</p>

    <p class="paragraf">Kaderin cilvesi… Van’da hastaneye kaldırılan kritik durumdaki vatandaşlarımızı, Rektör Yücel Aşkın’ın hapse tıkılmasına, yargılanmasına sebep olan solunum cihazı kurtarıyordu.</p>

    <p class="paragraf">Ahalimiz, havada uçan güvercinleri bile kolluyordu ki, aman diim, kafasına talih kuşu konmasın. Evinin, apartmanın çatısına martı geliyor, karga geliyor diye itfaiyeden yardım isteyen, polisi arayanlar oluyordu. Kaz tüyü yastık satışları bile durmuştu. Yumurta ticareti dibe vurmuş… Maliye Bakanımızın maharetli oğlunun “Unakıtan” markasıyla likit yumurta piyasasına girdiği ortaya çıkmıştı!</p>

    <p class="paragraf">Vahşet manzaraları yaşanıyordu. Cehalet, kâbusa dönüşmüştü. Tavukları çuvalların içine, çukurlara doldurup, canlı canlı yakıyorlardı. Avrupa Birliği heyet gönderdi, inceledi, rapor yazdı. Türkiye’nin önlem almakta geç kaldığı, ihmalkâr davrandığı resmen tescillendi.</p>

    <p class="paragraf">Bir milyon tavuk yok edildi. Neticede… Türk televizyon tarihinin en güvenilir ismi, araştırmacı gazetecilik duayeni Uğur Dündar, tavukçuluk sektörünün oluşturduğu Sağlıklı Tavuk Bilgi Platformu’nun reklamlarında oynadı. Tek kuruş almamıştı. Hatta, araştırmaları için cebinden para ödemişti. Çıktı ekrana, “Entegre tesislerde üretilen tavuklara güvenebilirsiniz” dedi. Hükümete güvenmeyen Türk halkı, Uğur Dündar’ın kefaletini kabul etti. Sektör batmaktan kurtuldu.</p>

    <p class="paragraf">Buyrun burdan yakın…</p>

    <p class="_0px10px ParaOverride-8">…»</p>

    <p class="paragraf">Mehmet Ali Ağca, zart diye serbest bırakıldı.</p>

    <p class="paragraf">Papa suikastından 19 sene İtalya’da yatmış, iade edilmişti. Abdi İpekçi’yi öldürmekten 36 senesi olmasına rağmen 5,5 senede tahliye edilmişti. Cezaevi kapısından Mercedes’le alındı, yollarına karanfiller döküldü, Türk bayrakları sallanarak, “Türkiye seninle gurur duyuyor” sloganları atıldı. Türkiye çok utanç görmüştü ama, böylesine ilk defa şahit oluyordu. Bi madalya takmadıkları kalmıştı.</p>

    <p class="paragraf">Hatıraları yayımlanmaya başlandı. Papa’ya mektup yazıp “Ben mesihim, dünyanın sonunu getireceğim” dediği, Papa’nın da cevaben “Haklısın kardeş, bildiğin gibi yap” dediği ortaya çıktı. Bir mektup da MİT Müsteşarı’na yazmıştı. “Atla uçağa Washington’a git, CIA Başkanı’yla görüş, bu işi hallet, beni burdan çıkar, Bin Ladin’i ölü veya diri getireyim” demişti.</p>

    <p class="paragraf">Memleket bir hafta bu rezaleti konuştu.</p>

    <p class="paragraf">Bakıldı ki, unutulmuyor… Hükümetimiz, sekiz gün sonra pardon dedi, Yargıtay yeniden hesapladı, küçük bi yanlışlık olmuş denildi, zart diye yeniden tutuklandı, yeniden içeri tıkıldı. Küçük bi yanlışlık denilen “sekiz sene”ydi. Kaşla göz arasında bırakılıp, ahalinin tepkisi üzerine tekrar yakalanan Ağca’nın sekiz sene daha yatacağı açıklandı.</p>

    <p class="_0px10px ParaOverride-8">…»</p>

    <p class="paragraf">Arafat’sız Filistin’de seçim yapıldı, Hamas kazandı.</p>

    <p class="paragraf">Bizim gazeteler “kaleş iktidarda” manşetleri attı.</p>

    <p class="paragraf">Çünkü Kalaşnikovlarla zafer turuna çıkmışlardı.</p>

    <p class="_0px10px ParaOverride-8">…»</p>

    <p class="paragraf">Aynı gün, Danimarka gazetesi <span class="metin-italik" xml:lang="en-US-POSIX">Jjlland Posten</span>, Hazreti Muhammed karikatürleri yayınladı. Dünyada yangın çıktı. Batılı ülkelerin elçilikleri basılıyor, kundaklanıyordu… Ki, Trabzon Santa Maria Kilisesi’nin İtalyan Katolik rahibi Andrea Santoro dua ederken sırtından iki kurşunla vurularak öldürüldü.</p>

    <p class="paragraf">Katil, henüz 16 yaşında, lise öğrencisiydi.</p>

    <p class="paragraf">“Danimarka’daki karikatürler yüzünden vurdum” dedi.</p>

    <p class="paragraf">Elinde Glock marka tabanca vardı.</p>

    <p class="paragraf">İki eşli bir babanın oğluydu.</p>

    <p class="paragraf">Annesi, AKP Trabzon Kadın Kolları Yönetim Kurulu üyesiydi.</p>

    <p class="_0px10px ParaOverride-8">…»</p>

    <p class="paragraf">İtalyan rahibin öldürülmesinden iki gün sonra… Koç Topluluğu’nun Roma’daki bayi toplantısında facia yaşandı. Kafileyi taşıyan otobüs, yoldan çıktı, 25 metre yükseklikten uçtu, 12 vatandaşımız hayatını kaybetti. Freni kilitlendi denildi. Oysa, otomobil icat edildiğinden beri Roma şehir merkezinde böyle bir kazanın örneği yoktu. En çok ölümlü kaza, taaa 1980’de olmuştu, üç kişi ölmüştü. 12 ölümlü kaza, Roma tarihinin rekoruydu. Papaz’ı vurduk, papazı bulduk demek istemiyorum ama, fazla tesadüftü.</p>

    <p class="_0px10px ParaOverride-8">…»</p>

    <p class="paragraf">Ve, Türkiye rahip cinayetini konuşurken…</p>

    <p class="paragraf">Danıştay, türban’la alakalı tarihi karar aldı.</p>

    <p class="paragraf">Dava konusu neydi?</p>

    <p class="paragraf">Türbanlı öğretmen, anaokuluna “müdür” olarak atanmış, ancak, hemen görevden alınıp, bir başka okula “öğretmen” olarak gönderilmişti. Bu nedenle mahkemeye başvurmuş, müdürlük görevine iadesini istemişti. Dava dönmüş dolaşmış, Danıştay 2’nci Dairesi’ne gelmişti. Alınan kararda… Okulda türban takmadığını söyleyen öğretmenin, kimliğinde türbanlı fotoğraf olduğu, okula gidip gelirken de türban taktığı belirtilmiş; kamu görevlisinin türbanla yöneticilik yapamayacağına, müdür olamayacağına hükmedilmişti.</p>

    <p class="paragraf">Dinci basın bu kararı çarpıttı, “Sokakta bile başörtüsü takmamızı yasakladılar” şeklinde sundu… <span class="metin-italik" xml:lang="en-US-POSIX">Vakit</span> gazetesi “işte o üyeler” manşeti attı. Kararda imzası olan Danıştay üyelerinin fotoğraflarını yayınladı. Açıkça hedef haline getirilmişlerdi.</p>

    <p class="paragraf">Tayyip Erdoğan da çıktı, gene ulema resti çekti.</p>

    <p class="paragraf">“Danıştay efendi, bu iş senin değil, Diyanet’in işi” dedi.</p>

    <p class="_0px10px ParaOverride-8">…»</p>

    <p class="paragraf">Başbakan’ın Danıştay fırçası satır aralarında kalırken, bir başka fırçası birinci sayfalara haber oldu. “İki senedir anamız ağlıyor” diye yakınan Mersinli çiftçiye “Artistlik yapma lan, ananı da al git” diye bağırmıştı.</p>

    <p class="_0px10px ParaOverride-8">…»</p>

    <p class="paragraf">Maliye Bakanımızın oğlu likit yumurta işine girince, likit yumurtadan alınan yüzde 18’lik kadeve’nin yüzde 8’e düşürüldüğü ortaya çıktı. Kimisi anasını da alıp giderken, kimisi babasını da alıp geliyordu… Maliye Bakanımız gayet pişkindi, “Oğlum sayesinde hijyenik yumurta yiyorsunuz, daha ne istiyorsunuz” dedi. Gensoru verildi, AKP hiç fire vermedi, reddedildi. Tayyip Erdoğan ve bakanları hakkında toplam 27 gensoru verilecek, AKP hiç fire vermeyecek, hepsi reddedilecekti.</p>

    <p class="_0px10px ParaOverride-8">…»</p>

    <p class="paragraf">O günlerde, siyasi literatürümüze “Ali Dibo” kavramı girdi. AKP Hatay Milletvekili Sadullah Ergin’in, seçim bölgesindeki ihalelere müdahale ettiği, eşe dosta akrabaya verdirdiği öne sürülüyordu. Bu tür alengirli işlere yöresel dilde “Ali Dibo şirketi” deniyordu. Sadullah Ergin ise, külliyen yalanlıyor, gazetelere tekzip yağdırıyordu. “Adalet” ve kalkınma partisine “adalet bakanı” olacak adamdı.</p>

    <p class="_0px10px ParaOverride-8">…»</p>

    <p class="paragraf">Cemre düştü…</p>

    <p class="paragraf">Kışın duran terör, vurmaya başladı.</p>

    <p class="paragraf">Mart ayında, dördü polis, 11 şehit vardı.</p>

    <p class="_0px10px ParaOverride-8">…»</p>

    <p class="paragraf">Ki, gündeme bomba düştü…</p>

    <p class="paragraf">Van Cumhuriyet Savcısı Ferhat Sarıkaya, iddianame yazdı.</p>

    <p class="paragraf">Kara Kuvvetleri Komutanı’nı “suç örgütü kurmak”la suçladı.</p>

    <p class="paragraf">Neydi bu mesele?</p>

    <p class="paragraf">Geçen sene kasım ayında, Şemdinli’de kitapçıya bomba atılmış, bir kişi ölmüştü. Ahali sokağa dökülmüş, bombayı bir astsubayın attığı öne sürülmüştü. Kara Kuvvetleri Komutanı Yaşar Büyükanıt da, o astsubay için “Tanırım, iyi çocuktur” demişti.</p>

    <p class="paragraf">Kara Kuvvetleri Komutanı’na “çetebaşı” diyen Savcı Sarıkaya, Van Yüzüncü Yıl Rektörü Yücel Aşkın’a dava açan savcıydı. Ankara’da geceyarısı trafiği yaşandı, Genelkurmay’la hükümet arasında mekik dokundu. Hâkimler ve Savcılar Yüksek Kurulu aceleyle toplandı, bileti kesti, Savcı Sarıkaya’yı meslekten ihraç etti… Olan savcıya olmuştu ama, bu ihracın rövanşı ağır olacaktı.</p>

    <p class="_0px10px ParaOverride-8">…»</p>

    <p class="paragraf">Süreyya Serdengeçti emekliye ayrıldı.</p>

    <p class="paragraf">Merkez Bankası Başkanlığına kim oturacaktı?</p>

    <p class="paragraf">Henüz isim belirsizdi ama kriter belliydi.</p>

    <p class="paragraf">Eşi illaki türbanlı olacaktı!</p>

    <p class="paragraf">Hükümet, faizsiz banka Albaraka’nın genel müdürünü önerdi. Cumhurbaşkanı Sezer veto etti. Tayyip Erdoğan, gene ulemaya sarıldı, İslam hukukundan örnek verdi, “Mecelle’de kaide var, uzlaşma sağlanamazsa, vekil asıl’dır, işler vekil üyeyle de yürür” dedi.</p>

    <p class="_0px10px ParaOverride-8">…»</p>

    <p class="paragraf">Bankacılık camiası karnından konuşurken… Atatürk’ün kurduğu İş Bankası’nın Genel Müdürü Ersin Özince açık konuşuyor, “Değil başkan, kasiyerimin bile Cumhuriyet’e bağlı olmasını isterim” diyordu.</p>

    <p class="paragraf">Atama krizi 35 gün sürdü. Neticede, 1980’den beri Merkez Bankası’nda görev yapan Durmuş Yılmaz, Merkez Bankası Başkanı oldu. Eşi türbanlıydı. Hükümetin diğer seçeneklerini kabul etmeyen Cumhurbaşkanı Sezer, derhal onaylamıştı.</p>

    <p class="paragraf">Aslına bakarsanız, Durmuş Yılmaz’ı hükümetin çok da istediği söylenemezdi. İsteseydi, en önce onun ismini önerirdi. Peki neydi? Diğerleri kabul edilmediği için “türban” kontenjanından elde kala kala Durmuş Yılmaz kalmıştı. Olan buydu… Ve, eğrisi doğrusuna denk gelmişti. Ne kadar isabetli bir karar olduğu seneler içinde daha iyi anlaşılacaktı. Dürüst, namuslu, mütevazı, iktidara teslim olmayan, işini layıkıyla yapan bir başkandı. İthal değil, yerel Müslüman’dı. Görevi sırasında bir defa bile “ideolojik tartışma” yaşanmadı. Türkiye’nin asıl meselesinin, türban değil, liyakat olduğunu kanıtlamıştı.</p>

    <p class="_0px10px ParaOverride-8">…»</p>

    <p class="paragraf">Turgut Özakman’ın <span class="metin-italik" xml:lang="en-US-POSIX">Şu Çılgın Türkler</span> kitabı satış rekorları kırıyordu. Kitabın yayıncısı, Ankara vergi rekortmenleri listesine 11’inci sıradan girdi. Pek çok ünlü işadamını geride bırakmıştı. Mesela, Tayyip Erdoğan’ın yanından hiç ayrılmayan ve ekonomimiz şöyle şahane büyüdü, böyle harika büyüdü diye pohpohlayan TOBB Başkanı Rifat Hısarcıklıoğlu, mevzu vergi olunca, anca 29’uncu sıradaydı.</p>

    <p class="_0px10px ParaOverride-8">…»</p>

    <p class="paragraf">Finansbank, Yunan bankasına satıldı.</p>

    <p class="paragraf">Tekfenbank, Yunan bankasına satıldı.</p>

    <p class="paragraf">Denizbank, Belçika bankasına satıldı.</p>

    <p class="paragraf">Şekerbank, Kazak bankasına satıldı.</p>

    <p class="paragraf">Mersin limanı satıldı.</p>

    <p class="paragraf">Rakı, Amerikalı oldu.</p>

    <p class="paragraf">Uyanık müteahhitler 292 milyon dolara almıştı.</p>

    <p class="paragraf">810 milyon dolara Texas’lılara sattı.</p>

    <p class="paragraf">Cumhuriyet tarihimizde ilk kez, devlet tahvili ve Hazine bonosundaki vergi stopajı, yabancılar için kaldırıldı. Yabancıysan vergi ödemeyecek, yerliysen vergi ödeyecektin.</p>

    <p class="paragraf">Dilimin ucunda ama, hatırlayamıyorum…</p>

    <p class="paragraf">Hani şu Osmanlı’da kapitülasyon denilen neydi?</p>

    <p class="_0px10px ParaOverride-8">…»</p>

    <p class="paragraf">Parayı bastırıp Finansbank’ı satın alan Yunan bankası, piyasada ne kadar ekonomi gazetecisi varsa, alayını topladı, Atina’ya gezmeye götürdü. Uçak paralarını ödedi. Otel paralarını ödedi. Minibar paralarını bile ödedi. Sonra da, bankanın genel merkezini gezdirdi. Bankanın merkez binasının duvarlarında “Türkleri vahşi barbarlar olarak gösteren tablolar” vardı. Bir tablo “Türk askerini kadın ve çocukları kılıçtan geçirirken” gösteriyordu. Bir başka tablo “kahraman Yunan askerini, barbar Türk askerinin kafasına basarken” resmediyordu. Adamlar alenen “Parasıyla değil mi şekerim, yiyin için, kesin sesinizi” dercesine aşağılıyordu. Gazetecilerimiz gıkını bile çıkarmadı, tırıs tırıs geri döndüler. Bana sorarsanız, içine düştüğümüz bu hazin tablo, memleketin “özelleştirme tablosu”ydu!</p>

    <p class="paragraf">Halimiz buyken, bankalarımız şakır şakır Yunanistan’a satılırken, Yunan kamuoyu araştırma şirketi Kapa, 25 ülkede “umut” anketi yaptı. Avrupa’nın gelecekten en umutlu insanları Türkler çıktı!</p>

    <p class="_0px10px ParaOverride-8">…»</p>

    <p class="paragraf">Ahalimiz umut doluyken, Maliye Bakanımız memleketimizin kalkınma hamlesi için, Somali’nin Merkez Bankası Başkanı, Somali’nin Ankara Büyükelçisi ve Somali’nin en zengin işadamıyla baş başa görüştü. Küçük bi pürüz vardı… Kendilerini Somalili olarak tanıtan heyet, bildiğin dolandırıcıydı. Hatta, aralarında Somalili bile yoktu. İkisi Türk, birisi Bulgar vatandaşıydı. “Çok acayip para var, büyük sermayedar grupların temsilcisiyiz, Türkiye üzerinden transfer etmek istiyoruz” ayağıyla Maliye Bakanımızdan randevu istemişler, Maliye Bakanımız da anında kabul etmişti. Onunla da görüşsünler diye Merkez Bankası Başkanımıza bile göndermişti. Halbuki, Somali’de merkez bankası yoktu, iyi mi… Bunlara “para var” deyince, akan sular duruyordu. Kepazelikti. Apar topar üstü örtüldü.</p>

    <p class="_0px10px ParaOverride-8">…»</p>

    <p class="paragraf">Ve, Türkiye’nin eşek ithalatı artıyordu.</p>

    <p class="paragraf">Devlet Bakanı Kürşad Tüzmen, soru önergesi üzerine, son üç senede, beş milyon dolarlık eşek ithal edildiğini açıkladı.</p>

    <p class="_0px10px ParaOverride-8">…»</p>

    <p class="paragraf">76 yaşındaki genelev kadını, malulen emekli olmak için SSK’ya başvurdu. Okmeydanı Hastanesi Sağlık Kurulu “iş görür” raporu verdi! Kadıncağız, Çalışma Bakanı’na rica mektubu yazdı. “Sevgili oğlum, Menderes zamanından beri çalışıyorum, yaşlılığıma hürmeten bana yardım et” dedi. Gazetelerde yer alan son SSK haberiydi… SSK, Bağkur ve Emekli Sandığı tarihe karıştı, hepsi birleştirildi, Sosyal Güvenlik Kurumu oldu.</p>

    <p class="_0px10px ParaOverride-8">…»</p>

    <p class="paragraf">AKP’li belediyelerde avanta mercimek bulgur dağıtma furyası başlamıştı. Ankara Büyükşehir Belediyesi 370 bin kolilik ihale açtı. 28 milyon liralık ihaleyi, İstanbul Belediyesi’nin gıda ihalesini de kazanan, AKP Bitlis Milletvekili Vahit Kiler’in şirketi kazandı. E gene Allah bereket versin’di.</p>

    <p class="_0px10px ParaOverride-8">…»</p>

    <p class="paragraf">Hiç unutmam, o zamanlar atv haber’in genel yayın yönetmeniydim. Öğrendik ki, rakip kanal Melih Gökçek’i canlı yayına çıkaracak. Bize ne Başkan’ın ne diyeceğinden birader… Biz, koli’yi canlı yayına çıkardık. Stüdyoya uzunca bir masa kurduk, kolidekileri masaya serdik, işte görüyorsunuz sayın seyirciler şu kadar ayçiçek yağı var, bu kadar pirinç var, sucuk var, şeker var, helva var, el sabunu bile unutulmamış filan, anlattık, cümleten afiyet olsun diye bitirdik yayını… Ertesi gün reytingler geldi. Koli’si Başkan’ın kendisinden dört misli fazla seyredilmişti. Sayın ahalimiz, veren’i değil verilen’i merak etmişti.</p>

    <p class="_0px10px ParaOverride-8">…»</p>

    <p class="paragraf">O hafta, Ankara’da maymun fosili bulundu. 10 milyon yaşındaydı. Adı, Ankarapithecus’tu. Arkeologlar izah etti: Ankara maymunu, tek vücutta üç karakter barındırıyordu. Hem orangutan, hem şempanze, hem goril’in özelliklerini taşıyordu. Vaziyete göre pozisyon alıyordu. Ormana orangutanlar hâkim olursa, orangutan gibi davranıyordu. Goriller mi geldi başa? Aniden goril oluveriyordu. Ortalığı filler basarsa, fil olacak hali yok, sempatik görünmek için şebeklik yapıyordu. Dönek, yalaka bi maymundu.</p>

    <p class="_0px10px ParaOverride-8">…»</p>

    <p class="paragraf">Galatasaray’ın eski futbolcusu Ümit Davala, AKP’li oldu. Rozeti, Tayyip Erdoğan tarafından takıldı. İzmir il örgütü yönetim kuruluna girdi. AKP’nin sahaya sürdüğü ilk futbolcu Hakan Şükür değildi yani.</p>

    <p class="_0px10px ParaOverride-8">…»</p>

    <p class="paragraf">23 Nisan’da, Başbakan evinde istirahata çekildi.</p>

    <p class="paragraf">Törenlere katılmadı.</p>

    <p class="paragraf">Belinde kas spazmı olduğu açıklandı.</p>

    <p class="paragraf">Talihsizlik işte, milli günlerde hep hastalanıyorlardı.</p>

    <p class="_0px10px ParaOverride-8">…»</p>

    <p class="paragraf">Çocuk Bayramı’nda çocukları temsil etsin diye…</p>

    <p class="paragraf">TBMM kürsüsüne çocuk çıkarıldı.</p>

    <p class="paragraf">Ancak, bu çocuk denilen, 21 yaşındaydı.</p>

    <p class="paragraf">İmam hatipliydi.</p>

    <p class="_0px10px ParaOverride-8">…»</p>

    <p class="paragraf">23 Nisan geçti, 24 Nisan sabahı Başbakan iyileşti!</p>

    <p class="paragraf">Filistin Devlet Başkanı Mahmut Abbas’la görüştü.</p>

    <p class="paragraf">Türkiye, geleneksel olarak, Arafat’ın ve onun kurduğu El Fetih’in yanındaydı. AKP ise Hamas’a yakındı. Tayyip Erdoğan her ne kadar kabul etmese de, El Fetih’in kontrolündeki Batı Şeria’ya soğuk duruyor, zoraki konuşuyor, Hamas kontrolündeki Gazze’yi dilinden düşürmüyordu. El Fetih laik, Hamas şeriatçıydı. El Fetih, Filistin devletini temsil ediyor; Hamas, terörist kabul edildiği için tanınmıyordu.</p>

    <p class="_0px10px ParaOverride-8">…»</p>

    <p class="paragraf">Mahmud Abbas’tan kısa süre önce, İsrail’in öldürmek için fellik fellik aradığı Hamas lideri Halid Meşal, Ankara’ya gelmişti. Kriz çıkmıştı. Çünkü ABD höt dedi. Bizim Başbakan, adeta avukatlığını yaptığı Hamas’ın liderine randevu bile veremedi, görüşmedi. Ziyaret, skandala dönüştü. Dışişleri Bakanı Abdullah Gül, bu ziyaretin devletle-hükümetle alakası yokmuş gibi, Halid Meşal’le Dışişleri Bakanı olarak değil, sıradan milletvekili olarak görüştüğünü açıkladı. Oysa, kaldığı otelin parasını bile Dışişleri Bakanlığı ödemişti. Gazetelerde “Hamas davetinin altından o çıktı” başlıkları atıldı. Bilin bakalım kimdi? Ahmet Davutoğlu’ydu… Bu Hamas sevdası, başımıza daha çok iş açacaktı.</p>

    <p class="_0px10px ParaOverride-8">…»</p>

    <p class="paragraf">Nisan ayında, biri yarbay, 15 şehit vardı.</p>

    <p class="paragraf">İstanbul’da belediye otobüsüne molotof atıldı.</p>

    <p class="paragraf">Üç kadın yanarak can verdi.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan ilk kez “masa” dedi.</p>

    <p class="paragraf">“Elde silahla dolaşmaya gerek yok, demokratik yaşam sürmek istiyorsan, gelirsin, masada her şeyini konuşursun” dedi. Kimse farkında değildi ama altı sene sonra ortaya çıkacaktı, PKK’yla masaya oturulmuştu.</p>

    <p class="_0px10px ParaOverride-8">…»</p>

    <p class="paragraf">Başbakan’ın “masa” dediği gün… Başbakan’ın en yakın danışmanı Cüneyd Zapsu, Washington’daydı, Amerikalı muhataplarına “delik ve süpürge”den bahsetmişti. “6-7 sene daha görevdeyiz, Tayyip Erdoğan meseleleri aydınlığa kavuşturmak için beni buraya gönderdi, bu adamdan yararlanmayı bilmelisiniz, delikten aşağı süpürmek yerine, onu kullanın” demişti. Daha ne desindi!</p>

    <p class="_0px10px ParaOverride-8">…»</p>

    <p class="paragraf">İstanbul’da Dünya İşkadınları Zirvesi yapıldı. Başbakan’ın eşi Emine Hanım’ın konuşmasıyla başladı. Suriye Devlet Başkanı’nın eşi, Afganistan Devlet Başkanı’nın eşi, Lübnan Devlet Başkanı’nın eşi falan katıldı. Hiçbiri çalışmıyordu. Hepsi “eş durumundan” işkadınıydı. Dünya böyle işkadını zirvesini ilk defa görüyordu. Ekstra komedi… Devletimizin zirvesinde sadece Cumhurbaşkanımızın eşi Semra Sezer, emekli olana kadar çalışan kadındı. Davet edilmemişti.</p>

    <p class="_0px10px ParaOverride-8">…»</p>

    <p class="paragraf">AKP, Antalya’da kampa girdi.</p>

    <p class="paragraf">“Haşema” da siyasi tarihimize girdi.</p>

    <p class="paragraf">Erkek milletvekilleri yağlı güreşçi kıspetine benzeyen, dize kadar inen mayolarla yüzüyordu; haşema deniyordu. Önceleri sadece erkekler için üretiliyordu. AKP iktidarının yükselişiyle beraber, Ninja kıyafetine benzer şekilde, kadınlar için de üretilmeye başlandı.</p>

    <p class="paragraf">Tesettür mayolarının hepsi birden “haşema” diye anılıyor ama, aslında bir markanın adı Haşema… 1980’li yıllarda İstanbul Üniversitesi Hukuk Fakültesi’nde okuyan bir grup öğrenci tarafından icat edilmiş, marka haline getirilmişti.</p>

    <p class="paragraf">Peki, fikir nerden çıkmış derseniz… Denize mayoyla girmeye utanan bu öğrenciler, ya eşofmanla giriyorlarmış, ya da pantolonu kesip bermuda haline getirerek giriyorlarmış. Neticede, kendilerine özel dikim mayo yaptırmışlar, ortaya haşema çıkmış… Ve, aslında “AKP icadı” desek yanlış olmaz. Çünkü haşemayı icat edenlerin bazıları, AKP’den İstanbul, Karaman, Tokat milletvekili olmuştu.</p>

    <p class="paragraf">Türban pazarı ise, senede 70 milyon adet satışa ulaşmıştı.</p>

    <p class="paragraf">Memleketin bir numaralı gündem maddesiydi.</p>

    <p class="_0px10px ParaOverride-8">…»</p>

    <p class="paragraf">Tartışmalara 9’uncu Cumhurbaşkanı Demirel de katıldı.</p>

    <p class="paragraf">“Türban takmak isteyen Arabistan’a gitsin” dedi.</p>

    <p class="paragraf">Halbuki, aynı Demirel, başbakanlık yaptığı dönemlerde tam tersini söylüyordu. Mesela “Hâkim kılınacak olan şeyler İslam’ın ana kaideleridir” diyordu. “İmam hatip liseleri, imam yetiştirsin diye açılmadı, dinini bilen doktorlar avukatlar mühendisler olsun diye açıldı” diyordu. Böyle oy topluyordu. Şimdi çıkmış “Suudi Arabistan’a gitsinler” diyordu. Dün dündür dediği, herhalde buydu.</p>

    <p class="paragraf">Dinciler çok kızmıştı. Demirel’e “Hitler” filan dediler.</p>

    <p class="paragraf">“Sen kim oluyorsun da vatandaşı başka ülkeye kovuyorsun” deseler, amenna… Öyle demiyorlardı. “Çok meraklıysan sen git Arabistan’a” diyorlardı. Yani tam manasıyla, bu ne perhiz bu ne lahanaydı… Hem Arabistan gibi olalım istiyorlardı. Hem de Arabistan’ı hakaret olarak algılıyorlardı!</p>

    <p class="_0px10px ParaOverride-8">…»</p>

    <p class="paragraf">Arabistan demişken… Mekke’de otel çöktü, 76 kişiyle birlikte Diyanet İşleri’nin Türk Hastanesi’nde görev yapan iki hemşiremiz, Songül Uzuner ve Handan Kurtuluş vefat etti. Suudi Arabistan, cenazeleri Türkiye’ye göndermedi, hac nedeniyle sınır kapıları kapatıldığı için aileleri de gidemedi, Mekke’de defnedildiler, Vahabilik kuralları gereği mezar taşları bile olmadı. Ankara Beypazarı Devlet Hastanesi personeliydiler.</p>

    <p class="_0px10px ParaOverride-8">…»</p>

    <p class="paragraf">Sultanahmet Cami Koruma ve İhya Derneği’nin internet sitesinde, Atatürk’ün kalpaklı fotoğrafı, köpek vücuduna monte edilerek yayınlandı. Atatürkçü Düşünce Derneği suç duyurusunda bulundu. Söz konusu dernek, internet sitesini hazırlayan kişinin sorumlu olduğunu söyledi. Siteyi hazırlayan kişi ise, korsan giriş olduğunu, dışardan birinin yüklediğini söyledi. Kapandı gitti. Bu tür ufak tefek görülen olayların üstü örtüldükçe, cesaret veriyor, Atatürk’e ve Atatürkçülere yapılan saldırılar artıyordu.</p>

    <p class="_0px10px ParaOverride-8">…»</p>

    <p class="paragraf">Danıştay Başkanlığı’na kadın hukukçu, Sumru Çörtoğlu seçildi. “İrtica ve bölücülük Türkiye Cumhuriyeti’nin varlığına tehdittir” dedi. Tayyip Erdoğan “Bu lafları hep dinliyoruz, yeni değil” karşılığını verdi!</p>

    <p class="_0px10px ParaOverride-8">…»</p>

    <p class="paragraf"><span class="metin-italik" xml:lang="en-US-POSIX">Cumhuriyet</span> gazetesine iki defa el bombası atılmış, patlamamıştı. Gene atıldı, bu sefer patladı. Başbakan hiç şaşmamıştı, “İrtica haberlerinin artması nedeniyle zaten bekliyorduk” dedi. “Bu kadar irtica haberi yaparsan, bombalanman gayet normal” gibi bi şeydi yani!</p>

    <p class="_0px10px ParaOverride-8">…»</p>

    <p class="paragraf">Üç gün sonra, Danıştay basıldı.</p>

    <p class="paragraf">Alparslan Aslan isimli saldırgan, Danıştay 2’nci Dairesi’nin toplantı halindeki üyelerine 11 el kurşun sıktı. Başkan Yücel Özbilgin hayatını kaybetti. Mustafa Birden, Ayla Günenç, Ayfer Özdemir ve Tetkik Hâkimi Ahmet Çobanoğlu yaralandı. <span class="metin-italik" xml:lang="en-US-POSIX">Vakit</span> gazetesinin “İşte o üyeler” manşetiyle açık hedef haline getirdiği heyetin, tamamı vurulmuştu.</p>

    <p class="paragraf">Kaçmaya çalışırken yakalanan saldırgan, Marmara Üniversitesi Hukuk Fakültesi mezunuydu, avukattı, İstanbul Barosu’na kayıtlıydı. Daha önce, Marmara Üniversitesi’nde oruç tutmayan öğrencilere satırla saldırmış, Diyarbakır’da şeriat gösterisine, Kadıköy Göztepe Parkı’nda cami eylemine katılmıştı. İlk ifadesinde “Türbanlı öğretmen kararının cezasını verdim” dedi. <span class="metin-italik" xml:lang="en-US-POSIX">Cumhuriyet</span> gazetesine bomba atanlar arasında olduğunu itiraf etti. Başbakan ise, hâlâ “Saldırı başörtüyle alakalı demek, çok çirkin” diyordu.</p>

    <p class="paragraf">Alparslan Aslan’ın babası ilköğretim müfettişiydi. “Milletin değerlerine hakaret edenlere, bu millet dersini verir, bu memlekette İslam düşmanları var, Kuran düşmanları var, adı Mehmet, Mustafa olan birçok Ermeni ve Rum var, bunlar laiklik adı altında bu milletin değerlerine ihanet ediyor” diye bağırıyordu. “İsrail’e hizmet ediyorsunuz” diyerek, fotoğrafını çeken gazetecilerin üstüne yürüyordu.</p>

    <p class="_0px10px ParaOverride-8">…»</p>

    <p class="paragraf">Yücel Özbilgin’in Kocatepe Camii’ndeki cenaze töreninde “katil hükümet” sloganları atıldı. Bakanlara pet şişe fırlatıldı. Hatta, bazı bakanların kafasına koruma için polis kaskı takıldı. Bir kadın “uyanın” yazılı pankartı Dışişleri Bakanı Abdullah Gül’e vurdu. Namaz bitti, protesto büyüdü. Adalet Bakanı Cemil Çiçek, polis kordonuyla, koştura koştura, caminin arka kapısından kaçmak zorunda kaldı.</p>

    <p class="paragraf">Tayyip Erdoğan cenazeye katılmamıştı.</p>

    <p class="paragraf">Antalya’ya kavşak açılışına gitmişti.</p>

    <p class="paragraf">Görünmez el tarafından basına servis yapıldı.</p>

    <p class="paragraf">“Ergenekon” başlıkları atıldı.</p>

    <p class="paragraf">Neredeyse bütün gazeteler, muhabir imzası bulunmayan haberler yayınlıyor, Danıştay saldırısının arkasında “Ergenekon yapılanması” olduğunu yazıyor; kaynak belirtilmiyordu.</p>

    <p class="_0px10px ParaOverride-8">…»</p>

    <p class="paragraf">Şırrak…</p>

    <p class="paragraf">“Bir ihbar üzerine” Ankara’da evler basıldı.</p>

    <p class="paragraf">Subaylar gözaltına alındı, el bombaları ele geçirildi. “Atabey” yapılanması denildi. Ergenekon’la bağlantılı olduğu iddia ediliyordu. “Başbakan’ın evinin krokisi”nin bulunduğu öne sürülüyordu.</p>

    <p class="_0px10px ParaOverride-8">…»</p>

    <p class="paragraf">Tuhaf işler olmaya başlamıştı.</p>

    <p class="paragraf">Kimliği belirsiz kişiler, gazetecilere telefon ediyor, “Elimizde müthiş belgeler var, ister misiniz?” diyordu. “Genelkurmay’ın önünde” buluşmak için randevu veriliyor, her giden gazeteciye sarı zarflar teslim ediliyor, zarflardan Atabey çetesiyle alakalı bilgiler, krokiler fışkırıyordu. Danıştay baskını, askerlere yıkılıyordu.</p>

    <p class="paragraf">Komediydi ama, gülünecek tarafı yoktu… Zarflardan adı çıkan insanlar, şakır şakır tutuklanıyordu. İki sene kadar sonra, bu krokilerin mrokilerin hepsinin palavra olduğu anlaşılacaktı. Ancak, o arada iş işten geçecek, bu mevzuya adı karıştırılan subaylar ordudan atılacaktı.</p>

    <p class="_0px10px ParaOverride-8">…»</p>

    <p class="paragraf">Mayıs’ta 12 şehit vardı.</p>

    <p class="paragraf">Haziran’da 13 şehit…</p>

    <p class="paragraf">Temmuz’da 20 şehit vardı.</p>

    <p class="_0px10px ParaOverride-8">…»</p>

    <p class="paragraf">Amasya Sultan Beyazıt Camii’nde Regaip Kandili vesilesiyle düzenlenen mevlit, TRT’den naklen yayınlandı. Amasya Müftüsü, mevlit duasında Atatürk ve şehitlerin adını bile anmadı.</p>

    <p class="paragraf">TRT’deki kadrolaşma ayyuka çıkmıştı.</p>

    <p class="paragraf">Mesela, “Gün Başlıyor” programının sunucusu İkbal Gürpınar, yönetimin baskılarına dayanamayarak istifa ettiğini açıkladı. “Konukların kıyafetlerini dekolte bulup, müdahale ediyorlardı, kahkaha atmama bile karışıyorlardı” dedi. Hadisenin matrak tarafı… Bu sunucumuz, pek yakında tesettüre girecek, dinci tabir edilen kanallarda program yapacak, hatta “Allahuekber yihhuu” sloganıyla meşhur olacaktı.</p>

    <p class="_0px10px ParaOverride-8">…»</p>

    <p class="paragraf">Yaz gelmiş, kuş gribi bitmiş, kene kâbusu başlamıştı.</p>

    <p class="paragraf">Kırım Kongo Kanamalı Ateşi’nden ölen öleneydi.</p>

    <p class="paragraf">1944’te ilk defa Kırım’da görülmüş, 1956’da Kongo’da görülmüş, literatürde bu adı almıştı. Kırım’da ve Kongo’da artık görülmüyordu… 2006’da Türkiye’de görülüyordu! Çünkü kuş gribinden kurtulalım derken, bütün tavukları imha etmiş, doğanın dengesini bozmuştuk. Kene yiyerek beslenen tavuklar ortadan kaybolunca, kene nüfusunda patlama olmuştu. Sağlık Bakanımız korunma yöntemini izah etti, “Pantolon paçalarını çoraba sokun” dedi.</p>

    <p class="_0px10px ParaOverride-8">…»</p>

    <p class="paragraf">Yüksek Askeri Şûra’ya sadece 24 saat kala…</p>

    <p class="paragraf">Ankara’da dört bin cep telefonuna mesaj geldi.</p>

    <p class="paragraf">Yaşar Büyükanıt’ın Yahudi olduğu, Genelkurmay Başkanı olursa, İsrail’e çalışacağı yazıyordu. Aynı anda, internetten binlerce adrese e-posta gönderildi. Büyükanıt’ın yolsuzluk yaptığı anlatılıyordu. Altında “Genç Subaylar” imzası vardı. Tarihimizde benzeri görülmemiş bir müdahaleydi.</p>

    <p class="paragraf">Kaynağı meçhul kampanya üzerine, hükümet derhal kararname hazırladı, Cumhurbaşkanı anında onayladı. Yine tarihimizde benzeri görülmemiş şekilde, ilk defa, Genelkurmay Başkanı’nın adı, YAŞ toplantısından önce kamuoyuna açıklandı. Hilmi Özkök emekliye ayrıldı. Son dakika iftirasıyla önü kesilmeye çalışılan Büyükanıt, Genelkurmay Başkanı oldu.</p>

    <p class="_0px10px ParaOverride-8">…»</p>

    <p class="paragraf">Diyarbakır’da parkta bomba patladı. Yedisi çocuk, 10 vatandaşımız hayatını kaybetti.</p>

    <p class="_0px10px ParaOverride-8">…»</p>

    <p class="paragraf">Ağustos’u sekiz şehitle, Eylül’ü 14 şehitle kapattık.</p>

    <p class="_0px10px ParaOverride-8">…»</p>

    <p class="paragraf">Vatandaşın biri, Balıkesir’deki TOKİ töreninde “Artık şehit cenazesi görmek istemiyoruz” diye bağırdı. Tayyip Erdoğan “Askerlik yan gelip yatma yeri değil, canım kardeşim” dedi.</p>

    <p class="_0px10px ParaOverride-8">…»</p>

    <p class="paragraf">Ertesi gün, TBMM’de tezkere oylandı.</p>

    <p class="paragraf">İsrail’in güvenliği için Lübnan’a asker gönderdik.</p>

    <p class="paragraf">Yaşar Büyükanıt’ın İsrail çıkarlarına hizmet edeceğini bangır bangır iddia eden dinci basın… Hükümetimizin aynı İsrail’i korumak için asker göndermesine çıtını bile çıkarmadı.</p>

    <p class="_0px10px ParaOverride-8">…»</p>

    <p class="paragraf">Camide “seri cinayet” işlendi.</p>

    <p class="paragraf">İsmailağa cemaatinin şeyhlerinden Bayram Ali Öztürk, Fatih İsmailağa Camii’nde vaaz verirken, bıçaklanarak öldürüldü. Müritlerden olan katil de, cemaat tarafından linç edilerek öldürüldü. Polis raporuna “Kafasını mihraba vurarak intihar etti” şeklinde geçti! Polisimizin raporları, laiklere göre başka, dincilere göre başka verilmeye başlanmıştı. Kendi aralarında kapattılar. Katilin katilleri bulunamadı.</p>

    <p class="_0px10px ParaOverride-8">…»</p>

    <p class="paragraf">Ramazan geldi.</p>

    <p class="paragraf">Parmak arası terlikli bi adam, kucağında genç bi kadınla manşetlerdeydi. İstanbul Belediyesi’ne bağlı Belbim’in genel müdürüydü. Evliydi, eşi türbanlıydı. Kucağındaki kadının saçı başı açıktı. Basın toplantısı düzenledi, “Yazlığım Alanya’da Dim Çayı’nın yakınında, Hatice Hanım’ı Dim Çayı’nda karşı kıyıya geçirirken kucağıma aldım, yoksa herhangi bir gönül ilişkimiz yok” dedi. Muhteşem bi izahattı.</p>

    <p class="paragraf">Özel hayattır, elbette kimseyi ilgilendirmez ama… İktidarı, parayı bulunca türbanlı’yı boşayıp, türbansız’a geçenlerde artış vardı.</p>

    <p class="_0px10px ParaOverride-8">…»</p>

    <p class="paragraf">İşsiz sayısı güneşte bırakılmış kartopu gibi eriyordu. Ha bire azalıyordu. Nasıl oluyor da oluyor diye kurcalandı… TÜİK’in “İş aramaktan umudumu kestim” diyen işsizleri, işsiz saymadığı ortaya çıktı!</p>

    <p class="_0px10px ParaOverride-8">…»</p>

    <p class="paragraf">Balıkesir Dursunbey’de grizu patladı. 17 maden işçisi öldü, yevmiyeleri sadece 15 liraydı.</p>

    <p class="_0px10px ParaOverride-8">…»</p>

    <p class="paragraf">15’er liralık işçiler sizlere ömürken… Kuruş kuruş yardım biriktiren Kızılay, altın madalyalar yaptırdı, tanesi 54 bin liraydı. Cumhurbaşkanı Sezer’e vermek istediler, kabul etmedi. Başbakan’a verdiler, aldı.</p>

    <p class="_0px10px ParaOverride-8">…»</p>

    <p class="paragraf">Başbakan gene ABD’ye gitti.</p>

    <p class="paragraf">Bush’la buluşmadan önce New York’a uğradı. Onuruna iftar tertiplediler, Robert de Niro da katıldı.</p>

    <p class="paragraf">“Artislik yapma lan” diyen Tayyip Erdoğan…</p>

    <p class="paragraf">Hollywood artistiyle iftar açtı.</p>

    <p class="_0px10px ParaOverride-8">…»</p>

    <p class="paragraf">Seda Sayan televizyon programına türban takarak çıktı, tesettür defilesi yaptı. Mazhar Alanson, dört defa umre’ye gittiğini, kısmetse bu sene gene gideceğini açıkladı. Sanatçılarımız direksiyonu kutsal topraklara kırarken… Cüppeli Ahmet Hoca’nın Malta’da jetski’ye bindiği ortaya çıktı.</p>

    <p class="_0px10px-copy"></p>

    <p class="paragraf">Cüppeli’nin cüppesiz  (!) fotoğraflarını gazetelere servis yapan, eski müridiydi. Detay detay ispiyonluyordu. “Altın çerçeveli Versace, Ferre gözlük takar. Eşine İsviçre’den Chopard saat aldı. Havuzlu villasındaki musluğu bile Avrupa’dan aldık. Alpler’e gittik. Beş yıldızlı otellerde kalır. ‘Televizyon seyretmeyin’ der; evinde plazma televizyonu var. ‘Çocuklarınızı okula göndermeyin, medreseye getirin’ der; kızının başı açık, koleje gidiyor” diyordu.</p>

    <p class="_0px10px ParaOverride-8">…»</p>

    <p class="paragraf">Fransa’da “Ermeni soykırımı yoktur” diyene, yasayla hapis cezası getirildiği gün… Nobel Edebiyat Ödülü’nün Orhan Pamuk’a verildiği açıklandı.</p>

    <p class="_0px10px ParaOverride-8">…»</p>

    <p class="paragraf">Milli Eğitim’in tavsiye ettiği 100 Temel Eser’in, denetimsiz bırakılan yayınevleri tarafından ne hale getirildiği ortaya çıktı… Tolstoy’un kahramanı türbenin etrafında dolaşıyor, Tom Sawyer dua ezberliyor, Pollyanna Allah’ın bahşettiklerinin kıymetini bildiğini söylüyordu. Pinokyo “Allah rızası için” ekmek isterken, Üç Silahşörler’deki Aramis’in hidayete erdiği anlatılıyordu. Heidi, dua ederek huzur bulduğunu izah ediyor, La Fontaine’in tilkisi bile “Allah yolunuzu açık etsin” diyordu.</p>

    <p class="_0px10px ParaOverride-8">…»</p>

    <p class="paragraf">Milli Eğitim Bakanı Hüseyin Çelik’in çorapları objektiflere takıldı. Üzerinde “Milli Eğitim Bakanı Hüseyin Çelik” yazıyordu. Kartvizit gibiydi çoraplar… Bi telefon numarası eksikti.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan ölümden döndü.</p>

    <p class="paragraf">Evinden meclise giderken, makam otomobilinde kendinden geçti, komaya girdi. Yanında Adana Milletvekili Ömer Çelik vardı. Derhal, Güven Hastanesi’ne yöneldiler. Şoför Harun Kandemir, koruma amiri Halit Özgül ve Ömer Çelik telaşla indi. Şoför böyle bir konuda eğitimli olmadığı için, anahtarı kontakta unuttu, zırhlı aracın kapıları kilitlendi. Başbakan içerde baygın halde mahsur kaldı. Yedek anahtarın, konvoydaki bir başka korumada bulunması gerekiyordu, ancak, yedek anahtar Başbakanlık’taydı. Yandaki inşaattan balyoz bulundu. Otomobilin camları kurşun geçirmezdi, sol ön cam 10 dakika vura vura zorla kırıldı, Başbakan karga tulumba çıkarıldı. İki saatte kendine gelebildi.</p>

    <p class="paragraf">Oruçluydu. Gece sahura kalkmamıştı. Aşırı yorgundu. Kan şekerinin çakılmasının sebebi buydu. Solunum veya kalp kriziyle alakalı problem olsaydı, o mahsur kaldığı sürede, kaybedilebilirdi.</p>

    <p class="paragraf">Sağlık, güvenlik, eğitim, beceri, aklınıza gelen gelmeyen her konuda skandaldı. Yüzlerce polis vardı ama ne ambulans vardı konvoyda, ne de doktor vardı… Lükste, şatafatta üstüne olmayan geri kalmış ülke, çok ağır bir tabloyla kendini göstermişti.</p>

    <p class="paragraf">Başbakan’ın sağlığı hakkında şeffaf olunmadığı için, ahaliye bilgi verilmediği için, kulaktan kulağa söylentiler yayıldı. Epilepsi olduğu iddia ediliyordu. Sağlık Bakanı yalanladı.</p>

    <p class="paragraf">Ve, kaderin oyunu… O gün kahraman ilan edilen “balyoz” kelimesi, yakında “vatan haini” olarak manşetlere konulacaktı.</p>

    <p class="_0px10px ParaOverride-8">…»</p>

    <p class="paragraf">Almanya’nın “ağır dolandırıcı” diyerek, hakkında tutuklama kararı çıkardığı Yimpaş’ın patronu Dursun Uyar, Yozgat’ta bakanlarımızla birlikte cenaze törenine katıldı; omuz omuza saf tuttu. Cami avlusundaki fotoğraf gazetelerde kabak gibi yayınlandı. AKP’yle ilişkisi sorgulanmaya başlandı. Zaten şeker hastalığı yüzünden sinirli olan Tayyip Erdoğan, iyice sinirlendi, “Medya patronlarına sesleniyorum, elinizde belge varsa getirin” dedi.</p>

    <p class="paragraf">Adam Avrupa’da aranıyor…</p>

    <p class="paragraf">Bizim Başbakan hâlâ basından belge istiyordu!</p>

    <p class="paragraf">Üstelik, Yimpaş’ta yöneticilik yapmış AKP milletvekilleri bile vardı; kendileri anlatıyordu. Mağdurlar arasında intihar edenler, kahrından felç olanlar vardı. Çarşaf çarşaf öyküleri yayınlanıyordu. Hatta, AKP destekçisi <span class="metin-italik" xml:lang="en-US-POSIX">Yeni Şafak</span> gazetesinin yazarı Fehmi Koru’nun da 70 bin dolar kaptırdığı ortaya çıktı. Yimpaş’a para yatırdığını, defalarca istemesine rağmen geri alamadığını yazarak, “Yetkililerimizin konuya duyarsız kalması, hükümete zarar verir” dedi. Önce can, sonra canan’dı.</p>

    <p class="_0px10px ParaOverride-8">…»</p>

    <p class="paragraf">Basketbolda, Efes Pilsen, Yunan takımı Olympiakos’u yendi. Birinci sayfalardan bağıra bağıra haber yapıldı, büyütüldü, Yunanlıları şöyle mahvettik böyle mahvettik filan… Ertesi gün, Yunan bankası Alpha, Efes Pilsen’in sahibi Anadolu Grubu’nun Alternatifbank’ına ortak oldu. İç sayfalarda küçük küçük verildi.</p>

    <p class="_0px10px ParaOverride-8">…»</p>

    <p class="paragraf">TGRT, dünya medya imparatoru Rupert Murdoch’a satıldı. RTÜK yasasına göre, yabancılar, bizim  televizyonların yüzde 25’inden fazlasına sahip olamıyordu. Murdoch, Ahmet Ertegün’le ortak oldu, bu engeli aştı. Teee 1967’de kendi isteğiyle Türk vatandaşlığından çıkıp Amerikan vatandaşı olan Ahmet Ertegün, vatanını özlemiş olsa gerek ki, bu alışverişten 10 ay önce gene Türk vatandaşlığına geçmişti!</p>

    <p class="_0px10px ParaOverride-8">…»</p>

    <p class="paragraf">O hafta… Suudi Kralı, İstanbul’a geldi. Basınımızın aklına da, Suudi Kralı’nın sahibi olduğu 57 bin metrekarelik Boğaz’a nazır Sevda Tepesi geldi. Bi kurcalandı… Üsküdar Belediyesi’ne verilen emlak vergisi beyannamesinde, Suudi Kralı’nın uyruğu “TC” yazıyordu. “Anayasa’da Türk demeyelim, Türkiyeli diyelim” falan deniyordu ama, malı götürmek isteyenler Türk olmak için kuyruğa girmişti!</p>

    <p class="_0px10px ParaOverride-8">…»</p>

    <p class="paragraf">THY deve kesti.</p>

    <p class="paragraf">Her an düşme tehlikesi yaşayan RJ100 tipi yolcu uçaklarının seferden kaldırılması şerefine, İstanbul Atatürk Havalimanı’nın apronunda deve kurban edildi. Deveyi vince astılar. Hatıra fotoğrafı çektirdiler. 700 kilo eti, çalışanlara dağıttılar. Dünya çapında makara konusu oldular. Deve törenini organize eden THY Bakım Başkanı’nın “derhal görevden alındığı” açıklandı. Azzz sonra… Ödüllendirilir gibi, THY’nin Londra bürosuna atandığı, lojman ve makam aracı tahsis edildiği ortaya çıktı.</p>

    <p class="_0px10px ParaOverride-8">…»</p>

    <p class="paragraf">Kurban Bayramı geldi, Saddam asıldı.</p>

    <p class="paragraf">Hükümetimizden çıt çıkmadı.</p>

    <p class="_0px10px ParaOverride-8">…»</p>

    <p class="paragraf">Hacettepe Üniversitesi’nde görevli profesör, trenlere mescit yapılmasını talep etti. “Virajlarda kıbleyi denk getiremeyiz” gerekçesiyle reddedildi. Kütahya Dumlupınar Üniversitesi’nde görevli yardımcı doçentin ise, evini dergâha çevirdiği, çarşaflı eşinin kendisini peygamber ilan ettiği anlaşıldı.</p>

    <p class="_0px10px ParaOverride-8">…»</p>

    <p class="paragraf">2006’nın bilançosu 93 şehitti.</p>

    <p class="_0px10px ParaOverride-8">…»</p>

    <p class="paragraf">Bir sene daha geride kalırken…</p>

    <p class="paragraf">Bülent Ecevit artık yoktu.</p>

    <p class="paragraf">Karaoğlan efsanesini ansiklopedi yapsak, sığmaz.</p>

    <p class="paragraf">“Namuslu siyasetçi” denince, ilk akla gelen isimdi.</p>

    <p class="paragraf">Muhteşem devlet adamıydı.</p>

    <p class="paragraf">Koltukta ısrar ederek, maalesef, çok kötü final yapmıştı.</p>

    <p class="_0px10px ParaOverride-8">…»</p>

    <p class="paragraf">Halkçı Parti ve SHP’nin genel başkanı, politikanın beyefendisi Aydın Güven Gürkan aramızdan ayrılmıştı. Yeşilçam duayeni Atıf Yılmaz’ı, halk müziği efsanesi Ali Ekber Çiçek’i, bestekâr Selahattin İçli’yi, söz yazarı Turgut Yarkent’i, dünyanın en önemli karikatüristlerinden Semih Balcıoğlu’nu, romancı-öykücü Erdal Öz’ü, gazeteci yazarlar Duygu Asena ve Halit Çapın’ı kaybetmiştik. 50 senedir, aşk, yalnızlık, cinsellik, töre gibi konularda milyonlarca insanın derdine ortak olan, köşesinden çare üreten, Türkiye’nin Güzin Ablası, Güzin Sayar vefat etmişti. Tiyatro sanatçısı Mümtaz Sevinç, ayrıldığı sevgilisi tarafından bıçaklanarak öldürülmüştü. Türk boksunun büyük şampiyonu Celal Sandal rahmetli olmuş, voleybolumuzun sembol ismi Paidar Demir ise trafik kazasında yitip gitmişti. Glenn Ford, Jack Palance ve James Brown, hatıralarda yaşayacaktı.</p>
  </div>
</body>
</html>
