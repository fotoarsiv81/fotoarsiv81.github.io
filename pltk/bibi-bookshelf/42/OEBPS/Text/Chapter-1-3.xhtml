<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-3</title>
  <link href="../Styles/StyleSheet.css" rel="stylesheet" type="text/css" />
</head>

<body id="x4" xml:lang="en-GB">
  <div class="Basic-Text-Frame">
    <p class="arabaslik_orta" id="_idParaDest-4">2004</p>

    <p class="paragraf ParaOverride-4"><span class="CharOverride-1">Sosyete umre’ye</span> <span class="CharOverride-5">•</span> <span class="CharOverride-1">Eminanım BM’ye</span> <span class="CharOverride-5">•</span> <span class="CharOverride-1">Büyük Ortadoğu Projesi Eşbaşkanı</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Yahudi Cesaret Madalyası</span> <span class="CharOverride-5">•</span> <span class="CharOverride-1">Win Win</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Yes be annem</span> <span class="CharOverride-5">•</span> <span class="CharOverride-1">Annan güzel mi?</span> <span class="CharOverride-5">•</span> <span class="CharOverride-1">AB’ye girdik!</span></p>

    <p class="paragraf ParaOverride-7"><span class="CharOverride-5">•</span> <span class="CharOverride-1">Hızlandırılmış tren faciası</span> <span class="CharOverride-5">•</span> <span class="CharOverride-1">Özel Yetkili Mahkemeler</span></p>

    <p class="paragraf">Yeni seneye Safranbolu’da giren Başbakan, yılbaşı gecesi huzurevini ziyaret etti. Saat hayli geç olmuş, yaşlılar uyumuştu. Hepsini uyandırıp getirdiler. Gazetecinin biri “Keşke daha erken gelseydiniz” dedi. Başbakan kızdı, “Ağzın leş gibi kokuyor, edepsizce soru sorma” diye fırçaladı. Muhabiri tartakladılar.</p>

    <p class="_0px10px-copy"></p>

    <p class="paragraf">Satır aralarında küçük küçük kalan…</p>

    <p class="paragraf">Ama aslında, ufak ufak nereye doğru gittiğimizi, nereye doğru sürüklendiğimizi gösteren haberler yayımlanıyordu.</p>

    <p class="_0px10px ParaOverride-8">…»</p>

    <p class="paragraf">Sosyetemiz hidayete ermişti mesela…</p>

    <p class="paragraf">VIP hacı adayları için Hilton Oteli’nde seminer düzenlendi. Kutsal topraklarda rahat hareket etmeleri için yanlarına bale ayakkabısı almaları önerildi.</p>

    <p class="paragraf">İstanbul Belediyesi Kültür Müdürü Şenol Demiröz, TRT Genel Müdürü oldu. İçinde Atatürk geçmeyen Çanakkale belgeseli çekmesiyle ünlüydü.</p>

    <p class="paragraf">AKP’li belediyelerde palmiye merakı başlamıştı. Ama bu palmiye başka palmiyeydi; bahçıvan, sulama filan istemiyordu, çünkü Çin’den ithal ediliyordu, plastikti.</p>

    <p class="paragraf">Sağ elde gümüş yüzük, moda olmuştu. Ekonomi sayfalarımızda manşetti, altın alyanslarını çıkarıp, gümüş yüzüğe dönen işadamı sayısında patlama yaşanıyordu.</p>

    <p class="paragraf">Ciwan Haco, İstanbul Abdi İpekçi Spor Salonu’nda 20 bin kişiye konser verdi.</p>

    <p class="paragraf">Sağlık Bakanımız, Abant Gölü etrafında eşiyle yürüyüşe çıktı. Maazallah, kayıp düşme ihtimaline karşı, 112 acil ambulansı peşlerinden takip etti.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, Siirt’te okul açılışı yaptı.</p>

    <p class="paragraf">Karatahtanın başına geçti.</p>

    <p class="paragraf">Milli Eğitim’in yeni sloganını yazdı:</p>

    <p class="paragraf">Oku, Düşün, Uygula, Neticelendir…</p>

    <p class="paragraf">Küçük bi pürüz vardı.</p>

    <p class="paragraf">Başharflerini dizince “ODUN” çıkıyordu!</p>

    <p class="_0px10px ParaOverride-8">…»</p>

    <p class="paragraf">Beşar Esad, ailece Ankara’ya geldi.</p>

    <p class="paragraf">57 sene sonra Türkiye’ye gelen ilk Suriye Devlet Başkanı’ydı.</p>

    <p class="paragraf">Dışişleri Bakanımız türbanlı eşini getirmedi. Karşılama protokolünde Devlet Bakanı Kürşad Tüzmen’in türbansız eşi vardı. Türban henüz “kamusal alan”da dayatılmıyor, şimdilik nabza göre şerbet veriliyordu.</p>

    <p class="_0px10px ParaOverride-8">…»</p>

    <p class="paragraf">Sivas’ta taksinin arka koltuğunda veterinere götürülen ve bu fotoğrafla “dünyanın en meşhur danası” olan Dana Ferhat, sucuk oldu. Bir zamanlar danasını bile taksiye bindirecek durumda olan sahibi, SSK borçlarını ödeyebilmek için satmak zorunda kalmıştı. Zonguldak Kozlu’daki “madenci heykeli”nin ayakları dibine dekoratif amaçla yerleştirilen 50 kilo taşkömürü çalındı. Kozlu Belediye Başkanı “Bundan sonra çalınmaması için, taşları siyaha boyayıp kömür gibi oraya koyacağız” dedi. Kazancı Bedih olarak tanınan, Türkiye’nin yaşayan tek gazelhanı, sıra gecelerinin efsane ismi, Şanlıurfalı kültür hazinesi Bedih Yoluk, katalitik sobadan zehirlenerek vefat etti. Anca iç sayfalarda haber olabildi. Çünkü Türkiye büyük bir şok yaşıyordu. Bayhan yarı finalde elenmişti sayın seyirciler…</p>

    <p class="_0px10px ParaOverride-8">…»</p>

    <p class="paragraf ParaOverride-9">TESEV Başkanı Can Paker, liberal devrim ayağıyla ülkeleri kurcalayan, spekülatör Soros’un maddi destek verdiği kuruluşları açıkladı: TESEV, Açık Radyo, Açık Site, Bianet, Umut Vakfı, AÇEV, Tarih Vakfı ve Avrupa Hareketi’ydi. “Kendileri geldiler, yardım yapmak istiyoruz dediler, biz de kabul ettik” dedi!</p>

    <p class="_0px10px ParaOverride-8">…»</p>

    <p class="paragraf">Başbakan, ABD’ye gitti.</p>

    <p class="paragraf">İlk durağı New York’tu.</p>

    <p class="paragraf">Musevi Komitesi’nden “cesaret ödülü” aldı.</p>

    <p class="paragraf">Bilahare, etkin düşünce kuruluşu Council on Foreign Relations’a gitti. Bu konseyin başkanı, Türkiye Cumhuriyeti Başbakanı’nı şöyle tanıttı: “Hayata 15 yaşındayken futbolcu olarak atıldı, en büyük kulüpten teklif aldı, babası izin vermedi, izin verseydi, Türkiye milli takımının başkanı olurdu, babası iyi ki izin vermemiş, yoksa kendisini Başbakan olarak göremezdik, babasına teşekkür borçluyuz.”</p>

    <p class="_0px10px-copy"></p>

    <p class="paragraf">Sonra şöyle devam etti:</p>

    <p class="paragraf">“Aynı zamanda başarılı bir şarkıcı.</p>

    <p class="paragraf">Türk klasik müziği ve Türkçe pop söylüyor.</p>

    <p class="paragraf">İsterseniz bir şarkı söyleyebilirsiniz!”</p>

    <p class="_0px10px-copy"></p>

    <p class="paragraf">İnanın, yüreğimiz hopladı bi an için… Kürsüye çıkıp “Beraber yürüdük biz bu yollarda”yı söyler mi diye endişelendik. Neyse ki, söylemedi. Ama bir başka adreste, bir başka şarkıyı söyledi. Katolik üniversitesi St. Johns’da cüppe giydi. Fahri doktora unvanı aldı. Kepiyle poz verirken “Şimdi okullu olduk, sınıfları doldurduk” dedi… “Sevinçliyiz hepimiz, yaşasın okulumuz” bölümünü demedi!</p>

    <p class="_0px10px ParaOverride-8">…»</p>

    <p class="paragraf">Emine Hanım, Birleşmiş Milletler binasını gezdi.</p>

    <p class="paragraf">BM Genel Sekreteri’nin koltuğuna oturdu.</p>

    <p class="paragraf">Hatıra fotoğrafı çektirdi.</p>

    <p class="_0px10px-copy"></p>

    <p class="paragraf">ABD Başkanı Bush, Başbakanımızı  Oval Ofis’te ağırladı. Geçen gelişinde milletvekili bile olmadığı için, Roosevelt Salonu’nda kabul edilmişti. Gazeteciler fotoğraf alırken, tezkerenin kuyruk acısı olsa gerek, Bush küstahlaştı. Sanki Papua Yeni Gine’nin ilçesinden bahsediyormuş gibi “Türkiye’nin nüfusu ne kadar?” diye sordu. Bizimki tersleyeceğine, sınava girmiş öğrenci gibi “72 milyon” cevabını verdi. Bush alaycı tavrıyla gülümsedi, “Bayağı kalabalıkmışsınız” dedi.</p>

    <p class="_0px10px-copy"></p>

    <p class="paragraf">Yüce Türk basını “Başbakanımız ayak ayak üstüne attı, çok rahattı, Türkiye bütün istediklerini aldı” manşetleri döşendi. Ama ne aldığımızı yazan olmadı. Bir hafta sonra, bizzat Başbakanımız kimin ne alacağını açıkladı. “Kürtler benim canım ciğerim… ABD’nin Büyük Ortadoğu Projesi kapsamında Diyarbakır yıldız olacak” dedi.</p>

    <p class="_0px10px-copy"></p>

    <p class="paragraf">Büyük Ortadoğu Projesi… İlk defa resmen telaffuz edilmişti.</p>

    <p class="paragraf">Detayları belirsizdi, ipucu gayet netti:</p>

    <p class="paragraf">Diyarbakır yıldız olacaktı.</p>

    <p class="_0px10px ParaOverride-8">…»</p>

    <p class="paragraf">Ve, yıldız mıldız derken…</p>

    <p class="paragraf">“Astronotların Kurtarılması, Uzaya Fırlatılmış Araçların Geri Verilmesi” hakkındaki yasa, meclise sunuldu. Yetmedi… “Ay’da ve Diğer Gök Cisimlerindeki Faaliyetlerin Düzenlenmesi” hakkındaki yasa da meclise sunuldu. Şaka gibi ama, Birleşmiş Milletler anlaşmalarıydı. Bu anlaşmalara göre, Türk uzay araçları Ay’a inebilecek, Ay’da uzay istasyonu kurabilecekti. Aynı gün, Dolmabahçe’de son halife Abdülmecid’in kütüphanesi açıldı. Kurdeleyi, Ay’da istasyon kuracak olan meclisimizin başkanı kesti!</p>

    <p class="_0px10px ParaOverride-8">…»</p>

    <p class="paragraf">Askeri Yüksek İdare Mahkemesi, camiye üniformasıyla gidip namaz kılan astsubayın ordudan ihraç edilmesini onayladı. Genelkurmay Başkanı Özkök, geçen aralıkta oğlunu Ankara’da evlendirmişti… Düğüne gelemeyen akrabaları için, İzmir’deki orduevinde ikinci defa düğün yaptı. Oldu olacak, bi düğün de İstanbul’da yapsaydı, hiç fena olmazdı.</p>

    <p class="_0px10px ParaOverride-8">…»</p>

    <p class="paragraf">Kurban Bayramı geldi. İkinci günü, Konya Selçuklu’da 11 katlı Zümrüt Apartmanı durup dururken çöktü, 92 kişi kurban oldu. Dere yatağına inşa edilmişti. Elbette çürük malzemeydi. 1983’te Diyarbakır’da apartman çökmüş, 93 kişi ölmüştü, müteahhidi okuryazar bile değildi. 1999 depreminin müteahhit simgesi Veli Göçer, ebediyat okumuştu, inşaatçılıkla alakası yoktu. Peki ya bu? Maalesef, bunun müteahhiti mimardı. Vicdan ve iş ahlakı olmayınca, eğitimin de manası olmuyordu.</p>

    <p class="_0px10px ParaOverride-8">…»</p>

    <p class="paragraf">Popstar’ı Abidin kazandı, Firdevs ikinci oldu.</p>

    <p class="paragraf">Yetti gari popstar demeyin sakın…</p>

    <p class="paragraf">Türkiye bununla yatıyor, bununla kalkıyordu.</p>

    <p class="paragraf">Burun ameliyatı olan Bayhan, final gecesine hastane yatağından canlı yayınla katıldı, “Seninle olmak var ya” şarkısını okudu. O gece açık olan her 100 televizyonun 61’inde popstar vardı.</p>

    <p class="_0px10px ParaOverride-8">…»</p>

    <p class="paragraf">Ve, gene o gece, belki de popstar kahrından…</p>

    <p class="paragraf">Anadolu rock efsanesi Cem Karaca kalpten gitti.</p>

    <p class="_0px10px ParaOverride-8">…»</p>

    <p class="paragraf">Başbakanımız, Güney Kore’de Hyundai fabrikasını gezdi. Hyundai CEO’su “Gelmişken, size otomobil hediye etmek isteriz” deyince, “Limuzin olsun” dedi.</p>

    <p class="_0px10px ParaOverride-8">…»</p>

    <p class="paragraf">Bir işadamının 4 bin 400 ton mısır ithal ettiği öne sürüldü. Kim acaba diye kurcaladılar. Maliye Bakanımızın oğlu çıktı. Bu rakam, Türkiye’nin bir senelik ihtiyacı kadardı. İthalat ağustosta gerçekleşmişti. Tesadüfe bakın ki, bir ay sonra mısır ithalatının gümrük vergisi yüzde 35’ten yüzde 70’e çıkarılmıştı! Sıkıyorsa, başkası getirsindi yani… Maliye Bakanımız durumu gayet makul izah etti, “oğlunun tavukları olduğunu, mısırları tavuklarına yem olarak getirdiğini” söyledi.</p>

    <p class="_0px10px ParaOverride-8">…»</p>

    <p class="paragraf">Dışişleri Bakanımızın eşi Hayrünnisa Hanım, Avrupa İnsan Hakları Mahkemesi’nde açtığı türban davasını geri çekti. Eşi başbakanken “Şimdi çekersem makam mevki için çekti demezler mi?” demişti. Bu sefer “Eşim dışişleri bakanı olunca, hem davacı, hem davalı konumuna düştüm, o yüzden geri çektim” diyordu. Geri çekmediğinde “Yakışanı yaptı” denilerek alkışlanmıştı. Geri çektiğinde “Yakışanı yaptı” denilerek alkışlandı. Sonradan gene dava açsa, eminim “yakışanı yaptı” deyip alkışlarlardı.</p>

    <p class="_0px10px ParaOverride-8">…»</p>

    <p class="paragraf">Apo’ya askerlik celbi geldi.</p>

    <p class="paragraf">Prosedür gereği, Halfeti Askerlik Şubesi’nden Bursa Savcılığı’na gönderilen resmi yazıda, asker kaçağı olan Apo’nun tahliye edilmesi halinde, serbest bırakılmayıp, askere alınması istendi… Apo’nun serbest bırakılması mı? Herkes gülmüştü. 10 sene sonra bu ihtimalin ciddiye bineceğini kimse tahmin edemezdi. Batman’da mayın patladı, iki şehit vardı.</p>

    <p class="_0px10px ParaOverride-8">…»</p>

    <p class="paragraf">Hür ve Kabul Edilmiş Masonlar Derneği’nin İstanbul Yakacık Locası’na canlı bomba saldırısı oldu. Bir terörist ve bir garson öldü. Bir teröristin kolu koptu, kurtuldu. “Kahrolsun İsrail” sloganı atıyordu.</p>

    <p class="_0px10px ParaOverride-8">…»</p>

    <p class="paragraf">İsrail, o hafta, Hamas’ın manevi lideri Şeyh Yasin’i, Gazze’de, helikopterden fırlatılan füzeyle öldürdü. Şeyh Yasin, çocukken geçirdiği kaza nedeniyle tekerlekli sandalyeye mahkûmdu. Tayyip Erdoğan, İsrail’e terörist demeye getirdi, “Vücudu tutmayan insanı roketle yok ediyorsunuz, bunu terörün hangi tanımı içine sokacağımızı ayrıca belirlememiz lazım” dedi. Dünyanın terörist kabul ettiği Hamas, Başbakan için hassas mevzuydu. Gönlündeki yeri farklıydı.</p>

    <p class="_0px10px ParaOverride-8">…»</p>

    <p class="paragraf">ABD’de yaşayan Fethullah Gülen ise, pek öyle düşünmüyordu. <span class="metin-italik" xml:lang="en-US-POSIX">Zaman</span> gazetesine konuştu. “Dünyada en nefret ettiğim insanlardan bir tanesi Bin Ladin’dir. Müslümanlığın çehresini kirletmiştir. Türkiye’de onun gibi düşünen insanlar varsa, onlar da canavarlığa kilitlenmiş insanlardır” diyordu.</p>

    <p class="_0px10px ParaOverride-8">…»</p>

    <p class="paragraf">28 Mart 2004…</p>

    <p class="paragraf">Yerel seçim yapıldı, AKP açık farkla kazandı.</p>

    <p class="paragraf">81 şehrin 57’sinde belediyeyi almıştı.</p>

    <p class="paragraf">Liberal adayları vitrine çıkarmış, CHP’nin kalesi bilinen Antalya, Gaziantep, Hatay ve Tekirdağ’ı bile yıkmıştı.</p>

    <p class="_0px10px ParaOverride-8">…»</p>

    <p class="paragraf">Seçim öncesinde en hararetli tartışma, CHP lideriyle alakalıydı. Yandaş medya, Deniz Baykal’ın Mersin Belediyesi’nden rüşvet aldığını iddia etmiş, günlerce manşet yapmıştı. Hatta, kanıt olarak Pentagon’a ait olduğu öne sürülen bir belge yayınlanmıştı. “Pentagon bile söylüyorsa, doğrudur” deniyordu. CHP’nin oyları eriyordu. ABD’den çıt çıkmıyordu. Seçim bitti. İş bitti. ABD Büyükelçiliği, söz konusu belgenin “düzmece” olduğunu açıkladı!</p>

    <p class="_0px10px ParaOverride-8">…»</p>

    <p class="paragraf">Genelkurmay İkinci Başkanı İlker Başbuğ, ABD’ye gitmişti, döner dönmez basın toplantısı yaptı. “Bazı çevreler ılımlı İslam diye kavramlar üretiyor, hem laik devlet hem ılımlı İslam olmaz, Türkiye böyle kuruldu, böyle devam edecek” dedi. Washington-Ankara hattında bi şeyler oluyordu.</p>

    <p class="_0px10px ParaOverride-8">…»</p>

    <p class="paragraf">Harp Akademileri’nde konferans veren Cumhurbaşkanı Sezer ise, lafı hiç eğip bükmüyor, tarihe not düşüyordu: “Büyük Ortadoğu Projesi’nin ülkemizi etkileyebilecek risklerine karşı uyarıda bulunuyorum… Laik Türkiye’ye İslam Cumhuriyeti tanımlaması getirmek, ılımlı İslam gibi anlamsız modelleri bilinçaltında benimsetmeye çalışmak, kabul edilemez, daha açık söylemiyle irticadır.”</p>

    <p class="_0px10px ParaOverride-8">…»</p>

    <p class="paragraf">TBMM Başkanı Arınç, adeta türban savaşçısı haline gelmişti. “23 Nisan davetiyesinde eşinizin adı neden yok?” diye soran gazeteciye “Bunun karşılığı, şeyini şey ettiğimin şeyidir” cevabını verdi. TRT canlı yayını kesti. Anadolu Ajansı bu sözleri servise koymadı. Devletin basınında sansür başlamıştı.</p>

    <p class="_0px10px ParaOverride-8">…»</p>

    <p class="paragraf">Gabar Dağı’nda üç şehit vardı.</p>

    <p class="paragraf">Onu da özel sektörün basını sansürledi.</p>

    <p class="paragraf">Aman diim, “ekonomik gidişat gölgelenmesin”di.</p>

    <p class="_0px10px ParaOverride-8">…»</p>

    <p class="paragraf">Devlet İstatistik Enstitüsü, tarihinde ilk defa “yaşam memnuniyeti” araştırması yaptı. Ahali çok mutlu çıktı.</p>

    <p class="_0px10px ParaOverride-8">…»</p>

    <p class="paragraf">Başbakan Japonya’daydı. Geleneksel seremonide ikram edilen çayı içti. “Çok acı, bir daha içmem” dedi. “Efenim, şeker koymamışsınız” denilince, “Kıtlama mı içiliyor?” diye sordu.</p>

    <p class="_0px10px ParaOverride-8">…»</p>

    <p class="paragraf">THY’nin Pekin’den İstanbul’a gelen uçağında sincap paniği yaşandı. Çünkü kargoda bulunan sincap yavruları kafesten kaçmıştı. Yolcular indirildi, tek tek yakalanamayacağı için, 2 bin 800 kilo haşere gazı sıkıldı. Aslına bakarsanız, Çin istilasının boyutlarını gösteriyordu. İğneden ipliğe her şey gibi, memlekete sincap bile Çin’den gelmeye başlamıştı. Çin demişken… Pirinç ithalatına onay çıktı.</p>

    <p class="_0px10px ParaOverride-8">…»</p>

    <p class="paragraf">Maliye Bakanımız, şimdilik, 377 adet kamu malını sattıklarını belirtip “sat Allah sat, gidiyor” derken… Nadire İçkale önderliğindeki sosyetik hanımların ilk kafilesi, umre’ye gidiyordu. İndirim ayı nisanı bekleyerek, 10’ar bin dolar ödemek yerine, 5’er bin dolara sevaba girmişlerdi. Aynı gün… MÜSİAD Başkanı “Biz senelerdir siyasetçilerin takıyye yaptığını zannediyorduk, meğer en büyük takıyyeci iş âlemiymiş” dedi. Sosyetik umreciler, İstanbul’a dönüşlerinde free shop’tan viski alırken yakalandı.</p>

    <p class="_0px10px ParaOverride-8">…»</p>

    <p class="paragraf">Kuzey Kıbrıs’ta “yes be annem” mitingi yapıldı.</p>

    <p class="paragraf">Rum zulmünü unutmayan yaşlılar, hayır’cıydı.</p>

    <p class="paragraf">TÜSİAD, MÜSİAD, TÜGİAD, TESEV, TİM, TİSK, TÜRSAB, TZOB, TOBB… Sanki bizim memleketin bütün sorunları halledilmiş gibi, gazetelere sayfa sayfa ilanlar veriyor, Kıbrıs’taki referandumda “evet oyu” kullanılmasını istiyordu.</p>

    <p class="_0px10px-copy"></p>

    <p class="paragraf">Sandığa gidildi.</p>

    <p class="paragraf">Türk tarafı, KKTC’nin kapatılmasına, Rumlarla birleşilmesine yüzde 65 evet derken… Rum tarafı, yüzde 75 hayır dedi. En muhteşem özeti, Ecevit’le birlikte Kıbrıs Barış Harekâtı’na imza atan “mücahit” Erbakan yaptı. “Allah’a şükür… Kıbrıs, Rumlar sayesinde Yunan adası olmaktan kurtuldu” dedi!</p>

    <p class="paragraf">“Yes be annem”ciler morarmıştı. Planı hazırlayan BM Genel Sekreteri Annan’a hitaben “Annan güzel mi” diyenler haklı çıkmıştı. Çünkü Avrupa Birliği ve ABD, referandumdan önce “Rumlar hayır dese bile Türk tarafını AB’ye alırız, evet derseniz ambargoyu kaldırırız” diyordu. Bizim Başbakan da “win-win” yani “kazan-kazan” vaat ediyordu. Neticede gördük win-win’i… Referandumdan bir hafta sonra Rumlar AB’ye girdi. Bu kitabın yazıldığı 2013 senesinde, Türk tarafına ambargo, hâlâ duruyordu.</p>

    <p class="_0px10px-copy"></p>

    <p class="paragraf">Üstelik… AKP’nin el bebek gül bebek tuttuğu bu “yes be annem”ciler, pek yakında AKP karşıtı mitinglere başlayacak, hatta “Hastir” pankartı açacaktı. KKTC gazetelerinde “Atma Recep, sen kimsin be adam, sömürgeci, özür dile” manşetleri bile atılacaktı. Türkiye’deki Denktaşçılara neredeyse “ırkçı, faşist” demeye getiren Tayyip Erdoğan’ın “yes be annem”cilerden alacağı karşılık, işte bu olacaktı.</p>

    <p class="_0px10px ParaOverride-8">…»</p>

    <p class="paragraf">Kıbrıs’ta referandumu 24 Nisan’da yapmıştık.</p>

    <p class="paragraf">Aynı gün, Kanada…</p>

    <p class="paragraf">24 Nisan Ermeni Soykırımını Anma Günü ilan etti.</p>

    <p class="_0px10px ParaOverride-8">…»</p>

    <p class="paragraf">Watergate Skandalı’nı ortaya çıkararak Başkan Nixon’ın devrilmesine sebep olan Amerikalı gazeteci Bob Woodward, Irak savaşını anlattığı kitabını piyasaya sürdü. Adı <span class="metin-italik" xml:lang="en-US-POSIX">Saldırı</span> <span class="metin-italik" xml:lang="en-US-POSIX">Planı</span>’ydı. Bizimle alakalı bölüm enteresandı.</p>

    <p class="paragraf">CIA ajanları, savaş öncesinde Türkiye üzerinden şakır şakır Kuzey Irak’a geçmiş, peşmergeleri organize etmek için, kafamıza çuval geçirilen Süleymaniye’de üs kurmuştu. Üssün kod adı, yeşil badanalı duvarları nedeniyle “antepfıstığı”ydı. Kitapla aynı hafta, Amerikan askerlerinin Ebu Garib Cezaevi’nde esir Iraklıların kafasına işerken fotoğrafları piyasaya çıktı. Hükümetimizden gık çıkmadı.</p>

    <p class="_0px10px ParaOverride-8">…»</p>

    <p class="paragraf">Fenerbahçe şampiyon oldu.</p>

    <p class="paragraf">Deniz Kuvvetleri Komutanı Özden Örnek, kendisi gibi hasta Fenerbahçeli olan Birinci Ordu Komutanı Yaşar Büyükanıt’a sürpriz yaptı. Mayın arama gemisi TCG Amasra’yı sarı-lacivert dumanlar çıkartarak denize indirdi. Silahlı kuvvetler, lay lay lom’du. Hakkâri’de mayın patladı, iki şehit vardı.</p>

    <p class="_0px10px ParaOverride-8">…»</p>

    <p class="paragraf">Türkiye, geçen sene kazandığı Eurovision’a ev sahipliği yaptı. Athena’yla dördüncü olduk. İki gün sonra… Ülkemizi 1983’te “Opera”yla temsil eden ve sıfır puan aldığı için her Eurovision döneminde yıkıcı şekilde alay konusu edilen Çetin Alp, kalp krizi geçirdi, vefat etti. Bu kadar dayanabilmişti.</p>

    <p class="_0px10px ParaOverride-8">…»</p>

    <p class="paragraf">19 Mayıs’ta, tarihte bir ilk yaşandı.</p>

    <p class="paragraf">İstanbul-Beylikdüzü’nde ana caddelerdeki direklere hoparlör takıldı, sabah namazından itibaren, beş vakit ezan yayınına başlandı. AKP’li Belediye Başkanı “Biz yayınlamıyoruz, cami dernekleri yayınlıyor, biz sadece direklerin dikilmesine yardımcı olduk” dedi. 19 Mayıs geçti, ertesi gün yayın kesildi.</p>

    <p class="_0px10px ParaOverride-8">…»</p>

    <p class="paragraf">Başbakanımızın Basın Müşaviri özeleştiri yapıp, “Gençliğimde Saint Antuan Kilisesi’nin papazıyla tokalaşınca elimi yıkamıştım, o kadar balta kesmemiş dönemlerim oldu” derken… Başbakanımız devamlı Rixos otellerinde tatil yapıyor, herkes Rixos’un patronu Fettah Tamince’nin kim olduğunu merak ediyordu. Çıktı, kendi kendini anlattı. “Hanutçuluktan servet kazandım, Kürt’üm, Türklüğümle gurur duyuyorum, Atatürk’e sevgim her gün artıyor, Fethullah Hoca benim için idoldür” dedi.</p>

    <p class="_0px10px ParaOverride-8">…»</p>

    <p class="paragraf">Devlet Güvenlik Mahkemeleri kaldırıldı.</p>

    <p class="paragraf">Yerine, Özel Yetkili Mahkemeler getirildi.</p>

    <p class="paragraf">İlerleyen sayfalarda tek tek okuyacağız ama, kabaca özetlemek gerekirse… Özel Yetkili Mahkemelerin baktığı ve hukuki açıdan tartışılmayan tek bir dava bile olmayacaktı.</p>

    <p class="_0px10px ParaOverride-8">…»</p>

    <p class="paragraf">Ankara’da konuşan İngiltere Prensi Andrew, reformlar konusunda cesur olmamız gerektiğini söyledi. “İngiliz vatandaşı Maliye Bakanı” getirecek kadar cesur reformlar yapacağımızı, herhalde İngiltere Prensi bile tahmin edemezdi… Başbakanımız, Oxford’a konferansa davet edildi. Kendisini konuklara tanıtan Türkoloji Bölümü Başkanı İngiliz Profesör “Tayyip Erdoğan futbola devam etseydi, David Beckham bile eline su dökemezdi” dedi. Düşün gari… İngilizlerin AKP sevgisi müthişti.</p>

    <p class="_0px10px ParaOverride-8">…»</p>

    <p class="paragraf">10 senedir hapiste bulunan DEP eski milletvekilleri Leyla Zana, Orhan Doğan, Hatip Dicle ve Selim Sadak, AB’ye uyum çerçevesinde tahliye edildi. Çıkar çıkmaz, AB büyükelçileriyle buluştular, yemek yediler. Adres idealdi, Washington Restoran’dı.</p>

    <p class="_0px10px ParaOverride-8">…»</p>

    <p class="paragraf">CNNTürk açılım yaptı.</p>

    <p class="paragraf">İlk Kürtçe müzik klibini yayınladı.</p>

    <p class="paragraf">Kardeş Türküler’in şarkısıydı; Mirkut-Tokmak’tı.</p>

    <p class="_0px10px ParaOverride-8">…»</p>

    <p class="paragraf">NATO zirvesi İstanbul’da toplandı, Bush geldi.</p>

    <p class="paragraf">Konuşma yapacağı mekân olarak, Galatasaray Üniversitesi’nin bahçesi seçilmişti. Kürsünün arkasında Boğaziçi Köprüsü ve Ortaköy Camii görünüyordu. İki kıtayı, medeniyetleri bağlayan, ılımlı İslam manzarası yani… Büyük Ortadoğu Projesi’nin ne kadar şahane bi şey olduğunu anlattı, “Tanrı Türkiye’yi korusun” diye bitirdi. Amin!</p>

    <p class="_0px10px ParaOverride-8">…»</p>

    <p class="paragraf">Bush’un gelişi-gidişi, sadece dört gün içinde, Ankara’da bomba patladı, bir polisin ayağı koptu; İstanbul’da belediye otobüsünde bomba patladı, üç kişi öldü; Bingöl’de mayın, bir şehit; Tunceli’de mayın, iki şehit; Hatay’da çatışma, üç şehit; Şırnak’ta mayın, iki şehit; Van’da pusu, üç şehit vardı.</p>

    <p class="_0px10px ParaOverride-8">…»</p>

    <p class="paragraf">Temmuz ayı, düğün ve cenazeydi.</p>

    <p class="paragraf">Tayyip Erdoğan, büyük kızı Esra’yı evlendirdi. Pakistan Devlet Başkanı Müşerref, Ürdün Kralı Abdullah, Yunanistan Başbakanı Karamanlis, Romanya Başbakanı Nastase nikâh şahidi oldu. Yedi bin davetli katıldı.</p>

    <p class="_0px10px ParaOverride-8">…»</p>

    <p class="paragraf">Bilahare, Başbakan hareket memuru şapkası taktı, Ankara-İstanbul arasındaki hızlı tren seferlerini bizzat başlattı. Avuçlar patlarcasına alkışlandı. Bi kaç gün kazasız belasız gidildi, gelindi. Neticede, Sakarya-Pamukova’da raydan çıktı. 41 vatandaşımız sizlere ömür.</p>

    <p class="paragraf">İkinci Dünya Savaşı’ndan kalma dandik trenlere “hızlı git” demişlerdi… Olmuştu sana hızlı tren!</p>

    <p class="_0px10px-copy"></p>

    <p class="paragraf">Raylara inek çıkmasın diye, güzergâhta 90 memur 24 saat vardiya usulü nöbet tutuyordu. Çünkü kazaya sadece ineklerin sebep olabileceği düşünülmüştü. “Kardeşim bu ilkel trenler bu hızla gidebilir mi?” diye düşünülmemişti. Lokomotif sigortalıydı, yolcular sigortasızdı. TCDD Müdür Vekili “Her şey Allah’tan” dedi. AKP Milletvekili Nusret Bayraktar ise, kem gözlerin nazarı olduğunu söyledi.</p>

    <p class="_0px10px-copy"></p>

    <p class="paragraf">Ulaştırma Bakanı hakkında gensoru verildi.</p>

    <p class="paragraf">Elbette reddedildi.</p>

    <p class="paragraf">TCDD Genel Müdürü’ne soruşturma desen…</p>

    <p class="paragraf">Ona zaten Ulaştırma Bakanı izin vermedi.</p>

    <p class="paragraf">“Bunların suçu” denildi, makinistlere yıkıldı.</p>

    <p class="_0px10px ParaOverride-8">…»</p>

    <p class="paragraf">Hızlı tren faciasından 20 gün sonra, Ankara’dan İstanbul’a gelenle, İstanbul’dan Ankara’ya giden “normal tren”ler Kocaeli’nde kafa kafaya tokuştu, altı vatandaşımız daha sizlere ömür… Ulaştırma Bakanı “İstifa edecek bir şey görmüyorum, her sene karayollarında beş bin kişi ölüyor” dedi.</p>

    <p class="_0px10px ParaOverride-8">…»</p>

    <p class="paragraf">E bu kadar trajikomik hadiseyi ben bile hayal edemem diye kahretmiş olmalı ki, <span class="metin-italik" xml:lang="en-US-POSIX">Gırgır</span>’ın yaratıcısı Oğuz Aral çekip gitti, Avanak Avni yetim kaldı.</p>

    <p class="_0px10px ParaOverride-8">…»</p>

    <p class="paragraf">Genelkurmay Başkanı Özkök, kendi elleriyle, Hava Kuvvetleri Komutanı Fırtına ve Deniz Kuvvetleri Komutanı Örnek’e “Şeref Madalyası” taktı. Kasaptaki ete soğan doğranmaz, şeref madalyası takılır öyle mi? Herhalde unutulur sanmıştı!</p>

    <p class="_0px10px ParaOverride-8">…»</p>

    <p class="paragraf">Yaşar Büyükanıt, Kara Kuvvetleri Komutanı oldu.</p>

    <p class="paragraf">Henüz Audi alınmasına çok vardı ama…</p>

    <p class="_0px10px ParaOverride-8">…»</p>

    <p class="paragraf">Mısır’a satılan F16’lar karşılığında, 630 adet Cherokee jip alındı, makam aracı yapılmak üzere komutanlıklara dağıtıldı. Generaller pek memnundu. YAŞ başlayıp bitene kadar, altı şehit daha’ydı.</p>

    <p class="_0px10px ParaOverride-8">…»</p>

    <p class="paragraf">Dinç Bilgin’in yatı, Cem Uzan’ın şarapları-puroları, Erol Aksoy’un tabloları satılıyor, zenginin malı züğürdün çenesi misali, herkes bunlarla meşgul oluyordu. Avanta dağıtılan kömürün miktarı, senelik 700 bin tondan 1,2 milyon tona çıkarılırken… Pırlantanın elmasın kadeve’si sıfırlanıyordu.</p>

    <p class="_0px10px ParaOverride-8">…»</p>

    <p class="paragraf">Sağlıkta imam devri başlamış, cami imamı Erzincan’a sağlık müdür yardımcısı yapılmıştı. CHP milletvekili Canan Arıtman “Mecliste kara çarşaflılar dolaşıyor” diye şikâyet ediyor, Meclis Başkanı Arınç “Sizin de bikiniyle gelmenizde mahsur yok ama, bikini giyme yaşınız çoktan geçmiş” diyordu. Dışişleri Bakanlığı’nın hukuk müşavirliği sınavında “Ahirete inanır mısınız, Kuran okudunuz mu?” gibi sorular soruluyordu.</p>

    <p class="_0px10px ParaOverride-8">…»</p>

    <p class="paragraf">Cumhurbaşkanı Sezer’in oğlu Levent, kendisi gibi bankacı Evren Altunay’la Çankaya Köşkü’nde evlendi. Gayet sadeydi… Fırsat bu fırsat, beş bin kişi çağırayım da, nasıl olsa cumhurbaşkanıyım, yalakalık olsun diye mücevherler taksınlar demedi. Takı töreni yapılmadı. Hediye vermek isteyenlere “sizin gelmeniz hediye” denildi. Nikâh şahitliklerini gelinle damadın arkadaşları yaptı. Gelin, Ankara Olgunlaşma Enstitüsü’nde dikilen gelinliği giydi. Konukların çoğu taksiyle veya servis minibüsüyle geldi. Köşk’te görevli şoförler, eşleriyle birlikte davetliydi, konuklar arasındaydı. Düğün yemeği Köşk’ün aşçılarına yaptırılmadı, dışarıdan sipariş edildi, Köşk’ün bütçesinden ödenmedi, aile bütçesinden ödendi. Cumhurbaşkanı, o gecenin elektrik parasını bile kendi cebinden ödedi. Gazeteciler içeri alınmadı; gazeteciler intikam aldı, düğün haberi birinci sayfalara konulmadı.</p>

    <p class="_0px10px ParaOverride-8">…»</p>

    <p class="paragraf">Hemen iki gün sonra… Ali Babacan’ın oğlu sünnet oldu. Sünnet çocuğu, Bilkent Oteli’ne palyaçoların taşıdığı tahterevanla getirildi, meşaleler yakıldı. Salonun ortasına otağ biçiminde çadır kuruldu. Dünya Bankası ve IMF temsilcileri bile katıldı. IMF temsilcisi “İlk defa sünnete katılıyorum, çok enteresan” dedi. İki bine yakın davetli vardı. Sünnet çocuğunun yattığı yatağın ayak ucuna sandık konuldu, davetliler kuyruğa girdi, takıları sandığa attı. Hazineden Sorumlu Bakan’ın hazinesi gibiydi.</p>

    <p class="_0px10px ParaOverride-8">…»</p>

    <p class="paragraf">Diyarbakır iki şehit, gazeteler yer vermedi.</p>

    <p class="paragraf">Siirt iki şehit, gazeteler yer vermedi.</p>

    <p class="paragraf">Batman bir şehit, gazeteler yer vermedi.</p>

    <p class="paragraf">Piyanist Fazıl Say boşandı, manşetti.</p>

    <p class="_0px10px ParaOverride-8">…»</p>

    <p class="paragraf">TBMM Camii’ndeki 30 Ağustos Zafer Bayramı hutbesinde, Atatürk’ten ve silah arkadaşlarından hiç bahsedilmedi. Diyanet’ten sorumlu bakan Mehmet Aydın “Bazen kısaltılarak okunur, münferittir” dedi… Ki, güneydoğuda peş peşe, altı münferit şehit daha vardı.</p>

    <p class="_0px10px ParaOverride-8">…»</p>

    <p class="paragraf">Türk Dil Kurumu, PKK’nın “pekaka” olarak değil “pekeke” olarak okunması gerektiğini açıkladı. Türk Dil Kurumu’nun kısaltılmışı TDK’nın neden “tedeke” değil de “tedeka” okunduğunu ise açıklayamadı.</p>

    <p class="_0px10px ParaOverride-8">…»</p>

    <p class="paragraf">AKP Milletvekili Taner Yıldız, ata binmeye kalktı, yere yapıştı, Başbakanımızın izinden yürüyordu, bakan olacak adamdı. CHP Ankara İl Yönetimi, CHP Eski Genel Sekreteri Ertuğrul Günay’ı başka partiler lehine çalıştığı iddiasıyla disipline verdi. Disiplin kurulu “Olmaz öyle şey, CHP genel sekreterliği yapmış biri başka partiye çalışır mı?” diyerek, ihraç talebini reddetti. Halbuki, Ertuğrul Günay da bakan olacak adamdı. Ve, burnunun ucunu göremeyen bu CHP’yle, AKP sittin sene iktidarda kalırdı.</p>

    <p class="_0px10px ParaOverride-8">…»</p>

    <p class="paragraf">Honda’nın konuşan robotu Asimo pek meşhurdu.</p>

    <p class="paragraf">Autoshow’a getirildi, Tayyip Erdoğan’la tanıştırıldı.</p>

    <p class="paragraf">Robotu bile yandaş yapmışlardı, iyi mi…</p>

    <p class="paragraf">Asimo “Beraber yürüdük biz bu yollarda”yı söyledi.</p>

    <p class="_0px10px ParaOverride-8">…»</p>

    <p class="paragraf">Atina Olimpiyatı başladı. Haltercimiz Nurcan Taylan altın madalya aldı. Olimpiyat şampiyonu ilk Türk kadın sporcu oldu. Sevincimizin kursağımızda kalması, iki saniye sürdü… Halter milli takımındaki öbür kızlar, antrenörün kendilerini dövdüğünü öne sürdü. Nurcan Taylan ise “Antrenörü suçlayanlar arasında lezbiyen ilişki var, İncinur pavyonda çalışıyor, Aylin, Sibel ve Şule odama zorla girip bıçakla saldırdı, Nurcihan sakal tıraşı oluyor; onlar kültürsüz, ben eğitimliyim, fiziğim de güzel, beni kıskanıyorlar, psikolojileri ondan bozuldu” dedi, iyi mi… Rezaletin daniskasıydı. O zamanlar atv Haber’in genel yayın yönetmeniydim, hepsini birden canlı yayına çıkardım, akla hayale gelmeyecek hakaretleri sıraladılar, küfürler havada uçuştu, hangisiydi hatırlamıyorum, bir tanesinin köyünden canlı yayın yaptık, muhabirimin kafasına sandalye vuruldu. Antrenör tutuklandı.</p>

    <p class="_0px10px ParaOverride-8">…»</p>

    <p class="paragraf">Türkiye Komünist Partisi Genel Başkanı Aydemir Güler’in İstiklal Marşı’nın yazarı Mehmet Âkif Ersoy’un torunu olduğu ortaya çıktı. Rauf Denktaş’ın torununun Rum Kesimi’nden nüfus cüzdanı istediği ortaya çıktı. 1994’te sivil toplum kuruluşları tarafından “yılın annesi” seçilen kadının İstanbul’da “randevuevi” işlettiği ortaya çıktı. Bunların hepsi bir hafta içinde ortaya çıkınca… En güzelini Rahmi Koç yaptı, Nazenin isimli yatına bindi, iki sene sürecek dünya turuna çıktı.</p>

    <p class="_0px10px ParaOverride-8">…»</p>

    <p class="paragraf">Ramazan geldi.</p>

    <p class="paragraf">Başbakan elinde tepsiyle iftar çadırından iftar çadırına dolaşıyor, kameralar peşinde koşturuyordu. Trabzon’da McDonald’s’a bomba atıldı. Çoğu gazete haber bile yapmadı. Saldırgan bir hafta sonra İstanbul’da yakalandı. Fotoğrafını çeken gazetecilere “Efsaneyi şimdiden çekin” diye bağırıyordu. Kimse ciddiye almamıştı ama… “Trabzon’da kimdir, İstanbul’da kimlerledir” diye merak edilmeyen bu tuhaf tip, çok yakında Trabzon-İstanbul hattında dünyayı ayağa kaldıracaktı. Adı, Yasin Hayal’di!</p>

    <p class="_0px10px ParaOverride-8">…»</p>

    <p class="paragraf">29 Ekim arefesinde, Cumhuriyet Bayramı törenleri için prova yapan Fantom, fazla alçaktan uçtu, Başbakan’ın oturduğu mahalledeki Aksa Cami’nin minaresini sıyırdı, alem’ini parçaladı. Başbakan evinden çıktı, minarenin parçalarını toplattı, bagajına koydurttu, MGK toplantısına öyle gitti. Bu hadise sekiz sene konuşulmadı. Oysa, Ankara’nın sisli bulvarlarında fırtınalar kopuyor, AKP zamanını kolluyordu. Gümbür gümbür gündeme gelecekti.</p>

    <p class="_0px10px ParaOverride-8">…»</p>

    <p class="paragraf">Tarihte ilk’ler silsilesi devam ediyordu.</p>

    <p class="paragraf">Cumhuriyet Bayramı’nda bir ilk daha yaşandı.</p>

    <p class="paragraf">Başbakanımız ve Dışişleri Bakanımız, takvimde başka gün kalmamış gibi, tam 29 Ekim’de, Roma’da, Papa heykelinin önünde, AB Anayasası’na imza attı.</p>

    <p class="paragraf">Sayın gazetelerimiz, AB’ye giriş heyecanıyla olsa gerek, Papa 5’inci Sixtus’un önünde imza atıldığını yazdı. Ertesi gün, ne kadar da araştırmacı gazeteci oldukları ortaya çıktı. Papa hakikaten Papa’ydı ama, Sixtus değil, 10’uncu Innocentus’tu. Her iki Papa’nın da ortak özelliği, Türk düşmanı olmalarıydı. Gerçi, fark etmezdi canım, AB’ye girmiştik ya, sen ona bak’tı… Başbakanımız, İtalya Cumhurbaşkanı’yla öğle yemeğine katıldı, oruçlu olmadığı anlaşıldı.</p>

    <p class="_0px10px ParaOverride-8">…»</p>

    <p class="paragraf">29 Ekim akşamı… Cumhuriyet Bayramı resepsiyonu için Roma Büyükelçiliğimize geçtiler. Salondaki masada “nice yıllara” yazılı pasta vardı. “Herhalde Cumhuriyet’i kutlama pastası” zannedildi. Değildi. Başbakanımız, Erbakan gibi 29 Ekim doğumlu olan Dışişleri Bakanımıza sürpriz doğum günü partisi düzenlemişti. “Hadi Abdullah, kes bakalım” dedi. Birlikte kestiler. Başbakanımız gazetecilere izahat verdi, “Sabahtan beri bunu hazırlıyorduk, çaktırmadan bu noktaya kadar getirdik” dedi. Hakikaten çaktırmadan çaktırmadan, bu noktaya kadar getirilmişti Türkiye!</p>

    <p class="_0px10px ParaOverride-8">…»</p>

    <p class="paragraf">Ardahan’a atanan ilk kadın vaiz, kadınlara vaaz verdi.</p>

    <p class="paragraf">“Çocuklarınıza cenneti anlatırken, cennette gazoz nehirleri olduğunu, çikolata ağaçları olduğunu söyleyin” dedi.</p>

    <p class="_0px10px ParaOverride-8">…»</p>

    <p class="paragraf">Bush ikinci kez seçildi, Arafat vefat etti.</p>

    <p class="_0px10px ParaOverride-8">…»</p>

    <p class="paragraf">Bizim memlekette, Erman Toroğlu gündemdi.</p>

    <p class="paragraf">Hakemliğin yanı sıra kabzımallık yapan futbol yorumcusu, “Hıyarı Antalya’da kesiyorlar 11 santim, İstanbul’a geliyor 13 santim, yolda büyüyor; sebzedeki hormon erkekleri homoseksüel yapar” demişti. Salatalık satışları bıçak gibi kesildi. Çiftçiler ayaklandı. Toroğlu’nun maketini yaktılar.</p>

    <p class="_0px10px ParaOverride-8">…»</p>

    <p class="paragraf">Mersin’de 15 milyon senelik sazan fosili bulundu.</p>

    <p class="paragraf">Böylece ilk sazanın Türkiye’de yaşadığı ortaya çıktı.</p>

    <p class="_0px10px ParaOverride-8">…»</p>

    <p class="paragraf">AB’den de müzakere kararı çıktı.</p>

    <p class="paragraf">Başbakan, Ankara’da kilometrelerce uzunluğunda konvoyla karşılandı. “Avrupa Fatihi” pankartları açıldı. AB bayrağını simgeleyen balonlar gökyüzüne bırakıldı. Güpegündüz havai fişekler fırlatıldı. Kamyonun üstünde şehir turu atan Tayyip Erdoğan “Hamdolsun başardık, bayramımız kutlu olsun, bunlar ilerde romanlarda yazılacak” dedi. Kehanet gibiydi. Böylesi anca bilimkurgu romanlarda yazılabilirdi.</p>

    <p class="_0px10px ParaOverride-8">…»</p>

    <p class="paragraf">Gazetelerimiz “dünya bize hayran” manşetleri atarken, CNNTürk’te AB belgeseli yayınlandı, kaş yapayım derken göz çıkarıldı. Çünkü… “Hamdolsun başardık” diyen Tayyip Erdoğan’ın, 10 sene evvel “Onlar bizi AB’ye almamayı düşünüyor, biz de girmemeyi düşünüyoruz, bunların asıl adı Katolik Hıristiyan Devletler Birliği’dir” dediği ortaya çıktı. Ama olsundu gari… O kadar kusur kadı kızında da olurdu. Hayırlısıyla AB’ye giriyorduk ve hep bir ağızdan “Memleketim”i söylüyorduk.</p>

    <p class="_0px10px ParaOverride-8">…»</p>

    <p class="paragraf">O gece, izlenme rekoru kırıldı. Açık olan her 100 televizyonun 73’ünde “Gelinim Olur musun?” yarışmasının finali vardı. Kaynana Semra, oğlu Ata ve gelin adayı Sinem’in maceraları üç aydır nefesler tutularak seyrediliyordu. Maalesef kaynana Semra elendi, üzüntüden kahrolduk sayın seyirciler…</p>

    <p class="_0px10px ParaOverride-8">…»</p>

    <p class="paragraf">El Kaide, ABD’nin bir dediğini iki etmediğimiz için, Irak’ta şoförlerimizin kafasını kesmeye başlamıştı. Yatırıp, testereyle doğruyorlar, internette yayınlıyorlardı. Yetmedi, Bağdat’a giden beş özel harekât polisimizi kurşuna dizdiler. Öylesine nefret doluydular ki, şehitlerimizin bedenlerini yaktılar.</p>

    <p class="_0px10px ParaOverride-8">…»</p>

    <p class="paragraf">Yılbaşına günler kala, Hint Okyanusu’nda 9.3 şiddetinde deprem oldu. Yüksekliği 30 metreye ulaşan tsunamiler üretti. En başta Endonezya, 14 ülkeyi vurdu, 230 bin kişi hayatını kaybetti.</p>

    <p class="_0px10px ParaOverride-8">…»</p>

    <p class="paragraf">2004 senesi geride kalırken…</p>

    <p class="paragraf">Sakıp Sabancı artık yoktu. AKP iktidara gelince pek sevinen ve “İkinci Turgut Özal trenine biniyoruz” diyen rahmetli, memleketin aslında hangi alamete bindiğini göremeden gitmişti.</p>

    <p class="_0px10px-copy"></p>

    <p class="paragraf">Yeşilçam’ın Cilalı İbo’su Feridun Karakaya, iyi kalpli kötü adam Hüseyin Baradan, Arap bacımız Tevfik Gelenbe, tiyatro duayenleri Necdet Mahfi Ayral, Kamuran Usluer, Haluk Kurdoğlu ve İsmet Ay aramızdan ayrılmıştı. Ercüment Batanay gitmiş, yaylı tambur öksüz kalmıştı. İlk kadın opera sanatçımız Semiha Berksoy, mevlidhanımız Kani Karaca, şair-yazar Şükran Kurdakul vefat etmişti.</p>

    <p class="paragraf">ABD eski Başkanı Ronald Reagan, caz efsanesi Ray Charles, en ünlü baba Marlon Brando, Süpermen Christopher Reeve ölmüştü.</p>

    <p class="paragraf">İzmir Büyükşehir Belediye Başkanı Ahmet Piriştina çok genç yaşta göçmüş, boşalan makama, Bornova Belediye Başkanı Aziz Kocaoğlu seçilmişti.</p>

    <p class="_0px10px-copy"></p>

    <p class="paragraf">Dokuzu polis, 40 şehidimiz vardı.</p>
  </div>
</body>
</html>
