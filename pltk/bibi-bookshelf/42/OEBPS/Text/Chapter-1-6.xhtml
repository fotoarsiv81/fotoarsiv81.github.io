<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-6</title>
  <link href="../Styles/StyleSheet.css" rel="stylesheet" type="text/css" />
</head>

<body id="x4" xml:lang="en-GB">
  <div class="Basic-Text-Frame">
    <p class="arabaslik_orta" id="_idParaDest-7">2007</p>

    <p class="paragraf ParaOverride-4"><span class="CharOverride-1">Hrant Dink</span> <span class="CharOverride-5">•</span> <span class="CharOverride-1">Hepimiz Ermeni</span><span class="CharOverride-1">’</span><span class="CharOverride-1">yiz</span> <span class="CharOverride-5">•</span> <span class="CharOverride-1">Sözde değil, özde laik</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Dindar cumhurbaşkanı</span> <span class="CharOverride-5">•</span> <span class="CharOverride-1">Cumhuriyet mitingleri</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">e-muhtıra</span> <span class="CharOverride-5">•</span> <span class="CharOverride-1">Dolmabahçe buluşması</span> <span class="CharOverride-5">•</span> <span class="CharOverride-1">Türban Çankaya’da</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">İkinci Cumhuriyet</span> <span class="CharOverride-5">•</span> <span class="CharOverride-1">Yandaş medya</span> <span class="CharOverride-5">•</span> <span class="CharOverride-1">Yalaka</span> <span class="CharOverride-5">•</span> <span class="CharOverride-1">Mahalle baskısı</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Malezya mı oluyoruz?</span> <span class="CharOverride-5">•</span> <span class="CharOverride-1">Suudi Kralı’ndan madalya</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Sayın Apo, şehit kelle</span> <span class="CharOverride-5">•</span> <span class="CharOverride-1">PKK kampları BBG evi gibi</span></p>

    <p class="paragraf ParaOverride-4"><span class="CharOverride-5">•</span> <span class="CharOverride-1">Malatya misyoner cinayeti</span> <span class="CharOverride-5">•</span> <span class="CharOverride-1">Gemicik</span></p>

    <p class="paragraf ParaOverride-7"><span class="CharOverride-5">•</span> <span class="CharOverride-1">Durmak yok, yola devam</span></p>

    <p class="paragraf">Yeni seneye Hrant Dink suikastıyla girdik.</p>

    <p class="paragraf">Şişli’de, sokakta, başına kurşun sıkılarak katledildi.</p>

    <p class="paragraf">Genel yayın yönetmeni olduğu <span class="metin-italik" xml:lang="en-US-POSIX">Agos</span> gazetesindeki son makalesinde “2007 benim açımdan zor bir yıl olacak, kendimi güvercinin ruh tedirginliği içinde görebilirim ama, biliyorum ki, bu ülkede insanlar güvercinlere dokunmaz” diye yazmıştı. Son röportajında ise “Türklüğü aşağılama suçlaması, alnıma sürülen lekedir, ne Türk kimliğini aşağılarım, ne de Ermeni kimliğini aşağılatırım, mücadelem bununla” demişti.</p>

    <p class="_0px10px ParaOverride-8">…»</p>

    <p class="paragraf">Katil kaçmıştı. Kaçarken, sokak kameralarına yakalanmıştı. O görüntüler, televizyonlarda yayınladı. Adamın biri Trabzon Emniyet Müdürlüğü’ne geldi, “Haberlerde görünce tanıdım, o katil benim oğlum” dedi. Babası ihbar etmişti.</p>

    <p class="paragraf">Katil, Ogün Samast’tı. Her “maşa” cinayetinde olduğu gibi, 18 yaşından küçüktü. 32 saat sonra Samsun Otogarı’nda yakalandı. Otobüse binmiş, Trabzon’a dönüyordu. Suikast silahını atmamıştı, üzerinde ele geçirildi.</p>

    <p class="paragraf">Tabancayı Yasin Hayal’den aldığını söyledi. Yasin Hayal, 2004 senesinin ramazan ayında Trabzon’da McDonald’s’a bomba atan ve yakalanınca “Efsaneyi şimdiden çekin” diye bağıran saldırgandı; sadece 10 ayda sokağa salınmıştı. Yasin Hayal’den sonra, Ogün Samast’ın “abi” dediği Erhan Tuncel tutuklandı. Erhan Tuncel’in polis muhbiri olduğu ortaya çıktı.</p>

    <p class="paragraf">Hrant öldürüldüğünde; İstanbul emniyet müdürü, terörden sorumlu müdür, koruma şubesi müdürü, çevik kuvvet müdürü, istihbarat müdürü, İstanbul’da bile değildi. Nerdeydiler? Hollanda’ya maça gitmişlerdi. Peki ya Emniyet Genel Müdürü? Yoktu! İki aydır atama yapılmıyordu, Emniyet Genel Müdürlüğü koltuğu boştu. Emniyet İstihbarat Daire Başkanı ise, Ramazan Akyürek’ti. Aynı Ramazan Akyürek, McDonald’s bombalandığında, Rahip Santoro öldürüldüğünde, Trabzon Emniyet Müdürü’ydü.</p>

    <p class="_0px10px ParaOverride-8">…»</p>

    <p class="paragraf">İstihbarat zafiyeti falan tartışılırken… Madımak’ta insanları diri diri yaktığı iddiasıyla aranan sanığın, İstanbul’da metroda gişe memuru olarak çalıştığı ortaya çıktı. 2002’de İstanbul Büyükşehir Belediyesi’nde işe alındığı anlaşıldı.</p>

    <p class="_0px10px ParaOverride-8">…»</p>

    <p class="paragraf">Ve, köşesinde bangır bangır öldürüleceğini yazan Hrant’a koruma bile verilmemişti. Bu konuya dair en çok ses getiren kitabı, iki sene sonra, Nedim Şener yazacaktı. <span class="metin-italik" xml:lang="en-US-POSIX">Dink Cinayeti ve İstihbarat Yalanları</span> isimli kitap, müfettiş raporlarıyla polisin ihmallerini belgeliyor, Hrant’ın göz göre göre öldürüldüğünü anlatıyor, Emniyet İstihbarat Daire Başkanı Ramazan Akyürek’i işaret ediyordu. Bu kitaptan sonra Nedim Şener’in başına gelmeyen kalmadı. Katile 20 sene hapis istenirken, Nedim Şener’e 28 sene hapis istenecekti. Hatta, çok başka bir pakete dahil edilip, içeri bile tıkılacaktı.</p>

    <p class="_0px10px ParaOverride-8">…»</p>

    <p class="paragraf">Hrant’ın cenaze törenine 100 binden fazla insan katıldı. <span class="metin-italik" xml:lang="en-US-POSIX">Agos</span> gazetesinden Balıklı Ermeni Mezarlığı’na kadar sekiz kilometre boyunca sessiz sel gibi yüründü. Uğur Mumcu’dan beri, Türkiye’nin gördüğü en kalabalık cenaze töreniydi. Eşi Rakel Dink’in “Sevgiliye mektup” diye başladığı veda konuşması televizyonlarda naklen yayınlandı. “Sevdiklerinden ayrıldın, çocuklarından, torunlarından ayrıldın, burada seni uğurlayanlardan ayrıldın, kucağımdan ayrıldın, ülkenden ayrılmadın” diye haykırıyordu.</p>

    <p class="_0px10px ParaOverride-8">…»</p>

    <p class="paragraf">Türkiye tek yürek olmuştu. Ancak, cenaze töreninde “Hepimiz Ermeni’yiz” pankartları taşınınca, birliktelik bozuldu. Çünkü “Hepimiz Ermeniyiz” pankartına anlayış bekleniyordu ama, “gerginlik olmasın” diye Türk bayrağı açtırılmamıştı. Türk bayrağı taşımak adeta suçtu; provokasyon sebebi sayılıyordu. “Hepimiz Ermeni değiliz” diyene, ırkçı damgası yapıştırılıyordu.</p>

    <p class="paragraf">O hafta sonu, futbol maçlarının tribünlerinde “Hepimiz Türk’üz” pankartları açıldı. Ordudan atılmış eski uzman çavuş, “Hepimiz Ermeni’yiz”i protesto etmek için, “Bagajımda bomba var” diyerek, Gelibolu-Lapseki seferini yapan arabalı vapura el koydu, kaptanı rehin aldı. İki saat sonra teslim oldu.</p>

    <p class="_0px10px ParaOverride-8">…»</p>

    <p class="paragraf">Derken… Katilin posteri çıktı.</p>

    <p class="paragraf">Yakalandığında cebinde Türk bayrağı vardı. Bu bayrak eline tutuşturulmuş, jandarmaların arasında hatıra fotoğrafı çekilmişti. Fonda da, Türk bayraklı bi afiş vardı, Atatürk’ün “Vatan toprağı kutsaldır, kaderine terk edilemez” sözü yazıyordu.</p>

    <p class="paragraf">Bu rezalet televizyonlarda yayınlandı, ortalık karıştı. Jandarma suçlanıyordu. “İşte derin devlet” manşetleri atılıyordu. Oysa, söz konusu fotoğraflar, jandarma karakolunda değil, Samsun Emniyet Müdürlüğü’nün çay ocağında çekilmişti. Jandarmayla beraber polisler de hatıra için kuyruğa girmişti. Medyaya servis yapan her kimse… Polisli fotoğrafları saklamış, jandarmalı fotoğrafları vermişti. Sanki “askerin himayesinde”ymiş havası yaymaya çalışıyorlardı. Fondaki “Vatan toprağı kutsaldır” afişi ise, afiş falan değildi, TEMA Vakfı’nın erozyonla mücadeleyi teşvik için bastırdığı takvimdi.</p>

    <p class="paragraf">Aslına bakarsanız, buna benzer Türk bayraklı fotoğraf saçmalığı ilk değildi. Abdullah Öcalan’ın, Şemdin Sakık’ın, Avrasya feribotunu kaçıranların da, yakalandıklarında Türk bayrağı önünde fotoğrafları çekilmişti. Bu bayraklı mizansenleri hazırlayanlar, güya, kanunsuzlara karşı devletin gücünü gösteriyorlardı. Ama bu defa, farklıydı… Israrla “derin devletin işi” olarak sunuluyordu.</p>

    <p class="_0px10px ParaOverride-8">…»</p>

    <p class="paragraf">Şak… Kuvayı Milliye Derneği’nin kaseti çıktı.</p>

    <p class="paragraf">Dernek başkanı emekli albay, üzerinde bayrak, Kuran ve tabanca bulunan masanın etrafında “Bu uğurda ölmek var, öldürmek var” diye yemin ettiriyordu. Yandaş gazeteciler, videosu internete düşen bu yemin törenini Danıştay baskınına bağlıyor, Hrant suikastına bağlıyor, ahalinin zihni allak bullak ediliyordu.</p>

    <p class="_0px10px ParaOverride-8">…»</p>

    <p class="paragraf">Hrant’ın ardından, gayrimüslimler cennete gider mi gitmez mi tartışması bile yaşandı. Diyanet İşleri eski Başkanı Profesör Süleyman Ateş “cennetin gayrimüslimlere de açık olduğunu” belirtirken, <span class="metin-italik" xml:lang="en-US-POSIX">Milli Gazete</span> yazarı Mehmet Şevket Eygi “Kâfirlerin cennete gidebileceğini iddia etmek yanlıştır” diyordu.</p>

    <p class="_0px10px ParaOverride-8">…»</p>

    <p class="paragraf">Katilin soyadı “marka” bile oldu, iyi mi!</p>

    <p class="paragraf">Ogün Samast’ın akrabası, Türk Patent Enstitüsü’ne başvurdu, Samast’a patent aldı, tescil ettirdi. Eğitim, kültür, eğlence ürünlerinde marka olarak kullanılabilecekti.</p>

    <p class="_0px10px ParaOverride-8">…»</p>

    <p class="paragraf">Türkiye’de herkes “Neler oluyor bize?” sorusunu sorarken… Yeşilçam’ın ünlü çocuk yıldızı Sezercik, Sezer İnanoğlu, narkotik polisiyle silahlı çatışmaya girdi. Siyah-beyaz filmlerimizin, rengârenk umutlarımızın masum Sezercik’i, Polat Alemdarcık olmuştu.</p>

    <p class="_0px10px ParaOverride-8">…»</p>

    <p class="paragraf">O arada, Adana’dan havalanan ve Türk inşaat işçilerini taşıyan kiralık uçak, Bağdat’a inerken, düştü. 29’u Türk vatandaşı, 34 kişi öldü. El Kaide’nin omuzdan fırlatılan füzesiyle vurulduğu iddia edildi. Amannn, kimin umurundaydı… “Ölü” yatırımlarla uğraşacak halimiz yoktu. En iyisi üstünü örtmekti.</p>

    <p class="_0px10px ParaOverride-8">…»</p>

    <p class="paragraf">Ekonomi tıkırındaydı.</p>

    <p class="paragraf">Sen ona bak’tı.</p>

    <p class="paragraf ParaOverride-8">Mesela, İstanbul’daki eğlence merkezi Tatilya, Barzani’nin akrabası tarafından satın alınmış, sökülmüş, Erbil’e götürülmüştü. Çok daha önemli haberdi! Uçakta hayatını kaybeden işçilerin ağlayan çocukları arka sayfalara atıldı, oyuncaklara binerken kahkaha atan çocuklar manşetlere çıkarıldı.</p>

    <p class="_0px10px ParaOverride-8">…»</p>

    <p class="paragraf">Aydın Doğan’ın en büyük kızı Arzuhan Doğan Yalçındağ, TÜSİAD’ın ilk kadın başkanı oldu. 36 sene önce Türk Sanayicileri ve “İşadamları” Derneği’ni kurarken, kadınların da iş dünyasında işveren seviyesine gelebileceğini tahmin etmemişlerdi… “İşadamı” kelimesinden kurtulmayı düşündüler, TÜSİAD’a uygun olsun diye “Türk İş Dünyasının Sesi” ve “Türk İş Dünyası Sanayicileri” gibi alternatif isimler tartıştılar. Sonra vazgeçtiler, aynen bıraktılar.</p>

    <p class="_0px10px ParaOverride-8">…»</p>

    <p class="paragraf">Sabancı Holding, yatırımcı konferansı düzenlemiş, yabancı fon temsilcileriyle Başbakan’ı buluşturmuştu. Yabancılar endişelerini dile getirdi. “Parayı Türkiye’ye yöneltmemizin en önemli nedeni, Türkiye’nin laik olması… Bu ülke önümüzdeki dönemde laik kalabilecek mi?” diye sordular. Başbakan sakince cevapladı, “Laiklik, Anayasa’nın değişmez ilkesidir, endişeniz olmasın, Türkiye gelecekte de laik kalacaktır” dedi.</p>

    <p class="paragraf">Yani?</p>

    <p class="paragraf">“Türkiye laiktir laik kalacak” sloganını…</p>

    <p class="paragraf">Türkiye’de ilk atan kişi, bizzat Tayyip Erdoğan’dı!</p>

    <p class="_0px10px ParaOverride-8">…»</p>

    <p class="paragraf">İstanbul Mimarsinan Belediyesi’nin AKP’li Başkanı Cuma Bozgeyik’in kahkahalı görüntüleri televizyonlarda yayınlandı. Mustafa Kemal’in eşcinsel olduğunu ima eden fıkra anlatıyordu. “Atatürk şekerli kahve istemiş, Atatürk’e hayran olan efe bunu duyunca düşüp bayılmış. Neden bayılmış? Çünkü o yörede şekerli kahveyi ibneler içermiş” filan… Katıla katıla gülüyordu.</p>

    <p class="paragraf">Fazla aceleci davranmıştı AKP’li Belediye Başkanı… Göstermelik de olsa, yargılandı. Halbuki az biraz sabretseydi, yakında partisinin yapacağı yargı reformundan (!) sonra, Atatürk’e iftira atmak, hakaret etmek serbest olacaktı. Hatta, Atatürk’e açık açık “eşcinsel” diyene, soruşturma bile açılmayacaktı.</p>

    <p class="_0px10px ParaOverride-8">…»</p>

    <p class="paragraf">Atatürk deyince aklıma geldi…</p>

    <p class="paragraf">Tayyip Erdoğan, belediyenin törenine katıldı, yeni ulaşım aracını hizmete soktu. “Mustafa Kemal’in istikbal göklerdedir lafı, lafla olmaz, icraatla olur, biz o hedefi yakalıyoruz” dedi, ayakta alkışlandı. Küçük bi pürüz vardı… Hizmete sokulan ulaşım aracı, uçak değil, feribottu!</p>

    <p class="paragraf">Üstelik, duyan da yerli malı üretim filan sanır…</p>

    <p class="paragraf">İthaldi. Avustralya’dan alınmıştı.</p>

    <p class="_0px10px ParaOverride-8">…»</p>

    <p class="paragraf">İnternette “darbe günlükleri” yayınlandı.</p>

    <p class="paragraf">İddiaya göre, Deniz Kuvvetleri Eski Komutanı Özden Örnek’in tuttuğu günlüktü; “Ayışığı” ve “Sarıkız” parolasıyla darbeler planlanmıştı. Özden Örnek “Bana ait değil” dedi, yayınlayanların tespit edilmesi için savcılığa suç duyurusunda bulundu. ABD-Utah’tan, faili meçhul bir internet adresiydi. Bilahare, aynı günlükler <span class="metin-italik" xml:lang="en-US-POSIX">Nokta</span> dergisinde yayınlandı; o esrarengiz internet sitesi kamufle edildi, unutturuldu.</p>

    <p class="_0px10px ParaOverride-8">…»</p>

    <p class="paragraf">Üç gün sonra, Tayyip Erdoğan’ın kaseti çıktı.</p>

    <p class="paragraf">Televizyonlarda yayınlanan ses kaydına göre, yedi sene evvel, siyasi yasaklıyken, Avustralya’ya gitmiş, SBS Radyosu’na mülakat vermiş, “Sayın Öcalan düşüncelerinin değil, almış olduğu kelle’lerin hesabını veriyor” demişti. Kendisinin şiir okuduğu için hapse atıldığını, Apo’nun durumunun ise farklı olduğunu anlatıyor, “sayın” ve “kelle” sıfatlarını kullanıyordu.</p>

    <p class="paragraf">Büyük Hukukçular Derneği Başkanı Avukat Kemal Kerinçsiz, sayın-kelle yüzünden, şehit aileleri adına, Başbakan’a “üç kuruşluk” sembolik manevi tazminat davası açtı. Kazandı. Başbakan üç kuruş ödemeye mahkûm oldu. Kerinçsiz’in ne ödeyeceğini ise, yakında herkes görecekti.</p>

    <p class="_0px10px ParaOverride-8">…»</p>

    <p class="paragraf">Bahar geldi.</p>

    <p class="paragraf">Bir haftada 16 şehit-kelle (!) haberi geldi.</p>

    <p class="_0px10px ParaOverride-8">…»</p>

    <p class="paragraf">Barzani, El Arabiya televizyonuna konuştu, “Türkiye Kerkük’e müdahale ederse, biz de Diyarbakır’a müdahale ederiz” dedi.</p>

    <p class="_0px10px ParaOverride-8">…»</p>

    <p class="paragraf">“Sayın” Apo’nun avukatları Roma’da basın toplantısı düzenledi. Saç örnekleri almışlar, yurtdışına çıkarıp tahlil ettirmişlerdi. “Krom” ve “stronsiyum” maddesi bulduklarını öne sürdüler. Yani? Ufak ufak yemeğine katılarak, zehirlendiğini iddia ediyorlardı. Apo’ya derhal profesör heyeti gönderildi.</p>

    <p class="paragraf">Kan-idrar örnekleriyle saç telinden numune alındı. Adli Tıp Kurumu açıkladı, zehirlenme yoktu. Ancak, amaca ulaşılmıştı… İmralı’da adeta unutulan Apo, yeniden Avrupa’nın gündemine getirilmişti.</p>

    <p class="_0px10px ParaOverride-8">…»</p>

    <p class="paragraf">O sırada, Kenan Evren’e Kürt meselesini sordular.</p>

    <p class="paragraf">“Eyalet sistemi”ne geçmek gerektiğini açıkladı.</p>

    <p class="paragraf">“Sekiz eyalet”e bölünmemizde fayda olduğunu söyledi.</p>

    <p class="paragraf">Hangi eyaletlermiş bunlar?</p>

    <p class="paragraf">“Ankara, İstanbul, İzmir, Adana, Erzurum,</p>

    <p class="paragraf">Diyarbakır, Eskişehir ve Trabzon”du.</p>

    <p class="paragraf">Peki niye?</p>

    <p class="paragraf">“Bavyera’ya gitmiştim, baktım üç bayrak çekmişler, biri Türk, biri Alman, öbürü Bavyera eyalet bayrağıydı. Amerika da böyle yönetiliyor. 81 şehre Ankara’dan hâkim olmak zor. Huzur bulmak istiyorsak, cesur adımlar atmalıyız” diyordu… Aynı lafı başkası söyleyince “suç” oluyordu.</p>

    <p class="_0px10px ParaOverride-8">…»</p>

    <p class="paragraf">Nisan, türbülans ayıydı.</p>

    <p class="paragraf">12’sinde… Genelkurmay Başkanı Büyükanıt, karargâhta basın toplantısı yaptı. “Cumhuriyet’in temel değerlerine sözde değil, özde bağlı bir cumhurbaşkanı seçileceğine inanıyor, umut ediyoruz” dedi.</p>

    <p class="_0px10px ParaOverride-8">…»</p>

    <p class="paragraf">13’ünde… Cumhurbaşkanı Sezer, Harp Akademileri’nde konuştu. “Rejim hiçbir dönemde bu kadar büyük tehdit altında olmadı. Dış güçler, laik cumhuriyeti ılımlı İslam cumhuriyeti yapmak istiyor. TSK iç ve dış odakların hedefi haline geldi, TSK’ya karşı zaman ayarlı oyun oynanıyor” dedi.</p>

    <p class="_0px10px ParaOverride-8">…»</p>

    <p class="paragraf">14’ünde… Cumhuriyet mitingleri başladı. Başkent tarihinin gelmiş geçmiş en kalabalık mitingi, Tandoğan’da yapıldı. Atatürkçü Düşünce Derneği’nin öncülüğünde organize edildi; 60’ın üzerinde sivil toplum kuruluşu destek verdi. Tuncay Özkan’ın sahibi olduğu Kanaltürk 12 saat 35 dakika, CNNTürk, Habertürk, NTV gibi haber kanalları 2’şer saatten fazla yayınlarken… TRT sadece 2 dakika 18 saniye gösterdi! Yandaş medya, ABD’den Japonya’ya tüm dünya basınının geniş yer verdiği mitingi, görmezden geliyor, sansürlüyordu. Başbakan, Tandoğan’a gelenlerin “bindirilmiş kıtalar” olduğunu söyledi. “Şahsımı Çankaya’da görmek istemeyebilirsin ama, buna sen değil meclis karar verecek” dedi. İşine gelince “Halk karar verir” diyor, işine gelince “Meclis karar verir” diyordu. Türkiye iki dudağının arasına bakıyor; Tayyip Erdoğan, cumhurbaşkanı adayı olup olmayacağını bir türlü açıklayamıyordu.</p>

    <p class="_0px10px ParaOverride-8">…»</p>

    <p class="paragraf">15’inde… TBMM Başkanı Bülent Arınç “Dindar cumhurbaşkanı seçeceğiz” dedi. Mustafa Kemal dahil, öbürleri dinsizdi herhalde!</p>

    <p class="_0px10px ParaOverride-8">…»</p>

    <p class="paragraf">18’inde… Malatya’dan gelen haberle sarsıldık. Beş saldırgan, Hırıstiyanlık kitapları dağıtan Zirve Yayınevi’ni bastı. Alman vatandaşı Tilmann Geske, Necati Aydın ve Uğur Yüksel’i domuz bağıyla bağlayıp, işkenceyle katletti. Uğur Yüksel’in otopsi raporu, vahşetin boyutlarını anlatıyordu: Kalçası, anüsü, beli, sırtı doğranmış, elinin parmakları uzunlamasına kemiğine kadar soyulmuş, boğazı delik deşik edilmiş, yemek ve soluk borusu kesilmişti… Dinci basının utanmadan “çocuk” diye savunduğu canilerin eseri buydu. Peki, kimdi bu katiller? 19-20 yaşındaydılar, sabıkaları yoktu, üniversite hazırlık öğrencisiydiler, İhlas Vakfı’na ait erkek yurdunda kalıyorlardı. Bir gün önce açık arazide atış talimi yaparken yakalanmışlar, serbest bırakılmışlardı! Alman kurban Tilmann Geske, eşi ve çocuklarıyla birlikte 2003’ten beri Malatya’da yaşıyordu. Eşinin isteği üzerine Malatya Ermeni Mezarlığı’nda toprağa verildi. Necati Aydın 1999’da, Uğur Yüksel 2005’te Hıristiyanlık dinini seçerek, nüfus cüzdanlarına yazdırmışlardı. Uğur Yüksel, İslami kurallara göre toprağa verildi. Necati Aydın ise, İzmir Karabağlar’daki Hırıstiyan Mezarlığı’na defnedildi. Necati Aydın, Protestan misyonerdi, Malatya’daki evini kiliseye çevirmişti, pastör unvanına sahipti, lisedeyken Kuran kursu yurdunda kaldığı, hafız olduğu, defalarca hatim indirdiği ortaya çıktı.</p>

    <p class="_0px10px ParaOverride-8">…»</p>

    <p class="paragraf">24’ünde… Tayyip Erdoğan, Çankaya hayallerinden şimdilik vazgeçti. “Cumhurbaşkanı adayım, Abdullah Gül kardeşimdir” dedi. Ancak, kardeş kardeşe aday olmak yetmiyordu. Yargıtay Onursal Başsavcısı Sabih Kanadoğlu uyarıda bulundu. “Anayasa’ya göre, cumhurbaşkanı seçiminin ilk turunda meclisin üçte iki çoğunluğu, yani, en az 367 milletvekilinin katılımı gerekir” dedi. 367 şarttı. AKP’nin 14 eksiği vardı. Adam adama markaj başladı.</p>

    <p class="_0px10px ParaOverride-8">…»</p>

    <p class="paragraf">25’inde… İstanbul’da özel güvenlik şirketinde çalışan Nurullah İlgün adında biri, Ankara’ya, YÖK binasına geldi. YÖK Başkanı Profesör Erdoğan Teziç’le görüşmek istediğini söyledi. İçeri sokmadılar. Silah çekti, havaya üç el ateş etti, kaçtı, yakalandı. “YÖK Başkanı siyaset konuşuyor, üstüne vazife olmayan işlere karışıyor, öldürme niyetim yoktu, korkutmak istedim” dedi. Kimdi bu saldırgan? Neyin nesiydi? Üstünde durulmadı. 17 sene hapis cezası yiyecek, unutulacak, dört senede çıkacaktı.</p>

    <p class="_0px10px ParaOverride-8">…»</p>

    <p class="paragraf">27’si gündüz… Cumhurbaşkanlığı seçiminde birinci tur yapıldı. 361 oy kullanıldı. TBMM Başkanı Arınç, salona giren ve oy kullanmadan çıkan 7 CHP’linin adını tutanağa geçirdi, “368 sayısına ulaşıldı” dedi. Gel gör ki, 357 kabul, 3 ret, 1 geçersiz oy vardı. Abdullah Gül, zaten seçilememişti. CHP, 7 milletvekili meselesine itiraz etti, 367 şart diyerek, Anayasa Mahkemesi’ne başvurdu, seçimin iptalini istedi. Anavatan Partisi lideri Erkan Mumcu ile DYP lideri Mehmet Ağar da oylamaya katılmayanlar arasındaydı.</p>

    <p class="_0px10px ParaOverride-8">…»</p>

    <p class="paragraf">27’si gece… Cumhurbaşkanlığı oylaması bitti. Saat 23.30: Genelkurmay Başkanlığı’nın resmi internet sitesinde sürpriz bildiri yayınlandı. Tarihe “e-muhtıra” sıfatıyla geçecek olan bildiride “Türk Silahlı Kuvvetleri laikliğin kesin savunucusudur, bu konuda taraftır” deniyordu.</p>

    <p class="_0px10px ParaOverride-8">…»</p>

    <p class="paragraf">28’inde… Genelkurmay’ın bildirisi, neredeyse tüm siyasetini “mağduriyet” üstüne kuran AKP’nin gökte arayıp yerde bulduğuydu. Muhalefetteyken “mağdurum” diyen AKP, iktidarda gene mağdur olmayı başarmıştı. Dünya demokrasi tarihinde, 11 sene aralıksız tek başına iktidarda kalıp, mağdur olmaya devam eden tek parti AKP’ydi! Neyse… Hükümet, Genelkurmay’ın bildirisine karşı bildiri yayınladı. Adalet Bakanı Cemil Çiçek okudu. “Genelkurmay, hükümetin emrindedir. Genelkurmay’ın açıklaması, yüce yargıyı etkilemeye yönelik bir girişim olarak algılanacaktır, üzücüdür” denildi.</p>

    <p class="_0px10px ParaOverride-8">…»</p>

    <p class="paragraf">29’unda… İstanbul Çağlayan’da Cumhuriyet mitingi yapıldı. İki milyona yakın insan katıldı. Kadınlar ön plandaydı. “Çankaya yolları şeriata kapalı, ne şeriat ne darbe” sloganları atıldı. Atatürk posteri ve Türk bayrağı seliydi. Haber kanalları naklen yayınlıyordu. Trabzon, Gaziantep, Mersin, Adana’da televizyonlar seyredilmesin diye, genel bakım ayaklarıyla elektrik kesintileri yapıldı. Denizli’de belediyenin iş makinesi ana hatları kopardı, şehir elektriksiz kaldı. Dünyada birinci haberdi. İran’da bile manşetti. Hatta, <span class="metin-italik" xml:lang="en-US-POSIX">İtimad</span> gazetesi “İslamcılarla laikler karşı karşıya geldi” yorumunu yapmıştı.</p>

    <p class="paragraf">Adeta 10 sene gibi süren Nisan ayı nihayet bitti.</p>

    <p class="paragraf">Başıyla sonu arasında… 10 şehit vardı.</p>

    <p class="_0px10px ParaOverride-8">…»</p>

    <p class="paragraf">1 Mayıs’ta harp çıktı!</p>

    <p class="paragraf">İstanbul Valiliği, Taksim’deki kutlamaları yasakladı. DİSK yürümeye kalkıştı. Gaz bombaları atıldı. 900 kişi gözaltına alındı. Bölgedeki okullar tatil edildi. İşçiler gelmesin diye otobüs, vapur, metro seferleri durduruldu; ahali perişan oldu. Köprü trafiği bile kesildi. Başka şehirlerden 15 uçak dolusu polis taşındı. İşine gücüne gitmeye çalışan sıradan vatandaşlar arada kaldı, coplandı; restoranlarda oturan turistler bile dövüldü. Adeta intikam alınıyor, gözdağı veriliyordu… Tandoğan-Çağlayan mitinglerine “darbeci zihniyet” diyen hükümetimizin “demokrasi”si şahaneydi!</p>

    <p class="paragraf">İşçi kesiminden sadece DİSK ayakta kalmıştı.</p>

    <p class="paragraf">Çünkü yargı ve medya gibi, sendikalara da el atılmıştı.</p>

    <p class="_0px10px ParaOverride-8">…»</p>

    <p class="paragraf">Tes-İş Başkanı Mustafa Kumlu, Türk-İş Başkanı seçildi… Tayyip Erdoğan her fırsatta “Biz AKP’yi Tes-İş salonlarında kurduk” diyordu. Aralarından su sızmıyordu. Hak-İş zaten çok yakındı, zihniyet kardeşiydi. AKP’li belediyelerde Hak-İş’e üyelik konusunda yönlendirme yapıldığı öne sürülüyordu.</p>

    <p class="_0px10px ParaOverride-8">…»</p>

    <p class="paragraf">İşçi böyleyken, memur nasıldı?</p>

    <p class="paragraf">1995’te kurulan Memur-Sen’in üye sayısı 2002’ye kadar sadece 41 bindi. AKP iktidara geldi, Memur-Sen’in üye sayısı beş senede 250 bin kişiye ulaştı. AKP’nin pek sevdiği Memur-Sen, KESK’in karşısına dikiliyordu. Senden-benden başlamıştı. KESK’e üye olanın terfisi zordu… Memur-Sen’e üye olursan, yürü ya kulum deniyordu.</p>

    <p class="_0px10px ParaOverride-8">…»</p>

    <p class="paragraf">Anayasa Mahkemesi “367 şart” deyip, ilk turu geçersiz saydığını açıkladı; gündem siyasete geri döndü. AKP’nin cumhurbaşkanı seçemeyeceği netleşmişti. Şırrak… 4 Kasım’da yapılması gereken genel seçimi öne çektiler. “22 Temmuz’da sandık başına gidilecek” dediler. Halbuki, o güne kadar “erken seçim” isteyenlere, bizzat Başbakan tarafından “ihaneti vataniye” deniyordu.</p>

    <p class="paragraf">Temmuz’da en son seçim, teee 1946’da yapılmıştı.</p>

    <p class="paragraf">Belli ki, insanların tatilde-yazlığında olacağı hesap edilmiş, özellikle laik kesimin sandığa gitmeye üşeneceği düşünülmüştü.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan’la Yaşar Büyükanıt, Dolmabahçe’deki başbakanlık ofisinde buluştu. İki saat baş başa görüştüler. Türk siyasi tarihinin en büyük muammalarından biri olarak kaldı.</p>

    <p class="paragraf">Büyükanıt’ı sıkıştırdılar… “Ne konuştuğumuzu zamanı gelince açıklayacağım, şimdilik şunu söylüyorum, 27 Nisan bildirisinde ne söylendiyse, işte onlar konuşuldu” dedi. Başbakan’ı sıkıştırdılar… “Mahrem bir görüşme yapmışız, açıklamaya mecbur muyuz, bu benimle mezara gider ama, açıklamaya kalkarsa, o zaman ben de ilgili şeyleri açıklarım” dedi.</p>

    <p class="paragraf">Tayyip Erdoğan’ın bahsettiği o “ilgili şeyler” her ne ise, bu kitabın baskıya girdiği 2013 senesinde hâlâ “meçhul şeyler”di.</p>

    <p class="_0px10px ParaOverride-8">…»</p>

    <p class="paragraf">Dolmabahçe buluşmasından hemen sonra…</p>

    <p class="paragraf">AKP en büyük “seçim kozu”nu masaya sürdü.</p>

    <p class="paragraf">“Cumhurbaşkanını 5+5 seneliğine halk seçsin” yasası çıkarıldı, Köşk’e gönderildi. Veto yedi ama aynen iade edildi. İkinci veto hakkı yoktu. Ya onaylanacak, ya referanduma sunulacaktı. Referandum kararı çıktı. “İlla türbanlı olacak, illa türbansız olacak” inatlaşması, sistemi allak bullak etmişti.</p>

    <p class="paragraf">(Buraya parantez açmanın zamanı sanırım… Tayyip Erdoğan’ın cumhurbaşkanı olmasına itiraz edilmeseydi, AKP böylesine yüksek oy oranıyla yoluna devam edebilir miydi? İnternet muhtırasıyla seçmen duygularına müdahale olmasaydı, 2007 seçiminin sonucu nasıl çıkardı? Makarayı az geri sararsak… Tayyip Erdoğan şiir miir bahane edilerek hapse tıkılmasaydı, yasaklanmasaydı, o zamanlar tasarlanan AKP, şimdiki AKP olur muydu? Bu soruların cevaplarını elbette bilemeyiz. Ancak, Tayyip Erdoğan engellenmeye çalışıldıkça, AKP büyüdü, kesin gerçek bu… Peki, toplum mühendislerinin hesap edemediği netice miydi bu? Yoksa, toplum mühendislerinin tam olarak hesap ettiği netice miydi?)</p>

    <p class="_0px10px ParaOverride-8">…»</p>

    <p class="paragraf">İzmir-Gündoğdu’da Cumhuriyet mitingi yapıldı.</p>

    <p class="paragraf">Al sancak, Alsancak’taydı.</p>

    <p class="paragraf">İki milyon kişi katıldı. Doğma büyüme İzmir çocuğuyum, böyle bir şey görmedim. CNN International, BBC, Alman ve Fransız kanalları bile naklen yayınladı. Körfez’de binlerce Türk bayraklı, Atatürk posterli tekne vardı. Karşıyakalılar, teknelerine Zübeyde Hanım’ın fotoğraflarını yapıştırmış, “Anamızı da aldık geldik” pankartı açmıştı… Ki, tesadüf o gün hakikaten Anneler Günü’ydü. Kordon boydan boya gelincik tarlasına dönmüştü. Hatay’dan Güzelyalı’ya, Bornova’dan Buca’ya, bütün İzmir’de balkonlara bayrak asılmıştı. “Ege’nin efesi, laikliğin kalesi” sloganları atıldı. Sabah 8’de başladı, gece yarısına kadar kalabalık dağılmadı.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, Erzurum’da TOKİ törenine katıldı. Cumhuriyet mitinglerine nazire yaparcasına, her AKP’linin elinde Türk bayrağı vardı. Caddelere, elektrik direklerine, her yere bayrak asılmıştı. Üç gün sonra… 19 Mayıs törenleri yapıldı. Aynı Erzurum’un caddelerinde ilaç için tek bayrak bile yoktu!</p>

    <p class="_0px10px ParaOverride-8">…»</p>

    <p class="paragraf">Ankara-Ulus’ta Anafartalar Çarşısı’nın önündeki durakta bomba patladı, sekiz kişi hayatını kaybetti. İzmir’de bomba patladı, bir kişi hayatını kaybetti. Mayıs çok kanlı geçmişti… 18 şehit vardı.</p>

    <p class="_0px10px ParaOverride-8">…»</p>

    <p class="paragraf">Terörle Mücadele Koordinatörü emekli Orgeneral Edip Başer, daha fazla dayanamadı, “Vazo gibi durmanın manası yok, istifa edeceğim” dedi. İstifa edemeden, hükümet tarafından görevden alındı. Güya, geçen sene ABD’yle ortak mekanizma kurulmuştu. İşbirliği yapılacak, karşılıklı koordine edilecek, terör sona erdirilecekti. Hikâyeydi. Ahalinin gözünü boyamaktan ibaretti.</p>

    <p class="paragraf">Ertesi gün, rezalet ortaya çıktı…</p>

    <p class="paragraf">Edip Başer’in yardımcısı emekli Tümgeneral Yaşar Karagöz, tek tek anlattı. “Başbakanlık Müsteşarı’ndan defalarca randevu istedim, telefonuma bile çıkmadı, birbirimizi hiç görmedik, beni şimdi görse inanın tanımaz, çünkü yüzümü hiç görmedi. Sekiz ay boyunca orada bulunduk, Başbakan’ın kadrosundan bir kişi gelip ‘Bir ihtiyacınız var mı?’ diye sormadı. Yaka tanıtma kartı bile vermediler, sadece turnikeden geçebilmem için kart verdiler. Sekreterimiz vardı ama ne faks cihazı verdiler, ne fotokopi makinesi verdiler. Bilgisayarımız yoktu. Cep telefonu vermediler, yedi ay sonra sim kart verdiler, hiç kullanmadan iade ettim. Devletten beş kuruş almadık. Çay paramızı, şeker paramızı bile Edip Paşa cebinden ödedi” dedi.</p>

    <p class="paragraf">Ahalinin gazını almak için “ABD’yle yakın işbirliği yapıyoruz, terörle mücadeleyi koordine ediyoruz” dedikleri, işte buydu.</p>

    <p class="_0px10px ParaOverride-8">…»</p>

    <p class="paragraf">Haziran’da biri yarbay, ikisi binbaşı, 22 şehit vardı.</p>

    <p class="_0px10px ParaOverride-8">…»</p>

    <p class="paragraf">Herkes Kuzey Irak’a sınırötesi operasyon bekliyordu ki…</p>

    <p class="paragraf">Tayyip Erdoğan çıktı, “Kuzey Irak’ta 500, Türkiye’de dağlarda 5 bin terörist var, burası halledildi mi ki, oradakilerle uğraşma safahatine gelinecek?” dedi.</p>

    <p class="_0px10px ParaOverride-8">…»</p>

    <p class="paragraf">Hakkâri’de şehit düşen binbaşının bayrağa sarılı tabutu, İstanbul Atatürk Havalimanı’nda “kamyonet kasası”nda taşındı. Şehit naaşı, bavul muamelesi görmüştü. Tarihimizde ilkti. “Böyle rezalet olur mu?” denilince… “Kurallara göre, tören kıtaları aprona giremiyor” cevabı verildi. Aprona “deve” girebiliyor, asker giremiyordu!</p>

    <p class="_0px10px ParaOverride-8">…»</p>

    <p class="paragraf">O gün… Ümraniye’de bir gecekonduya polis baskını yapıldı. 27 adet el bombası bulundu. Bombaların sahibi olarak emekli Astsubay Oktay Yıldırım tutuklandı. Seçim atmosferinde haber bile yapılmamıştı.</p>

    <p class="_0px10px ParaOverride-8">…»</p>

    <p class="paragraf">Siyaset toz duman, satışlar süt liman’dı.</p>

    <p class="paragraf">İzmir limanı satıldı.</p>

    <p class="paragraf">Mersin limanı satıldı.</p>

    <p class="paragraf">Erdemir’i satın alırken “Milli kuruluşlar asla yabancıya satılmamalı” diyerek, gözlerimizi yaşartan Oyak yönetimi, Oyakbank’ı Hollandalı ING’ye sattı!</p>

    <p class="paragraf">Oyakbank’ı satın alan Hollanda bankası, geçen sene Türkiye’yle alakalı olarak “iktisadi yön” raporu hazırlamıştı. Raporun kapağında çok enteresan bir fotoğraf vardı. Kabaca tarif edersek… Bir kadın fotoğrafıydı. Mutfaktaydı. Çok mutlu. Gülümsüyordu. Elinde bir hindi vardı. Yolunmuş. Cillop durumda. İngilizce hindi malum, Turkey… İnsanın iştahını kabartan bu lezzetli fotoğrafın başlığı neydi biliyor musunuz? “Tamamiyle yolundu”ydu!</p>

    <p class="paragraf">Evet, aynen buydu, tamamiyle yolundu.</p>

    <p class="paragraf">“İktisadi yön”ümüzü gösteriyordu.</p>

    <p class="_0px10px ParaOverride-8">…»</p>

    <p class="paragraf">1970, Kasımpaşaspor kayıp.</p>

    <p class="paragraf">1980, yok.</p>

    <p class="paragraf">1990, yok.</p>

    <p class="paragraf">2000, yok.</p>

    <p class="paragraf">2002, Kasımpaşalı iktidar.</p>

    <p class="paragraf">2004, üçüncü ligde.</p>

    <p class="paragraf">2005, ikinci ligde.</p>

    <p class="paragraf">2006, birinci ligde.</p>

    <p class="paragraf">2007, Kasımpaşaspor Süper Lig’e çıktı!</p>

    <p class="_0px10px ParaOverride-8">…»</p>

    <p class="paragraf">Seçim mitingleri başladı.</p>

    <p class="paragraf">AKP’nin sloganı “Durmak yok, yola devam”dı.</p>

    <p class="_0px10px-copy"></p>

    <p class="paragraf">Başbakan her çıktığı kürsüde “Beraber yürüdük biz bu yollarda”yı söylüyordu. En büyük vaadi, istikrar’dı. Sihirli kelime gibiydi. “Aman istikrar bozulmasın” deniyordu. İstikrardan kastedilen, düşük kur, düşük enflasyon, dünyaya göre yüksek faiz’den oluşan “sıcak para” sarmalıydı. Ahali, kredi kartından ve mortgage’dan gırtlağına kadar borca girmişti. Dövizin, enflasyonun biraz yükselmesi, borcu olanların iflası anlamına geliyordu. Devletin malı mülkü satılmış, iç-dış borç artmış, kimsenin umurunda değildi. Herkes kendi cebine bakıyordu.</p>

    <p class="_0px10px ParaOverride-8">…»</p>

    <p class="paragraf">Tayyip Erdoğan, her gittiği şehirde TOKİ töreni dümeniyle seçim mitingi yapıyor, propaganda için devlet imkânlarını kullanıyor, Yüksek Seçim Kurulu sesini çıkarmıyordu. CHP türban ve yolsuzluklardan, MHP ise terörden dem vuruyordu.</p>

    <p class="_0px10px ParaOverride-8">…»</p>

    <p class="paragraf">Miting ortamının en kritik meselesi, Mehmet Ağar’la Erkan Mumcu arasında yaşananlardı. Demokrat Parti’yle Anavatan Partisi birleşmiş, anketlere göre yüzde 10’u aşan ortaklığa dönüşmüştü. Seçime günler kala birbirlerine girdiler… Erkan Mumcu çekildi. Cemaat baskısından, akçeli mevzulara kadar pek çok iddia ortaya atıldı ama, bu kitabın yazıldığı tarihte bile hâlâ muammaydı. Seçime birlikte girselerdi, meclisin sandalye dağılımı değişecek, cumhurbaşkanlığı seçimi dahil, tarih başka türlü akacaktı. Bu ortaklığa son anda her kim dokunduysa, AKP açısından tam zamanında dokunmuştu.</p>

    <p class="_0px10px ParaOverride-8">…»</p>

    <p class="paragraf">Ergün Poyraz’ın yazdığı <span class="metin-italik" xml:lang="en-US-POSIX">Musa’nın Çocukları, Tayyip ve Emine</span> ile <span class="metin-italik" xml:lang="en-US-POSIX">Musa’nın Gül’ü</span> kitapları peş peşe piyasaya çıkmıştı. Satış rekorları kırıyordu. Başbakan, toplatılması için mahkemeye başvurdu, mahkeme reddetti. İşin enteresan tarafı… Ergün Poyraz’ın ağır ithamlar içeren kitapları, AKP eski Şanlıurfa Milletvekili Faruk Bayrak’ın yayınevi tarafından dağıtılıyordu. Aynı yayınevi, Tayyip Erdoğan’a en sert muhalefeti yapan Tuncay Özkan’ın kitaplarının da yayıncısı ve dağıtımcısıydı.</p>

    <p class="_0px10px ParaOverride-8">…»</p>

    <p class="paragraf">Tarihi sıcaklar yaşanıyor, avanta kömür servisi tam gaz devam ediyordu. Gizlisi saklısı kalmamıştı, bulgur makarna kolileri alenen evlere teslim ediliyordu.</p>

    <p class="_0px10px ParaOverride-8">…»</p>

    <p class="paragraf">İstanbul Büyükşehir Belediyesi, Türkiye’de ilk defa “klimalı tabut” almak için ihale açtı. Güle güle kullanın bari. İyi günlerde… Zaten Başbakanımız her fırsatta gururla anlatıyordu. “Belediye başkanıyken dedim ki, ‘Hayatı boyunca Mercedes kullanamayanların hiç olmazsa cenazelerini Mercedes’le taşıyalım’ dedim, benim milletim yaşarken binemedi, bari cenazeleri binsin” diyordu.</p>

    <p class="paragraf">Siz ölün, gerisi kolay’dı!</p>

    <p class="_0px10px ParaOverride-8">…»</p>

    <p class="paragraf">Amiral battı…</p>

    <p class="paragraf">Genelkurmay Askeri Mahkemesi, Deniz Kuvvetleri eski Komutanı İlhami Erdil’e haksız mal edinmek ve yolsuzluktan üç sene hapis cezası verdi. Rütbesi söküldü. Oramirallikten er’liğe indirildi. Tam seçim atmosferinde, Tekirdağ Saray Cezaevi’ne konuldu. AKP’ye ilaç gibi gelmişti. “Askere posta koyan, hesap soran hükümet” propagandası yapılıyordu.</p>

    <p class="_0px10px ParaOverride-8">…»</p>

    <p class="paragraf">Ki, Başbakan’ın oğlunun gemi aldığı ortaya çıktı.</p>

    <p class="paragraf">Başbakan “gemicik” olduğunu söyledi.</p>

    <p class="paragraf">“Gemi var, gemicik var, oğlumun aldığı gemicik” dedi.</p>

    <p class="paragraf">Gemiciğin boyu 96 metreydi.</p>

    <p class="_0px10px ParaOverride-8">…»</p>

    <p class="paragraf">Plajlar boşaldı…</p>

    <p class="paragraf">Türkiye sandık başına gitti.</p>
  </div>

  <div class="Basic-Text-Frame">
    <p class="_0px10px-copy"></p>
  </div>
</body>
</html>
